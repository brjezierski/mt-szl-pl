<doc id="4407319" url="https://pl.wikipedia.org/wiki?curid=4407319" title="Eduardo Lara">
Eduardo Lara

Eduardo Lara Lozano (ur. 4 września 1959 w Praderze) – kolumbijski trener piłkarski.
Życiorys.
Lara wychowywał się na farmie cukrowej prowadzonej przez rodziców. Jako nastolatek występował na pozycji kreatywnego, ofensywnego pomocnika – najpierw w reprezentacji Palmiry, a następnie w akademii juniorskiej klubu América Cali, lecz nie potrafił tam przebić się do pierwszej drużyny. Następnie na zaproszenie Oscara Mása (argentyńskiego napastnika Amériki) wyjechał do Argentyny, gdzie bez powodzenia usiłował znaleźć zatrudnienie w tamtejszych profesjonalnych zespołach. Grał jedynie w niższych ligach (m.in. w barwach ekipy CA Mariano Moreno) i ostatecznie nie udało mu się zostać zawodowym piłkarzem. Zdecydował się jednak zamieszkać na stałe w Argentynie, gdzie rozpoczął studia na kierunku architektury – porzucił je po semestrze, decydując się zostać trenerem piłkarskim.
W 1981 roku Lara wziął udział w rocznym kursie trenerskim organizowanym w Córdobie pod egidą federacji piłkarskiej Asociación del Fútbol Argentino (AFA). W późniejszym czasie przebywał na stażach u renomowanych argentyńskich szkoleniowców, takich jak Ángel Labruna, Carlos Timoteo Griguol czy Eduardo Luján Manera. Ogółem w Argentynie mieszkał przez dziewięć lat, po czym zdecydował się wrócić do Kolumbii. W ojczyźnie odebrał wykształcenie trenerskie na Escuela Nacional del Deporte i z powodzeniem pracował w słynnej akademii juniorskiej Boca Juniors de Cali. W latach 1993–1999 był selekcjonerem reprezentacji departamentu Valle del Cauca, z którą zdobywał mistrzostwo kraju w kategoriach do lat dwudziestu jeden i do lat dwudziestu trzech.
Następnie Lara został trenerem drugoligowego zespołu Expreso Palmira FC, filii pierwszoligowego Deportivo Cali. Polityka klubu polegała na ogrywaniu zdolnej młodzieży (średnia wieku całego składu wynosiła zaledwie dziewiętnaście lat) i ekipa miała za cel utrzymanie się w drugiej lidze. Pod kierownictwem Lary drużyna na koniec sezonu 2000 sensacyjnie zajęła jednak trzecie miejsce w tabeli, do końca walcząc o awans do najwyższej klasy rozgrywkowej. Tym samym potwierdził opinię szkoleniowca świetnie pracującego z młodzieżą. Bezpośrednio potem objął spadkowicza z pierwszej ligi – zespół Deportes Quindío i już w sezonie 2001 triumfował z nim w rozgrywkach drugoligowych i wywalczył promocję z powrotem na najwyższy szczebel. W pierwszej lidze poprowadził przeciętne Quindío jeszcze przez pół roku, zajmując jedenastą lokatę w tabeli.
W tamtym okresie Lara rozpoczął długoletnią współpracę z kolumbijskim związkiem piłki nożnej Federación Colombiana de Fútbol jako szkoleniowiec reprezentacji młodzieżowych. Już w 2000 roku był asystentem trenera Reinaldo Ruedy w reprezentacji Kolumbii U-20, z którą wygrał prestiżowy Turniej w Tulonie. W 2002 roku został selekcjonerem reprezentacji Kolumbii U-17. W maju 2003 zajął z nią wysokie, trzecie miejsce na Mistrzostwach Ameryki Południowej U-17, ustępując jedynie kontynentalnym gigantom Argentynie i Brazylii.
Trzy miesiące później podopieczni Lary świetnie spisali się na Mistrzostwach Świata U-17 w Finlandii. W fazie grupowej kolejno zremisowali z Meksykiem (0:0), wygrali z Chinami (2:1) oraz rozgromili gospodarzy – Finlandię (9:1). W ćwierćfinale młodzi Kolumbijczycy wyeliminowali Kostarykę (2:0) i dopiero w półfinale ulegli późniejszemu triumfatorowi – Brazylii (0:2). W meczu o trzecie miejsce przegrali w serii rzutów karnych z Argentyną (1:1, 4:5 k) i ostatecznie zajęli czwarte miejsce na juniorskim mundialu. Członkami tamtej kadry byli m.in. Fredy Guarín, Pablo Armero, Adrián Ramos, Cristian Zapata czy Carlos Hidalgo. Sukces nastolatków został odebrany w kraju jako pozytywna niespodzianka na tle pogrążonego wówczas w marazmie kolumbijskiego futbolu – w późniejszych latach osiągnięcie ekipy Lary było opisywane w mediach jako „początek nowej ery w historii reprezentacji Kolumbii”.
We wrześniu 2004 Lara został szkoleniowcem reprezentacji Kolumbii U-20, zastępując na tym stanowisku Reinaldo Ruedę, którego mianowano selekcjonerem pierwszej kadry. W tym samym miesiącu doprowadził reprezentację Kolumbii U-16 do finału Mistrzostw Ameryki Południowej U-16, ulegając w nim dopiero po serii rzutów karnych Paragwajowi (0:0, 3:5 k). W listopadzie 2004 potwierdzono również, iż Lara równocześnie pozostanie selekcjonerem reprezentacji do lat siedemnastu.
Na przełomie stycznia i lutego 2005 prowadzona przez Larę kadra do lat dwudziestu odniosła jeden z największych sukcesów w historii kolumbijskiego futbolu, wygrywając Mistrzostwa Ameryki Południowej U-20. Kolumbijczycy, pełniący wówczas rolę gospodarzy turnieju, sięgnęli po tytuł mistrzów kontynentu w świetnym stylu, nie ponosząc żadnej porażki (siedem zwycięstw i dwa remisy w dziewięciu meczach). Członkami zwycięskiej drużyny, określanej mianem „złotej generacji” i uznawanej za jedno z najbardziej utalentowanych pokoleń w dziejach kolumbijskiej piłki, byli m.in. Fredy Guarín, Radamel Falcao, Cristian Zapata, Abel Aguilar, Juan Camilo Zúñiga czy lider zespołu Hugo Rodallega, wówczas król strzelców i najlepszy piłkarz turnieju (w plebiscycie pokonał Lionela Messiego).
Do rozgrywanych w czerwcu Młodzieżowych Mistrzostw Świata w Holandii zawodnicy Lary przystępowali jako jeden z faworytów do zdobycia tytułu. W fazie grupowej zanotowali komplet zwycięstw, kolejno z Włochami (2:0), Kanadą (2:0) oraz Syrią (2:0), a z młodzieżowego mundialu odpadli w 1/8 finału po porażce z późniejszym zwycięzcą – Argentyną (1:2) z Messim, Agüero, Biglią i Zabaletą w składzie. W kwietniu tamtego roku Lara poprowadził również reprezentację do lat siedemnastu na Mistrzostwach Ameryki Południowej U-17, gdzie jednak jego zespół (w składzie z m.in. Davidem Ospiną i Johnem Jairo Mosquerą) zajął czwarte miejsce i nie zakwalifikował się na Mistrzostwa Świata U-17 w Peru. W sierpniu 2005 wywalczył natomiast w siedemnastolatkami złoty medal podczas Igrzyskach Boliwaryjskich rozgrywanych w Kolumbii, kiedy to jego podopieczni wygrali w finale z Wenezuelą (1:0). W październiku tego samego roku poprowadził kadrę do lat piętnastu na Mistrzostwach Ameryki Południowej U-15 (faza grupowa).
W maju 2006 Lara wraz z olimpijską reprezentacją Kolumbii U-21 wystąpił na Turnieju w Tulonie (faza grupowa), zaś już dwa miesiące później zdobył z nią złoty medal na Igrzyskach Ameryki Środkowej i Karaibów w Cartagenie. Kolumbijczycy – wówczas gospodarze rozgrywek – pokonali w kontrowersyjnych okolicznościach w finale Wenezuelę (2:1), dysponując graczami takimi jak Jackson Martinez, David Ospina, Fredy Guarín, Juan Pablo Pino i Pablo Armero. W styczniu 2007 z kadrą do lat dwudziestu wziął udział w Mistrzostwach Ameryki Południowej U-20, lecz na paragwajskich boiskach jego podopieczni nie powtórzyli sukcesu sprzed dwóch lat i zajęli dopiero szóste miejsce, nie awansując na Mistrzostwa Świata U-20 w Kanadzie. Znacznie lepsze rezultaty zanotował w tamtym roku z reprezentacją do lat siedemnastu – w marcu 2007 uplasował się z nią na drugim miejscu na Mistrzostwach Ameryki Południowej U-17. Jednym z ważniejszych ogniw ekipy, która wywalczyła wówczas juniorskie wicemistrzostwo kontynentu, był James Rodríguez. W lipcu Lara poprowadził siedemnastolatków na Igrzyskach Panamerykańskich w Rio de Janeiro (faza grupowa).
W sierpniu 2007 prowadzona przez Larę kadra do lat siedemnastu wzięła udział w Mistrzostwach Świata U-17 w Korei Płd. Kolumbijczycy w składzie z Jamesem Rodríguezem czy Felipe Pardo w fazie grupowej zremisowali z Niemcami (3:3), wygrali z Trynidadem i Tobago (5:0) oraz przegrali z Ghaną (1:2), by w 1/8 finału ulec późniejszemu triumfatorowi Nigerią (1:2). Choć odpadnięcie na etapie 1/8 finału zostało uznane za wynik poniżej oczekiwań i raczej nieodpowiadający potencjałowi reprezentacji, to media zwracały uwagę na to, iż wyniki te były w dużej mierze skutkiem pecha kolumbijskiej kadry podczas losowania grup i meczów. Jeszcze na przełomie października i listopada Lara poprowadził drużynę do lat piętnastu na Mistrzostwach Ameryki Południowej U-15, lecz Kolumbia odpadła wówczas już w pierwszej rundzie.
We wrześniu 2008 Lara tymczasowo (później już na stałe) został selekcjonerem seniorskiej reprezentacji Kolumbii, zastępując na tym stanowisku Jorge Luisa Pinto. Równocześnie kontynuował pracę jako koordynator reprezentacji młodzieżowych, które pod jego nieobecność były prowadzone przez jego wieloletnich asystentów José Helmera Silvę i Ramiro Viáfarę. Przejął kadrę w połowie eliminacji do Mistrzostw Świata w RPA i postawiono przed nim cel awansu na mundial. Mimo iż poprawił wyniki reprezentacji (w ostatnich dziewięciu meczach za kadencji Pinto nie wygrała ona ani razu), to nie zdołał zakwalifikować się z nią na światowy czempionat, zajmując dopiero siódme miejsce w eliminacjach (obejmował kadrę, gdy ta plasowała się na szóstym miejscu). Bezpośrednio po fiasku w kwalifikacjach zrezygnował ze stanowiska i powrócił do pracy z reprezentacjami młodzieżowymi. Ogółem podczas swojego rocznej pracy poprowadził pierwszą kadrę w piętnastu meczach, z których wygrał osiem, zremisował jeden, zaś przegrał siedem.
Na przełomie stycznia i lutego 2011 Lara poprowadził reprezentację Kolumbii U-20 na Mistrzostwach Ameryki Południowej U-20, lecz uplasowała się ona tam dopiero na szóstym miejscu. W czerwcu 2011 wygrał natomiast z dwudziestolatkami Turniej w Tulonie, pokonując w finale po serii rzutów karnych gospodarzy – Francję (1:1, 3:1 k). Półtora miesiąca później prowadzona przez Larę kadra przystąpiła do Mistrzostw Świata U-20 w Kolumbii, którym Lara już od trzech lat nadawał priorytetowe znaczenie w kontekście swojej pracy z kadrą. Będąc gospodarzem mundialu, Kolumbijczycy dysponowali wówczas dużym potencjałem, mając do dyspozycji graczy takich jak James Rodríguez, Duván Zapata, Jeison Murillo, Santiago Arias czy Luis Muriel. W fazie grupowej pokonali Francję (4:1), Mali (2:0) oraz Koreę Płd (1:0), w 1/8 finału wyeliminowali Kostarykę (3:2), lecz w ćwierćfinale dość niespodziewanie przegrali z Meksykiem (1:3).
W październiku 2011 po dziewięciu bogatych w sukcesy lata Lara zakończył pracę z kolumbijskimi reprezentacjami juniorskimi. Dał się poznać jako świetny trener młodzieży, potrafiący doskonale wyselekcjonować utalentowanych zawodników – w kontaktach z podopiecznymi stawiał na bezpośredniość, ale również twardą dyscyplinę. Wychował piłkarsko wielu zawodników, którzy w przyszłości stanowili o sile reprezentacji Kolumbii i wypromowali się do klubów europejskich; graczy tych nazywano „dziećmi Lary”. Uformował talenty piłkarzy takich jak m.in. Abel Aguilar, Pablo Armero, Radamel Falcao, Fredy Guarín, Luis Muriel, Jeison Murillo, David Ospina, Adrián Ramos, Hugo Rodallega, James Rodríguez, Cristian Zapata i Juan Camilo Zúñiga.
W styczniu 2012 Lara został szkoleniowcem Amériki Cali. Jeden z największych klubów w Kolumbii rozpoczynał wówczas występy w drugiej lidze po pierwszym w historii klubu spadku, mając za jedyny cel jak najszybszy powrót do najwyższej klasy rozgrywkowej. Przez niemal cały sezon drużyna Lary zdominowała rozgrywki ligowe i wygrała wiosenną fazę Apertura – dopiero w końcówce rozgrywek zanotowała niespodziewaną serię słabych wyników i przegrała obydwa dwumecze barażowe o promocję – najpierw po serii rzutów karnych z Alianzą Petrolera (1:2, 1:0, 3:4 k), a następnie z Cúcuta Deportivo (1:4, 2:1). Bezpośrednio po tym Lara odszedł z Amériki. W styczniu 2015 podpisał umowę z przeciętną drużyną z pierwszej ligi – Boyacá Chicó FC. Ze słabym skutkiem prowadził ją przez pięć miesięcy (tylko trzy zwycięstwa w dziewiętnastu ligowych meczach) i uplasował się na siedemnastym miejscu w tabeli, po czym został zwolniony. Złożono mu propozycję pozostania w klubie jako menadżer i koordynator drużyn juniorskich, którą jednak odrzucił.
W październiku 2015 Lara wyjechał do Salwadoru, gdzie został zatrudniony w salwadorskim związku piłki nożnej Federación Salvadoreña de Fútbol (FESFUT) jako koordynator reprezentacji juniorskich. W grudniu 2016 został natomiast mianowany selekcjonerem seniorskiej reprezentacji Salwadoru, lecz równocześnie do jego kompetencji wciąż należało także prowadzenie kadr młodzieżowych. W styczniu 2017 zajął z Salwadorem trzecie miejsce w rozgrywkach Copa Centroamericana, natomiast sześć miesięcy później poprowadził go w Złotym Pucharze CONCACAF. W fazie grupowej jego zawodnicy kolejno przegrali z Meksykiem (1:3), wygrali z Curaçao (2:0) i zremisowali z Jamajką (1:1), by w ćwierćfinale ulec późniejszemu zwycięzcy i gospodarzowi – USA (0:2). Pierwszą reprezentację Salwadoru poprowadził w trzynastu meczach, w których zanotował bilans czterech zwycięstw, czterech remisów i pięciu porażek.
Równocześnie Lara zajmował się salwadorskimi reprezentacjami młodzieżowymi. Na przełomie lutego i marca 2017 wziął udział z reprezentacją Salwadoru U-20 w Mistrzostwach Ameryki Północnej U-20, gdzie jego podopieczni zajęli trzecie miejsce w rundzie finałowej, niepremiowane awansem na Mistrzostwa Świata U-20 w Korei Płd. W listopadzie 2017 zajął z reprezentacją Salwadoru U-17 ostatnie, piąte miejsce na Igrzyskach Boliwaryjskich w Santa Marta, zaś miesiąc później doprowadził dwudziestolatków do finału Igrzysk Ameryki Środkowej w Managui. Salwadorczycy ulegli wówczas w półfinale po serii rzutów karnych Hondurasowi (1:1, 1:2 k), który triumfował potem w męskim turnieju piłkarskim. Mimo pozytywnej oceny pracy Lary zarówno przez władze związku, jak i zawodników, odszedł z reprezentacji w styczniu 2018 – salwadorska federacja nie miała funduszy, by dalej opłacać jego kontrakt.
We wrześniu 2018 Lara zastąpił Juana Carlosa Ramíreza na stanowisku trenera drużyny Envigado FC. Przeciętny, lecz słynący ze świetnej pracy z młodzieżą klub zdecydował się na zatrudnienie Lary w dużej mierze ze względu na jego umiejętności w rozwijaniu potencjału młodych piłkarzy. W dysponującym dość niedoświadczoną kadrą Envigado próbował zaimplementować ofensywny styl gry, jednak jego podopieczni osiągali kiepskie wyniki (w obydwu sezonach zajęli dopiero trzynaste miejsce w tabeli). Został zwolniony we wrześniu 2019 po siedmiu meczach bez zwycięstwa z rzędu, zostawiając zespół punkt nad strefą spadkową. Dwa miesiące później ponownie udał się zagranicę, obejmując ekwadorski CD El Nacional. Poprowadził go zaledwie w sześciu spotkaniach, z czego w dwóch w ramach kontynentalnych rozgrywek Copa Sudamericana 2020 (pierwsza runda), gdyż w czerwcu 2020 klub rozwiązał z nim umowę ze względu na problemy finansowe związane z pandemią COVID-19.

</doc>
<doc id="4407322" url="https://pl.wikipedia.org/wiki?curid=4407322" title="Domenico de Simone">
Domenico de Simone



</doc>
<doc id="4407330" url="https://pl.wikipedia.org/wiki?curid=4407330" title="Domenico de Simone (kardynał)">
Domenico de Simone (kardynał)

Domenico de Simone (ur. 29 listopada 1768 w Benewencie, zm. 9 listopada 1837 w Rzymie) – włoski kardynał.
Życiorys.
Urodził się 29 listopada 1768 roku w Benewencie, jako syn Filippa De Simone i Vicenzy Capece Scondito. Studiował na Papieskiej Akademii Kościelnej, a następnie został referendarzem Najwyższego Trybunału Sygnatury Apostolskiej i gubernatorem Fabriano. Podczas pierwszej francuskiej okupacji Rzymu uciekł do Neapolu, a potem do Benewentu. W czasie drugiej okupacji przebywał w Orvieto, a po przywróceniu papiestwa został m.in. klerykiem Kamery Apostolskiej i protonotariuszem apostolskim. 15 marca 1830 roku został kreowany kardynałem diakonem i otrzymał diakonię Sant'Angelo in Pescheria. 18 grudnia 1830 roku przyjął święcenia diakonatu. Przez rok pełnił funkcję legata w Ferrarze, a w okresie 1832–1833 był kamerlingiem Kolegium Kardynałów. Zmarł 9 listopada 1837 roku w Rzymie.

</doc>
<doc id="4407332" url="https://pl.wikipedia.org/wiki?curid=4407332" title="Bacliff">
Bacliff

Bacliff – jednostka osadnicza w Stanach Zjednoczonych, w stanie Teksas, w hrabstwie Galveston.

</doc>
<doc id="4407333" url="https://pl.wikipedia.org/wiki?curid=4407333" title="Bolivar Peninsula">
Bolivar Peninsula

Bolivar Peninsula – jednostka osadnicza w Stanach Zjednoczonych, w stanie Teksas, w hrabstwie Galveston, nad Oceanem Atlantyckim.

</doc>
<doc id="4407335" url="https://pl.wikipedia.org/wiki?curid=4407335" title="San Leon">
San Leon

San Leon – jednostka osadnicza w Stanach Zjednoczonych, w stanie Teksas, w hrabstwie Galveston.

</doc>
<doc id="4407339" url="https://pl.wikipedia.org/wiki?curid=4407339" title="Harper (Teksas)">
Harper (Teksas)

Harper – jednostka osadnicza w Stanach Zjednoczonych, w stanie Teksas, w hrabstwie Gillespie.

</doc>
<doc id="4407340" url="https://pl.wikipedia.org/wiki?curid=4407340" title="Stonewall (Teksas)">
Stonewall (Teksas)

Stonewall – jednostka osadnicza w Stanach Zjednoczonych, w stanie Teksas, w hrabstwie Gillespie.

</doc>
<doc id="4407342" url="https://pl.wikipedia.org/wiki?curid=4407342" title="Ronaldo Lunas">
Ronaldo Lunas



</doc>
<doc id="4407343" url="https://pl.wikipedia.org/wiki?curid=4407343" title="Bank Gospodarstwa Krajowego w Warszawie (budynek)">
Bank Gospodarstwa Krajowego w Warszawie (budynek)



</doc>
<doc id="4407345" url="https://pl.wikipedia.org/wiki?curid=4407345" title="European Spatial Research and Policy">
European Spatial Research and Policy

European Spatial Research and Policy – czasopismo naukowe wydawane przez Wydawnictwo Uniwersytetu Łódzkiego zajmujące się problemem organizacji przestrzeni na poziomie lokalnym, regionalnym oraz ponadnarodowym w aspektach socjalnym i ekonomicznym.
O czasopiśmie.
"European Spatial Research and Policy" jest półrocznikiem naukowym, zajmującym się problemem organizacji przestrzeni na poziomie lokalnym, regionalnym oraz ponadnarodowym w aspektach socjalnym i ekonomicznym. Stanowi on międzynarodowe forum wymiany myśli i doświadczeń. Czasopismo jest skierowane zarówno do środowiska naukowego jak i praktyków oraz decydentów politycznych. Główne obszary zainteresowania to: polityka regionalna, planowanie przestrzenne, proces integracji europejskiej, rozwój rynku pracy, inwestycje zagraniczne, problemy środowiskowe. Artykuły są pisane przez przedstawicieli różnych środowisk naukowych, m.in. architektów, ekonomistów, socjologów, historyków, stąd interdyscyplinarny charakter periodyku. Wszystkie numery są recenzowane zgodnie z modelem double-blind review.

</doc>
<doc id="4407346" url="https://pl.wikipedia.org/wiki?curid=4407346" title="Preston (Teksas)">
Preston (Teksas)

Preston – jednostka osadnicza w Stanach Zjednoczonych, w stanie Teksas, w hrabstwie Grayson.

</doc>
<doc id="4407347" url="https://pl.wikipedia.org/wiki?curid=4407347" title="Sherwood Shores">
Sherwood Shores

Sherwood Shores – jednostka osadnicza w Stanach Zjednoczonych, w stanie Teksas, w hrabstwie Grayson.

</doc>
<doc id="4407348" url="https://pl.wikipedia.org/wiki?curid=4407348" title="George Joseph Biskup">
George Joseph Biskup

George Joseph Biskup (ur. 23 sierpnia 1911 w Cedar Rapids, zm. 17 października 1979 w Indianapolis) – amerykański duchowny rzymskokatolicki, biskup Des Moines i arcybiskup Indianapolis.
Życiorys.
Pochodził ze stanu Iowa. 19 marca 1937 w Rzymie otrzymał święcenia prezbiteriatu i został kapłanem archidiecezji Dubuque.
9 marca 1957 papież Pius XII mianował go biskupem pomocniczym Dubuque oraz biskupem tytularnym hemeriańskim. 24 kwietnia 1957 w katedrze św. Rafała w Dubuque przyjął sakrę biskupią z rąk delegata apostolskiego w Stanach Zjednoczonych abpa Amleto Giovanniego Cicognaniego. Współkonsekratorami byli arcybiskup Dubuque Leo Binz oraz biskup Rockford Loras Thomas Lane.
Jako ojciec soborowy wziął udział w soborze watykańskim II. 30 stycznia 1965 papież Paweł VI mianował go biskupem Des Moines, a 20 lipca 1967 koadiutorem arcybiskupa Indianapolis oraz arcybiskupem tytularnym tamallumskim.
3 stycznia 1970, gdy jego poprzednik Paul Clarence Schulte odszedł na emeryturę, został arcybiskupem Indianapolis.
20 marca 1979 zrezygnował z katedry i kilka miesięcy później, 17 października 1979, zmarł w szpitalu św. Wincenta w Indianapolis. Pogrzeb odbył się 22 października 1979 w katedrze śś. Piotra i Pawła w Indianapolis.

</doc>
<doc id="4407349" url="https://pl.wikipedia.org/wiki?curid=4407349" title="Artur Kosicki">
Artur Kosicki

Artur Kosicki (ur. 13 września 1978 w Grajewie) – polski prawnik, polityk i samorządowiec, od 2018 marszałek województwa podlaskiego.
Życiorys.
Syn Andrzeja i Elżbiety. Absolwent szkoły średniej w Łapach. W latach 1997–2004 był członkiem zespołu disco polo Boys, gdzie zajmował się głównie tańcem, czasami także śpiewał. Ukończył studia prawnicze na Uniwersytecie w Białymstoku.
W 2005 związał się zawodowo z administracją publiczną. Pracował w starostwie powiatowym w Białymstoku, potem w Departamencie Architektury Urzędu Miejskiego w Białymstoku. Został ekspertem w Radzie Mieszkalnictwa przy prezesie Rady Ministrów, w 2016 objął funkcję doradcy ministra rolnictwa i rozwoju wsi Krzysztofa Jurgiela. Potem rozpoczął pracę w Ministerstwie Inwestycji i Rozwoju. Został także wykładowcą na różnych kierunkach studiów podyplomowych na Uniwersytecie w Białymstoku. Na tej samej uczelni w 2022 uzyskał stopień doktora nauk społecznych w dyscyplinie nauki prawne.
W listopadzie 2017 został przewodniczącym Prawa i Sprawiedliwości w Białymstoku. W wyborach samorządowych w 2018 uzyskał mandat radnego sejmiku podlaskiego VI kadencji. Wybrano go na przewodniczącego klubu radnych PiS w tym gremium, z funkcji tej zrezygnował w marcu 2019. 22 listopada 2018 został wybrany na marszałka województwa podlaskiego. Urząd ten objął 11 grudnia 2018, gdy dokonano wyboru wszystkich członków nowego zarządu województwa. 5 lutego 2019 złożył rezygnację z funkcji marszałka, wycofał ją jednak dwa dni później. 18 lutego sejmik (po wycofaniu drugiego wniosku) przyjął jego rezygnację, po czym ponownie wybrał go na urząd marszałka. W 2022 powołany na pełnomocnika jednego z okręgów PiS w województwie podlaskim.
Odznaczenia.
W 2020 prezydent RP Andrzej Duda odznaczył go Krzyżem Kawalerskim Orderu Odrodzenia Polski.

</doc>
<doc id="4407350" url="https://pl.wikipedia.org/wiki?curid=4407350" title="George Biskup">
George Biskup



</doc>
<doc id="4407351" url="https://pl.wikipedia.org/wiki?curid=4407351" title="Lake Cherokee">
Lake Cherokee

Lake Cherokee – jednostka osadnicza w Stanach Zjednoczonych, w stanie Teksas, w hrabstwie Gregg.

</doc>
<doc id="4407356" url="https://pl.wikipedia.org/wiki?curid=4407356" title="Liberty City (Teksas)">
Liberty City (Teksas)

Liberty City – jednostka osadnicza w Stanach Zjednoczonych, w stanie Teksas, w hrabstwie Gregg.

</doc>
<doc id="4407359" url="https://pl.wikipedia.org/wiki?curid=4407359" title="USA Women’s Sevens 2018">
USA Women’s Sevens 2018

USA Women’s Sevens 2018 – szósta edycja wchodzącego w skład World Rugby Women’s Sevens Series turnieju USA Women’s Sevens przeznaczonego dla żeńskich reprezentacji narodowych w rugby 7. Odbyła się w dniach 20–21 października 2018 roku na Infinity Park w Glendale będąc pierwszym turniejem sezonu 2018/2019.
Informacje ogólne.
Rozegrane na Infinity Park zawody były pierwszym turniejem sezonu 2018/2019 World Rugby Women’s Sevens Series i wzięło w nich udział dwanaście reprezentacji – jedenastu stałych uczestników cyklu oraz zaproszona reprezentacja Meksyku. Podział na grupy oraz rozkład gier zostały opublikowane przez World Rugby w połowie września 2018 roku. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów, a pozostałe cztery zmierzyły się w walce o "Bowl". Składy i charakterystyki zespołów oraz sędziowie zawodów.
Pierwszy dzień z kompletem zwycięstw zakończyły Australia, Nowa Zelandia i Kanada, a Ghislaine Landry została pierwszą zawodniczką w historii cyklu, która osiągnęła barierę tysiąca punktów. W finale, którego najlepszą zawodniczką została uznana Ruby Tui, Nowozelandki pokonały gospodynie, tym samym przedłużając passę do 33 kolejnych zwycięstw, a trakcie których odniosły sześć turniejowych triumfów, w tym cztery w WSS. Najwięcej przyłożeń zdobyła Nowozelandka Portia Woodman, która wraz z Australijką Emmą Sykes zwyciężyła też w klasyfikacji punktowej, zaś wyróżnienie "DHL Impact Player" otrzymała Rosjanka Alena Mikhaltsova.
Wejściówka na jeden dzień kosztowała 15 USD, zaś dwudniowa 25 USD, bilety dziecięce wyceniono natomiast na 5 USD dziennie.

</doc>
<doc id="4407363" url="https://pl.wikipedia.org/wiki?curid=4407363" title="Mistrzostwa Świata Juniorów w Saneczkarstwie 2018 (tory naturalne)">
Mistrzostwa Świata Juniorów w Saneczkarstwie 2018 (tory naturalne)

11. Mistrzostwa Świata Juniorów w Saneczkarstwie na torach naturalnych 2018 odbyły się w dniach 3 - 4 lutego we włoskim Laas. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn.
W jedynkach kobiet zwyciężyła Włoszka Alexandra Pfattner, a wśród mężczyzn Austriak Fabian Achenrainer. W dwójkach triumfowali Fabian Achenrainer i Miguel Brugger z Austrii.

</doc>
<doc id="4407366" url="https://pl.wikipedia.org/wiki?curid=4407366" title="Rada Miejska w Prudniku">
Rada Miejska w Prudniku

Rada Miejska w Prudniku – stanowiący i kontrolny organ władzy samorządowej gminy Prudnik. Rada jest reprezentantem interesów zbiorowych wspólnoty samorządowej. Jej siedziba znajduje się w Urzędzie Miejskim w Prudniku przy ulicy Kościuszki 3.
Okręgi wyborcze.
Granice okręgów wyborczych w wyborach do Rady Miejskiej.
Historia.
IV kadencja (2002–2006).
Skład Rady Miejskiej VII kadencji (2002–2006) ustalony w wyniku wyborów samorządowych w 2002
V kadencja (2006–2010).
Skład Rady Miejskiej VII kadencji (2006–2010) ustalony w wyniku wyborów samorządowych w 2006
Julian Serafin, Artur Zapała, Ryszard Czeczel, Kazimierz Lewandowski, Czesław Dumkiewicz, Elżbieta Kitajgrodzka, Jacek Szczepański, Radosław Roszkowski, Ewa Zabiegała, Mariusz Półchłopek, Ryszard Kwiatkowski, Stanisław Hawron, Krzysztof Womperski, Leszek Piątkowski, Edward Mazur, Eugeniusz Drohomirecki, Janina Stanisz, Andrzej Gajewski, Grzegorz Trembecki, Zbigniew Kosiński, Alicja Zawiślak
VI kadencja (2010–2014).
Skład Rady Miejskiej VII kadencji (2010–2014) ustalony w wyniku wyborów samorządowych w 2010
VII kadencja (2014–2018).
Skład Rady Miejskiej VII kadencji (2014–2018) ustalony w wyniku wyborów samorządowych w 2014
VIII kadencja (2018–2023).
Skład Rady Miejskiej VII kadencji (2018–2023) ustalony w wyniku wyborów samorządowych w 2018

</doc>
<doc id="4407367" url="https://pl.wikipedia.org/wiki?curid=4407367" title="Karina Ibragimowa">
Karina Ibragimowa

Karina Chabirowna Ibragimowa (; ur. 8 lipca 1996 r. w Kokczetawie) – kazachska bokserka, brązowa medalistka mistrzostw świata. Występowała w kategoriach od 60 do 64 kg.
Na mistrzostwach świata w Nowym Delhi zdobyła brązowy medal w rywalizacji do 60 kg. W pierwszej rundzie wygrała z Algierką Imane Khelif, a w drugiej – z Wu Shih-yi reprezentującą Chińskie Tajpej. Z kolei W ćwierćfinale pokonała Chinkę Yang Wenlu, natomiast w półfinale przegrała 0:5 z Irlandką Kellie Harrington.

</doc>
<doc id="4407378" url="https://pl.wikipedia.org/wiki?curid=4407378" title="Tabularium Historiae">
Tabularium Historiae

Tabularium Historiae – polskie, naukowe czasopismo historyczne założone w 2016 w Bydgoszczy. Jest półrocznikiem wydawanym na Wydziale Historycznym (byłym Instytucie Historii i Stosunków Międzynarodowych Uniwersytetu Kazimierza Wielkiego w Bydgoszczy. Ukazuje się drukiem w Wydawnictwie UKW w Bydgoszczy oraz elektronicznie w ramach oficjalnej strony czasopisma.
Idea.
Czasopismo jest poświęcone studiom źródłoznawczym w zakresie źródeł historycznych pisanych i niepisanych (ikonograficznych, archeologicznych), pojedynczym źródłom, jak i całym zespołom archiwalnym. Z założenia pismo jest platformą służącą interdyscyplinarności badań nad przeszłością, a przede wszystkim krytycznej prezentacji różnych nośników pamięci, świadectw minionej rzeczywistości, w tym również ich edycji oraz rewizji wcześniejszych interpretacji. Artykuły są drukowane w języku polskim, angielskim, francuskim, niemieckim bądź rosyjskim. Teksty źródłowe publikowane są w języku oryginału. Celem "Tabularii Historiae" jest krytyczna edycja materiału źródłowego o proweniencji chronologicznej od starożytności po historię współczesną.
Tematyka.
Na łamach czasopisma publikowane są artykuły dotyczące: klasyfikacji źródeł historycznych, metodologii badań, naukowej krytyki właściwej poszczególnym typom źródeł, edytorstwa źródeł historycznych, losów źródeł, sposobów zabezpieczania i przechowywania oraz konserwacji materiału źródłowego, możliwości wykorzystania źródeł niepisanych w badaniach historycznych i vice versa źródeł pisanych w badaniach historyków sztuki, archeologów, literaturoznawców itd. 
Artykuły dotyczą:
Organizacja.
Funkcję redaktora naczelnego pisma sprawuje od 2016 roku Marek G. Zieliński.
Rada programowa (skład od 2016 r.): Jacek Maciejewski – przewodniczący, Robert Bubczyk, , , Michaela Hrubá, Ēriks Jēkabsons, Andrzej Klonder, Albert Kotowski, Sergei Malovichko, Leszek Mrozewicz, Momčilo Pavlović, Arkadiusz Stempin.
Redakcję tworzą od 2016 r.: Marek G. Zieliński (redaktor naczelny), Teresa Maresz (zastępca redaktora), Katarzyna Grysińska-Jarmuła i Anetta Głowacka-Penczyńska (sekretarze), Dariusz Karczewski, Jacek Woźny, Andrzej Zaćmiński (członkowie).

</doc>
<doc id="4407380" url="https://pl.wikipedia.org/wiki?curid=4407380" title="Metropolia Guwahati">
Metropolia Guwahati

Metropolia Guwahati – jedna z 23 metropolii kościoła rzymskokatolickiego w Indiach. Została erygowana 10 lipca 1995.

</doc>
<doc id="4407381" url="https://pl.wikipedia.org/wiki?curid=4407381" title="Kristy Harris">
Kristy Harris

Kristy Lee Harris (ur. 20 stycznia 1993 r.) – australijska bokserka, brązowa medalistka mistrzostw świata. Występowała w kategoriach od 48 do 54 kg.
W 2018 podczas mistrzostw świata w Nowym Delhi zdobyła brązowy medal w kategorii do 54 kg. W ćwierćfinale pokonała Brazylijkę Jucielen Romeu, lecz w półfinale przegrała z reprezentującą Chińskie Tajpej Lin Yu-ting 0:5.

</doc>
<doc id="4407383" url="https://pl.wikipedia.org/wiki?curid=4407383" title="Symbioza przemysłowa">
Symbioza przemysłowa

Symbioza przemysłowa – gałąź , która zakłada współdziałanie przedsiębiorstw i innych organizacji, zmierzające do lepszego wykorzystania surowców i racjonalizacji gospodarki odpadami ze szczególnym uwzględnieniem wymiany materiałów i energii, sprzyjające ochronie środowiska i przynoszące bezpośrednie wzajemne korzyści ekonomiczne. Idea symbiozy przemysłowej realizowana jest poprzez innowacje ekologiczne, usprawnianie procesów biznesowych, a także długofalowe zmiany kulturowe. Przykładami symbiozy przemysłowej są .
Bliskość geograficzna od dawna była jednym z istotnych czynników nawiązywania bezpośredniej współpracy polegającej na wykorzystaniu przez zakład przemysłowy produktów, półproduktów, produktów ubocznych czy odpadów generowanych przez ich wytwórcę. W ujęciu pojęcia symbiozy przemysłowej ani bliskość kooperantów, ani fizyczna wymiana zasobów nie są jednak warunkami ani koniecznymi, ani wystarczającymi. Symbioza przemysłowa to podejście do operacji komercyjnych – wykorzystywanie, odzyskiwanie i przekierowywanie zasobów do ponownego wykorzystania – powodujące, że zasoby pozostają dłużej w produktywnym użytkowaniu gospodarczym. To stwarza możliwości biznesowe, zmniejsza zapotrzebowanie na zasoby naturalne i stanowi krok w kierunku gospodarki o obiegu zamkniętym.
W wymiarze filozoficznym ekologia przemysłowa to stosunkowo nowa dziedzina, która opiera się na naturalnym paradygmacie, twierdzącym że ekosystem przemysłowy może zachowywać się w sposób podobny do ekosystemu naturalnego, w którym występuje symbioza gatunków i wszystko zostaje poddane recyklingowi, chociaż prostota i zastosowanie tego paradygmatu bywa poddawane krytyce.

</doc>
<doc id="4407385" url="https://pl.wikipedia.org/wiki?curid=4407385" title="Gretna Green">
Gretna Green

Gretna Green – wieś w Wielkiej Brytanii, w Szkocji, w hrabstwie Dumfries and Galloway, w bezpośrednim sąsiedztwie miasta Gretna, przy granicy z Anglią. Jest pierwszą miejscowością po szkockiej stronie granicy, przy dawnym trakcie wiodącym z Londynu do Edynburga – obecnie trasą tą przebiega autostrada M74.
Małżeństwa.
Miejscowość znana z tradycji organizowania ślubów i przyjęć weselnych. Wynika to z historii. W 1754 roku w Anglii zaczął obowiązywać Marriage Act, zwany też Lord Hardwicke’s Marriage Act, w myśl którego wiekiem uprawniającym do legalnego zawarcia małżeństwa było 21 lat. W Szkocji natomiast można było się pobrać bez niczyjej zgody mając lat 15, a ceremonia była bardzo uproszczona. Gretna Green, jako najłatwiej dostępna dla mieszkańców Anglii szkocka miejscowość, stała się punktem docelowym dla młodych par niedysponujących zgodą rodziców na ślub.
Szkockie prawo odnośnie do małżeństw było w porównaniu z angielskim bardziej liberalne nie tylko odnośnie do wieku nowożeńców. Pozwalało, by ceremonię prowadziła dowolna osoba; ceremonia nie musiała być publiczna i mogła ograniczać się do odpowiedzi na dwa pytania: „Czy jesteś w wieku uprawniającym do zawarcia małżeństwa?” i „Czy jesteś stanu wolnego?”. Symbolem takiego ślubu było kowadło, gdyż małżeństwo zawierano często u kowala, który uderzając w kowadło młotem obwieszczał światu zawarcie nowego związku małżeńskiego. W 1843 roku miejscowy kowal chwalił się w liście do redakcji dziennika „The Times” udzieleniem w okresie 25 lat ponad 3500 ślubów. Niektórzy angielscy parlamentarzyści widzieli w zwyczaju zawierania ślubów według obowiązującego w Szkocji prawa zagrożenie dla moralności mieszkańców północnych hrabstw Anglii. W 1856 roku wprowadzono przepis wymagający minimum trzytygodniowego zamieszkiwania na terenie parafii przed nabyciem prawa do zawarcia małżeństwa według szkockiego prawa.
Uproszczona procedura „małżeństwa na skutek deklaracji” została zdelegalizowana w Szkocji w 1940 roku. W 1977 roku w Anglii zezwolono na śluby bez zgody rodziców od 18. roku życia. Nadal jednak prawo szkockie jest bardziej liberalne i pozwala wziąć ślub 2 lata wcześniej, w wieku 16 lat.
Współcześnie w liczącej 2700 mieszkańców miejscowości zawieranych jest co roku ponad 5000 ślubów. Gretna Green uważana jest – w związku ze swoją historią – za romantyczne miejsce, a fraza "running away to Gretna Green" („uciec do Gretna Green”) weszła do potocznego użycia.
W kulturze.
Odwołania do tradycji ślubów w Gretna Green można znaleźć m.in.:

</doc>
<doc id="4407387" url="https://pl.wikipedia.org/wiki?curid=4407387" title="Puchar Świata w skokach narciarskich 2018/2019 – Engelberg">
Puchar Świata w skokach narciarskich 2018/2019 – Engelberg

Szósty wraz z siódmym konkursem indywidualnym w ramach Pucharu Świata w skokach narciarskich 2018/2019 zostały rozegrane 15–16 grudnia w szwajcarskim Engelbergu.
Kwalifikacje do pierwszego konkursu indywidualnego wygrał Japończyk Ryōyū Kobayashi uzyskując w swojej próbie najdalszy skok zawodów wynoszący 137 metrów. Gorszy o półtora punktu na drugim miejscu sklasyfikowany został reprezentant Austrii Stefan Kraft. Trzecie miejsce zajął współautor drugiego najdłuższego skoku kwalifikacji (135 metrów) Norweg Robert Johansson. Drugi zawodnik, któremu udało się poszybować na tę odległość to Kamil Stoch, który zajął miejsce czwarte. W czołowej dziesiątce znalazł się także Piotr Żyła (10. miejsce). Najlepszym z gospodarzy w kwalifikacjach był Killian Peier uplasowany na osiemnastym miejscu. Szwajcarzy mimo przywileju wystawienia grupy narodowej składającej się z sześciu dodatkowych zawodników z prawem startu w zawodach Pucharu Świata nie zdecydowali się na wykorzystanie go. Za nieprzepisowy strój przed swoim skokiem zdyskwalifikowany został Austriak Philipp Aschenwald. Skakano z belki piętnastej.
Pierwszy konkurs indywidualny wygrał Niemiec Karl Geiger, dla którego był to pierwszy triumf w zawodach Pucharu Świata w jego karierze, a także jako jedyny uzyskał w konkursie notę łączną powyżej trzystu punktów. Drugie miejsce zajął reprezentant Polski Piotr Żyła, a jego strata wyniosła niespełna pięć punktów. Jest to jego trzeci konkurs z rzędu w czołowej trójce zawodów. Trzecie miejsce wywalczył Austriak Daniel Huber po raz pierwszy tym samym stając na podium w swojej karierze. Liderujący po pierwszej serii Rosjanin Jewgienij Klimow ostatecznie uplasował się na piątej pozycji. W pierwszej dziesiątce zawodów wśród polskich skoczków znalazł się na dziewiątym miejscu Kamil Stoch (11. lokata po pierwszej serii). Do serii finałowej awansowało trzydziestu jeden skoczków, ponieważ po pierwszym skoku na trzydziestej pozycji sklasyfikowani zostali ex aequo Viktor Polášek i Yukiya Satō i obaj punkty zdobyli, bo ostatnie trzydzieste pierwsze miejsce w finałowej odsłonie konkursu zajął po nieudanym skoku Polak Stefan Hula. Jako jedyny z reprezentantów Polski do serii drugiej nie awansował Jakub Wolny (41. miejsce). Zawody w całości odbyły się mocnym przy wietrze w plecy i skakano z dziewiętnastej platformy startowej.
Kwalifikacje do drugiego konkursu wygrał ponownie Ryōyū Kobayashi z przewagą ponad czterech punktów nad zajmującym drugie miejsce Norwegiem Mariusem Lindvikiem. Trzecie miejsce w kwalifikacjach zajął reprezentant Niemiec Markus Eisenbichler. Wszyscy reprezentanci Polski zdołali wywalczyć awans do konkursu głównego, a czołowej dziesiątce zawodów znaleźli się Kamil Stoch (8. miejsce) oraz Stefan Hula (10. miejsce). Na ostatnim pięćdziesiątym miejscu dającym awans do konkursu sklasyfikowano dwóch zawodników i obu dopuszczono do konkursu głównego, a byli to Japończyk Noriaki Kasai i Słoweniec Timi Zajc. Do startu w kwalifikacjach nie przystąpił Niemiec Richard Freitag. Tylko jednemu z reprezentantów gospodarzy nie udało się awansować do konkursu indywidualnego, a był to Andreas Schuler (58. miejsce). Zawody odbyły się z belki piętnastej i szesnastej.
Konkurs indywidualny kończący pierwszy period Pucharu Świata w tym sezonie wygrał po raz czwarty w swojej karierze dwukrotny triumfator kwalifikacji Ryōyū Kobayashi. W pierwszej serii oddał on skok na 144 metr i tym samym stał się współautorem rekordu obiektu wraz z Słoweńcem Domenem Prevcem. Drugie miejsce na podium wywalczył podobnie jak dzień wcześniej Piotr Żyła tracąc tym razem do zwycięzcy ponad dziewięć punktów. Trzecie miejsce wywalczył kolejny z polskich zawodników, a był nim Kamil Stoch ze stratą niespełna sześciu punktów do miejsca wyżej. Dawid Kubacki, który plasował się na czwartej pozycji po pierwszej rundzie ostatecznie sklasyfikowany został na miejscu piątym. Poza wymienioną trójką z Polaków punktowali również Jakub Wolny (22. miejsce) i Stefan Hula (27. miejsce). Pierwsza seria została odbyta z belki dwudziestej, natomiast druga seria z belki niżej, a ostatnia dziesiątka całego konkursu swoje skoki oddawała z osiemnastej platformy startowej.
Jury.
Dyrektorem konkursów podczas zawodów Pucharu Świata w Engelbergu był Hubert Mathis oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Christian Kathol, a jego asystentem – Martin Brunner. Kontrolą sprzętu zajmował się Sepp Gratzer.

</doc>
<doc id="4407388" url="https://pl.wikipedia.org/wiki?curid=4407388" title="Haikyu!!">
Haikyu!!

 – shōnen-manga autorstwa Haruichiego Furudate, ukazywana na łamach magazynu „Shūkan Shōnen Jump” wydawnictwa Shūeisha od 20 lutego 2012 do 20 lipca 2020.
Na podstawie mangi powstała powieść ilustrowana, dwa spin-offy oraz telewizyjny serial anime wyprodukowany przez studio Production I.G, który obejmuje 4 sezony, 5 odcinków specjalnych OVA i 4 filmy kompilacyjne. Ponadto powstały trzy gry komputerowe – dwie wydane na konsolę Nintendo 3DS oraz jedna na urządzenia z systemem Android oraz iOS.
W Polsce prawa do dystrybucji mangi nabyło wydawnictwo Studio JG, natomiast premiera odbyła się 6 maja 2022.
Fabuła.
Shōyō Hinata, uczeń gimnazjum o niskim wzroście, nabrał sympatii do siatkówki po obejrzeniu meczu o mistrzostwo kraju w telewizji, w którym grało liceum Karasuno. Jeden z zawodników drużyny, który nazywany był „małym gigantem” i mimo niskiego wzrostu potrafił bardzo wysoko skakać, przykuł uwagę Shōyō. Niewielki fragment meczu sprawił, że postanowił podążać jego krokami. Rozpoczął trening siatkówki i bardzo starał się dostać do liceum Karasuno, aby stanąć na tym samym boisku, co jego idol. Mimo że w gimnazjum Shōyō nie miał męskiego klubu siatkarskiego, udało mu się skompletować zespół w ostatnim roku nauki i wystąpić w swoim pierwszym turnieju. Niestety, w pierwszym meczu natrafili na drużynę, do której należał Tobio Kageyama, okrzyknięty przez wielu „królem boiska” w dziedzinie siatkówki. Po sromotnej i miażdżącej przegranej drużyny Yukigaoka, Tobio stał się jego rywalem i motywacją do jeszcze cięższej pracy tak, żeby w następnym meczu mógł go pokonać i udowodnić swoją wyższość. Po rozpoczęciu nauki w liceum Karasuno okazuje się, że jego rywal też należy do tej samej drużyny, co Shōyō. Zostaje wówczas okrzyknięta przez kibiców mianem „upadłych tytanów” lub „bezskrzydlatych kruków” i drużyna poszukuje umiejętności, a także wymaga od Shōyō oraz Tobio zaprzestania częstych kłótni i współpracy w zespole.
Publikacja serii.
Seria zadebiutowała początkowo w formie one-shotu, który opublikowany został 8 stycznia 2011 w magazynie „Shōnen Jump NEXT”, a następnie 25 kwietnia w numerze 18/2011 „Shūkan Shōnen Jump”. Pierwszy rozdział mangi został opublikowany 20 lutego 2012 (numer 10/2012). Razem opublikowano 402 rozdziały, które zostały skompilowane do 45 tankōbonów, które wydawane były nakładem wydawnictwa Shūeisha od 4 czerwca 2012 do 4 listopada 2020.
9 października 2015 podczas trwającego New York Comic Conu, wydawnictwo Viz Media ogłosiło, że nabyło licencję na wydawanie mangi w Stanach Zjednoczonych. Pierwszy tom został wydany 5 lipca 2016, natomiast ostatni – 3 sierpnia 2021.
28 października 2019 w numerze 48/2019 podano do wiadomości, że wraz z opublikowaniem rozdziału 370 manga weszła w ostatni wątek fabularny.
Wraz z wydaniem rozdziału 380 (opublikowanego w numerze 8/2020 wydanym 20 stycznia 2020), "Haikyu!!" stało się największą serią mang sportowych publikowanych na łamach „Shūkan Shōnen Jump” pod względem ilości opublikowanych rozdziałów, wyprzedzając "Tennis no ōjisama" (379 rozdziałów).
W numerze 31/2020 (wydanym 6 lipca 2020) poinformowano, że ostatni wątek mangi osiągnął punkt kulminacyjny. Wcześniej jednak, 3 lipca pojawiły się podejrzenia, że serializacja mangi zakończy się w lipcu 2020. Wszystkie z nich zostały potwierdzone 13 lipca, wraz z wydaniem numeru 32/2020, w którym również podano do wiadomości, że ostatni, 402. rozdział ukaże się 20 lipca (numer 33-34/2020).
20 lutego 2022 (numer 12/2022) z okazji 10. rocznicy mangi zapowiedziano wydanie one-shotu, którego akcja rozgrywać się będzie w 2022 roku. 18 kwietnia w numerze 20/2022 podano do wiadomości, że premiera będzie miała miejsce w następnym numerze magazynu (25 kwietnia).
Dystrybucja mangi w Polsce.
18 lutego 2022 podano do wiadomości, że wydawnictwo Studio JG nabyło prawa do dystrybucji mangi w Polsce, natomiast premiera odbyła się 6 maja.
Spin-offy.
"Let's! Haikyū!?".
Pierwszy rozdział spin-off'u zatytułowanego autorstwa Retsu został wydany 22 września 2014 w internetowym serwisie Shōnen Jump+, natomiast pierwszy skompilowany tankōbon wydany został 4 marca 2015. Do tej pory wydano 9 tomów (stan na 3 grudnia 2021).
3 lipca 2018, przy okazji wydania 188. rozdziału podano do wiadomości, że publikacja serii została zawieszona na czas nieokreślony. Wznowienie zostało zapowiedziane 28 września 2020, w numerze 43/2020 magazynu „Shūkan Shōnen Jump”, natomiast kolejny, 189. rozdział ukazał się 3 października.
"Haikyū-bu!!".
28 kwietnia 2019 wydawnictwo Shūeisha ogłosiło, że powstanie drugi spin-off zatytułowany , autorstwa Kyōheia Miyajimy. Seria jest komedią o wysokim napięciu, która skupia się na rywalizujących szkołach. Pierwszy rozdział z tej serii został udostępniony 13 maja w internetowym serwisie Shōnen Jump+. Potem wydawnictwo Shūeisha rozpoczęło zbieranie rozdziałów do tankōbonów, który pierwszy z nich został wydany 1 listopada tego samego roku. Według stanu na 4 lipca 2022, wydano do tej pory 7 tomów.
Adaptacje.
Powieść ilustrowana.
4 czerwca 2013 w sprzedaży ukazał się pierwszy tom powieści ilustrowanej zatytułowanej , współtworzona z Kiyoko Hoshi. Według stanu na listopad 2020, wydano 13 tomów.
Anime.
"Haikyū!!".
22 września 2013 pojawił się plakat promocyjny, na którym pojawiła się informacja, że seria doczeka się adaptacji w formie telewizyjnego serialu anime, którego premiera zaplanowana została na wiosnę 2014. Ponadto poinformowano, że za produkcję wykonawczą odpowiadać będzie studio Production I.G. 4 października tego samego roku doprecyzowano datę premiery, tym razem na kwiecień 2014. 20 stycznia 2014 ogłoszono, że anime emitowane będzie na antenach MBS oraz TBS. 19 lutego przy okazji ogłoszenia utworów, które zostaną wykorzystane w openingu i endingu podano komunikat, że premiera anime odbędzie się 6 kwietnia. Ostatni, 25. odcinek anime został wyemitowany 21 września. Kolejne odcinki emitowane były w każdą niedzielę o 17.00 (czasu japońskiego JST).
"Haikyū!! Second Season".
19 grudnia 2014 w numerze 4-5/2015 magazynu „Shūkan Shōnen Jump” ogłoszono, że anime otrzyma drugi sezon. 21 maja 2015 podano do wiadomości, że premiera odbędzie się w październiku na antenach MBS, Tokyo MX, CBC i BS11. 29 sierpnia w numerze 40/2015 magazynu „Shūkan Shōnen Jump” podano informację, że odcinki emitowane będą premierowo na antenie MBS w każdy piątek o 26.58 (czasu japońskiego JST), a z kolei 28 września produkcja ogłosiła, że premiera drugiego sezonu będzie miał premierę 3 października 2015. Dwa dni później na oficjalnej stronie anime pojawiła się informacja, że drugi sezon składać się będzie z 25 odcinków (podobnie jak pierwszy sezon). Ostatni, 25. odcinek został wyemitowany 26 marca 2016.
"Haikyū!! Karasuno Kōkō VS Shiratorizawa Gakuen Kōkō".
16 marca 2016 w numerze 16/2016 magazynu „Shūkan Shōnen Jump” podano informację, że anime doczeka się trzeciego sezonu, natomiast 26 marca podczas festiwalu AnimeJapan 2016 został wywieszony plakat z informacją, że premiera odbędzie się jesienią. 13 czerwca na oficjalnej stronie anime doprecyzowana została data premiery, tym razem na październik, natomiast 25 sierpnia w numerze 39/2016 magazynu „Shūkan Shōnen Jump” podano informację, że premiera odbędzie się 7 października na antenach MBS i TBS, CBC, RKB Mainichi Broadcasting, HBC, TBC oraz na kanałach BS-TBS. Wcześniej, 19 sierpnia poinformowano, że trzeci sezon będzie liczyć zaledwie 10 odcinków. Ostatni, 10. odcinek sezonu został wyemitowany 9 grudnia. Kolejne odcinki emitowane były premierowo na antenie TBS w piątki o 25.55 (czasu japońskiego JST).
"Haikyū!! To The Top".
22 grudnia 2018 podczas festiwalu Jump Festa '19 ogłoszono, że otrzyma nową serię anime, jednak produkcja podkreśliła, że specyficznie nie nazywa tego czwartym sezonem. Ponadto zapowiedziano wydarzenie kick-off, które odbyło się 22 września 2019 w amfiteatrze Maihama.
18 sierpnia 2019 podczas wydarzenia "Haikyū!! no hi zenjitsu-sai" ogłoszono, że premiera czwartego sezonu anime odbędzie się w styczniu 2020 na antenie MBS i TBS w paśmie Super Animeism. Ponadto zostały zapowiedziane dwa nowe odcinki OVA: oraz , które zostały pokazane podczas Jump Festa '20 (21–22 grudnia 2019), a potem wydane 22 stycznia 2020 na Blu-ray i DVD. 10 stycznia 2020 oba odcinki zostały udostępnione na platformie Crunchyroll na 12 dni przed oficjalną, japońską premierą.
Podczas wydarzenia kick-off "Haikyū!! Shin Series Kickoff Event ~Zenkoku Orange taikai Court e no michi~", które odbyło się 22 września, ogłoszono, że czwarty sezon będzie zatytułowany . 18 listopada za pośrednictwem oficjalnej strony internetowej zespołu Burnout Syndromes, na której ogłoszono tytuł utworu, który zostanie wykorzystany w openingu podano do wiadomości, że premiera odbędzie się dokładnie 10 stycznia 2020. 29 listopada produkcja ogłosiła, że czwarty sezon zostanie podzielony na dwie połowy: Pierwsza z nich emitowana była od 10 stycznia do 3 kwietnia 2020 i składała się z 13 odcinków, które emitowane były w każdy piątek o 25.25 (czasu japońskiego JST) na antenach MBS i TBS w paśmie Super Animeism. Dzień po premierze pierwszego odcinka czwartego sezonu na oficjalnej stronie anime podano informację, że sezon składać się będzie z 25 odcinków.
Premiera drugiej połowy (składającej się z pozostałych 12 odcinków) planowana była pierwotnie na lipiec 2020, jednak 22 maja za pośrednictwem oficjalnej strony internetowej anime produkcja podała do wiadomości, że premiera została opóźniona bezterminowo. Produkcja uzasadniła tę decyzję „uwagą poświęconą środkom bezpieczeństwa przeciw rozprzestrzenianiu się pandemii COVID-19”. 13 lipca w numerze 32/2020 magazynu „Shūkan Shōnen Jump” ogłoszony został nowy termin premiery, tym razem datowany na październik, a odcinki emitowane będą na antenach MBS, TBS oraz BS-TBS w paśmie Animeism. 16 sierpnia doprecyzowana została data premiery drugiej połowy, tym razem datowana na 2 października. Ponadto podano do wiadomości, że odcinki będą emitowane premierowo na antenach MBS i TBS w każdy piątek o 26.25 (czasu japońskiego JST). 15 września na oficjalnej stronie internetowej została opublikowana informacja, że druga połowa emitowana będzie również na antenach CBC (od 6 października) oraz IBC (od 13 października) w każdy wtorek. Ostatni odcinek sezonu wyemitowany został 18 grudnia.
Emisja poza Japonią.
Poza Japonią, anime było emitowane również na Filipinach, w Hiszpanii, Niemczech i we Francji. Ponadto odcinki dostępne są w wybranych krajach na platformach Crunchyroll oraz Netflix.
Odcinki OVA.
Odcinki OVA były wydawane po emisji poszczególnych sezonów w telewizji. Pierwszy z nich, zatytułowany , został po raz pierwszy pokazany 9 listopada 2014 podczas festiwalu Jump Festa '14, a następnie wydany 4 marca 2015 na DVD jako dodatek do edycji specjalnej tomu 15 mangi.
Drugi odcinek, nazwany , pokazany został po raz pierwszy 3 listopada 2015, a następnie wydany na DVD 2 maja 2016 jako dodatek do edycji specjalnej tomu 21. Odcinek ten jest rozszerzeniem akcji pierwszych odcinków drugiego sezonu anime.
Trzeci odcinek, zatytułowany został wydany 4 sierpnia 2017 jako dodatek do edycji specjalnej tomu 27. Zawiera reportaże z zawodnikami drużyny z liceum Karasuno oraz akademii Shiratorizawa.
Kolejne dwa odcinki OVA, zatytułowane kolejno oraz , zostały pokazane 21 grudnia 2019 podczas festiwalu Jump Festa '20, a potem wydane 22 stycznia 2020 na Blu-ray i DVD. Odcinki stanowią kontynuację fabuły z mangi i uzupełniają lukę pomiędzy trzecim a czwartym sezonem anime.
Filmy.
Filmy kompilacyjne.
Uzupełniające filmy kompilacyjne zostały wydane po emisji telewizyjnej. W 2015 roku ukazały się pierwsze dwa filmy kompilacyjne. Pierwszy z nich – miał premierę 3 lipca 2015, zaś drugi – – 18 września tego samego roku. Kolejne dwa filmy kompilacyjne zostały zapowiedziane na wrzesień 2017 po emisji trzeciego sezonu w 2016 roku. Oba filmy zostały wydane we wrześniu: pierwszy z nich 15 września, zaś drugi – 29 września.
"Gekijō-ban Haikyū!! FINAL".
13 sierpnia 2022 podczas wydarzenia z okazji 10. rocznicy mangi ogłoszono, że seria otrzyma dwuczęściowy film pod tytułem .
Animacja poklatkowa.
4 września 2019 przy okazji premiery 39. tomu mangi, została zapowiedziana 10-odcinkowa adaptacja w technice animacji poklatkowej, która została wydana na DVD 4 marca 2020 jako dodatek do edycji specjalnej 42. tomu mangi. Produkcja adaptacji trwała 3 lata i 3 miesiące (od czerwca 2016 do września 2019).
Radio.
Radio drama.
W dniach 2–30 listopada 2012, w ramach serii emitowanej na antenie TV Tokyo, seria "Haikyu!!" doczekała się swojej audycji radiowej typu radio drama.
"Haikyū!! Karasuno Kōkō hōsō-bu!".
Od 6 kwietnia 2014 na oficjalnej stronie serii nadawana jest internetowa audycja radiowa zatytułowana . Każde kolejne wydania publikowane są w niedziele co dwa tygodnie. Głównymi prowadzącymi audycji są: Ayumu Murase (Shōyō Hinata) oraz Kaito Ishikawa (Tobio Kageyama).
Gry komputerowe.
"Haikyū!! Tsunage! Itadaki no keshiki".
2 lipca 2014 Bandai Namco Games poinformowało, że na podstawie serii powstanie gra . Została wydana 25 września tego samego roku na konsolę Nintendo 3DS.
"Haikyū!! Cross team match!".
7 października 2015 w numerze 46/2015 magazynu „Shūkan Shōnen Jump” podano do wiadomości, że seria doczeka się drugiej gry na konsolę Nintendo 3DS zatytułowanej , która została wydana 3 marca 2016.
"Haikyū!! Donpishamatch!!".
31 marca 2016 na łamach numeru 26/2016 magazynu „Shūkan Shōnen Jump” poinformowano, że "Haikyū!!" otrzyma grę na urządzenia z systemem Android oraz iOS zatytułowaną . Premiera odbyła się 5 sierpnia tego samego roku. 5 września 2018 producent Bandai Namco Entertainment podał do wiadomości, że 6 listopada zostaną wyłączone wszystkie usługi w grze.
Nowa gra mobilna.
14 maja 2021 ogłoszono, że G Holdings nabyło prawa do produkcji gry mobilnej, opartej na telewizyjnym serialu anime. Według zapowiedzi gra będzie posiadać wątek fabularny oraz super deformowane postacie.
Udział w innych grach.
Shōyō Hinata pojawił się jako postać drugoplanowa w grze wydanej na PlayStation 3, PlayStation 4 oraz PlayStation Vita.
Przedstawienie teatralne.
W numerze 17/2015 magazynu „Shūkan Shōnen Jump” (wydanym 19 marca 2015) ogłoszono, że manga "Haikyu!!" otrzyma serię przedstawień teatralnych pod tytułem . 7 lipca poinformowano, że pierwsze przestawienie odbędzie się 14 listopada. W ramach serii przedstawiane są wybrane rozdziały z mangi, a przedstawienia odbywają się w kilku miastach Japonii w okresie wiosennym oraz jesiennym.
Odbiór.
Seria spotkała się z ogólnie pozytywnym odbiorem. W maju 2013 seria sprzedała się w nakładzie ponad 2 milionów egzemplarzy, w styczniu 2018 – ponad 28 milionów, w kwietniu 2019 – 34 miliony, w maju 2020 – 38 milionów, natomiast w listopadzie 2020 – 50 milionów. Pierwszy tom mangi zajął 22. miejsce na listach Tohan w okresie 4–10 czerwca 2012, drugi – 18. miejscu w okresie 6–12 sierpnia 2012, zaś trzeci – 18. miejscu w okresie 8–14 października 2012.
W 2015 roku seria zajęła 6. miejsce w rankingu najchętniej kupowanych mang w Japonii według serwisu Oricon, zaś w 2019 roku – 8. miejsce.
W listopadzie 2019 serwis Polygon uznał "Haikyu!!" za jeden z najlepszych seriali anime lat 2010., z kolei Crunchyroll oraz IGN umieścili serię na swoich listach najlepszych anime lat 2010.
Profesjonalna siatkarka Kim Yeon-koung na swoim kanale na YouTube chwaliła dokładność serialu anime, oznajmując, że twórca mangi stanął na wysokości zadania w kwestii wiedzy o siatkówce.
Leroy Douresseaux z portalu Comic Book Bin pochwalił fabułę za dogłębną analizę osobistych i umysłowych zmagań, a także zmagań sportowych, zwracając uwagę na jej szczególne skupienie się na dramacie postaci i dynamice zespołu poza siatkówką.

</doc>
<doc id="4407390" url="https://pl.wikipedia.org/wiki?curid=4407390" title="Syrtis Major">
Syrtis Major



</doc>
<doc id="4407392" url="https://pl.wikipedia.org/wiki?curid=4407392" title="Jezero (krater marsjański)">
Jezero (krater marsjański)

Jezero – krater uderzeniowy na powierzchni Marsa o średnicy około 47,5 km, położony na obrzeżu basenu uderzeniowego Isidis. Krater jest miejscem lądowania łazika Perseverance amerykańskiej agencji kosmicznej NASA.
Nazwa.
Decyzją Międzynarodowej Unii Astronomicznej w 2007 roku został nazwany od miejscowości Jezero w Bośni i Hercegowinie. Nazwa ta w kilku językach słowiańskich oznacza „jezioro”.
Geologia krateru.
Krater Jezero znajduje się na granicy terenów wyżynnych i północnych nizin Marsa, na zachodnim obrzeżu Isidis Planitia. Basen Isidis uformował się około 3,9 miliarda lat temu, krater Jezero jest od niego młodszy. W odległej przeszłości geologicznej, w okresie noachijskim i hesperyjskim w tym obszarze Marsa występowały procesy fluwialne. Do krateru Jezero od zachodu i północnego zachodu wpadały dwie rzeki, nanosząc osady z wyżej położonych terenów i formując delty rzeczne. Utworzyły one jezioro o głębokości co najmniej 250 m, które w pewnym momencie swojej historii przerwało północno-wschodnie obrzeże krateru, tworząc kanał, którym wody mogły odpłynąć dalej ku nizinom Isidis. Nie wiadomo, jak długo miały miejsce te zjawiska. Po ich zaniknięciu krater kształtowały procesy eoliczne, trwające do dziś; w pewnym okresie do krateru wpłynęła także lawa z wulkanu Syrtis Major położonego na południowy zachód od niego.
Mars 2020.
Ze względu na złożoną historię geologiczną i dostępność różnorodnych typów skał, w tym utworzonych w najstarszym okresie historii planety, krater Jezero był rozważany jako potencjalne miejsce lądowania dla misji Mars Science Laboratory, jednak w tym czasie uznano je za zbyt niebezpieczne dla lądownika. W 2018 roku, po kilkuletniej procedurze selekcji, został wybrany jako miejsce lądowania łazika misji Mars 2020. Sonda będzie miała za zadanie zbadanie "in situ" osadów delty, dna krateru, law i pierwotnej skorupy marsjańskiej, w której utworzył się krater. Do celów misji należy określenie warunków klimatycznych w okresie istnienia jeziora, stwierdzenie, czy w kraterze miały miejsce procesy hydrotermalne, czy jego środowisko było w jakimś okresie sprzyjające dla organizmów żywych i czy jakiekolwiek organizmy zamieszkiwały je.
18 lutego 2021 roku o godzinie 20:56 UTC łazik "Perseverance" pomyślnie wylądował na terenie krateru.

</doc>
<doc id="4407397" url="https://pl.wikipedia.org/wiki?curid=4407397" title="Dąbski Kraków">
Dąbski Kraków

Dąbski Kraków, Dąbski Klub Sportowy – piłkarski klub sportowy z Krakowa związany z osiedlem Dąbie (Dzielnica II Grzegórzki).
Założony w 1921 roku, rozegrał siedem sezonów na poziomie trzecioligowym. Założony jako K.S. Dąbie, występował także pod nazwami Sparta Dąbski KS, Spójnia Kraków i Sparta Kraków.

</doc>
<doc id="4407398" url="https://pl.wikipedia.org/wiki?curid=4407398" title="Raffaele Mazio">
Raffaele Mazio

Raffaele Mazio (ur. 24 października 1765 w Rzymie, zm. 4 lutego 1832 tamże) – włoski kardynał.
Życiorys.
Urodził się 24 października 1765 roku w Rzymie, jako syn Giacoma Mazio i Anny Marii Trezzy. Studiował na Collegio Romano, gdzie uzyskał stopień z teologii, a 20 września 1788 roku przyjął święcenia kapłańskie. Następnie został mistrzem ceremonii papieskich i szambelanem honorowym. Podczas francuskiej okupacji Rzymu uciekł do Piacenzy i Bolonii, a ostatecznie został uwięziony w Cento. Odzyskał wolność w 1814 roku i wraz z kardynałem Ercole Consalvim podróżował po Europie, negocjując traktat pokojowy, kończący wojny napoleońskie. Był także kanonistą Penitencjarii Apostolskiej i kanonikiem kapituły bazyliki liberiańskiej. 15 marca 1830 roku został kreowany kardynałem prezbiterem i otrzymał kościół tytularny Santa Maria in Trastevere. Zmarł 4 lutego 1832 roku w Rzymie.

</doc>
<doc id="4407399" url="https://pl.wikipedia.org/wiki?curid=4407399" title="Mjagmardulamyn Nandinceceg">
Mjagmardulamyn Nandinceceg

Mjagmardulamyn Nandinceceg (; ur. 3 czerwca 1988 w Erdenet) – mongolska bokserka, brązowa medalistka mistrzostw świata, brązowa medalistka igrzysk azjatyckich, srebrna i trzykrotnie brązowa medalistka mistrzostw Azji. Występowała w kategoriach od 48 do 54 kg.
W 2014 roku wzięła udział w igrzyskach azjatyckich, które zostały rozegrane w Inczonie. W rywalizacji do 51 kg zdobyła brązowy medal. W ćwierćfinale wygrała z Lankijką Kaluhathą Erandą De Silvą. W walce o finał przegrał z Żajną Szekierbiekową z Kazachstanu.
Na mistrzostwach świata w 2018 roku w Nowym Delhi zdobyła brązowy medal w kategorii do 54 kg. W ćwierćfinałowej walce pokonała Marokankę Zohrę Ez-Zahraoui 5:0. W półfinale lepsza była Bułgarka Stojka Petrowa, która wygrała 5:0.

</doc>
<doc id="4407404" url="https://pl.wikipedia.org/wiki?curid=4407404" title="K.S. Dąbie">
K.S. Dąbie



</doc>
<doc id="4407405" url="https://pl.wikipedia.org/wiki?curid=4407405" title="K.S. Dąbski">
K.S. Dąbski



</doc>
<doc id="4407406" url="https://pl.wikipedia.org/wiki?curid=4407406" title="Sparta Dąbski KS">
Sparta Dąbski KS



</doc>
<doc id="4407407" url="https://pl.wikipedia.org/wiki?curid=4407407" title="Sparta Dąbski">
Sparta Dąbski



</doc>
<doc id="4407408" url="https://pl.wikipedia.org/wiki?curid=4407408" title="Spójnia Kraków">
Spójnia Kraków



</doc>
<doc id="4407409" url="https://pl.wikipedia.org/wiki?curid=4407409" title="Sparta Kraków">
Sparta Kraków



</doc>
<doc id="4407414" url="https://pl.wikipedia.org/wiki?curid=4407414" title="Rezerwat przyrody Woskownica">
Rezerwat przyrody Woskownica

Rezerwat przyrody Woskownica – rezerwat torfowiskowy położony na terenie gminy Brody w powiecie żarskim (województwo lubuskie).
Obszar chroniony utworzony został 4 stycznia 2013 r. na podstawie Zarządzenia nr 58/2012 Regionalnego Dyrektora Ochrony Środowiska w Gorzowie Wielkopolskim z dnia 18 grudnia 2012 r. w sprawie uznania za rezerwat przyrody (Dz. Urz. Woj. Lub. z dnia 20.12.2012 r. poz. 2828). W 2015 doprecyzowano opis tutejszego ekosystemu, uznając go za podtyp torfowisk bagiennych.
Obszar chroniony ma powierzchnię 9,53 ha, wokół niego utworzono strefę ochronną (otulinę) o powierzchni 25,33 ha. Jego teren podlega ochronie w ramach większego obszaru Natura 2000 „Mierkowskie Wydmy”. Rezerwat jest położony ok. 4 km na wschód od wsi Jałowice.
Cel ochrony w rezerwacie stanowi „zachowanie stanowiska woskownicy europejskiej ("Myrica gale")”. Jest to najdalej wysunięte na południe stanowisko tego gatunku, który w Polsce występuje poza tym jedynie w strefie przymorskiej. Znajduje się ono w nasadzeniach świerkowo-sosnowych porastających jej oryginalne siedlisko. Wyróżniają się tutaj również inne gatunki z czerwonej księgi roślin: narecznica grzebieniasta, sit ostrokwiatowy i goryczka wąskolistna. Według stanu na październik 2020 rezerwat nie posiada planu ochrony ani zadań ochronnych.

</doc>
<doc id="4407417" url="https://pl.wikipedia.org/wiki?curid=4407417" title="Kamila Szczecina">
Kamila Szczecina

Kamila Szczecina (ur. 21 października 1987 w Nowym Sączu) – polska piłkarka ręczna, medalistka mistrzostw Polski, reprezentantka Polski.
Kariera sportowa.
Jest wychowanką MKS Beskid Nowy Sącz, gdzie jej trenerami byli Jacek Gomulec i Włodzimierz Strzelec. Od 2006 była zawodniczką Piotrcovii, z którą zdobyła w 2007 wicemistrzostwo Polski, w 2009 brązowy medal mistrzostw Polski. W 2011 odeszła do Olimpii Nowy Sącz i w 2012 wywalczyła z tą drużyną awans do ekstraklasy. Od 2015 występowała w Pogoni Szczecin, z którą w 2016 zdobyła wicemistrzostwo Polski. W rundzie jesiennej sezonu 2017/2018 występowała w norweskiej drużynie Forde IL Handball, od stycznia 2018 występuje w niemieckim zespole HC Rödertal.
Z reprezentacją Polski seniorek wystąpiła w 2016 na mistrzostwach Europy, zajmując z drużyną 15. miejsce.

</doc>
<doc id="4407428" url="https://pl.wikipedia.org/wiki?curid=4407428" title="Ken Wilcock">
Ken Wilcock

Ken Wilcock wł. "Kenneth J. Wilcock" (ur. 28 grudnia 1934) – brytyjski lekkoatleta, sprinter, wicemistrz Europy z 1962.
Specjalizował się w biegu na 400 metrów. Największe sukcesy osiągnął w 1961 i 1962. Zdobył srebrny medal w sztafecie 4 × 400 metrów na mistrzostwach Europy w 1962 w Belgradzie. Sztafeta brytyjska biegła w składzie: Barry Jackson, Wilcock, Adrian Metcalfe i Robbie Brightwell.
Był brązowym medalistą mistrzostw Wielkiej Brytanii (AAA) w biegu na 440 jardów w 1961 i 1962. Zakończył wyczynowe uprawianie lekkiej atletyki w 1963.

</doc>
<doc id="4407436" url="https://pl.wikipedia.org/wiki?curid=4407436" title="Emilia Galińska">
Emilia Galińska

Emilia Galińska (ur. 26 grudnia 1992 w Łukowie) – polska piłkarka ręczna, wicemistrzyni Polski, reprezentantka Polski.
Kariera sportowa.
Piłkę ręczną zaczęła uprawiać w 2003, jako uczennica Szkoły Podstawowej nr 1 w Łukowie. Jej pierwszym klubem był SPR Łukowa Łuków, a trenerem Romuald Szajdziuk. Od 2008 występowała w barwach Szkoły Mistrzostwa Sportowego w Gliwicach, w 2010 wygrała z zespołem SMS rozgrywki grupy B I ligi, co dawało awans do ekstraklasy (zespół do rozgrywek w ekstraklasie jednak nie przystąpił). W 2011 została zawodniczką KPR Jelenia Góra, od 2013 występowała w Vistalu Gdynia. Z gdyńskim klubem sięgnęła po wicemistrzostwo Polski w 2015 oraz brązowe medale w 2014 i 2016. Od 2016 jest zawodniczką niemieckiego zespołu Neckarsulmer Sport-Union Handball. W sezonie 2017/2018 była zawodniczką Borussii Dortmund, od 2018 występuje w barwach Union Halle-Neustadt.
W 2011 wystąpiła na młodzieżowych mistrzostwach Europy (U-19), zajmując z drużyną 13. miejsce, w 2012 zagrała na młodzieżowych mistrzostwach świata (U-21), zajmując z zespołem 7. miejsce. Z reprezentacją Polski seniorek wystąpiła na mistrzostwach Europy w 2016 (15. miejsce) i 2022.

</doc>
<doc id="4407438" url="https://pl.wikipedia.org/wiki?curid=4407438" title="Joseph Willy Romélus">
Joseph Willy Romélus

Joseph Willy Romélus (ur. 17 stycznia 1931 w Arniquet) – haitański duchowny rzymskokatolicki, w latach 1977-2009 biskup Jérémie.
Życiorys.
Święcenia kapłańskie przyjął 13 lipca 1958. 26 kwietnia 1977 został prekonizowany biskupem Jérémie. Sakrę biskupią otrzymał 26 czerwca 1977. 6 sierpnia 2009 przeszedł na emeryturę.

</doc>
<doc id="4407439" url="https://pl.wikipedia.org/wiki?curid=4407439" title="Jakub Mareš">
Jakub Mareš

Jakub Mareš (ur. 26 stycznia 1987 w Cieplicach) – czeski piłkarz występujący na pozycji napastnika w czeskim klubie FK Teplice.
Kariera klubowa.
Grę w piłkę nożną rozpoczął w wieku 5 lat w FK Teplice z rodzinnych Cieplic. W 2004 roku włączono go do składu pierwszego zespołu. 10 kwietnia 2005 zadebiutował w Gambrinus Lidze w wygranym 1:0 meczu z SFC Opava, w którym wszedł na boisko w 90. minucie za Pavla Verbířa. W sezonie 2004/05 został wypożyczony do drugoligowego MFK Ústí nad Labem, gdzie rozegrał 19 spotkań i zdobył 1 gola. W kolejnym sezonie występował na wypożyczeniu w 1. FC Slovácko, gdzie zaliczył 14 występów. Po powrocie w połowie 2007 roku do FK Teplice rozpoczął grę w podstawowym składzie klubu. W XV kolejce sezonu 2007/08 zdobył pierwszą w bramkę w czeskiej ekstraklasie w spotkaniu przeciwko Bohemians 1905 (2:0). W sezonie 2008/09 wywalczył Puchar Czech, po zwycięstwie w finale nad 1. FC Slovácko.
Latem 2011 roku Teplice wypożyczyły go na pół roku z opcją pierwokupu do Sparty Praga. W barwach tego klubu rozegrał 12 ligowych meczów i zdobył 2 bramki; wystąpił również w kwalifikacjach Ligi Europy 2011/12. Po zakończeniu okresu wypożyczenia władze Sparty zdecydowały się zrezygnować z jego usług. Na początku 2012 roku za kwotę 10 milionów koron przeniósł się do FK Mladá Boleslav. W 2013 roku dotarł z tym zespołem do finału Pucharu Czech, w którym jego drużyna uległa po serii rzutów karnych FK Baumit Jablonec. W sezonie 2013/14 występował na wypożyczeniu w FK Dukla Praga, która latem 2014 roku zdecydowała się na transfer definitywny. Przez 3 lata rozegrał dla tego klubu 72 spotkania, w których zdobył 9 goli.
Latem 2016 roku Mareš przeniósł się do MFK Ružomberok. 16 lipca 2016 zadebiutował w Fortuna Lidze w wygranym 1:0 meczu z Tatranem Preszów. W sezonie 2016/17 został z 14 golami wicekrólem strzelców ligi ex aequo z Rangelo Jangą i Michalem Škvarką, a także wybrano go do najlepszej jedenastki sezonu. W maju 2017 roku podpisał dwuletni kontrakt ze Slovanem Bratysława, gdzie w 18 meczach zdobył 12 goli. W lutym 2018 roku związał się półtoraroczną umową z Zagłębiem Lubin, prowadzonym przez Mariusza Lewandowskiego. 9 lutego zadebiutował w Ekstraklasie w przegranym 2:3 spotkaniu z Legią Warszawa, w którym zdobył dwie bramki.
Kariera reprezentacyjna.
W latach 2002–2007 występował w juniorskich i młodzieżowych reprezentacjach Czech w kategoriach U-16, U-17, U-18, U-19 oraz U-20. W 2006 roku dotarł z kadrą U-19 do półfinału mistrzostw Europy rozgrywanych w Polsce. W 2007 roku wywalczył na turnieju w Kanadzie wicemistrzostwo świata do lat 20, przegrywając w finale 1:2 z Argentyną.
W maju 2011 roku został umieszczony przez Michala Bílka na liście rezerwowej seniorskiej reprezentacji Czech na turniej Kirin Cup 2011.

</doc>
<doc id="4407441" url="https://pl.wikipedia.org/wiki?curid=4407441" title="Jean Alix Verrier">
Jean Alix Verrier

Jean Alix Verrier (ur. 9 marca 1931 w Latiboliere) – haitański duchowny rzymskokatolicki, w latach 1988-2009 biskup Les Cayes.
Życiorys.
Święcenia kapłańskie przyjął 13 lipca 1958. 21 grudnia 1985 został prekonizowany koadiutorem diecezji Les Cayes. Sakrę biskupią otrzymał 9 marca 1986. 9 kwietnia 1988 objął urząd ordynariusza. 9 marca 2009 przeszedł na emeryturę.

</doc>
<doc id="4407442" url="https://pl.wikipedia.org/wiki?curid=4407442" title="Barry Jackson (lekkoatleta)">
Barry Jackson (lekkoatleta)

Barry Douglas Jackson (ur. 22 sierpnia 1941 w Birmingham) – brytyjski lekkoatleta, sprinter, wicemistrz Europy z 1962.
Specjalizował się w biegu na 400 metrów. Startował na igrzyskach olimpijskich w 1960 w Rzymie, gdzie zajął 5. miejsce w sztafecie 4 × 400 metrów (w składzie: Malcolm Yardley, Jackson, John Wrighton i Robbie Brightwell). Zdobył srebrny medal w tej konkurencji na mistrzostwach Europy w 1962 w Belgradzie. Sztafeta brytyjska biegła w składzie: Jackson, Ken Wilcock, Adrian Metcalfe i Brightwell. Jackson startował również w indywidualnym biegu na 400 metrów, w którym zajął 5. miejsce w finale.
Startując w reprezentacji Anglii zdobył srebrny medal w sztafecie 4 × 440 jardów (w składzie: Metcalfe, Jackson, Bob Setti i Brightwell) na Igrzyskach Imperium Brytyjskiego i Wspólnoty Brytyjskiej w 1962 w Perth, a w biegu na 440 jardów nie ukończył biegu półfinałowego.
Był srebrnym medalistą mistrzostw Wielkiej Brytanii (AAA) w biegu na 440 jardów w 1961 i brązowym w 1963.
Kilkakrotnie poprawiał rekord Wielkiej Brytanii w sztafecie 4 × 400 metrów do wyniku 3:04,9 (3 września 1961 w Dortmundzie). Rekord życiowy Jacksona w biegu na 400 metrów wynosił 46,5 s. Został ustanowiony 13 września 1962 w Belgradzie.

</doc>
<doc id="4407444" url="https://pl.wikipedia.org/wiki?curid=4407444" title="Andrzej Pruś">
Andrzej Pruś

Andrzej Piotr Pruś (ur. 20 marca 1967 w Iłży) – polski polityk i samorządowiec, w latach 2014–2018 wiceprzewodniczący, w latach 2018–2021 i od 2022 przewodniczący sejmiku świętokrzyskiego.
Życiorys.
Urodził się w Iłży, natomiast zamieszkał w Starachowicach. Studiował na Wydziale Zarządzania i Administracji Akademii Świętokrzyskiej w Kielcach. Był zatrudniony w warszawskiej centrali Prawa i Sprawiedliwości. Został współpracownikiem przewodniczącego regionalnych struktur partii Krzysztofa Lipca oraz doradcą wojewody świętokrzyskiej Agaty Wojtyszek. Objął funkcję sekretarza świętokrzyskiego zarządu partii.
W wyborach samorządowych w 2006 i 2010 bezskutecznie ubiegał się o mandat radnego miejskiego Starachowic z list PiS. W przedterminowych wyborach w maju 2014 bezskutecznie ubiegał się o stanowisko prezydenta Starachowic z ramienia lokalnego komitetu (z poparciem PiS), przegrywając w drugiej turze z Sylwestrem Kwietniem z SLD. W regularnych wyborach samorządowych w 2014 ponownie starał się o tę funkcję, uzyskując 21,51% głosów (3. miejsce wśród 6 kandydatów) i nie wchodząc do drugiej tury. Został wówczas jednak wybrany radnym sejmiku świętokrzyskiego. Objął funkcje wiceprzewodniczącego tego gremium oraz przewodniczącego klubu radnych PiS. Z pierwszego stanowiska odwołano go w czerwcu 2018 po tym, jak klub PiS zbojkotował obchody 20-lecia powstania województwa.
W wyborach w 2018 uzyskał reelekcję. 6 listopada 2018 uzyskał rekomendację zarządu okręgowego PiS na przewodniczącego sejmiku, a 22 listopada tegoż roku wybrano go na to stanowisko. W kwietniu 2019 powołany na stanowisko prezesa Regionalnej Organizacji Turystycznej Województwa Świętokrzyskiego, zrezygnował już kolejnego dnia. 27 grudnia 2021 został odwołany ze stanowiska przewodniczącego sejmiku świętokrzyskiego. 10 stycznia 2022 został wybrany ponownie na tę funkcję.
Odznaczenia.
W 2020 odznaczony Srebrnym Krzyżem Zasługi.

</doc>
<doc id="4407452" url="https://pl.wikipedia.org/wiki?curid=4407452" title="Patrycja Królikowska">
Patrycja Królikowska

Patrycja Królikowska (ur. 15 maja 1992 w Łodzi) – polska piłkarka ręczna, mistrzyni i reprezentantka Polski.
Kariera sportowa.
Jest wychowanką ChKS Łódź, od 2011 reprezentowała barwy Vistalu Łączpol Gdynia, zdobywając z tym klubem mistrzostwo Polski w 2012. Od 2013 występowała w Pogoni Szczecin, zdobywając brązowy medal mistrzostw Polski w 2015 i wicemistrzostwo Polski w 2016. Od 2018 jest zawodniczką MKS Perły Lublin.
Z reprezentacją Polski juniorek zajęła 4. miejsce ma mistrzostwach Europy U-18 w 2010. W 2011 wystąpiła na młodzieżowych mistrzostwach Europy (U-19), zajmując z drużyną 13. miejsce, w 2012 zagrała na młodzieżowych mistrzostwach świata (U-21), zajmując z zespołem 7. miejsce. W reprezentacji Polski seniorek debiutowała 23 września 2011 w towarzyskim spotkaniu z Czechami. W 2016 wystąpiła na mistrzostwach Europy, zajmując z drużyną 15. miejsce.

</doc>
<doc id="4407455" url="https://pl.wikipedia.org/wiki?curid=4407455" title="Kamerjunkier">
Kamerjunkier



</doc>
<doc id="4407456" url="https://pl.wikipedia.org/wiki?curid=4407456" title="John Myhre">
John Myhre

John Myhre (ur. 1959) – amerykański scenograf filmowy. Dwukrotny laureat Oscara za najlepszą scenografię do filmów: "Chicago" (2002) i "Wyznania gejszy" (2005) Roba Marshalla. Był także nominowany do tej nagrody za scenografię do filmów "Elizabeth" (1998) Shekhara Kapura, "Dreamgirls" (2006) Billa Condona i "Dziewięć" (2009) Roba Marshalla.

</doc>
<doc id="4407461" url="https://pl.wikipedia.org/wiki?curid=4407461" title="Wołodymir Romianiuk">
Wołodymir Romianiuk



</doc>
<doc id="4407465" url="https://pl.wikipedia.org/wiki?curid=4407465" title="Michal Suchánek">
Michal Suchánek

Michal Suchánek (ur. 29 lipca 1965 w Jiczynie) – czeski aktor, prezenter i komik.
Życiorys.
Ukończył Konserwatorium w Pradze. Występował w wielu znanych teatrach, takich jak Národní divadlo i Činoherní klub oraz w wielu filmach.
Jest scenarzystą i aktorem popularnego czeskiego i słowackiego programu telewizyjnego Tele Tele wraz ze swoim przyjacielem Richardem Genzerem.

</doc>
<doc id="4407466" url="https://pl.wikipedia.org/wiki?curid=4407466" title="Desmond Washington">
Desmond Washington

Desmond „Desi” Washington (ur. 6 lipca 1992 w Harrisburgu) – amerykański koszykarz, występujący na pozycji rozgrywającego.
21 listopada 2018 podpisał umowę z GTK Gliwice.

</doc>
<doc id="4407479" url="https://pl.wikipedia.org/wiki?curid=4407479" title="Cygnus CRS OA-10E">
Cygnus CRS OA-10E



</doc>
<doc id="4407481" url="https://pl.wikipedia.org/wiki?curid=4407481" title="Zmiana (baseball)">
Zmiana (baseball)

Zmiana (ang. "inning") – w baseballu, część meczu, w której jedna drużyna walczy o zdobycie jak największej liczby punktów, zaś druga stara się jej przeszkodzić.
W zawodowym baseballu używa się również terminu "extra innings", gdy po dziewięciu zmianach wynik jest nierozstrzygnięty i konieczne jest rozegranie dodatkowych zmian, by wyłonić zwycięzcę meczu.

</doc>
<doc id="4407484" url="https://pl.wikipedia.org/wiki?curid=4407484" title="Ponitrianska Magistrála">
Ponitrianska Magistrála



</doc>
<doc id="4407486" url="https://pl.wikipedia.org/wiki?curid=4407486" title="Iwona Koperska">
Iwona Koperska

Iwona Edyta Koperska z domu Binek (ur. 19 września 1973 w Pajęcznie) – polska pedagog, bibliotekarka i samorządowiec, od 2018 przewodnicząca sejmiku łódzkiego.
Życiorys.
Absolwentka Instytutu Filozofii na Wydziale Nauk Społecznych Uniwersytetu Śląskiego. Ukończyła także wychowanie przedszkolne w Studium Nauczycielskim w Krzepicach oraz Podyplomowe Studium Bibliotekoznawstwa i Informacji Naukowej na Uniwersytecie Łódzkim. Od 2007 do 2017 pełniła funkcję dyrektora Powiatowej Biblioteki Publicznej w Działoszynie. W 2017 została dyrektorem personalnym w łódzkim okręgu Poczty Polskiej, odpowiadając za kapitał ludzki.
W 2005 została członkiem Prawa i Sprawiedliwości, zasiadła w pajęczańskim zarządzie powiatowym partii. W 2006 bez powodzenia kandydowała do rady powiatu pajęczańskiego. W 2010, 2014 i 2018 uzyskiwała z ramienia partii mandat radnej sejmiku łódzkiego IV, V i VI kadencji. W kadencji 2010–2014 sprawowała funkcję przewodniczącej klubu radnych PiS w tym gremium. W 2014 bez powodzenia kandydowała do Parlamentu Europejskiego (zdobyła 1591 głosów). 22 listopada 2018 powołana na stanowisko przewodniczącej sejmiku.

</doc>
<doc id="4407487" url="https://pl.wikipedia.org/wiki?curid=4407487" title="Zalesie (rejon baranowicki)">
Zalesie (rejon baranowicki)

Zalesie (; ) – wieś na Białorusi, w obwodzie brzeskim, w rejonie baranowickim, w sielsowiecie Wolna.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.

</doc>
<doc id="4407494" url="https://pl.wikipedia.org/wiki?curid=4407494" title="Lichosielce (rejon baranowicki)">
Lichosielce (rejon baranowicki)

Lichosielce (; ) – wieś na Białorusi, w obwodzie brzeskim, w rejonie baranowickim, w sielsowiecie Wolna.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.

</doc>
<doc id="4407498" url="https://pl.wikipedia.org/wiki?curid=4407498" title="Eugenia Podborówna">
Eugenia Podborówna

Eugenia Podborówna "(wł. Eugenia Berterman z domu Podbór)" (ur. 23 października 1897 w Warszawie, zm. 16 stycznia 1975 tamże) – polska aktorka teatralna.
Życiorys.
Urodziła się w rodzinie Jana i Salomei. Po ukończeniu gimnazjum uczyła się w Warszawskiej Szkole Dramatycznej, od 1916 występowała w Teatrze Letnim, w 1919 ukończyła naukę. Od 1922 przez dwa sezony występowała w Teatrze Miejskim w Toruniu, w 1924 przeprowadziła się do Poznania, gdzie przez sześć lat była związana ze sceną Teatru Polskiego. Sezon 1930/1931 spędziła występując w lwowskich Teatrach Miejskich. W listopadzie 1945 zaczęła występować w Teatrze Nowym w Poznaniu, w marcu 1950 powróciła do Warszawy i otrzymała etat w Teatrze Powszechnym. W 1955 przeszła do Teatru Domu Wojska Polskiego, a następnie do Teatru Dramatycznego. Od sezonu 1957/1958 grała w Teatrze Klasycznym, od 1 września 1963 przeszła na emeryturę, ale sporadycznie pojawiała się na scenie do końca 1964. Przez wiele lat mieszkała w Legionowie i czuła się z tym miastem związana, dopiero po śmierci partnera Tadeusza Chmielewskiego przeprowadziła się do Warszawy. Spoczywa na Cmentarzu ewangelicko-augsburskim w Warszawie (aleja 8, grób 5).

</doc>
<doc id="4407499" url="https://pl.wikipedia.org/wiki?curid=4407499" title="Tomás Andrés Mauro Muldoon">
Tomás Andrés Mauro Muldoon

Tomás Andrés Mauro Muldoon (ur. 8 sierpnia 1938 w Bostonie) – honduraski duchowny rzymskokatolicki, w latach 1984-1987 prałat terytorialny i 1987-2012 biskup diecezjalny Juticalpa.
Życiorys.
Urodził się w Stanach Zjednoczonych. Święcenia kapłańskie przyjął 11 czerwca 1966. 24 lipca 1984 został prekonizowany prałatem terytorialnym Inmaculada Concepción en Olancho (z siedzibą w Juticalpa). Sakrę biskupią otrzymał 8 października 1984. 31 października 1987 objął urząd biskupa diecezjalnego. 2 lutego 2012 zrezygnował z urzędu.

</doc>
<doc id="4407502" url="https://pl.wikipedia.org/wiki?curid=4407502" title="Parlament Wybrzeża Kości Słoniowej">
Parlament Wybrzeża Kości Słoniowej

Parlament Wybrzeża Kości Słoniowej – bikameralny organ władzy ustawodawczej w Wybrzeżu Kości Słoniowej. Dzieli się na dwie izby:
Od ogłoszenia niepodległości w 1960 roku parlament krajowy był jednoizbowy, istniało tylko Zgromadzenie Narodowe. W 2016 roku na mocy nowej konstytucji i po zatwierdzeniu przez obywateli w referendum z dnia 30 października tego samego roku utworzono drugą izbę, Senat. Pierwsze wybory do Senatu odbyły się 24 marca 2018.

</doc>
<doc id="4407503" url="https://pl.wikipedia.org/wiki?curid=4407503" title="Lista liderów głosowania do NBA All-Star Game">
Lista liderów głosowania do NBA All-Star Game

Poniższa lista prezentuje liderów, wśród koszykarz NBA, w głosowaniu do działu w meczu gwiazd NBA.
Dziewięciokrotnie w głosowaniu zwyciężał rekordzista Michael Jordan. Tylko dwukrotnie w całej historii liderem głosowania został zawodnik spoza USA - reprezentant Chin – Yao Ming (2005, 2006).

</doc>
<doc id="4407504" url="https://pl.wikipedia.org/wiki?curid=4407504" title="Zamosze (rejon baranowicki)">
Zamosze (rejon baranowicki)

Zamosze (; ) – wieś na Białorusi, w obwodzie brzeskim, w rejonie baranowickim, w sielsowiecie Małachowce.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim. W pobliżu znajdował się również nieistniejący obecnie majątek Zamosze.
Znajduje tu się przystanek kolejowy Zamosze, leżący na linii Równe – Baranowicze – Lida – Wilno.

</doc>
<doc id="4407508" url="https://pl.wikipedia.org/wiki?curid=4407508" title="Zoryczy (obwód brzeski)">
Zoryczy (obwód brzeski)

Zoryczy (; , "Zoriczi"; do 1964 roku "Mordzicze") – wieś na Białorusi, w obwodzie brzeskim, w rejonie baranowickim, w sielsowiecie Mołczadź.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim. W 1964 roku zmieniono nazwę wsi z Mordzicze na Zoryczy.
Znajduje tu się przystanek kolejowy Żeleźnica oraz stacja kolejowa Mordzicze, leżące na linii Równe – Baranowicze – Lida – Wilno.

</doc>
<doc id="4407509" url="https://pl.wikipedia.org/wiki?curid=4407509" title="Mordzicze">
Mordzicze



</doc>
<doc id="4407511" url="https://pl.wikipedia.org/wiki?curid=4407511" title="Marie-Luise Rainer">
Marie-Luise Rainer



</doc>
<doc id="4407512" url="https://pl.wikipedia.org/wiki?curid=4407512" title="Wioleta Haręźlak">
Wioleta Haręźlak

Wioleta Elżbieta Haręźlak z domu Łabędzka (ur. 13 lipca 1963 w Zielonej Górze) – polska nauczycielka i samorządowiec, od 2006 do 2018 wiceprezydent Zielonej Góry, od 2018 do 2021 przewodnicząca sejmiku lubuskiego.
Życiorys.
Ukończyła studia z wychowania początkowego w Wyższej Szkole Pedagogicznej im. Tadeusza Kotarbińskiego w Zielonej Górze. Kształciła się także podyplomowo w zakresie wychowania fizycznego na Uniwersytecie Zielonogórskim, a także w zakresie zarządzania i organizacji oświaty oraz informatyki na Katolickim Uniwersytecie Lubelskim. Odbyła kursy kwalifikacyjne z oligofrenopedagogiki i nadzoru oświatowego. Od 1984 pracowała jako nauczycielka nauczania początkowego w Szkole Podstawowej nr 23 w Zielonej Górze, gdzie od 1991 do 1995 sprawowała funkcję dyrektora. W 1997 została dyrektorem w Zespole Edukacyjnym w Zielonej Górze. Działała także społecznie jako prezes stowarzyszenia „Nasz Chynów” i Uczniowskiego Klubu Sportowego Chynów oraz współzałożycielka Klubu TKKF „Chynowianka”. Była długoletnią komendantką obozu PCK w Sławie.
Od 2006 do 2018 pełniła funkcję zastępcy prezydenta Zielonej Góry do spraw społecznych, nie należąc do partii politycznej. W wyborach samorządowych w 2010 zdobyła mandat radnej miejskiej Zielonej Góry z listy Sojuszu Lewicy Demokratycznej. W 2014 bezskutecznie kandydowała na radną sejmiku lubuskiego z ramienia Platformy Obywatelskiej.
W wyborach samorządowych w 2018 uzyskała mandat radnej sejmiku, kandydując z listy Bezpartyjnych Samorządowców. 22 listopada została jednogłośnie wybrana przewodniczącą tego gremium po uprzednim przejściu do klubu radnych Polskiego Stronnictwa Ludowego. W 2019 była kandydatką tego ugrupowania do Sejmu w okręgu lubuskim. W czerwcu 2020 odeszła z klubu PSL w sejmiku, współtworząc z radnymi rekomendowanymi przez Nowoczesną klub Samorządowe Lubuskie. 17 maja 2021 radni odwołali ją z funkcji przewodniczącej sejmiku.
Odznaczenia.
W 2013 odznaczona Brązową Odznaką „Zasłużony dla Ochrony Przeciwpożarowej”.

</doc>
<doc id="4407513" url="https://pl.wikipedia.org/wiki?curid=4407513" title="Hanna Rycharska">
Hanna Rycharska

Hanna Rycharska, z d. Sądej (ur. 1 lipca 1988) – polska piłkarka ręczna. Medalistka mistrzostw Polski, reprezentantka Polski.
Kariera sportowa.
Jest wychowanką MKS Truso Elbląg, od 2006 występowała w Starcie Elbląg. W sezonie 2012/2013 nie grała z powodu przerwy macierzyńskiej i początkowo miała w 2013 zakończyć grę w elbląskim klubie, ale ostatecznie kontynuowała tam karierę do 2015. Od 2015 występuje w AZS Koszalin, w 2018 zdobyła z tym zespołem brązowy medal mistrzostw Polski.
W reprezentacji Polski seniorek debiutowała 19 listopada 2009 w towarzyskim spotkaniu z Ukrainą. W 2015 wystąpiła na mistrzostwach świata, zajmując z drużyną 4. miejsce. W 2017 została powołana do reprezentacji na ostatni mecz mistrzostw świata po kontuzji innych zawodniczek (polska drużyna zajęła 17. miejsce). Ponadto z akademicką reprezentacją Polski zajęła 5. miejsce na akademickich mistrzostwach świata w 2010.
Od 2017 zamężna z piłkarzem ręcznym Henrykiem Rycharskim.

</doc>
<doc id="4407516" url="https://pl.wikipedia.org/wiki?curid=4407516" title="Zmarli w grudniu 2018">
Zmarli w grudniu 2018



</doc>
<doc id="4407518" url="https://pl.wikipedia.org/wiki?curid=4407518" title="Rubén López Ardón">
Rubén López Ardón

Rubén López Ardón (ur. 19 czerwca 1934 w Ocotal) – nikaraguański duchowny rzymskokatolicki, w latach 1979-1990 biskup Esteli.
Życiorys.
Święcenia kapłańskie przyjął 22 grudnia 1961. 2 stycznia 1979 został prekonizowany biskupem Esteli. Sakrę biskupią otrzymał 27 maja 1979. 6 marca 1990 zrezygnował z urzędu.

</doc>
<doc id="4407519" url="https://pl.wikipedia.org/wiki?curid=4407519" title="Danzigerhof (Gdańsk)">
Danzigerhof (Gdańsk)



</doc>
<doc id="4407521" url="https://pl.wikipedia.org/wiki?curid=4407521" title="Julio César Terán Dutari">
Julio César Terán Dutari

Julio César Terán Dutari SJ (ur. 15 sierpnia 1933 w Soná) – panamski duchowny rzymskokatolicki posługujący w Ekwadorze, w latach 2004-2011 biskup Ibarra.
Życiorys.
Święcenia kapłańskie przyjął 25 lipca 1963 jako członek zakonu jezuitów. Po studiach m.in. w Innsbrucku i Monachium został wykładowcą Papieskiego Uniwersytetu Katolickiego Ekwadoru w Quito, zaś w latach 1985-1995 był jego rektorem.
12 lipca 1995 został prekonizowany biskupem pomocniczym Quito ze stolicą tytularną "Horrea". Sakrę biskupią otrzymał 30 września 1995. 14 lutego 2004 został mianowany biskupem Ibarra. 25 marca 2011 przeszedł na emeryturę. 15 marca 2012 został mianowany administratorem apostolskim Santo Domingo en Ecuador, pozostał nim do 23 maja 2015.

</doc>
<doc id="4407522" url="https://pl.wikipedia.org/wiki?curid=4407522" title="Kerstin Preiwuss">
Kerstin Preiwuss



</doc>
<doc id="4407524" url="https://pl.wikipedia.org/wiki?curid=4407524" title="Larry Miller">
Larry Miller

Lawrence James „Larry” Miller (ur. 4 kwietnia 1946 w Allentown) – amerykański koszykarz, występujący na pozycji rzucającego obrońcy.
18 marca 1972 ustanowił rekord ABA, zdobywając 67 punktów podczas zwycięskiego (139-125) spotkania Memphis Pros.

</doc>
<doc id="4407527" url="https://pl.wikipedia.org/wiki?curid=4407527" title="Enrique Manuel Hernández Rivera">
Enrique Manuel Hernández Rivera

Enrique Manuel Hernández Rivera (ur. 12 sierpnia 1938 w Camuy) – portorykański duchowny rzymskokatolicki, w latach 1981-1988 biskup Caguas.
Życiorys.
Święcenia kapłańskie przyjął 8 czerwca 1968. 11 czerwca 1979 został prekonizowany biskupem pomocniczym San Juan ze stolicą tytularną "Vamalla". Sakrę biskupią otrzymał 17 sierpnia 1979. 13 lutego 1981 został mianowany biskupem Caguas, ingres odbył się 8 marca. 28 lipca 1998 zrezygnował z urzędu.

</doc>
<doc id="4407540" url="https://pl.wikipedia.org/wiki?curid=4407540" title="Królewski Instytut Technologiczny w Sztokholmie">
Królewski Instytut Technologiczny w Sztokholmie



</doc>
<doc id="4407542" url="https://pl.wikipedia.org/wiki?curid=4407542" title="Pary (powieść)">
Pary (powieść)

Pary – powieść amerykańskiego pisarza Johna Updike’a z 1968, której akcja dzieje się w fikcyjnym, prowincjonalnym mieście Tarbox w Massachusetts, w pierwszej połowie lat 60. Autor opisuje skomplikowane relacje dziesięciu zaprzyjaźnionych ze sobą par. Książka stała się kontrowersyjna przez naturalistyczne i jednocześnie liryczne opisy pozamałżeńskiego seksu bohaterów.
Powieść dokumentuje przewrót obyczajowy, pokazuje miłości i zdrady bohaterów, prowokuje i obnaża prawdę o życiu seksualnym współczesnych mu Amerykanów. Updike portretuje klasę średnią w czasach prosperity, rewolucji seksualnej i pierwszych tabletek antykoncepcyjnych, które stają się dla bohaterów powieści "pigułkowym rajem".
Żony nie pracują, a samodzielność zdobywają dopiero poprzez rozwód. W z pozoru przykładnych małżeństwach każde z partnerów zdradza swojego męża lub żonę.
"Zdrada goni zdradę. Wygodne kłamstwa wznoszące się jak rusztowanie".

</doc>
<doc id="4407543" url="https://pl.wikipedia.org/wiki?curid=4407543" title="Orbita okołobiegunowa">
Orbita okołobiegunowa



</doc>
<doc id="4407547" url="https://pl.wikipedia.org/wiki?curid=4407547" title="Hamulec silnikowy z układem dekompresyjnym">
Hamulec silnikowy z układem dekompresyjnym

Hamulec silnikowy z układem dekompresyjnym, zwany często hamulcem Jacobsa lub hamulcem Jake, () to mechanizm hamowania silnikiem, instalowany w większości silników Diesla. Po uruchomieniu mechanizm otwiera zawory wydechowe w cylindrach silnika, po cyklu sprężania uwalniając sprężony gaz uwięziony w cylindrach, co powoduje spowolnienie pojazdu. Następuje gwałtowny spadek mocy. Dodatkowo układ przeniesienia napędu, tłoki i silnik zmieniają się w układ hamujący oporem mechanicznym i bezwładnością masy elementów ruchomych. Moc napędu zmienia się w moc hamowania. Jest to mechanizm wspomagający podstawowy system hamulcowy, który wykorzystuje moc oporu silnika. Zamknięta przepustnica zapewnia hamowanie silnikiem, zmuszając silnik do wytworzenia podciśnienia między przepustnicą a cylindrami. Sterowanie hamulcem Jacobsa składa się z włącznika/wyłącznika na tablicy rozdzielczej z trzystopniowym przełącznikiem, który steruje liczbą cylindrów używanych do hamowania. Przełączniki przepustnicy i sprzęgła są zintegrowane z układem. Aktywacja hamulca Jacobsa następuje, poprzez wciśnięcie pedału sprzęgła, lub wyłączenie tempomatu (cruise control). Aktywacja hamulca następuje także po wciśnięciu pedału hamulca. Wtedy oba hamulce działają jednocześnie (Jacobsa i hamulec zasadniczy). Zadaniem kierowcy (jeżeli pojazd nie ma automatycznej skrzyni biegów) jest zastosowanie prawidłowego biegu i szybkości pojazdu do stopnia nachylenia/stromości wzniesienia i ciężaru ładunku. 
Hamulce Jacobsa są w stanie uzyskiwać moment hamowania w granicach 800÷1000 Nm. Przy jego użyciu pojazd o masie 34 ton może poruszać się na pochyłości o spadku 10%, ze stałą prędkością 25 km/h bez potrzeby uruchamiania hamulców zasadniczych.. 
Używanie hamulca Jacobsa powoduje ekstremalny hałas. W starych silnikach, w silnikach z uszkodzonym tłumikiem, a także w celowo zmodyfikowanych tłumikach natężenie hałasu sięga nawet do 100 dB. Porównywalne jest to do hałasu młota pneumatycznego, czy karabinu maszynowego. W najnowszych silnikach hałas hamulca jest wielokrotnie niższy (poniżej 80 dB). Używanie głośnych hamulców Jacobsa ze zmodyfikowanymi i rozregulowanymi tłumikami jest zakazane na terenie dzielnic mieszkalnych i ścigane przez policję – szczególnie na terenach miejscowości wypoczynkowych i kurortów.

</doc>
<doc id="4407549" url="https://pl.wikipedia.org/wiki?curid=4407549" title="Stan Dziedzic">
Stan Dziedzic

Stanley Joseph „Stan” Dziedzic, Jr. (ur. 5 kwietnia 1949) – amerykański zapaśnik walczący w stylu wolnym.
Kariera sportowa.
Brązowy medalista olimpijski z Montrealu 1976 w wadze do 74 kg. Mistrz świata z 1977; piąty w 1974, a w 1973 odpadł w eliminacjach. Pierwszy w Pucharze Świata w 1975 i 1977, a trzeci w 1973 roku.
Zawodnik William Allen High School w Allentown i Slippery Rock University of Pennsylvania. Sześć razy All American (1970–1972). Pierwszy w NCAA Division I w 1971; drugi w 1972 i trzeci w 1970. Pierwszy w 1970, 1971 i 1972 w NCAA Division II i Outstanding Wrestler w 1971 roku.

</doc>
<doc id="4407550" url="https://pl.wikipedia.org/wiki?curid=4407550" title="Stanley Dziedzic">
Stanley Dziedzic



</doc>
<doc id="4407551" url="https://pl.wikipedia.org/wiki?curid=4407551" title="Stig Pettersson">
Stig Pettersson

Stig Roland Helmer Pettersson (ur. 26 marca 1935 w Sztokholmie) – szwedzki lekkoatleta, skoczek wzwyż, dwukrotny medalista mistrzostw Europy, trzykrotny olimpijczyk.
Zajął 4. miejsce na igrzyskach olimpijskich w 1956 w Melbourne. Zdobył brązowy medal na mistrzostwach Europy w 1958 w Sztokholmie. Na kolejnych igrzyskach olimpijskich w 1960 w Rzymie zajął 5. miejsce.
Zdobył srebrny medal w skoku wzwyż na mistrzostwach Europy w 1962 w Belgradzie. Na swych trzecich igrzyskach olimpijskich w 1964 w Tokio zajął ponownie 4. miejsce.
Zwyciężył w mistrzostwach nordyckich w 1961 i 1963, a w 1965 zajął 3. miejsce.
Był mistrzem Szwecji w skoku wzwyż w latach 1956–1962 i 1964 oraz wicemistrzem w 1955 i 1963.
Drugi zawodnik mistrzostw Wielkiej Brytanii ("AAA Championships") w 1965.
Trzykrotnie poprawiał rekord Szwecji do wyniku 2,16 m (23 sierpnia 1962 w Sztokholmie).
Złoty medalista mistrzostw świata weteranów.
Był chorążym reprezentacji Szwecji podczas otwarcia igrzysk olimpijskich w 1980 w Moskwie.

</doc>
<doc id="4407555" url="https://pl.wikipedia.org/wiki?curid=4407555" title="Cees Koch">
Cees Koch

Imię i nazwisko Cees Koch nosili lub noszą m.in.:

</doc>
<doc id="4407558" url="https://pl.wikipedia.org/wiki?curid=4407558" title="Konstanty Henszel">
Konstanty Henszel

Konstanty Henszel (ur. 3 marca 1841 w Miłkach w powiecie dziśnieńskim – zm. grudzień 1903 w Paryżu) – cywilny naczelnik powiatu lidzkiego w powstaniu styczniowym, lekarz, polski działacz narodowy, społeczny i emigracyjny, ziemianin.
Życiorys.
Urodził się w 3 marca 1841 w Miłkach w powiecie dziśnieńskim w majątku dziadka. Syn Ludwika i Stefanii z Puciłowskich. Mieszkał z rodzicami w majątku Wołduciszki w powiecie lidzkim.
Ukończył szkołę w Wilnie i rozpoczął studia medyczne w Moskwie. Po roku studiowania medycyny przeniósł się studia matematyczne, które ukończył w wieku 21 lat. Po powrocie do domu działał w polskich organizacjach konspiracyjnych. Brał udział w organizacji powstańczej. W 1863 w chwili wybuchu powstania styczniowego został powołany na cywilnego naczelnika powiatu lidzkiego. Odpowiadał za zaopatrzenie powstańców oraz komunikację między oddziałami w powiecie i wydziałem zarządzającym prowincjami Litwy. W maju 1863 po bitwie pod Dubiczami uciekł przez Wilno do Paryża. Majątek Wołduciszki skonfiskowano, a ojca zesłano do guberni permskiej.
W Paryżu ukończył medycynę, uzyskał tytuł doktora medycyny. Działał w polskich organizacjach emigracyjnych we Francji. Był członkiem zarządu polskiej „Instytucji czci i chleba” w Paryżu, wspomagającej polskich emigrantów i weteranów powstania styczniowego na emigracji.
Był lekarzem-wolontariuszem w Towarzystwie Dobroczynności Dam Polskich w Paryżu. Działał w Komitecie Pomocy Naukowej w Paryżu, którego celem było "wspieranie środkami materialnymi i moralnymi uczącej się polskiej młodzieży". Był wydawcą dwutygodnika "Przyszłość".
Brał udział w wojnie francusko – pruskiej jako lekarz na froncie. Uzyskał obywatelstwo francuskie. W 1901 roku wydał książkę pt "O fermentacyi: przyczynek do nauki gospodarstwa domowego".
Zmarł w 1903 roku w Paryżu. Pochowany na cmentarzu w Montmorency.

</doc>
<doc id="4407563" url="https://pl.wikipedia.org/wiki?curid=4407563" title="Sebastian Kucharski">
Sebastian Kucharski

Sebastian Kucharski herbu Zagłoba – łowczy wieluński w latach 1682-1688, pisarz grodzki piotrkowski w 1671 roku, marszałek sejmiku w Szadku w 1671 roku.
Poseł sejmiku szadkowskiego na drugi sejm 1666 roku.

</doc>
<doc id="4407569" url="https://pl.wikipedia.org/wiki?curid=4407569" title="Omszała Turnia">
Omszała Turnia

Omszała Turnia – turnia na Wzgórzu Dumań w Dolinie Kobylańskiej na Wyżynie Olkuskiej, w miejscowości Karniowice, w gminie Zabierzów, powiecie krakowskim, województwie małopolskim. Znajduje się w górnej, północnej części orograficznie lewych zboczy doliny.
Zbudowana jest z wapienia i ma wysokość 12–16 m. Znajduje się w dolnej części zbocza i jest widoczna ze ścieżki wiodącej dnem doliny. Jej zachodnia i północno-zachodnia ściana są obiektem wspinaczki skalnej. Wspinacze zaliczają Omszałą Turnię do Grupy nad Źródełkiem. Poprowadzili na niej 7 dróg wspinaczkowych o trudności od IV do 6.3+ w skali Kurtyki. Trzy z nich mają zamontowane stałe punkty asekuracyjne: ringi (r)i ring zjazdowy (rz).

</doc>
<doc id="4407572" url="https://pl.wikipedia.org/wiki?curid=4407572" title="Podcięta Turnia (Dolina Kobylańska)">
Podcięta Turnia (Dolina Kobylańska)

Podcięta Turnia – turnia na Wzgórzu Dumań w Dolinie Kobylańskiej na Wyżynie Olkuskiej, w miejscowości Karniowice, w gminie Zabierzów, powiecie krakowskim, województwie małopolskim. Znajduje się w górnej, północnej części orograficznie lewych zboczy doliny.
Zbudowana jest z wapienia i ma wysokość 16 m. Znajduje się powyżej Omszałej Turni, a poniżej Cyrku. Jej południowo-wschodnia i południowa ściana są obiektem wspinaczki skalnej. Turnia miejscami jest pionowa lub przewieszona, miejscami połoga, są w niej zacięcia. Wspinacze zaliczają ją do Grupy nad Źródełkiem. Poprowadzili na niej 7 dróg wspinaczkowych (w tym jeden projekt) o trudności od V+ do 6.3+ w skali polskiej. 5 z nich z nich posiada pełną asekurację: ringi (r) i stanowiska zjazdowe (st) lub i ring zjazdowy (rz).

</doc>
<doc id="4407582" url="https://pl.wikipedia.org/wiki?curid=4407582" title="Podcięta Turnia (Kobylany)">
Podcięta Turnia (Kobylany)



</doc>
<doc id="4407583" url="https://pl.wikipedia.org/wiki?curid=4407583" title="Uniondale, New York">
Uniondale, New York



</doc>
<doc id="4407587" url="https://pl.wikipedia.org/wiki?curid=4407587" title="Cees Koch (lekkoatleta)">
Cees Koch (lekkoatleta)

Cornelis „Cees” Koch (ur. 16 lipca 1936 w Rotterdamie, zm. 14 września 2021) – holenderski lekkoatleta, specjalista rzutu dyskiem i pchnięcia kulą, wicemistrz Europy z 1962, dwukrotny olimpijczyk.
Na mistrzostwach Europy w 1958 w Sztokholmie zajął 10. miejsce w rzucie dyskiem. Zajął 22. miejsce w tej konkurencji na igrzyskach olimpijskich w 1960 w Rzymie.
Zdobył srebrny medal w rzucie dyskiem na mistrzostwach Europy w 1962 w Belgradzie. Na igrzyskach olimpijskich w 1964 w Tokio odpadł w kwalifikacjach tej konkurencji.
Był mistrzem Holandii w rzucie dyskiem w latach 1956, 1958–1962, 1964, 1965 i 1970 oraz w pchnięciu kulą w latach 1955, 1956 i 1958–1962.
Wielokrotnie poprawiał rekord Holandii w rzucie dyskiem do wyniku 58,05 m (20 maja 1962 w Rotterdamie) oraz w pchnięciu kulą do rezultatu 16,55 (3 lipca 1960 w Enschede).

</doc>
<doc id="4407597" url="https://pl.wikipedia.org/wiki?curid=4407597" title="Jasieniec Górny">
Jasieniec Górny



</doc>
<doc id="4407599" url="https://pl.wikipedia.org/wiki?curid=4407599" title="Delegacja (film 2018)">
Delegacja (film 2018)

Delegacja (tytuł oryginalny: "Delegacioni") – albańsko-grecko-francusko-kosowski film fabularny z roku 2018 w reżyserii Bujara Alimaniego.
Opis fabuły.
Trzeci film fabularny w dorobku Bujara Alimaniego. Akcja filmu rozgrywa się w październiku 1990 roku. Do Albanii, w której reżim komunistyczny chyli się ku upadkowi przybywa delegacja międzynarodowa, która ma ocenić realizację reform w tym kraju. Pozytywna ocena delegacji jest podstawowym warunkiem przyjęcia Albanii do OBWE. Do Tirany ma być przywieziony Leo, który ostatnie 15 lat spędził w więzieniu za przestępstwa polityczne, ale po drodze psuje się samochód, którym jedzie i rozpoczyna to serię niefortunnych sytuacji. Na czele delegacji przyjeżdżającej do Albanii stoi dawny kolega Leo (z którym razem studiował w Pradze) i to więzień ma go przekonać, że Albania przestrzega praw człowieka.
Nagrody i wyróżnienia.
Film zdobył nagrodę Grand Prix 34 Warszawskiego Festiwalu Filmowego, a także wyróżnienie jury ekumenicznego. Na Festiwalu Filmowym w Tiranie film zdobył trzy nagrody, w tym nagrodę publiczności i za najlepszy scenariusz. W 2019 film zdobył dwie nagrody na Festiwalu Filmowym w Trieście, w tym nagrodę jury. W tym samym roku film został zgłoszony jako oficjalny albański kandydat do rywalizacji o 92. rozdanie Oscara w kategorii najlepszego międzynarodowego filmu fabularnego, ale nie uzyskał nominacji.

</doc>
<doc id="4407601" url="https://pl.wikipedia.org/wiki?curid=4407601" title="Reguły epigenetyczne">
Reguły epigenetyczne

Reguły epigenetyczne – dziedziczone genetycznie (zdeterminowane przez geny) szlaki połączeń między neuronami oraz regularności pojawiające się wraz z rozwojem poznawczym mózgu, dzięki czemu umysł może konstytuować sam siebie. Są one wrodzonymi reakcjami układu sensorycznego oraz mózgu i wyznaczają kryteria wyboru dokonywane przez umysł przyjmujący elementy zewnętrznej wobec niego kultury, wskazują możliwości szybkiego i trafnego rozwiązywania problemów. 
Pierwotne reguły epigenetyczne dotyczą przetwarzania informacji podczas filtrowania i kodowania bodźców w obszarach mózgu aktywnych podczas postrzegania. Za integrację dużych zespołów informacji odpowiadają z kolei wtórne reguły epigenetyczne, które skłaniają umysł do podejmowania decyzji, wpływają na procesy myślenia i wartościowania. Część reguł epigenetycznych pozwala na zwiększenie prawdopodobieństwa przetrwania i rozmnożenia się przez posiadające je jednostki, co powoduje, że wyznaczane kulturowo normy dotyczące np. unikania węży lub kazirodztwa, a także związana z tym symbolika, są efektem działania koewolucji genetyczno-kulturowej. Według Edwarda Wilsona, mimo że reguły epigenetycznych są determinowane genetycznie, to mogą one kształtować różnorodność kulturową poprzez wielość tych reguł w populacji oraz elastyczność fenotypu.
Unikanie kazirodztwa jako reguła epigenetyczna.
Reguła epigenetyczna nakazująca unikania związków kazirodczych przejawia się w unikaniu kontaktów seksualnych z osobami, z którymi w bliskim kontakcie jednostka wychowywała się do 30 miesiąca życia. Istniejące w kulturze tabu kazirodztwa nie jest regułą hamującą biologiczne instynkty, ale wzmocnieniem unikania chowu wsobnego. Zjawisko unikania kontaktów seksualnych między krewnymi charakterystyczne jest także dla innych naczelnych. Po raz pierwszy zjawisko to opisane zostało w 1891 przez Edwarda Westermarcka. Założenie Westermarcka było odrzucane m.in. przez Sigmunda Freuda, ponieważ było zaprzeczeniem jego idei kazirodczych instynktów seksualnych oraz przez Jamesa Frazera, który twierdził, że gdyby takie zjawisko występowało, niepotrzebne byłoby w kulturze istnienie tabu. W 2007 roku Debra Liebermann, John Tooby i Leda Cosmides opublikowali wyniki przeprowadzonych przez siebie badań, z których wynikało, że u ludzi występuje mechanizm wykrywania krewnych i powiązana z tym niechęć do związków kazirodczych. Mechanizm ten aktywuje się w przypadku długotrwałej ekspozycji na kontakty z krewnymi w dzieciństwie oraz dzięki „okołourodzeniowemu skojarzeniu z matką” polegającym na uświadomieniu sobie, że inne dziecko karmione piersią przez matkę musi być krewnym.

</doc>
<doc id="4407610" url="https://pl.wikipedia.org/wiki?curid=4407610" title="Antônio José Rondinelli Tobias">
Antônio José Rondinelli Tobias



</doc>
<doc id="4407613" url="https://pl.wikipedia.org/wiki?curid=4407613" title="Shane Richards">
Shane Richards

Shane Richards (ur. 5 marca 1995 w Nowym Jorku) – amerykański koszykarz, występujący na pozycji rzucającego obrońcy lub niskiego skrzydłowego.
Kariera zawodowa.
Pochodzi z Nowego Jorku. Grał przez cztery sezony w lidze NCAA. Reprezentował uczelnię Manhattan. W sezonie 2015/2016 zdobywał średnio 17 pkt na mecz i notował po 4 zbiórki. Natomiast w całej karierze akademickiej notował średnio ponad 6 prób na mecz (na łącznie ok. 8 rzutów), trafiając ze skutecznością 39%, a nawet miał też sezony powyżej 40%.
Ostatni sezon spędził w Rio Grande Valley Vipers, jako zespół z NBA G League – bezpośredniego zaplecza Houston Rockets. W tym zespole wystąpił w 32 spotkaniach, przeważnie jako rezerwowy. Przez średnio 14 minut notował 6,2 punktu na mecz, trafiał dobre 40,3% trójek.
Specjalizuje się w rzutach z dystansu ze skutecznością około 40 procent.
22 listopada 2018 został zawodnikiem Spójni Stargard.

</doc>
<doc id="4407615" url="https://pl.wikipedia.org/wiki?curid=4407615" title="Jacek Ropski">
Jacek Ropski

Jacek Ropski (ur. 1981 w Gliwicach) – polski skrzypek i pedagog.
Absolwent Akademii Muzycznej we Wrocławiu (klasa Bartosza Bryły; dyplom z wyróżnieniem w 2005). Był również uczniem Antoniego Cofalika i Antje Weithaas. Doktor habilitowany, prowadzi klasę skrzypiec w Akademii Muzycznej we Wrocławiu.
Jako solista występował m.in. z Orkiestrą Filharmonii Krakowskiej, Orkiestrą Filharmonii Szczecińskiej, Orkiestrą Filharmonii Zielonogórskiej, Orkiestrą Filharmonii w Sankt Petersburgu, Hamburger Symphoniker, Kammerorchester Hannover.
Laureat konkursów skrzypcowych w tym m.in.: III nagroda na Konkursie im. Piotra Czajkowskiego w Petersburgu, finał Konkursu im. Maxa Rostala w Berlinie. Laureat nagrody Prezydenta Miasta Gliwice oraz plebiscytu na Człowieka Roku Ziemi Gliwickiej.

</doc>
<doc id="4407617" url="https://pl.wikipedia.org/wiki?curid=4407617" title="Mervin Jackson">
Mervin Jackson

Mervin „Merv” Peter Jackson Jr (ur. 15 sierpnia 1946 w Savannah, zm. 7 czerwca 2012 w Chicago) – amerykański koszykarz, występujący na pozycji rozgrywającego.

</doc>
<doc id="4407630" url="https://pl.wikipedia.org/wiki?curid=4407630" title="Vinzenz Wohlwend">
Vinzenz Wohlwend

Vinzenz Wohlwend (ur. 15 października 1969 w Grabs jako Rudolf Wohlwend) – szwajcarski prezbiter rzymskokatolicki posługujący w Austrii, cysters, opat terytorialny Wettingen-Mehrerau od 2018.
Życiorys.
W 1990 wstąpił do cysterskiego opactwa Wettingen-Mehrerau i tam w 1994 złożył śluby wieczyste. Święcenia kapłańskie otrzymał 19 września 1998. Przez kilkanaście lat pracował jako wychowawca i nauczyciel w klasztornym "Collegium Bernardi", a w 2009 został mistrzem nowicjatu. 1 sierpnia 2018 został wybrany administratorem miejscowego opactwa terytorialnego, a 23 listopada 2018 papież Franciszek mianował go zwierzchnikiem tegoż opactwa.

</doc>
<doc id="4407634" url="https://pl.wikipedia.org/wiki?curid=4407634" title="Barcelona Sporting Club">
Barcelona Sporting Club



</doc>
<doc id="4407636" url="https://pl.wikipedia.org/wiki?curid=4407636" title="Club Sport Emelec">
Club Sport Emelec



</doc>
<doc id="4407642" url="https://pl.wikipedia.org/wiki?curid=4407642" title="Ibrahim Mohamed Solih">
Ibrahim Mohamed Solih

Ibrahim Mohamed Solih (ur. 4 maja 1964) – malediwski polityk, od 17 listopada 2018 prezydent Malediwów.
Życiorys.
Po raz pierwszy wybrany do parlamentu w 1994 jako reprezentant atolu Faadhippolhu. Odegrał wiodącą rolę w tworzeniu Demokratycznej Partii Malediwów (FDP), która poprowadziła kraj do demokratycznych wyborów i przyjęcia nowej konstytucji. 23 września 2018 wybrany na stanowisko prezydenta Malediwów, zaprzysiężony na stanowisku 17 listopada.
Bibliografia.
Sylwetka prezydenta

</doc>
<doc id="4407651" url="https://pl.wikipedia.org/wiki?curid=4407651" title="Resustytacja neonatoligiczna">
Resustytacja neonatoligiczna



</doc>
<doc id="4407652" url="https://pl.wikipedia.org/wiki?curid=4407652" title="Walter Piatkowski">
Walter Piatkowski

Walter „Walt” Piatkowski Jr (ur. 11 czerwca 1945 w Toledo) – amerykański koszykarz, polskiego pochodzenia, występujący na pozycji skrzydłowego.
Jego syn Eric występował w NBA.

</doc>
<doc id="4407654" url="https://pl.wikipedia.org/wiki?curid=4407654" title="Dziurawa Turnia (Dolina Kobylańska)">
Dziurawa Turnia (Dolina Kobylańska)

Dziurawa Turnia – skała na Wzgórzu Dumań w Dolinie Kobylańskiej na Wyżynie Olkuskiej, w miejscowości Karniowice, w gminie Zabierzów, powiecie krakowskim, województwie małopolskim. Znajduje się w górnej, północnej części orograficznie lewych zboczy doliny, w północno-wschodnim odgałęzieniu Jastrzębiej Turni i Szerokiej Turni.
Dolina Kobylańska jest jednym z najbardziej popularnych terenów wspinaczki skalnej. Zbudowana z wapieni Dziurawa Turnia znajduje się na stromym stoku w lesie i stopniowo porasta chaszczami. Ma wysokość 12–16 m i miejscami połogie, miejscami pionowe lub przewieszone ściany z filarem i zacięciem. Przez wspinaczy skalnych zaliczana jest do Grupy nad Źródełkiem. Na jej ścianach wspinacze poprowadzili 9 dróg wspinaczkowych o trudności III – VI.1 w skali Kurtyki i wystawie wschodniej, południowo-wschodniej, południowej i południowo-zachodniej. 8 z nich ma zamontowane stałe punkty asekuracyjne: ringi (r) i stanowiska zjazdowe (st).

</doc>
<doc id="4407656" url="https://pl.wikipedia.org/wiki?curid=4407656" title="Kościół św. Rufina w Asyżu">
Kościół św. Rufina w Asyżu



</doc>
<doc id="4407666" url="https://pl.wikipedia.org/wiki?curid=4407666" title="Asaccus">
Asaccus

Asaccus – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące w Turcji, Iraku, Iranie, Syrii, Omanie i Zjednoczonych Emiratach Arabskich. 
Systematyka.
Etymologia.
"Asaccus": łac. negatywny przedrostek "a"; "saccus" „worek”, od "sakkos" „wór”.
Podział systematyczny.
Do rodzaju należą następujące gatunki: 

</doc>
<doc id="4407672" url="https://pl.wikipedia.org/wiki?curid=4407672" title="Kaplica Nawiedzenia Najświętszej Maryi Panny w Żurrieq">
Kaplica Nawiedzenia Najświętszej Maryi Panny w Żurrieq

Kaplica Nawiedzenia Najświętszej Maryi Panny (, ) – nieistniejąca rzymskokatolicka kaplica, stojąca kiedyś na terenie zwanym "Ħal Millieri", leżącym dziś w granicach Żurrieq na Malcie.
Kaplica Nawiedzenia przylegała kiedyś do lewej (patrząc od przodu) ściany kaplicy Zwiastowania.
Kaplica zbudowana pod koniec XV wieku, w 1667 została zamknięta, prawdopodobnie z powodu złego stanu, przez biskupa Lucasa Buenosa. Wkrótce potem częściowo rozebrana. Do dziś zachowały się boczne ściany, apsyda oraz podłoga. W zachowanej do dziś, przylegającej doń kaplicy Zwiastowania, widoczne jest, teraz zamurowane, przejście łączące oba budynki.

</doc>
<doc id="4407678" url="https://pl.wikipedia.org/wiki?curid=4407678" title="Bitwa o Astrachań">
Bitwa o Astrachań

Bitwa o Astrachań – bitwa wojny domowej w Rosji o kontrolę nad Astrachaniem, trwająca między majem a grudniem 1919 r., stoczona między broniącą miasta czerwoną 11 Armią oraz flotyllą Wołżańsko-Kaspijską a Armią Kaukaską w składzie białych Sił Zbrojnych Południa Rosji. 
Tło wydarzeń.
Astrachań, pozostający w rękach bolszewików od 1917 r., miał istotne znaczenie strategiczne dla obrony południowej granicy Rosji Radzieckiej. Ponadto utrzymywanie kontroli nad miastem umożliwiało czerwonym transport żywności do centralnej części Rosji po Wołdze. Na początku 1918 r., w sierpniu tego samego roku oraz w marcu 1919 r. czerwoni stłumili w rejonie Astrachania antybolszewickie powstanie miejscowych Kozaków.
Astrachania broniły oddziały 11 Armii, które w styczniu 1919 r. zdołały uniknąć rozbicia w walkach z Armią Ochotniczą na Północnym Kaukazie i wycofać się do miasta przez stepy. Siły te liczyły 17 tys. bagnetów i szabel, 30 dział, 7 samolotów i dwa pociągi pancerne. Do października 1919 r. 11 Armią dowodził W. Raspopow. Do miasta dotarły również oddziały 12 Armii, zmuszone do wycofania się znad Tereku.
W maju 1919 r. część Sił Zbrojnych Południa Rosji, prowadzących oblężenie Carycyna, podjęła próbę uderzenia na kierunku astrachańskim, jednak w czerwcu i na początku lipca tego samego roku zostały odparte przez broniące miasta siły czerwonych. 30 czerwca 1919 r. Carycyn został zdobyty przez Armię Kaukaską pod dowództwem gen. Piotra Wrangla, co uczyniło sytuację obrońców - i całego radzieckiego Frontu Południowego - wyjątkowo trudną. Komisarz spraw wojskowych i morskich Lew Trocki opowiedział się za ewakuacją Astrachania, jednak członek rady rewolucyjno-wojennej 11 Armii, Siergiej Kirow, zwrócił się do Lenina z apelem o zmianę decyzji i uzyskał rozkaz utrzymania się w mieście. Siły białych atakujące Astrachań liczyły 20 tys. bagnetów i szabel oraz 32 działa. Ponadto na Morzu Kaspijskim czerwoni dysponowali Flotyllą Wołżańsko-Kaspijską (następnie Astrachańsko-Kaspijską), natomiast biali - Flotyllą Kaspijską. 
Przebieg bitwy o Astrachań.
Po zdobyciu Carycyna głównodowodzący Sił Zbrojnych Południa Rosji gen. Anton Denikin wydał rozkaz rozpoczęcia generalnej ofensywy, której ostatecznym celem miało być zdobycie Moskwy i obalenie bolszewickiego rządu. Odrzucił natomiast propozycję gen. Wrangla, by odłożyć ofensywę w czasie i najpierw uderzyć na Astrachań. 
Główne siły 11 Armii, liczące maksymalnie 12 tys. żołnierzy, powstrzymywały marsz sił Armii Kaukaskiej gen. Wrangla wyznaczonych do uderzenia na Astrachań (trzon tej formacji został przez Denikina skierowany na Kamyszyn i Saratów; pierwsze z miast zostało zdobyte przez białych w sierpniu, jednak jeszcze w tym samym miesiącu Wrangel został zmuszony do wycofania się do Carycyna). Zgrupowanie złożone z 2600 żołnierzy dysponujących dwoma pociągami pancernymi broniło linii kolejowej z Astrachania do Saratowa. Inna grupa wojsk czerwonych, z sześcioma tysiącami żołnierzy, odpierała ataki oddziałów gen. Władimira Tołstowa i gen. Daniiła Dracenki od strony Gurjewa i Kizlaru. 
Między lipcem a wrześniem czerwoni skutecznie odpierali ataki sił Tołstowa, natomiast oddział Dracenki w kolejnych starciach został rozbity. W październiku i listopadzie obrońcy miasta przeszli do kontrnatarcia. Dowódcą 11 Armii był już wówczas J. Butiagin. 21 listopada 1919 r. skoordynowane uderzenie Flotylli Wołżańsko-Kaspijskiej z Morza Kaspijskiego oraz sił lądowych umożliwiło czerwonym zdobycie kluczowego punktu pozycji białych - Ganiuszkina. Odparte zostały również ataki białych na linię kolejową z Astrachania do Saratowa na lewym brzegu Wołgi. W grudniu 1919 r. 11 Armia wyszła z Astrachania i przyłączyła się do ofensywy frontów Południowego i Południowo-Wschodniego, biorąc udział w odbiciu z rąk Sił Zbrojnych Południa Rosji Carycyna w styczniu 1920 r. W tym momencie biali stracili ostatecznie szansę zagrożenia Astrachaniowi.

</doc>
<doc id="4407679" url="https://pl.wikipedia.org/wiki?curid=4407679" title="Garthia">
Garthia

Garthia – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące w Boliwii, Chile i Argentynie. 
Systematyka.
Etymologia.
"Garthia": Garth Leon Underwood (1919–2002), brytyjski herpetolog.
Podział systematyczny.
Do rodzaju należą następujące gatunki: 

</doc>
<doc id="4407682" url="https://pl.wikipedia.org/wiki?curid=4407682" title="Jim McDaniels">
Jim McDaniels

James Ronald „Jim” McDaniels (ur. 2 kwietnia 1948 w Scottsville, zm. 6 września 2017 w Bowling Green) – amerykański koszykarz, występujący na pozycjach silnego skrzydłowego lub środkowego.
Kariera sportowa.
W 1967 został wybrany najlepszym zawodnikiem szkół średnich stanu Kentucky (Kentucky Mr. Basketball).

</doc>
<doc id="4407695" url="https://pl.wikipedia.org/wiki?curid=4407695" title="Kościół św. Barbary w Płośnicy">
Kościół św. Barbary w Płośnicy

Kościół świętej Barbary – rzymskokatolicki kościół parafialny należący do dekanatu Lidzbark Welski diecezji toruńskiej.
Historia i architektura.
Jest to świątynia wzniesiona w stylu gotyckim na początku XVI wieku, zapewne z wykorzystaniem murów wcześniejszej XV-wiecznej budowli. Kościół jest masywną kamienno-ceglaną jednonawową budowlą z wieżą frontową od strony zachodniej. Świątynia była wielokrotnie przebudowywana m.in. w 1729 roku. Kamienna struktura budowli w czasie jednego z remontów została przykryta tynkiem. Bardzo interesująca jest dzwonnica, każda z jej kondygnacji została zbudowana w innej technice budowlanej. Dawniej cała była murowana, jednak po zniszczeniach podczas wojen szwedzkich pierwsze piętro zostało odbudowane jako szachulcowe (mur pruski), natomiast drugie z samego drewna. We wnętrzu z zabytkowego wyposażenia zachowały się tylko chrzcielnica i organy z XIX wieku. Pod posadzką świątyni umieszczone są niedostępne obecnie krypty.
Przy świątyni, niedługo po jej wybudowaniu została utworzona parafia. Na skutek reformacji kościół został przejęty przez luteranów i pozostawał w ich rękach aż do zakończenia II wojny światowej. W dniu 1 września 1948 roku ustanowiona została przy świątyni samodzielna placówka duszpasterska. Ostatecznie parafia pod wezwaniem św. Barbary w Płośnicy została erygowana dekretem biskupa chełmińskiego z dnia 19 listopada 1949 roku.

</doc>
<doc id="4407696" url="https://pl.wikipedia.org/wiki?curid=4407696" title="Bujar Alimani">
Bujar Alimani

Bujar Alimani (ur. 27 stycznia 1969 w Patosie) – albański reżyser i scenarzysta.
Życiorys.
Ukończył studia z zakresu malarstwa i reżyserii teatralnej w Akademii Sztuk w Tiranie. Po studiach wyemigrował do Grecji, gdzie pracował jako asystent reżysera. W roli reżysera filmowego zadebiutował w 2002 krótkometrażowym filmem "Katoi". Pierwszy film fabularny zrealizował w 2011 ("Amnestia"). Zrealizowany w 2018 film "Delegacja" miał swoją premierę na Warszawskim Festiwalu Filmowym (otrzymał na nim nagrodę Grand Prix), a reżyser odwiedził Warszawę.

</doc>
<doc id="4407697" url="https://pl.wikipedia.org/wiki?curid=4407697" title="Grand Prix Cerami">
Grand Prix Cerami

Grand Prix Cerami (do 2013 Grand Prix Pino Cerami) – kolarski wyścig jednodniowy, rozgrywany w Belgii w prowincji Hainaut od 1964. Należy do cyklu UCI Europe Tour, w którym posiada kategorię 1.1. Organizowany jest ku pamięci Giuseppe "Pino" Ceramiego.

</doc>
<doc id="4407701" url="https://pl.wikipedia.org/wiki?curid=4407701" title="Gymnodactylus">
Gymnodactylus

Gymnodactylus – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące w Brazylii i być może na Trynidadzie. 
Systematyka.
Etymologia.
"Gymnodactylus": "gumnos" „goły, nagi”; δακτυλος "daktulos" „palec”.
Podział systematyczny.
Do rodzaju należą następujące gatunki:

</doc>
<doc id="4407702" url="https://pl.wikipedia.org/wiki?curid=4407702" title="Europa (rejon wileński)">
Europa (rejon wileński)



</doc>
<doc id="4407703" url="https://pl.wikipedia.org/wiki?curid=4407703" title="Grand Prix Pino Cerami">
Grand Prix Pino Cerami



</doc>
<doc id="4407707" url="https://pl.wikipedia.org/wiki?curid=4407707" title="Quilmes Atlético Club">
Quilmes Atlético Club



</doc>
<doc id="4407714" url="https://pl.wikipedia.org/wiki?curid=4407714" title="Waldemar Wydmuch">
Waldemar Wydmuch

Waldemar Wydmuch (ur. 12 maja 1928 w Hameln, w Niemczech, zm. 19 stycznia 2012 w Jeleniej Górze) – polski fotograf, fotoreporter. Członek założyciel, członek rzeczywisty oraz członek Zarządu Jeleniogórskiego Towarzystwa Fotograficznego.
Życiorys.
Waldemar Wydmuch absolwent Politechniki Wrocławskiej (1957), związany z dolnośląskim środowiskiem fotograficznym, od 1958 mieszkał i tworzył w Jeleniej Górze – fotografował od 1953 roku. Od początku lat 60. XX wieku jako fotoreporter współpracował z regionalną prasą – "Nowiny Jeleniogórskie", "Gazeta Robotnicza", "Słowo Polskie". Był kuratorem pracowni fotograficznej Młodzieżowego Domu Kultury w Jeleniej Górze. Miejsce szczególne w jego twórczości zajmowała fotografia aktu, fotografia dokumentalna (głównie Jeleniej Góry w latach 60. i 70. ubiegłego stulecia), fotografia krajobrazowa (w dużej części fotografia górska) oraz fotografia reportażowa. 
W 1961 roku był współzałożycielem ówczesnego Stowarzyszenia Miłośników Fotografiki Amatorskiej – obecnego (od 1974) Jeleniogórskiego Towarzystwa Fotograficznego, gdzie sprawował różne funkcje w Zarządach SMFA oraz JTF. 
Waldemar Wydmuch jest autorem i współautorem wielu wystaw fotograficznych; indywidualnych i zbiorowych. Od początku lat 60. XX wieku wielokrotnie uczestniczył w wystawach zbiorowych – krajowych i międzynarodowych (m.in. NRD), organizowanych przez Jeleniogórskie Towarzystwo Fotograficzne. Uczestniczył w wielu wystawach pokonkursowych; w Polsce i za granicą – otrzymując wiele akceptacji, medali, nagród i wyróżnień. 
Waldemar Wydmuch zmarł 19 stycznia 2012, pochowany 21 stycznia na starym cmentarzu komunalnym przy ulicy Sudeckiej w Jeleniej Górze. Jego fotografie znajdują się w zbiorach Muzeum Karkonoskiego w Jeleniej Górze oraz Muzeum Sportu i Turystyki w Karpaczu. W 2013 zbiory negatywów Waldemara Wydmucha zostały przekazane do jeleniogórskiej siedziby Oddziału Archiwum Państwowego we Wrocławiu – przez żonę fotografa, Beatę Wydmuch. Uroczystości przekazania towarzyszyła promocja albumu ze zdjęciami Jeleniej Góry, Karkonoszy, Wilna i innych miast, ludzi oraz wydarzeń jakie miały miejsce od 1959 do 1993 – "Waldemar Wydmuch. Fotografia" (Wydawnictwo Archiwum Państwowe 2013).

</doc>
<doc id="4407715" url="https://pl.wikipedia.org/wiki?curid=4407715" title="Félix Lázaro Martinez">
Félix Lázaro Martinez

Félix Lázaro Martinez SP (ur. 2 marca 1936 w Logroño) – hiszpański duchowny rzymskokatolicki posługujący w Portoryko, w latach 2003-2015 biskup Ponce.
Życiorys.
Święcenia kapłańskie przyjął 9 kwietnia 1961 w zgromadzeniu pijarów. Studiował na Papieskim Uniwersytecie Gregoriańskim, gdzie w 1965 uzyskał doktorat z teologii. W 1970 wyjechał do Portoryko i został wykładowcą na miejscowym uniwersytecie. W zakonie pełnił m.in. funkcję wiceprowincjała portorykańskich pijarów.
20 marca 2002 został prekonizowany koadiutorem diecezji Ponce. Sakrę biskupią otrzymał 25 kwietnia 2002. Rządy w diecezji objął 11 czerwca 2003.
W grudniu 2012 został wybrany wiceprzewodniczącym Konferencji Episkopatu Portoryko.
22 grudnia 2015 przeszedł na emeryturę i zrezygnował z funkcji zastępcy przewodniczącego portorykańskiej Konferencji Biskupów.

</doc>
<doc id="4407721" url="https://pl.wikipedia.org/wiki?curid=4407721" title="Adam Kazimierz Mrozowicki">
Adam Kazimierz Mrozowicki

Adam Kazimierz Mrozowicki (ur. 3 marca 1877 we Lwowie, zm. 21 października 1914 w Gajach Wyżnych) – porucznik artylerii wojsk Austrio-Węgier.
Życiorys.
Urodził się 3 marca 1877 roku we Lwowie jako syn Jana Hipolita Mrozowickiego herbu Prus III, ziemianina i urzędnika Wydziału Krajowego we Lwowie oraz Emilii z Ingistoffów herbu własnego; wnuk Franciszka Mrozowickiego, oficera wojsk Księstwa Warszawskiego. W wieku jedenastu lat został osierocony przez ojca, wychowywał się we Lwowie, gdzie pobierał początkowo nauki w C. K. Lwowskim Gimnazjum im. Franciszka Józefa, a następnie od 1890 roku uczył się w C. K. Wyższej Szkole Realnej. Studia podjął w Szkole Praktycznej Gospodarstwa Wiejskiego w Czernichowie, gdzie studiował m.in. razem z Karolem Hubertem Rostworowskim, późniejszym wybitnym dramaturgiem i poetą, muzykiem, publicystą, działaczem Obozu Wielkiej Polski, którą ukończył w 1898 roku.
Często przebywał w majątkach swojej babki Zofii z Małachowskich Ingistoff, wnuczki Ignacego Marchockiego – hrabiego Reduxa na stepach czarnomorskich pod Odessą, tam też w latach 1900-1907 gospodarował razem z siostrą swego ojca Jadwigą Felicjaną Mrozowicką w dzierżawionym od Stanisława i Janiny z Małachowskich Wybranowskich herbu Poraj, majątku Gregoriówka.
W 1901 roku został powołany do wojska austriackiego i rozpoczął służbę w charakterze, najpierw podoficera, a następnie kadeta w 31 Pułku Artylerii Dywizyjnej, który w 1908 roku został przemianowany na 31 Pułk Armat Polowych Austro-Węgier (Feldkanonenregiment 31), stacjonującym w Stanisławowie, którego dowódcą był generał Tadeusz Jordan Rozwadowski. W ramach awansów noworocznych był kolejno awansowany: w 1902 roku ze stopnia podoficera na stopień kadeta rezerwowego, w 1905 roku na stopień kadeta zastępcy oficera, w 1908 roku, na stopień podporucznika artylerii polowej.
W 1909 roku, po ślubie z Zofią Janiną Żelską, nabył od Karola Sławińskiego majątek Korabniki pod Skawiną w powiecie krakowskim, gdzie specjalizował się w hodowli bydła, przede wszystkim rasy holenderskiej. Angażował się w sprawy publiczne, w 1909 roku został kierownikiem kontroli mleczności krów w C. K. Towarzystwie Rolniczym w Krakowie, działającym pod prezesurą hrabiego Zdzisława Tarnowskiego, od 1911 roku był członkiem Związku Hodowców Bydła Nizinnego w Galicji Zachodniej z siedzibą w Krakowie, do którego byli przyjmowani wyłącznie hodowcy bydła holenderskiego i fryzyjskiego czarno- i czerwono-graniastego oraz oldenburskiego. W dniu 13 stycznia 1914 roku Wydział Krajowy Królestwa Galicji i Lodomerii w Krakowie, z nominacji Wydziału Rady powiatowej w Żywcu, powołał jego na funkcję zastępcy członka „komisji licencjujących buhaje” na terenie powiatu politycznego w Podgórzach. Był też również członkiem Galicyjskiego Towarzystwa Łowieckiego we Lwowie. Publikował artykuły fachowe dotyczące hodowli i mleczności bydła w „Tygodniku Rolniczym”, wydawanym w Krakowie.
W działalność polityczną się nie angażował, ale w czerwcu 1913 roku wziął udział w wyborach do Sejmu Krajowego z listy Narodowej Demokracji z powiatu wiejskiego Wadowice-Wieliczka, jako kandydat bezpartyjny, nie uzyskawszy mandatu.
Na początku lipca 1914 roku, jako porucznik rezerwy armii Austro-Węgier, został zmobilizowany i wysłany na front rosyjski ze swoim 31 Pułkiem Armat Polowych (FKR 31), pod dowództwem pułkownika Johanna Michalek`a. Wziął udział w walkach na pierwszej linii frontu w tzw. bitwie galicyjskiej. Pod koniec września, kiedy wojska rosyjskie rozpoczęły pościg, przesuwając front około 130 km na zachód od Lwowa, armia Austrio-Węgierska utraciła w walkach około 326 000 żołnierzy i około 1/3 korpusu oficerskiego. Pod koniec tej kampanii Mrozowicki poległ w dniu 21 października 1914 roku pod Gajami Wyżnymi koło Stryja i został pochowany na pobliskim cmentarzu wojennym w Nieżuchowie.
Poślubił w dniu 16 stycznia 1909 roku w Krakowie Zofię Janinę z Żelskich herbu Ogończyk, córkę Józefa Artura Konstantego z Husiatyna i Klementyny Brzeskiej herbu Bończa, urodzoną w dniu 14 kwietnia 1888 roku w Husiatynie, po owdowieniu dziennikarkę i działaczkę społeczną, która zmarła w dniu 27 września 1970 roku w Gdyni.
Pozostawił synów: Jana Klemensa, Kazimierza Artura oraz Józefa Michała.

</doc>
<doc id="4407723" url="https://pl.wikipedia.org/wiki?curid=4407723" title="Iñaki Mallona Txertudi">
Iñaki Mallona Txertudi

Iñaki Mallona Txertudi (ur. 1 lipca 1932 w Fruiz, zm. 3 maja 2021) – hiszpański duchowny rzymskokatolicki posługujący w Portoryko, w latach 1992–2010 biskup Arecibo.
Życiorys.
Święcenia kapłańskie przyjął 27 marca 1956. 14 grudnia 1991 został prekonizowany biskupem Arecibo. Sakrę biskupią otrzymał 6 stycznia 1992. Rządy w diecezji objął 25 stycznia. 24 września 2010 przeszedł na emeryturę.

</doc>
<doc id="4407724" url="https://pl.wikipedia.org/wiki?curid=4407724" title="Jelle Wallays">
Jelle Wallays

Jelle Wallays (ur. 11 maja 1989 w Roeselare) – belgijski kolarz szosowy, zawodnik należącej do dywizji UCI WorldTeams drużyny Cofidis, Solutions Crédits.

</doc>
<doc id="4407730" url="https://pl.wikipedia.org/wiki?curid=4407730" title="Cees Koch (kajakarz)">
Cees Koch (kajakarz)

Cornelis „Cees” Koch (ur. 30 grudnia 1925 w Zaandam) – holenderski kajakarz, dwukrotny olimpijczyk.
Zajął 6. miejsce w konkurencji wyścigów kajaków dwójek (K-2) na dystansie 10 000 metrów na igrzyskach olimpijskich w 1948 w Londynie. Jego partnerem był Harry Stroo.
Na igrzyskach olimpijskich w 1952 w Helsinkach partnerem Kocha w konkurencji K-2 był Jan Klingers. W wyścigu na 1000 metrów zajęli 8. miejsce, a w wyścigu na 10 000 metrów – 9. miejsce.

</doc>
<doc id="4407732" url="https://pl.wikipedia.org/wiki?curid=4407732" title="Héctor Manuel Rivera Pérez">
Héctor Manuel Rivera Pérez

Héctor Manuel Rivera Pérez (ur. 15 maja 1933 w Naranjito, zm. 9 kwietnia 2019) – portorykański duchowny rzymskokatolicki, w latach 1979-2009 biskup pomocniczy San Juan de Puerto Rico.
Życiorys.
Święcenia kapłańskie przyjął 12 czerwca 1966. 11 czerwca 1979 został prekonizowany biskupem pomocniczym San Juan de Puerto Rico ze stolicą tytularną "Thubunae in Numidia". Sakrę biskupią otrzymał 17 sierpnia 1979. 31 października 2009 przeszedł na emeryturę.

</doc>
<doc id="4407733" url="https://pl.wikipedia.org/wiki?curid=4407733" title="Odwilż październikowa">
Odwilż październikowa



</doc>
<doc id="4407737" url="https://pl.wikipedia.org/wiki?curid=4407737" title="Polowanie (powieść)">
Polowanie (powieść)

Polowanie – powieść fantastycznonaukowa napisana przez Roberta J. Szmidta. Została wydana po raz pierwszy nakładem Fabryki Słów w 2007. W 2018 pojawiło się jej wznowienie nakładem Domu Wydawniczego Rebis. Audiobook pojawił się w 2013 i jest czytany przez Rocha Siemianowskiego. Powieść opowiada historię Edmunda Lisa, mężczyzny ze zdolnościami telepatycznymi, który zostaje zwerbowany do tajnej komórki wywiadu przez jej twórcę, Adama Lewiński. Książka jest pierwszym tomem serii "Kroniki Jednorożca". 
Książka jest rozwinięciem opowiadania "Polowanie na jednorożca".
Fabuła.
2011 rok. Polityk, Adam Lewiński, przypadkiem poznaje Edmunda Lisa, mężczyznę z umiejętnościami telepatycznymi. Wykorzystuje je do politycznych celów i gdy orientuje się, że mężczyzna go nie okłamuje zakłada tajną organizacje wywiadowczą, do której przyjmuje ludzi z nadnaturalnymi zdolnościami. Poza wykonywaniem standardowych zadań grupa cały czas szuka "jednorożca", czyli osoby przewidującej przyszłość. Nazwa ta nie jest przypadkowa: grupa zakłada, że jeśli ktoś taki istnieje to jego talent jest tak rzadki, jak ten mityczny koń. W końcu służby trafiają na Sabinę, młodą kobietę, która najprawdopodobniej jest jasnowidzem. Dziewczyna trafia do siedziby drużyny. Niedługo okazuje się jednak, że jest przedstawicielką wrogiej opozycji, która także korzysta z umiejętności osób z nadprzyrodzonymi zdolnościami. Sabina organizuje zasadzkę, z której cało wychodzi Edmund Lis oraz Kamil nazywany Młodym, otyły mężczyzna, ze zdolnościami do leczenia.
Odbiór.
Według Michała Sołtysiaka z portalu Polter.pl "Polowanie" jest dobrą książką. Vampdey z portalu Katedra napisał o powieści: "Mogą sięgnąć po nią szukający przyjemnej rozrywki opartej na intrydze, sporej ilości akcji, humorze i lekkim języku". Na portalu Lubimy Czytać w listopadzie 2018 książka zebrała 257 ocen ze średnią 6,51/10.

</doc>
<doc id="4407739" url="https://pl.wikipedia.org/wiki?curid=4407739" title="Bitwa pod Wiedniem (obraz Gonzalesa Franciscusa Casteelsa)">
Bitwa pod Wiedniem (obraz Gonzalesa Franciscusa Casteelsa)

Bitwa pod Wiedniem – obraz olejny namalowany przez flamandzkiego malarza Gonzalesa Franciscusa Casteelsa po 1683, znajdujący się w zbiorach Muzeum Pałacu Króla Jana III w Wilanowie Królewskim.
Opis.
"Bitwa pod Wiedniem" wpisuje się w krąg dzieł o treści związanej z gloryfikacją osoby i heroicznych czynów króla Polski i wielkiego księcia litewskiego Jana III Sobieskiego po zwycięskiej bitwie pod Wiedniem 12 września 1683, stanowiącej ukoronowanie sukcesów militarnych władcy Rzeczypospolitej Obojga Narodów. W tej sytuacji posypały się zamówienia na dzieła mające służyć uwiecznieniu splendoru triumfu rozmaitymi środkami artystycznymi – obraz Casteelsa jest jednym z nich.
Przedstawiona w kilku planach zróżnicowanych walorem scena potężnego ataku wojsk koalicji antytureckiej na obóz armii osmańskiej wielkiego wezyra Kara Mustafy rozgrywa się na tle pagórkowatego pejzażu. W oddali widoczna jest laserunkowo malowana panorama otoczonej wieńcem fortyfikacji stolicy Arcyksięstwa Austriackiego, z wieżą katedry świętego Szczepana górującej nad miastem. W gęstwinie walczących zwraca uwagę postać Sobieskiego po lewej stronie u dołu obrazu, odzianego w długą srebrzystoszarą szatę i purpurowy płaszcz podszyty gronostajem. Władca Rzeczypospolitej ekspresyjnym ruchem wznosi szablę trzymaną w prawej dłoni i spina rumaka. Koloryt obrazu utrzymany jest w tonacji oliwkowej z nielicznymi akcentami czerwieni i różu strojów oraz bieli koni.
Autor obrazu Gonzales Franciscus Casteels nie znał bitwy z autopsji bowiem uformowanie szyków wojsk, jak i szczegóły uzbrojenia oraz sztandarów nie są zgodne z prawdą historyczną. Przedstawienie jest raczej wyobrażeniem bitwy.

</doc>
<doc id="4407742" url="https://pl.wikipedia.org/wiki?curid=4407742" title="Jan Klingers">
Jan Klingers

Abraham Jan Klingers (ur. 28 sierpnia 1929 w Zaandam, zm. 22 kwietnia 1994 w Zaanstad) – holenderski kajakarz, olimpijczyk.
Zajął 8. miejsce w konkurencji wyścigów kajaków dwójek (K-2) na dystansie 1000 metrów oraz 9. miejsce na dystansie 10 000 metrów na igrzyskach olimpijskich w 1952 w Helsinkach. Jego partnerem w obu konkurencjach był Cees Koch.

</doc>
<doc id="4407755" url="https://pl.wikipedia.org/wiki?curid=4407755" title="Helmut Tobolik">
Helmut Tobolik



</doc>
<doc id="4407767" url="https://pl.wikipedia.org/wiki?curid=4407767" title="Unia Tarnów (koszykówka)">
Unia Tarnów (koszykówka)



</doc>
<doc id="4407768" url="https://pl.wikipedia.org/wiki?curid=4407768" title="Krzyż i sztylet (film)">
Krzyż i sztylet (film)

Krzyż i sztylet (oryg. "The Cross and the Switchblade") – amerykański dramat biograficzny z 1970 roku, wyreżyserowany przez Dona Murraya na podst. książki Davida Wilkersona o tym samym tytule.
Film w Polsce miał premierę w 1985 roku i był pokazywany w kościołach ewangelickich. W roku 2008 był wydany na płytach DVD przez Fundację Głos Ewangelii.
Fabuła.
Stany Zjednoczone, druga połowa lat pięćdziesiątych. David Wilkerson, pastor z Pittsburgha (Pat Boone) dociera do Nowego Jorku, gdzie w jednej patologicznej dzielnicy panują dwa młodociane gangi, portorykańscy Mau Mau i afroamerykańscy Biskupi. David szybko poznaje zwyczaje cynicznej młodzieży, jednak nie traci wiary w jej nawrócenie. Nicky Cruz (Erik Estrada), przywódca Mau Mau początkowo traktuje Wilkersona jako intruza, z czasem zaczyna poważniej myśleć słowa o Bogu.
Wersja polska.
Wersja polska: Studio Opracowań Filmów w Warszawie na zlecenie Zjednoczonego Kościoła Ewangelicznego w PRL
Reżyser: Henryka Biedrzycka
Dialogi polskie: Jan Moes
Dźwięk: Alina Hojnacka-Przeździak
Montaż: Anna Szatkowska
Kierownik produkcji: Jan Szatkowski
Wystąpili:
i inni
Lektor: Tomasz Knapik

</doc>
<doc id="4407769" url="https://pl.wikipedia.org/wiki?curid=4407769" title="Elif Güneri">
Elif Güneri

Elif Güneri (ur. 10 września 1987 r. w Karabüku) – turecka bokserka, srebrna medalistka mistrzostw świata, dwukrotna mistrzyni Europy. Występowała w kategoriach od 75 do powyżej 81 kg.
Kariera.
W 2014 roku zdobyła swój pierwszy medal mistrzostw świata w Czedżu w kategorii do 81 kg. W pierwszej rundzie wygrała z Koreanką Sung Su-yeon, a w ćwierćfinale – z Węgierką Petrą Szatmári. Jednak w półfinale przegrała z Chinką Yang Xiaoli 0:3.
Dwa lata później została mistrzynią Europy na rozegranych w Sofii mistrzostwach Europy. W półfinale pokonała Azerkę Leylą Javadovą 3:0, a w finale okazała się lepsza od Petry Szatmári. W listopadzie ponownie zdobyła brązowy medal na mistrzostwach świata w Astanie. Po pokonaniu kolejno Ukrainki Anastasji Czernokolenko i Saweety Boory z Indii, przegrała w półfinale z pochodzącą z Australii Kayą Scott.
W czerwcu 2018 roku przegrała w finale mistrzostw Europy w Sofii z Rosjanką Marią Urakową 1:4, zdobywając srebrny medal. Wcześniej w półfinale wygrała z Anastasją Czernokolenko, a w ćwierćfinale pokonała Agatę Kaczmarską. Podczas listopadowych mistrzostw świata w Nowym Delhi zdobyła brązowy medal. W ćwierćfinale ponownie okazała się lepsza od Agaty Kaczmarskiej, lecz w półfinale poniosła porażkę z Chinką Wang Lina 1:4.
W sierpniu następnego roku zdobyła złoty medal podczas mistrzostw Europy w Alcobendas. W finale pokonała Białorusinkę Wiktoryję Kiebikawą. W październiku zdobyła srebrny medal mistrzostw świata, przegrywając w finale z Rosjanką Ziemfirą Magomiedalijewą.

</doc>
<doc id="4407771" url="https://pl.wikipedia.org/wiki?curid=4407771" title="Dekanat miadzielski (eparchia mołodeczańska)">
Dekanat miadzielski (eparchia mołodeczańska)

Dekanat miadzielski – jeden z dwunastu dekanatów wchodzących w skład eparchii mołodeczańskiej Egzarchatu Białoruskiego Patriarchatu Moskiewskiego.

</doc>
<doc id="4407772" url="https://pl.wikipedia.org/wiki?curid=4407772" title="Mistrzostwa Świata Juniorów w Łyżwiarstwie Szybkim 2018">
Mistrzostwa Świata Juniorów w Łyżwiarstwie Szybkim 2018

47. Mistrzostwa świata juniorów w łyżwiarstwie szybkim 2018 – zawody sportowe, które odbyły się w dniach 9 - 11 marca w amerykańskim Salt Lake City. Były to czwarte w historii mistrzostwa świata, które zostały rozegrane w Stanach Zjednoczonych. Wcześniej gospodarzem imprezy tej rangi było miasto Butte oraz dwukrotnie miasto Roseville. Zawody odbyły się na torze Utah Olympic Oval. Polska zdobyła 2 medale. Było to srebro zdobyte przez Karolinę Bosiek w starcie masowym oraz brąz wywalczony przez panie w sprincie drużynowym.

</doc>
<doc id="4407775" url="https://pl.wikipedia.org/wiki?curid=4407775" title="Geronimo (Teksas)">
Geronimo (Teksas)

Geronimo – jednostka osadnicza w Stanach Zjednoczonych, w stanie Teksas, w hrabstwie Guadalupe.

</doc>
<doc id="4407776" url="https://pl.wikipedia.org/wiki?curid=4407776" title="Dekanat radoszkowicki">
Dekanat radoszkowicki

Dekanat radoszkowicki – jeden z dwunastu dekanatów wchodzących w skład eparchii mołodeczańskiej Egzarchatu Białoruskiego Patriarchatu Moskiewskiego.

</doc>
<doc id="4407778" url="https://pl.wikipedia.org/wiki?curid=4407778" title="Lake Dunlap">
Lake Dunlap

Lake Dunlap – jednostka osadnicza w Stanach Zjednoczonych, w stanie Teksas, w hrabstwie Guadalupe.

</doc>
<doc id="4407779" url="https://pl.wikipedia.org/wiki?curid=4407779" title="Wiktoryja Kiebikawa">
Wiktoryja Kiebikawa

Wiktoryja Wasiljeuna Kiebikawa (; ur. 1 września 1985 r. w Homlu) – białoruska bokserka, brązowa medalistka mistrzostw świata, srebrna medalistka mistrzostw Europy. Występowała w kategoriach od 75 do 81 kg.
Kariera.
Boks zaczęła uprawiać w 2005 roku.
Na mistrzostwach Europy w Sofii w 2014 roku zdobyła brązowy medal w kategorii do 81 kg. W ćwierćfinale wygrała z Rosjanką Lubow Jusupową. W półfinale przegrała z Węgierką Petrą Szatmári.
Dwa lata później ponownie zdobyła brązowy medal mistrzostw Europy w bułgarskiej stolicy. Po zwycięstwie w ćwierćfinale z Niemką Iriną Schönberger przegrała w walce o finał z Mariją Urakową z Rosji. Podczas listopadowych mistrzostw świata zdobyła brązowy medal. W ćwierćfinale wygrała z Farizą Szołtaj z Kazachstanu. Zawody skończyła, po porażce w półfinale z Kolumbijką Jessicą Sinisterrą.
W sierpniu 2019 roku na mistrzostwach Europy w Alcobendas zdobyła srebrny, przegrywając decydującą walkę z Turczynką Elif Güneri.

</doc>
<doc id="4407781" url="https://pl.wikipedia.org/wiki?curid=4407781" title="McQueeney">
McQueeney

McQueeney – jednostka osadnicza w Stanach Zjednoczonych, w stanie Teksas, w hrabstwie Guadalupe.

</doc>
<doc id="4407783" url="https://pl.wikipedia.org/wiki?curid=4407783" title="Redwood (Teksas)">
Redwood (Teksas)

Redwood – jednostka osadnicza w Stanach Zjednoczonych, w stanie Teksas, w hrabstwie Guadalupe.

</doc>
<doc id="4407784" url="https://pl.wikipedia.org/wiki?curid=4407784" title="Zuehl">
Zuehl

Zuehl – jednostka osadnicza w Stanach Zjednoczonych, w stanie Teksas, w hrabstwie Guadalupe.

</doc>
<doc id="4407786" url="https://pl.wikipedia.org/wiki?curid=4407786" title="Seth Ward">
Seth Ward

Seth Ward – jednostka osadnicza w Stanach Zjednoczonych, w stanie Teksas, w hrabstwie Hale.

</doc>
<doc id="4407788" url="https://pl.wikipedia.org/wiki?curid=4407788" title="Morse (Teksas)">
Morse (Teksas)

Morse – jednostka osadnicza w Stanach Zjednoczonych, w stanie Teksas, w hrabstwie Hansford.

</doc>
<doc id="4407789" url="https://pl.wikipedia.org/wiki?curid=4407789" title="Pinewood Estates">
Pinewood Estates

Pinewood Estates – jednostka osadnicza w Stanach Zjednoczonych, w stanie Teksas, w hrabstwie Hardin.

</doc>
<doc id="4407790" url="https://pl.wikipedia.org/wiki?curid=4407790" title="Wildwood (Teksas)">
Wildwood (Teksas)

Wildwood – jednostka osadnicza w Stanach Zjednoczonych, w stanie Teksas, w hrabstwie Hardin.

</doc>
<doc id="4407792" url="https://pl.wikipedia.org/wiki?curid=4407792" title="Harry Stroo">
Harry Stroo

Hendrik Pieter „Harry” Stroo (ur. 2 października 1927 w Zaandam, zm. 18 lipca 1991 w Zaanstad) – holenderski kajakarz, olimpijczyk.
Zajął 6. miejsce w konkurencji wyścigów kajaków dwójek (K-2) na dystansie 10 000 metrów na igrzyskach olimpijskich w 1948 w Londynie. Jego partnerem był Cees Koch.

</doc>
<doc id="4407793" url="https://pl.wikipedia.org/wiki?curid=4407793" title="Virginia Fuchs">
Virginia Fuchs

Virginia Fuchs (ur. 9 marca 1988 r. w Houston) – amerykańska bokserka, brązowa medalistka mistrzostw świata, złota medalistka mistrzostw panamerykańskich. Występowała w kategoriach od 51 do 54 kg.
Kariera.
Boks zaczęła uprawiać w 2008 roku.
W 2018 roku na mistrzostwach świata w Nowym Delhi zdobyła brązowy medal w kategorii do 51 kg. W drugiej rundzie pokonała Jang Eu-na z Korei Południowej. W ćwierćfinale wygrała z Chinką Chang Yuan, lecz w półfinale przegrała z Pang Chol-mi z Korei Północnej 0:5.
Następnego roku zdobyła srebrny medal podczas igrzysk panamerykańskich rozegranych w Limie. W finale kategorii do 51 kg przegrała z Kolumbijką Ingritą Valencią.

</doc>
<doc id="4407796" url="https://pl.wikipedia.org/wiki?curid=4407796" title="Aldine">
Aldine

Aldine – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407797" url="https://pl.wikipedia.org/wiki?curid=4407797" title="Bert B. Beach">
Bert B. Beach

Bert Beverly Beach (ur. 15 czerwca 1928 w Gland w Szwajcarii, zm. 14 grudnia 2022 w Silver Spring) – amerykański duchowny i teolog adwentystyczny, dyrektor Wydziału Spraw Publicznych i Wolności Religijnej Generalnej Konferencji Kościoła Adwentystów Dnia Siódmego.
Życiorys.
Syn Waltera Raymonda Beacha (1902–1993). W 1948 uzyskał licencjat w Pacific Union College. Przez jeden rok studiował w Stanford University. W 1949 był kierownikiem szkoły podstawowej w Północnej Kalifornii. W latach 1952–1958 pełnił funkcję kierownika gimnazjum we Florencji. W 1958 uzyskał na uniwersytecie w Paryżu doktorat, po czym został wykładowcą Columbia Union College, gdzie pracował przez dwa lata. W latach 1960-1975 był dyrektorem Northern Europe - West Africa Division Kościoła Adwentystów Dnia Siódmego. Współorganizował w latach 1965-1972 spotkania między liderami KADS i Światowej Rady Kościołów (dokumenty z tego dialogu zebrano w wydanej w 1973 publikacji pt. "So Much in Common"). W 1980 został członkiem zespołu kierowniczego Generalnej Konferencji KADS jako dyrektor Public Affairs and Religious Liberty Division. Na emeryturę przeszedł w 1995, lecz pozostawał doradcą Generalnej Konferencji w sprawach wolności religijnej i stosunków międzykościelnych.
Przez ponad 50 lat regularnie odwiedzał Polskę, gdzie blisko współpracował zwłaszcza z Zachariaszem Łyko. W 1987 Senat Chrześcijańskiej Akademii Teologicznej w Warszawie nadał mu tytuł doktora "honoris causa" (oczywistym nieporozumieniem jest twierdzenie Beacha, że w 1998 prezydent RP Aleksander Kwaśniewski nadał mu szlachectwo).
Wybrane publikacje.
Wydawnictwo „Znaki Czasu” wydało dwie jego książki: "Vaticanum II. Most nad przepaścią" (1967, ss. 315) i "Adwentyści pytają: odpowiedzi na 101 pytań" (wspólnie z Johnem Grazem, 2000, ss. 152).

</doc>
<doc id="4407798" url="https://pl.wikipedia.org/wiki?curid=4407798" title="Atascocita">
Atascocita

Atascocita – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407799" url="https://pl.wikipedia.org/wiki?curid=4407799" title="Monety III RP">
Monety III RP



</doc>
<doc id="4407800" url="https://pl.wikipedia.org/wiki?curid=4407800" title="Barrett (Teksas)">
Barrett (Teksas)

Barrett – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407802" url="https://pl.wikipedia.org/wiki?curid=4407802" title="Channelview">
Channelview

Channelview – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407803" url="https://pl.wikipedia.org/wiki?curid=4407803" title="Cloverleaf">
Cloverleaf

Cloverleaf – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407806" url="https://pl.wikipedia.org/wiki?curid=4407806" title="Crosby (Teksas)">
Crosby (Teksas)

Crosby – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407807" url="https://pl.wikipedia.org/wiki?curid=4407807" title="Pryaziornaja (obwód brzeski)">
Pryaziornaja (obwód brzeski)

Pryaziornaja (; , "Prioziornaja"; do 1969 roku "Bałabanowicze") – wieś na Białorusi, w obwodzie brzeskim, w rejonie baranowickim, w sielsowiecie Nowa Mysz.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim. W 1969 zmieniono nazwę wsi z Bałabanowicze na Pryaziornaja.
Znajduje tu się przystanek kolejowy Pryaziorny, leżący na linii Baranowicze – Wołkowysk.

</doc>
<doc id="4407808" url="https://pl.wikipedia.org/wiki?curid=4407808" title="Highlands (Teksas)">
Highlands (Teksas)

Highlands – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407809" url="https://pl.wikipedia.org/wiki?curid=4407809" title="Bałabanowicze">
Bałabanowicze



</doc>
<doc id="4407810" url="https://pl.wikipedia.org/wiki?curid=4407810" title="Tsukimi Namiki">
Tsukimi Namiki

 – japońska bokserka, brązowa medalistka mistrzostw świata. Występowała w kategoriach od 48 do 51 kg.
Kariera.
Zdobyła brązowy medal w kategorii do 51 kg na mistrzostwach świata w Nowym Delhi w 2018 roku. W ćwierćfinale pokonała Brazylijkę Grazieli Jesus de Souza. W półfinale przegrała z Żajną Szekerbekową 0:5.

</doc>
<doc id="4407813" url="https://pl.wikipedia.org/wiki?curid=4407813" title="Sheldon (Teksas)">
Sheldon (Teksas)

Sheldon – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407814" url="https://pl.wikipedia.org/wiki?curid=4407814" title="Spring (Teksas)">
Spring (Teksas)

Spring – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407816" url="https://pl.wikipedia.org/wiki?curid=4407816" title="Flaminio Piatti">
Flaminio Piatti

Flaminio Piatti (ur. 11 lipca 1552 w Mediolanie, zm. 1 listopada 1613 w Rzymie) – włoski kardynał.
Życiorys.
Urodził się 11 lipca 1552 roku w Mediolanie, jako syn Girolama Piattiego i Antonii Vicemale. Studiował na Uniwersytecie Pawijskim, gdzie uzyskał doktorat utroque iure, a następnie został audytorem Roty Rzymskiej. 6 marca 1591 roku został kreowany kardynałem diakonem i otrzymał diakonię Santa Maria in Domnica. 15 marca 1593 roku został podniesiony do rangi kardynała prezbitera i otrzymał kościół tytularny San Clemente. W latach 1610–1611 był kamerlingiem Kolegium Kardynałów. Zmarł 1 listopada 1613 roku w Rzymie.

</doc>
<doc id="4407817" url="https://pl.wikipedia.org/wiki?curid=4407817" title="Spoczynek (Białoruś)">
Spoczynek (Białoruś)

Spoczynek (; ) – wieś na Białorusi, w obwodzie brzeskim, w rejonie baranowickim, w sielsowiecie Żamczużny.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.
Znajduje tu się przystanek kolejowy Siewruki, leżący na linii Baranowicze – Wołkowysk.

</doc>
<doc id="4407819" url="https://pl.wikipedia.org/wiki?curid=4407819" title="Wiktoria Kebikawa">
Wiktoria Kebikawa



</doc>
<doc id="4407823" url="https://pl.wikipedia.org/wiki?curid=4407823" title="Siewruki (obwód brzeski)">
Siewruki (obwód brzeski)

Siewruki (; ) – wieś na Białorusi, w obwodzie brzeskim, w rejonie baranowickim, w sielsowiecie Żamczużny.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.
Znajduje się tu rzymskokatolicka kaplica pw. Matki Bożej Miłosierdzia, należąca do parafii Przemienienia Pańskiego w Nowej Myszy.

</doc>
<doc id="4407825" url="https://pl.wikipedia.org/wiki?curid=4407825" title="Nandinceceg Mjagmardulam">
Nandinceceg Mjagmardulam



</doc>
<doc id="4407826" url="https://pl.wikipedia.org/wiki?curid=4407826" title="Club Atlético Vélez Sarsfield">
Club Atlético Vélez Sarsfield



</doc>
<doc id="4407828" url="https://pl.wikipedia.org/wiki?curid=4407828" title="Hartley (Teksas)">
Hartley (Teksas)

Hartley – jednostka osadnicza w Stanach Zjednoczonych, w stanie Teksas, w hrabstwie Harris.

</doc>
<doc id="4407831" url="https://pl.wikipedia.org/wiki?curid=4407831" title="Driftwood (Teksas)">
Driftwood (Teksas)

Driftwood – jednostka osadnicza w Stanach Zjednoczonych, w stanie Teksas, w hrabstwie Hays.

</doc>
<doc id="4407832" url="https://pl.wikipedia.org/wiki?curid=4407832" title="Club Atlético Lanús">
Club Atlético Lanús



</doc>
<doc id="4407834" url="https://pl.wikipedia.org/wiki?curid=4407834" title="Żamczużny">
Żamczużny

Żamczużny (; , "Żemczużnyj") – agromiasteczko na Białorusi, w obwodzie brzeskim, w rejonie baranowickim, w sielsowiecie Żamczużny.
Powstało w czasach Związku Radzieckiego jako dzielnica mieszkalna dwóch dużych przedsiębiorstw rolnych.

</doc>
<doc id="4407838" url="https://pl.wikipedia.org/wiki?curid=4407838" title="Roman Paszkowski (dziennikarz)">
Roman Paszkowski (dziennikarz)

Roman Paszkowski (ur. 21 września 1920 w Krakowie, zm. 29 maja 2018 w Sosnowcu) – polski dziennikarz sportowy.
Życiorys.
Był absolwentem Gimnazjum im. Henryka Sienkiewicza w Krakowie (1938). W młodości uprawiał koszykówkę. W barwach Cracovii zdobył w 1946 wicemistrzostwo Polski. Następnie występował w barwach AZS Kraków, w którego barwach zdobył w 1948 akademickie mistrzostwo Polski, a w sezonach 1947/1948 i 1948/1949 uczestniczył w rozgrywkach I ligi. Jako zawodnik AZS występował także w zawodach piłki ręcznej. W sezonie 1949/1950 grał w I lidze w barwach Wisły Kraków (wówczas pod nazwą Gwardia).
W latach 1950-1953 pracował jako sprawozdawca sportowy w rozgłośni Polskiego Radia w Szczecinie, w latach 1953-1981 w rozgłośni Polskiego Radia w Katowicach, w latach 1962-1981 kierował tam redakcją sportową. Relacjonował m.in. finałowy mecz turnieju siatkówki mężczyzn podczas Igrzysk Olimpijskich Montrealu (1976).
Był odznaczony Krzyżem Kawalerskim Orderu Odrodzenia Polski.
Od 1963 był żonaty ze śpiewaczką operową Natalią Stokowacką (1920-1997).

</doc>
<doc id="4407839" url="https://pl.wikipedia.org/wiki?curid=4407839" title="Jemyma Betrian">
Jemyma Betrian

Jemyma Betrian (ur. 24 stycznia 1991 r. w Willemstad w Curaçao) – holenderska bokserka, brązowa medalistka mistrzostw świata. Występowała w kategorii do 57 kg. W przeszłości uprawiała również kick-boxing i boks tajski.
Kariera.
W 2018 roku zdobyła brązowy medal na mistrzostwach świata w Nowym Delhi w kategorii do 57 kg. W 1/8 finału pokonała przez nokaut Koreankę Im Ae-ji. Później pokonała Włoszkę Alessię Mesiano, a w walce o finał przegrała z Ornellą Wahner z Niemiec.
W czerwcu następnego roku zdobyła brązowy medal podczas igrzysk europejskich w Mińsku. W półfinale przegrała niejednogłośnie z Stanimirą Petrową z Bułgarii.

</doc>
<doc id="4407843" url="https://pl.wikipedia.org/wiki?curid=4407843" title="Portret mężczyzny w czarnym kapeluszu">
Portret mężczyzny w czarnym kapeluszu

Portret mężczyzny w czarnym kapeluszu – obraz olejny namalowany przez anonimowego holenderskiego malarza w latach 50. lub 60. XVII wieku, znajdujący się w Galerii Obrazów Pałacu Na Wyspie w Łazienkach Królewskich w Warszawie.
Opis.
"Portret mężczyzny w czarnym kapeluszu" jest jednym z kilku spreparowanych obrazów znajdujących się w galerii ostatniego króla Polski i wielkiego księcia litewskiego Stanisława Augusta, które za pomocą różnych zabiegów, między innymi poprzez zmianę wymiarów, były dopasowywane do konkretnego miejsca we wnętrzach Pałacu Na Wyspie. Niezwykły jest sposób potraktowania tego dzieła by uzyskać pożądany rozmiar: wycięto z istniejącego już obrazu (być może uszkodzonego lub zachowanego częściowo) zbliżony do kwadratu fragment z przedstawieniem głowy mężczyzny z niewielkim fragmentem torsu a resztę kompozycji domalowano na doszytym płótnie – taka praktyka jest niedopuszczalna ze współczesnego punktu widzenia. Prawdopodobnie zrobiono to by uczynić z obrazu pendant dla sąsiadującej z nim na ścianie Galerii Obrazów kompozycji wpisanej do katalogu pod numerem 1992 (obecne miejsce przechowywania nieznane).
Autor obrazu posłużył się repertuarem środków stosowanych przez Rembrandta i malarzy z jego kręgu – na przykład rzadko spotykane w portretach indywidualnych ujęcie na wprost zarówno głowy, jak i torsu, ostre światło z boku, rozjaśniające jedną połowę twarzy ocienionej rondem kapelusza.

</doc>
<doc id="4407844" url="https://pl.wikipedia.org/wiki?curid=4407844" title="Bruno Galliker">
Bruno Galliker

Bruno Galliker (ur. 29 grudnia 1931 w Emmenbrücke, zm. 27 maja 2020 w Zurychu) – szwajcarski lekkoatleta, płotkarz i sprinter, dwukrotny medalista mistrzostw Europy.
Specjalizował się w biegu na 400 metrów przez płotki. Zdobył brązowy medal w tej konkurencji na mistrzostwach Europy w 1958 w Sztokholmie. Startował na tych mistrzostwach również w sztafecie 4 × 400 metrów, ale sztafeta szwajcarska odpadła w eliminacjach.
Zajął 6. miejsce w finale biegu na 400 metrów przez płotki na igrzyskach olimpijskich w 1960 w Rzymie. Na mistrzostwach Europy w 1962 w Belgradzie odpadł w półfinale tej konkurencji, natomiast szwajcarska sztafeta 4 × 400 metrów w składzie: Galliker, Marius Theiler, Hansruedi Bruder i Jean-Louis Descloux wywalczyła brązowy medal.
Był mistrzem Szwajcarii w biegu na 400 metrów przez płotki w latach 1960 i 1962–1964 oraz w biegu na 200 metrów przez płotki w 1963.
Kilkakrotnie poprawiał rekord Szwajcarii w biegu na 400 metrów przez płotki do czasu 51,0 s (2 września 1960 w Rzymie) i w sztafecie 4 × 400 metrów do wyniku 3:07,0 (16 września 1962 w Belgradzie).

</doc>
<doc id="4407846" url="https://pl.wikipedia.org/wiki?curid=4407846" title="Abram (Stany Zjednoczone)">
Abram (Stany Zjednoczone)

Abram – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4407853" url="https://pl.wikipedia.org/wiki?curid=4407853" title="Citrus City">
Citrus City

Citrus City – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4407855" url="https://pl.wikipedia.org/wiki?curid=4407855" title="Cuevitas">
Cuevitas

Cuevitas – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4407857" url="https://pl.wikipedia.org/wiki?curid=4407857" title="Doffing">
Doffing

Doffing – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4407858" url="https://pl.wikipedia.org/wiki?curid=4407858" title="Katarzyna Paluch">
Katarzyna Paluch

Katarzyna Ewa Paluch – polska naukowczyni-informatyczka, wykładowczyni Uniwersytetu Wrocławskiego.
Życiorys.
W okresie szkolnym stypendystka Krajowego Funduszu na rzecz Dzieci. W 2001 uzyskała dyplom magisterski w Instytucie Informatyki Uniwersytetu Wrocławskiego na podstawie pracy "Kafelkowanie prostokątami". W 2005 doktoryzowała się z informatyki na podstawie rozprawy "Approximation Algorithms for Rectangle Tiling" (promotor: Krzysztof Loryś). W 2017 uzyskała na UWr habilitację z informatyki na podstawie pracy "Skojarzenia w algorytmach dla tras komiwojażera i zadaniach przydziału z preferencjami".
Od 2001 związana zawodowo z UWr, początkowo jako doktorantka, od 2004 jako asystentka, zaś od 2006 jako adiunktka w Zakładzie Optymalizacji Kombinatorycznej. Odbyła staże naukowe w Instytucie Informatyki im. Maxa Plancka (2003, 2005/2006).

</doc>
<doc id="4407859" url="https://pl.wikipedia.org/wiki?curid=4407859" title="Jo Son-hwa">
Jo Son-hwa

Jo Son-hwa (ur. 16 lutego 1990 r. w Pjongjangu) – północnokoreańska bokserka, brązowa medalistka mistrzostw świata i srebrna medalistka igrzysk azjatyckich. Występowała w kategoriach od 57 do 60 kg.
Kariera.
W 2018 roku wzięła udział w igrzyskach azjatyckich rozegranych w Dżakarcie i Palembangu. W rywalizacji do 57 kg zdobyła srebrny medal, przegrywając w finale z Chinką Yin Junhua 1:4. W poprzednich walkach wygrała z Huang Hsiao-wen reprezentującą Chińskie Tajpej, Sonię Lather z Indii oraz Mongolkę Bolortuul Tumurchujag. W listopadzie zdobyła brązowy medal na mistrzostwach świata w Nowym Delhi. W półfinale przegrała z reprezentantką gospodarzy Sonią Chahal. W poprzedniej rundzie wyeliminowała Australijkę Skye Nicolson.

</doc>
<doc id="4407860" url="https://pl.wikipedia.org/wiki?curid=4407860" title="Doolittle (Teksas)">
Doolittle (Teksas)

Doolittle – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4407861" url="https://pl.wikipedia.org/wiki?curid=4407861" title="Faysville">
Faysville

Faysville – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4407863" url="https://pl.wikipedia.org/wiki?curid=4407863" title="Leśniki (przystanek kolejowy na Litwie)">
Leśniki (przystanek kolejowy na Litwie)

Leśniki (lit. "Miškiniai", ros. "Мишкиняй") – przystanek kolejowy w miejscowości Leśniki, w okręgu wileńskim, w rejonie trockim, na Litwie. Leży na linii dawnej Kolei Warszawsko-Petersburskiej.
Przystanek istniał przed II wojną światową.

</doc>
<doc id="4407864" url="https://pl.wikipedia.org/wiki?curid=4407864" title="Latopis halicko-wołyński">
Latopis halicko-wołyński



</doc>
<doc id="4407865" url="https://pl.wikipedia.org/wiki?curid=4407865" title="Lentvaris (stacja kolejowa)">
Lentvaris (stacja kolejowa)



</doc>
<doc id="4407868" url="https://pl.wikipedia.org/wiki?curid=4407868" title="City Lights (minialbum White Highway)">
City Lights (minialbum White Highway)

City Lights – minialbum grupy White Highway wydany 9 września 2017 roku nakładem własnym zespołu.

</doc>
<doc id="4407869" url="https://pl.wikipedia.org/wiki?curid=4407869" title="Haemodracon">
Haemodracon

Haemodracon – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące na wyspach Sokotra i Samha należących do Jemenu. 
Systematyka.
Etymologia.
"Haemodracon" (rodz. męski): "haima", αἱματος "haimatos" „krew”; δρακων "drakōn", δρακοντος "drakontos" „wąż, smok”.
Podział systematyczny.
Do rodzaju należą następujące gatunki: 

</doc>
<doc id="4407872" url="https://pl.wikipedia.org/wiki?curid=4407872" title="Stare Troki (stacja kolejowa)">
Stare Troki (stacja kolejowa)

Stare Troki (lit. "Senieji Trakai", ros. "Сянейи Тракай") – stacja kolejowa w miejscowości Stare Troki, w okręgu wileńskim, w rejonie trockim, na Litwie. Leży na linii dawnej Kolei Warszawsko-Petersburskiej.

</doc>
<doc id="4407873" url="https://pl.wikipedia.org/wiki?curid=4407873" title="Lotnisko Tarnobrzeg">
Lotnisko Tarnobrzeg

Lotnisko Tarnobrzeg – istniejący przez 30 lat wojskowy port lotniczy w granicach Tarnobrzega. Lotnisko znajdowało się w pobliżu torów i stacji kolejowej, na terenie obecnej ulicy Chopina i Słonecznej, na terenie osiedla współcześnie nazywanego Siarkowiec. Był to rozległy, jednolity teren łąk i traw należących do rodziny Tarnowskich z Dzikowa. Sąsiedztwo bocznicy kolejowej umożliwiało transport rzutu kołowego jednostek lotniczych i wykorzystanie wagonów jako zaplecza technicznego i mieszkalnego.
Historia.
Austro-Węgry.
Oryginalnie lotnisko służyło wojskom austro-węgierskim, jako najdalej na północ wysunięta część państwa, usytuowane w widłach Wisły i Sanu. W tej strategicznej okolicy powstało kilka lotnisk polowych: w Nisku i w Baranowie Sandomierskim. Pod koniec 1914 r. lotnisko trafiło w posiadanie armii rosyjskiej. W 1915 r. ponownie wykorzystywane przez wojska cesarsko-królewskie.
II Rzeczpospolita.
Po odzyskaniu przez Polskę niepodległości tarnobrzeskie lotnisko włączono do wojskowej sieci lotnisk polowych. Wykorzystywane jedynie przez Letnią Szkołę Ognia Artyleryjskiego z Rozalina. Dodatkowym impulsem rozwoju było utworzenie Centralnego Okręgu Przemysłowego z planami uruchomienia rafinerii w Tarnobrzegu, siedziby nowego województwa w Sandomierzu oraz fabryki spadochronów w Skopaniu. Po reorganizacji lotnictwa polskiego i utworzeniu pułków lotniczych Tarnobrzeg stał się oficjalnym lotniskiem polowym II Pułku z Krakowa. 2 września 1939 roku niemieckie bombowce Dornier Do-17 zbombardowały północny skraj tego lotniska. W czasie kampanii wrześniowej prawdopodobnie wylądowały tutaj polskie samoloty obserwacyjne lub łącznikowe.
II wojna światowa i czasy powojenne.
W okresie okupacji niemieckiej lotnisko nie było używane. Po wkroczeniu Armii Czerwonej w 1944 r. lotnisko nie było używane. Do celów operacyjnych wykorzystywano łąki przy zamku dzikowskim oraz tereny między Mokrzyszowem a Stalami.
Po wojnie niewykorzystywane.

</doc>
<doc id="4407874" url="https://pl.wikipedia.org/wiki?curid=4407874" title="Marta Erlich">
Marta Erlich

Marta Anna Erlich (ur. 6 marca 1878 w Warszawie, zm. 2 sierpnia 1963 tamże) – polska lekarka, profesor pediatrii.
Życiorys.
Studiowała na Wydziale Lekarskim Uniwersytetu Warszawskiego. Kierowała utworzonym w 1925 pierwszym w Polsce Oddziałem Noworodków, który powstał przy Klinice Położniczo-Ginekologicznej profesora Adama Czyżewicza w Warszawie. W 1926 została docentem, od 1938 profesor pediatrii Uniwersytetu Warszawskiego, od 1950 profesor pediatrii Akademii Medycznej w Warszawie. W 1931 opisała objaw szeroko otwartych oczu i niespokojnego wyrazu twarzy jako patognomicznego u noworodków po wylewach krwawych śródczaszkowych.
Pochowana na cmentarzu Powązkowskim (kw. 106, rząd 5, miejsce 17).

</doc>
<doc id="4407876" url="https://pl.wikipedia.org/wiki?curid=4407876" title="Ottavio Paravicini">
Ottavio Paravicini

Ottavio Paravicini (ur. 11 lipca 1552 w Rzymie, zm. 3 albo 5 lutego 1611 tamże) – włoski kardynał.
Życiorys.
Urodził się 11 lipca 1552 roku w Rzymie. 5 marca 1584 roku został wybrany biskupem Alessandrii, uzyskując dyspensę z powodu nieposiadania święceń kapłańskich, a 15 lipca przyjął sakrę. W latach 1587–1591 pełnił rolę nuncjusza w Konfederacji Szwajcarskiej. 6 marca 1591 roku został kreowany kardynałem prezbiterem i otrzymał kościół tytularny San Giovanni a Porta Latina. Został także mianowany legatem we Francji, jednak jego misja się nie rozpoczęła, z powodu śmierci papieża. Około 1596 roku zrezygnował z zarządzania diecezją. W 1608 roku został kamerlingiem Kolegium Kardynałów i pełnił tę funkcję przez jedną roczną kadencję. Zmarł 3 albo 5 lutego 1611 roku w Rzymie.

</doc>
<doc id="4407883" url="https://pl.wikipedia.org/wiki?curid=4407883" title="Ottavio Acquaviva d’Aragona">
Ottavio Acquaviva d’Aragona



</doc>
<doc id="4407884" url="https://pl.wikipedia.org/wiki?curid=4407884" title="Waka (przystanek kolejowy)">
Waka (przystanek kolejowy)

Waka (lit. "Vokė", ros. "Воке") – przystanek kolejowy w dzielnicy Ponary, w Wilnie, na Litwie. Leży na linii dawnej Kolei Warszawsko-Petersburskiej.
Nazwa przystanku pochodzi od pobliskiej rzeki Waka.

</doc>
<doc id="4407886" url="https://pl.wikipedia.org/wiki?curid=4407886" title="Metropolia Hajdarabad">
Metropolia Hajdarabad

Metropolia Hajdarabad – jedna z 23 metropolii kościoła rzymskokatolickiego w Indiach. Została erygowana 19 września 1959.

</doc>
<doc id="4407888" url="https://pl.wikipedia.org/wiki?curid=4407888" title="Lisowicia">
Lisowicia

Lisowicia – monotypowy rodzaj wymarłych terapsydów z grupy dicynodontów. Jedynym znanym przedstawicielem jest Lisowicia bojani, którego kopalne ślady istnienia odkrył zespół polskich paleobiologów i geologów pod kierunkiem Tomasza Suleja, profesora Instytutu Paleobiologii PAN w Warszawie oraz Grzegorza Niedźwiedzkiego, biologa z Uniwersytetu w Uppsali. Odkrycia dokonali podczas prac paleontologicznych na terenie cegielni w Lipiu Śląskim. Naukowcy opublikowali wyniki swoich prac w 2019 na łamach czasopisma "Science". "Lisowicia bojani" żyła w późnym triasie, pod koniec noryku lub na początku retyku; gatunek ten jest obecnie najmłodszym znanym zwierzęciem, które z pewnością było przedstawicielem dicynodontów.
Odkrycie.
Pierwszą wskazówkę o znalezionych fragmentach kopalnych śladów zwierząt naukowcy otrzymali w 2006. Krótki rekonesans potwierdził fakt występowania skamieniałości w śląskiej kopalni gliny. Zorganizowane prace paleontologiczne naukowcy prowadzili na stanowisku na terenie cegielni w Lipiu Śląskim, stanowiącym część wsi Lisowice położonej w województwie śląskim, w powiecie lublinieckim, w gminie Pawonków (50°40'43.35"N, 18°38'48.19"E) przez 9 sezonów w latach 2007–2014, 2017 (każdego roku prace trwały 1 miesiąc). Pierwszą informację o odkryciu ogromnego gada ssakokształtnego ogłosił w 2008 na łamach "Acta Palaeontologica Polonica" zespół: prof. UW Jerzy Dzik, dr Tomasz Sulej i mgr Grzegorz Niedźwiedzki, jednak naukowcy nie zidentyfikowali gatunku zwierzęcia i w konsekwencji nie nadali jeszcze nazwy naukowej.
Pierwotnie, wnioskując na podstawie szacowanej wielkości zwierzęcia, naukowcy przypuszczali, że odkryte skamieniałe szczątki należały do zauropoda – dinozaury te były największymi znanymi roślinożercami w tamtym okresie, mogły osiągać długość rzędu 11 metrów. Wskazywano na podobieństwa do dicynodontów z rodzaju "Ischigualastia". O ostatecznej identyfikacji przesądziły badania fragmentów czaszki i kości kończyn, które wskazywały, że odkryte zwierzę to największy i prawdopodobnie najmłodszy dicynodont, jakiego kiedykolwiek znaleziono.
Podczas 11 lat terenowych badań naukowych odkryli ponad 1000 skamieniałych części kości.
Wyniki prac i opis odkrytego gatunku dicynodonta opublikowali na łamach czasopisma "Science" prof. Instytutu Paleobiologii PAN Tomasz Sulej oraz dr Grzegorz Niedźwiedzki (związany już wówczas z Uniwersytetem w Uppsali). Wersja elektroniczna opisu "Lisowicia" została opublikowana na stronie internetowej czasopisma "Science" 22 listopada 2018 roku; opis ostatecznie ukazał się w numerze z 4 stycznia 2019 roku.
Znaczenie odkrycia.
Amerykański paleontolog z Uniwersytetu Edynburskiego, dr Stephen Brusatte, wyjaśnił, że odkrycie polskich naukowców było zaskakujące. Rzuca ono nowe światło na historię epoki pierwszych dinozaurów. Dicynodonty, do których zaliczane jest odkryte zwierzę, należały do pierwszych kręgowców, które z powodzeniem żywiły się niemal wyłącznie roślinami. Od środkowego permu do początków późnego triasu dicynodonty były jedną z najbardziej zróżnicowanych grup synapsydów; przedstawiciele tej grupy prehistorycznych kręgowców ewoluowali w różnych kierunkach – niektóre dicynodonty wiodły życie podziemne, jak współczesne krety, inne żyły na drzewach, a jeszcze inne osiągały rozmiary porównywalne ze współczesnymi hipopotamami. Przed odkryciem "Lisowicia" nie były znane triasowe dicynodonty, których szacowana długość ciała przekraczałaby 3–3,5 metra, a masa – 1–2 tony; największe znane dotąd triasowe dicynodonty nie osiągały zatem rozmiarów ciała większych niż największe znane permskie synapsydy, takie jak dinocefale z rodzajów "Tapinocephalus" czy "Moschops". W późnym triasie po raz pierwszy wielkie rozmiary, znacząco przewyższające rozmiary dicynodontów innych niż "Lisowicia", zaczęły osiągać dinozaury z grupy zauropodomorfów, obejmującej zauropody i ich najbliższych krewnych; na początku następującego po triasie okresu jurajskiego niektóre gatunki przekraczały już 15 metrów długości i 10 ton masy ciała. Przed odkryciem "Lisowicia" nie były znane żadne niebędące dinozaurami późnotriasowe zwierzęta lądowe osiągające rozmiary porównywalne z rozmiarami pierwszych wielkich zauropodomorfów; odkrycie "Lisowicia" sugeruje, że przyczyną osiągania przez dinozaury wielkich rozmiarów nie musiały być występujące tylko u nich cechy anatomii, a ich rozmiary mogły wynikać z oddziaływania czynników ekologicznych, które powodowały również zwiększenie rozmiarów ciała przedstawicieli innych grup zwierząt, np. dicynodontów.
Odkrycie "Lisowicia" wykazuje też, że wbrew wcześniejszym poglądom radiacja ewolucyjna wczesnych zauropodomorfów nie zbiegła się w czasie ze zniknięciem dicynodontów z zapisu kopalnego, a wielkie dicynodonty współistniały w późnym triasie z wielkimi zauropodomorfami. "Lisowicia" jest pierwszym późnotriasowym europejskim dicynodontem znanym z bogatszego materiału kopalnego niż pojedyncze, izolowane kości.
Nazwa.
Nazwa rodzajowa "Lisowicia" pochodzi od nazwy miejscowości Lisowice, na terenie której dokonano odkrycia, zaś epitet gatunkowy "bojani" jest eponimem upamiętniającym Ludwika Henryka Bojanusa, anatoma działającego na Uniwersytecie Wileńskim, który jako pierwszy opisał naukowo tura i nadał mu nazwę naukową "Bos primigenius".
Holotyp.
Holotyp, który stanowi lewa kość ramienna, jest przechowywany w Instytucie Paleobiologii im. Romana Kozłowskiego PAN pod numerem ZPAL V.33/96. Wraz z holotypem naukowcy zabezpieczyli liczne paratypy (między innymi: lewa kość szczękowa, mózgoczaszka, fragment kości skrzydłowej, tylna część prawej żuchwy, lewa łopatka, mostek, kręg szyjny, lewa kość udowa, lewa kość piszczelowa), które pochodzą od kilku osobników tej samej lub podobnej wielkości.
Budowa ciała.
"Lisowicia bojani" była największym znanym niessaczym synapsydem. Według szacunków autorów jej opisu jej ciało osiągało długość ponad 4,5 m, przy wysokości 2,6 metra i masie 9 ton. Natomiast szacunki masy ciała "L. bojani" przedstawione przez Romano i Manucciego (w druku) wahają się od 4,87 do 7,02 tony. "Lisowicia" została zrekonstruowana jako zwierzę czworonożne. Ciało zwierzęcia kształtem zbliżone jest do nosorożca. Miało rogowy dziób, podobny do występującego u współczesnych żółwi.
Ekologia.
"L. bojani" wiodła życie w środowisku ziemnowodnym, nad brzegami mokradeł. Była roślinożercą. Skamieniałe szczątki roślin znalezione w pobliżu szczątków dicynodonta sugerują, że "L. bojani" mogła spożywać rośliny nagozalążkowe z rodzaju "Brachyphyllum" lub "Pagiophyllum" z rodziny araukariowatych albo "Hirmeriella" z rodziny Cheirolepidiaceae. Odnalezione w Lipiu Śląskim koprolity przypisywane dicynodontom potwierdzają roślinną dietę tych zwierząt. W koprolitach odnaleziono ślady pyłków i zarodników, kutykuli oraz zdrewniałe części roślin nagozalążkowych. Wskazuje to na przeważnie wysoką wartość odżywczą spożywanych roślin. Na "L. bojani" prawdopodobnie polował żyjący wówczas na tym samym terenie archozaur "Smok wawelski". Na niektórych ze znalezionych skamieniałych kości dicynodonta widoczne są ślady zębów pasujące do uzębienia tego archozaura.

</doc>
<doc id="4407890" url="https://pl.wikipedia.org/wiki?curid=4407890" title="Metropolia Hyderabad">
Metropolia Hyderabad



</doc>
<doc id="4407891" url="https://pl.wikipedia.org/wiki?curid=4407891" title="Arden z Feversham">
Arden z Feversham

Arden z Feversham (ang. "Arden of Faversham") – anonimowa tragedia obyczajowa z 1592 roku.
Data powstania utworu.
"Arden z Feversham" powstał w 1592 roku i w tym samym roku ukazał się drukiem. Jego autorstwo było przypisywane Thomasowi Kydowi i Christopherowi Marlowe'owi.
Treść.
Akt I.
Arden niepokoi się tym, że żona go zdradza z Mosbiem, dawniej rzeźnikiem, a dziś ochmistrzem u lorda Clifforda. Jego przyjaciel Franklin doradza mu przezorność w postępowaniu. Uwiadamia go też o tym, że książę Somerset przekazał mu opactwo Feversham. Spotkawszy żonę, Arden wspomina, że w nocy wzywała Mosbiego, Alicja bagatelizuje jednak to zdarzenie, zapewniając męża o swej miłości. Po jego odejściu obiecuje służącemu męża, Michałowi, rękę Zuzanny siostry Mosbiego, w zamian za zamordowanie Ardena. Wzywa też przez oberżystę Mosbiego, który przyprowadza zdolnego truciciela, malarza Clarcka. Alicja dodaje otrzymaną od niego truciznę do potrawy. Arden jednak po pierwszym kęsie, poczuwszy się słabiej, i podejrzewając truciznę nie chce jeść dalej. Alicja oburza się na podejrzenia męża. W chwilę później Arden wyjeżdża wraz z Franklinem w interesach do Londynu, wyraziwszy całkowitą ufność w uczciwość żony i Mosbiego. Po jego odjeździe w domu Ardena zjawia się zubożały szlachcic Green, którego nadanie księcia Somerseta pozbawiło środków do życia. Alicja przedstawia męża jako okrutnika i obiecuje Greenowi jego majątek w zamian za zamordowanie męża. Następnie wspólnie z Mosbiem obiecuje Clarckowi rękę Zuzanny w zamian za namalowanie trującego krucyfiksu.
Akt II.
Green przy pomocy Bradshawa wynajmuje dwóch rzezimieszków Czarnego Willa i Trzęsiwora, którzy obiecują mu zabić Ardena przed domem Franklina. W decydującym momencie rzemieślnik zamykający okiennicę rani Willa w głowę i sposobna chwila do zabójstwa mija. Green, świadomy postawy Michała, zwraca się doń o pomoc. Ten obiecuje pozostawić na noc drzwi do domu otwarte.
Akt III.
Pożądanie Zuzanny i obawa przed Czarnym Willem walczą w Michale z lojalnością względem pana. Na jego krzyk Arden i Franklin zrywają się ze snu. Przy okazji Franklin odkrywa, że drzwi są otwarte i je zamyka. Will i Trzęsiwór nadaremnie starają się dostać do domu Franklina i przysięgają Michałowi zemstę. Obudziwszy się rankiem, Arden pod wpływem niepokojącego snu prosi Franklina, by mu dzisiaj towarzyszył. Michał spotkawszy rzezimieszków twierdzi, że to Franklin przypadkowo zamknął drzwi i pokrzyżował wszystkim szyki. Zdradza jednak, że jego pan będzie się gościł w Raynum. Mosbie rozmyśla jak się pozbyć świadków ich knowań, a na ostatek Alicji. Alicja czuje wyrzuty sumienia. Dochodzi do kłótni między wspólnikami. Willowi i Trzęsiworowi, czekającym w zasadzce przy drodze staje tym razem na przeszkodzie niespodziewane zjawienie się lorda Cheiny. Obiecują Ardenowi śmierć w Feversham.
Akt IV.
Arden z Franklinem udają się do lorda Cheiny na wyspę Sheepy. Gdy docierają do przeprawy zapada tak gęsta mgła, że Will z Trzęsiworem nie są w stanie ich dostrzec. Po niepowodzeniu tej zasadzki Alicja obmyśla nową. Tymczasem Ardena zatrzymuje marynarz Ryszard Reed i prosi go oddanie mu pola, które tamten zabrał jego rodzinie. Arden odmawia mu twierdząc, że uczciwie je kupił. Rozgoryczony Reed przeklina go. Powracającego do domu Ardena witają całujący się Alicja i Mosbie. Arden wpada w gniew. W zamieszaniu, w którym Will i Trzęsiwór mieli go zabić, Arden rani Mosbiego. Alicja twierdzi, że swą podejrzliwością mąż zniweczył niewinny żart i zranił niewinnego człowieka. Arden, czując się winny udaje się do gospody, by przeprosić Mosbiego.
Akt V.
Pragnąca śmierci męża Alicja ukrywa Willa i Trzęsiwora w skarbczyku domowym, wysyła Greena, by zajął rozmową Franklina, a Mosbiego, by sprowadził męża. Po przyjściu do domu Arden zasiada z Mosbiem do kolacji i gry w kości, na umówiony znak Will i Trzęsiwór wyskakują z ukrycia, okręcają Ardenowi głowę ręcznikiem i obalają go na podłogę. Mosbie, Trzęsiwór i Alicja zadają mu śmiertelne ciosy. Ciało zabitego zostaje ukryte w skarbczyku. Will i Trzesiwór po odebraniu zapłaty uchodzą. Zuzanna i Alicja porządkują miejsce zbrodni przed spodziewanym nadejściem gości. Bradshaw, Oberżysta i Franklin pocieszają wyprowadzoną z równowagi Alicję, która niepokoi się, że mąż nie wraca. Po ich odejściu do drzwi domu dobijają się burmistrz i jego straż. Zuzanna i Mosbie wynoszą zwłoki tylnym wyjściem i porzucają w umówionym miejscu. Przy zwłokach zostają znalezione narzędzie zbrodni i obrus z domu Ardena, a na śniegu ślady prowadzące od zwłok do domu zmarłego. Alicja, Mosbie, Zuzanna, Michał i niewinny Bradshaw zostają oskarżeni o zbrodnię. Alicję, pokutującą za zabicie męża spalono, a pozostałych powieszono. W jakiś czas później zostali też ujęci Czarny Will i Trzęsiwór.
Źródła dramatu.
Temat tragedii został wzięty z "Kroniki Holonsheda", opisującej autentyczny przypadek zamordowania znanego obywatela z miejscowości Faversham w hrabstwie Kent w 1551 roku.
Analiza.
"Arden z Feversham" jest pierwszą tragedię angielską, której temat został zaczerpnięty z codziennego życia. Tragedia żywo oddaje atmosferę życia warstw średnich. Sztuka jest nader prymitywna i surowa, napisana nieudolnie, topornym wierszem. Stanowi zapowiedź późniejszych, bardziej udanych tego typu utworów teatru elżbietańskiego i jakobickiego .

</doc>
<doc id="4407892" url="https://pl.wikipedia.org/wiki?curid=4407892" title="Lisowicia bojani">
Lisowicia bojani



</doc>
<doc id="4407893" url="https://pl.wikipedia.org/wiki?curid=4407893" title="Ponary (stacja kolejowa)">
Ponary (stacja kolejowa)

Ponary (lit. "Paneriai", ros. "Паняряй") – stacja kolejowa w dzielnicy Ponary, w Wilnie, na Litwie. Leży na linii dawnej Kolei Warszawsko-Petersburskiej.
Przed II wojną światową istniał w tym miejscu przystanek.

</doc>
<doc id="4407896" url="https://pl.wikipedia.org/wiki?curid=4407896" title="Marsz Sił Zbrojnych Południa Rosji na Moskwę">
Marsz Sił Zbrojnych Południa Rosji na Moskwę



</doc>
<doc id="4407898" url="https://pl.wikipedia.org/wiki?curid=4407898" title="Ottavio Acquaviva d’Aragona (1560–1612)">
Ottavio Acquaviva d’Aragona (1560–1612)

Ottavio Acquaviva d’Aragona (ur. w 1560 w Neapolu, zm. 5 grudnia 1612 tamże) – włoski kardynał.
Życiorys.
Urodził się w 1560 roku w Neapolu, jako syn Giovanniego Girolama Acquaviva d'Aragony i Margherity Pio di Carpi (jego braćmi byli Giulio i Rudolf). Studiował na Uniwersytecie w Perugii, gdzie uzyskał doktorat utroque iure. Po studiach został referendarzem Najwyższego Trybunału Sygnatury Apostolskiej, prałatem Jego Świątobliwości i gubernatorem Viterbo. 6 marca 1591 roku został kreowany kardynałem diakonem i otrzymał diakonię San Giorgio in Velabro. Jednocześnie został mianowany legatem w Kampanii. 15 marca 1593 roku został podniesiony do rangi kardynała prezbitera i otrzymał kościół tytularny Santa Maria del Popolo. W okresie 1593–1601 był legatem w Awinionie. 31 sierpnia 1605 roku został wybrany arcybiskupem Neapolu, a 18 września przyjął sakrę. Zmarł 5 grudnia 1612 roku w Neapolu.

</doc>
<doc id="4407899" url="https://pl.wikipedia.org/wiki?curid=4407899" title="Metropolia Imphal">
Metropolia Imphal

Metropolia Imphal – jedna z 23 metropolii kościoła rzymskokatolickiego w Indiach. Została erygowana 10 lipca 1995.

</doc>
<doc id="4407902" url="https://pl.wikipedia.org/wiki?curid=4407902" title="Hansruedi Bruder">
Hansruedi Bruder

Hansruedi Bruder (ur. 2 czerwca 1937 w Schinznach) – szwajcarski lekkoatleta, sprinter, medalista mistrzostw Europy z 1962.
Specjalizował się w biegu na 400 metrów. Zajął 6. miejsce w sztafecie 4 × 400 metrów (w składzie: René Weber, Ernst Zaugg, Bruder i Christian Wägli) na igrzyskach olimpijskich w 1960 w Rzymie.
Na mistrzostwach Europy w 1962 w Belgradzie Bruder odpadł w półfinale biegu na 400 metrów, natomiast szwajcarska sztafeta 4 × 400 metrów w składzie: Bruno Galliker, Marius Theiler, Bruder i Jean-Louis Descloux wywalczyła brązowy medal.
Był mistrzem Szwajcarii w biegu na 400 metrów w latach 1961–1963.
9 lipca 1961 w Colombes ustanowił rekord Szwajcarii w biegu na 400 metrów z czasem 46,6 s. Kilkakrotnie poprawiał rekord Szwajcarii w sztafecie 4 × 400 metrów do wyniku 3:07,0 (16 września 1962 w Belgradzie).

</doc>
<doc id="4407906" url="https://pl.wikipedia.org/wiki?curid=4407906" title="Metropolia kalkucka">
Metropolia kalkucka

Metropolia Kalkucka – jedna z 23 metropolii kościoła rzymskokatolickiego w Indiach. Została erygowana 1 września 1886.

</doc>
<doc id="4407911" url="https://pl.wikipedia.org/wiki?curid=4407911" title="Metropolia Cuttack-Bhubaneswar">
Metropolia Cuttack-Bhubaneswar

Metropolia Cuttack-Bhubaneswar – jedna z 23 metropolii kościoła rzymskokatolickiego w Indiach. Została erygowana 24 stycznia 1974.

</doc>
<doc id="4407912" url="https://pl.wikipedia.org/wiki?curid=4407912" title="Metropolia Cuttack–Bhubaneswar">
Metropolia Cuttack–Bhubaneswar



</doc>
<doc id="4407913" url="https://pl.wikipedia.org/wiki?curid=4407913" title="Jean-Louis Descloux">
Jean-Louis Descloux

Jean-Louis Descloux (ur. 3 listopada 1937) – szwajcarski lekkoatleta, sprinter, medalista mistrzostw Europy z 1962.
Zdobył brązowy medal w sztafecie 4 × 400 metrów na mistrzostwach Europy w 1962 w Belgradzie. Szwajcarska sztafeta biegła w składzie: Bruno Galliker, Marius Theiler, Hansruedi Bruder i Descloux. Descloux startował na tych mistrzostwach także w biegu na 100 metrów i biegu na 200 metrów, ale w obu tych konkurencjach odpadł w przedbiegach.
Wystąpił na igrzyskach olimpijskich w 1964 w Tokio w biegu na 200 metrów i w sztafecie 4 × 400 metrów, ale w obu konkurencjach odpadł w eliminacjach.
Był mistrzem Szwajcarii w biegu na 400 metrów w 1965 i 1966.
Ustanowił rekord Szwajcarii w sztafecie 4 × 400 metrów z wynikiem 3:07,0 (16 września 1962 w Belgradzie).

</doc>
<doc id="4407917" url="https://pl.wikipedia.org/wiki?curid=4407917" title="Rada Powiatu Prudnickiego">
Rada Powiatu Prudnickiego

Rada Powiatu Prudnickiego – organ stanowiący i kontrolny samorządu powiatu prudnickiego z siedzibą w Prudniku, istniejący od 1998. W jego skład wchodzą radni wybierani w powiecie prudnickim, w wyborach bezpośrednich na kadencje trwające pięć lat.
Wybory do rady.
Radni do Rady Powiatu Prudnickiego są wybierani w wyborach co pięć lat w trzech okręgach wyborczych. W wyborach samorządowych 2018 na obszarze powiatu prudnickiego, zamieszkiwanego przez 53 716 mieszkańców, uprawnionych do głosowania było 44 699 mieszkańców.
I kadencja (1998–2002).
Skład Rady Powiatu Prudnickiego I kadencji (1998–2002) ustalony w wyniku wyborów samorządowych w 1998:
Starosta prudnicki: Edward Cybulka; wicestarosta prudnicki: Joachim Mazur.
II kadencja (2002–2006).
Skład Rady Powiatu Prudnickiego II kadencji (2002–2006) ustalony w wyniku wyborów samorządowych w 2002:
Starosta prudnicki: Romuald Felcenloben; wicestarosta prudnicki: Joachim Mazur.
III kadencja (2006–2010).
Skład Rady Powiatu Prudnickiego III kadencji (2006–2010) ustalony w wyniku wyborów samorządowych w 2006:
Starosta prudnicki: Radosław Roszkowski; wicestarosta prudnicki: Janusz Siano.
IV kadencja (2010–2014).
Skład Rady Powiatu Prudnickiego IV kadencji (2010–2014) ustalony w wyniku wyborów samorządowych w 2010:
V kadencja (2014–2018).
Skład Rady Powiatu prudnickiego V kadencji (2014–2018) ustalony w wyniku wyborów samorządowych w 2014:
Starosta prudnicki: Radosław Roszkowski; wicestarosta prudnicki: Janusz Siano.
VI kadencja (2018–2023).
Skład Rady Powiatu prudnickiego VI kadencji (2018–2023) ustalony w wyniku wyborów samorządowych w 2018:
Starosta prudnicki: Radosław Roszkowski; wicestarosta prudnicki: Janusz Siano.

</doc>
<doc id="4407921" url="https://pl.wikipedia.org/wiki?curid=4407921" title="Marius Theiler">
Marius Theiler

Marius Theiler (ur. 23 sierpnia 1938) – szwajcarski lekkoatleta, sprinter, medalista mistrzostw Europy z 1962.
Zdobył brązowy medal w sztafecie 4 × 400 metrów na mistrzostwach Europy w 1962 w Belgradzie. Szwajcarska sztafeta biegła w składzie: Bruno Galliker, Theiler, Hansruedi Bruder i Jean-Louis Descloux.
Wystąpił na igrzyskach olimpijskich w 1964 w Tokio w sztafecie 4 × 400 metrów, ale odpadł w eliminacjach.
Dwukrotnie ustanawiał rekord Szwajcarii w sztafecie 4 × 400 metrów do wyniku 3:07,0 (16 września 1962 w Belgradzie).

</doc>
<doc id="4407924" url="https://pl.wikipedia.org/wiki?curid=4407924" title="Puchar Świata w biathlonie 2016/2017 – Kontiolahti">
Puchar Świata w biathlonie 2016/2017 – Kontiolahti

Zawody Pucharu Świata w biathlonie w Kontiolahti były dziewiątymi w sezonie 2016/2017 w tej dyscyplinie sportu. Konkurencje rozegrano w dniach 10 – 12 marca. Rywalizacja odbyła się w sprincie, biegu pościgowym, pojedynczej sztafecie mieszanej oraz sztafecie mieszanej.

</doc>
<doc id="4407928" url="https://pl.wikipedia.org/wiki?curid=4407928" title="Bartłomiej Mirecki">
Bartłomiej Mirecki

Bartłomiej Mirecki (ur. 2 maja 1996 w Częstochowie) – polski kierowca wyścigowy. Dwukrotny mistrz Polski Kia Lotos Race w latach 2012 oraz 2013, od 2015 występuje w serii Formuła Renault 2.0.
Życiorys.
Uczęszczał do VIII Liceum Ogólnokształcącego Samorządowego w Częstochowie. Swoją karierę rozpoczął od kartingu w 2006. W młodym wieku odnosił sukcesy w motosporcie, zdobywając 1 miejsce Pucharu MEN (2007), 1 miejsce Polskiego Pucharu Easykart 100 (2008), Wicemistrzostwo Polski ROK Junior (2009), Drużynowe Mistrzostwo Polski oraz Wicemistrzostwo Polski KF3 Junior (2010). Zdobywając tytuł mistrza Polski Kia Lotos Race w 2012 był najmłodszym zwycięzcą w historii tych zawodów (miał wtedy 16 lat).

</doc>
<doc id="4407929" url="https://pl.wikipedia.org/wiki?curid=4407929" title="Dąbski KS">
Dąbski KS



</doc>
<doc id="4407930" url="https://pl.wikipedia.org/wiki?curid=4407930" title="Franciszek Mrozowicki (1788–1843)">
Franciszek Mrozowicki (1788–1843)

Franciszek Mrozowicki (ur. 5 października 1788 w Sokołówce, zm. 6 stycznia 1843 w Sokołówce) – porucznik ułanów Księstwa Warszawskiego, pionier przemysłu cukrowniczego w Galicji.
Życiorys.
Urodził się 5 października 1788 roku w Sokołówce, jako syn Stanisława Mrozowickiego herbu Prus III, starościca stęgwilskiego i Marianny Karczewskiej herbu Jasieńczyk, starościanki liwskiej.
Wychowany w rodzinie o tradycjach patriotycznych w 1809 roku, kiedy w połowie kwietnia, naczelny wódz wojsk Księstwa Warszawskiego książę Józef Poniatowski przekroczył granicę zaboru austriackiego, by wyzwolić Galicję i wydał odezwę wzywającą Galicjan, aby stawali „dzielić trudy wojny przez miłość ojczyzny Polakom uprzyjemnione” oraz wydał rozkaz utworzenia regularnych sił zbrojnych, zgłosił swój akces do nowo tworzonej armii. Jego ojciec, Stanisław, po wyzwoleniu Lwowa wszedł w skład tymczasowych władz Galicji, w których był „…odpowiedzialny za założenie magazynów, przysposobienie i dostarczenie potrzeb wojskowych” i był jednym z głównych fundatorów, obok Gabriela Rzyszczewskiego, 5 pułku jazdy galicyjsko-francuskiej, rozpoczął w nim służbę w randze oficera. Jego pułk pod dowództwem Gabriela Rzyszczewskiego w dniach 16 i 17 lipca walczył pod Wieniawką koło Tarnopola z oddziałem austriackim generała majora A. Bickinga, działającym w ramach korpusu generała Maksymiliana Fryderyka hr. Merveldta, przyczyniając się do jego kapitulacji.
W grudniu 1809 roku jego pułk został przemianowany na 12 pułk ułanów armii Księstwa Warszawskiego i wziął udział w 1812 roku w ogłoszonej przez cesarza Napoleona tak zwanej „drugiej wojnie polskiej” z Rosją. Pierwszym chrztem bojowym pułku podczas kampanii moskiewskiej były działania w przedniej straży wojsk nad rzeką Łosośną pod Grodnem w dniach od 28 do 30 czerwca, kiedy to jego pułk zmusił swoimi szarżami Kozaków Dońskich generała Mateusza hr. Płatowa do odwrotu za Niemen. W czasie Bitwy o Smoleńsk pułk Mrozowickiego został zdziesiątkowany, pułk brał udział w bitwie pod Borodino, bitwie pod Czyrikowem, kiedy to odpierał z powodzeniem w dwudziestu szarżach zacięte ataki przeważających sił nieprzyjaciela. Kiedy pod koniec października nastąpił odwrót Wielkiej Armii Napoleona, która poniosła wówczas duże straty, zwłaszcza kawaleria, a Mrozowicki dostał się do niewoli: z pułku pozostał jedynie 3 szwadron. Mrozowicki za swoje osobiste męstwo w walce został awansowany do stopnia porucznika i uhonorowany przez cesarza Napoleona krzyżem Legii Honorowej.
Dopiero w 1814 roku powrócił z niewoli do Galicji. Po swoim powrocie zwrócił się o dymisję z wojska, której mu udzielono.
Osiadł w dobrach swojego ojca; z czasem przejął ich część, Sokołówkę i Choderkowce koło Bóbrki. Do historii polskiego przemysłu przeszedł, obok swojego starszego brata Teodora, jak pionier przemysłu cukrowniczego na ziemiach polskich. Teodor Mrozowicki założył pierwszą cukrownię w Cesarstwie Austrii w swoim majątku Puźnikach w 1823 roku, ale była ona małych rozmiarów i miała charakter raczej doświadczalny. Po trzech latach, w 1826 roku, została ona przeniesiona do Sokołówki, gdzie gospodarował Franciszek Mrozowicki. Zygmunt Przyrembel uważa, że rozpoczęcie na większą skalę produkcji cukru w Sokołówce w 1826 roku, można uważać za początek przemysłu cukrowniczego na ziemiach polskich. Ta data początków polskiego przemysłu cukrowniczego jest również przyjęta we współczesnych publikacjach. W 1833 roku został on wymieniony jako największy producent cukru w Galicji, obok generała Ferdynanda Piotra hr. de Hennequin et Curel de Fresnel z Olszanicy.
Był po swym ojcu, Stanisławie, patronem tabularnym parafii rzymskokatolickiej pod wezwaniem Św. Trójcy w Sokołówce.
Zmarł 6 stycznia 1843 roku w Sokołówce.
W 1821 roku ożenił się w Trembowli z Nikodemą Teresą Małachowską herbu Gryf, córką Józefa Kajetana Jerzego, starosty radenickiego i generała adiutanta JKM oraz jego drugiej żony Marianny Zofii Gryza Morawskiej herbu Ślepowron. Pozostawił dzieci: Stanisława Piotra, Michała Władysława, Zofię Kazimierę, Jana Hipolita, Teodozję, Jadwigę oraz Jadwigę Felicjanę.

</doc>
<doc id="4407950" url="https://pl.wikipedia.org/wiki?curid=4407950" title="Bogdan Lesyng">
Bogdan Lesyng

Bogdan Lesyng (ur. 23 sierpnia 1948 we wsi Przyzórz) – polski biofizyk i bioinformatyk, profesor zwyczajny nauk fizycznych.
Życiorys.
Od 1976 pracuje w Zakładzie Biofizyki, w Instytucie Fizyki Doświadczalnej Wydziału Fizyki Uniwersytetu Warszawskiego. W latach 1990–1995 pełnił funkcje kierownika zakładu, był też kierownikiem Pracowni Bioinformatyki Instytutu Medycyny Doświadczalnej i Klinicznej im. M. Mossakowskiego PAN. Był członkiem Komitetu Biochemii i Biofizyki PAN, a w latach 1997–1999 jego sekretarzem. Członek redakcji czasopisma "Computing and Visualization in Science". Był też członkiem Rady Głównej Szkolnictwa Wyższego.
Obszar jego działalności naukowej to bioinformatyka, nauki obliczeniowe oraz biofizyka molekularna. Zajmuje się metodami kwantowej dynamiki molekularnej i metodami równania Poissona-Boltzmanna oraz ich zastosowaniami w badaniach biologicznych. Jest współtwórcą ogólnokrajowych zasobów informacyjnych Interdyscyplinarnego Centrum Modelowania Matematycznego i Komputerowego Uniwersytetu Warszawskiego.

</doc>
<doc id="4407951" url="https://pl.wikipedia.org/wiki?curid=4407951" title="Powiatowa Komenda Uzupełnień Brzeziny w Tomaszowie">
Powiatowa Komenda Uzupełnień Brzeziny w Tomaszowie

Powiatowa Komenda Uzupełnień Brzeziny w Tomaszowie (PKU Brzeziny w Tomaszowie) – organ wojskowy właściwy w sprawach uzupełnień Sił Zbrojnych II Rzeczypospolitej i administracji rezerw w powierzonym mu okręgu.
Historia komendy.
21 sierpnia 1919 roku na terenie Okręgu Generalnego „Łódź” została utworzona Powiatowa Komenda Uzupełnień 30 pułku piechoty w Brzezinach. Okręg poborowy obejmował powiaty: brzeziński, rawski i skierniewicki. Powiat brzeziński został wyłączony z dotychczasowej VIII PKU w Łodzi, natomiast powiaty rawski i skierniewicki z X PKU w Łowiczu. W styczniu 1920 roku PKU 30 pp została przeniesiona z Brzezin do Tomaszowa Mazowieckiego. Przez cały okres istnienia komenda miała swoją siedzibę przy ul. św. Tekli 30 (obecnie ul. Norberta Barlickiego).
Z dniem 15 listopada 1921 roku, po wprowadzeniu podziału kraju na dziesięć okręgów wojskowych i wprowadzeniu pokojowej organizacji służby poborowej, PKU 30 pp została przemianowana na Powiatową Komendę Uzupełnień Brzeziny w Tomaszowie i podporządkowana Dowództwu Okręgu Korpusu Nr IV w Łodzi. Okręg poborowy PKU Brzeziny w Tomaszowie obejmował powiat brzeziński, w siedzibie którego rezydował oficer ewidencyjny. Powiaty rawski i skierniewicki zostały podporządkowane PKU Skierniewice.
18 listopada 1924 roku weszła w życie ustawa z dnia 23 maja 1924 roku o powszechnym obowiązku służby wojskowej, a 15 kwietnia 1925 roku rozporządzenie wykonawcze ministra spraw wojskowych do tejże ustawy, wydane 21 marca tego roku wspólnie z ministrami: spraw wewnętrznych, zagranicznych, sprawiedliwości, skarbu, kolei, wyznań religijnych i oświecenia publicznego, rolnictwa i dóbr państwowych oraz przemysłu i handlu. Wydanie obu aktów prawnych wiązało się z przejęciem przez władze cywilne (administracji I instancji) większości zadań związanych z przygotowaniem i przeprowadzeniem poboru. Przekazanie większości zadań władzom cywilnym umożliwiło organom służby poborowej zajęcie się wyłącznie racjonalnym rozdziałem rekruta oraz ewidencją i administracją rezerw. Do tych zadań dostosowana została organizacja wewnętrzna powiatowych komend uzupełnień i ich składy osobowe. Poszczególne komendy różniły się między sobą składem osobowym w zależności od wielkości administrowanego terenu.
Zadania i nowa organizacja PKU określone zostały w wydanej 27 maja 1925 roku instrukcji organizacyjnej służby poborowej na stopie pokojowej. W skład PKU Brzeziny w Tomaszowie wchodziły dwa referaty: I) referat administracji rezerw i II) referat poborowy. Nowa organizacja i obsada służby poborowej na stopie pokojowej według stanów osobowych L. O. I. Szt. Gen. 3477/Org. 25 została ogłoszona 4 lutego 1926 roku. Z tą chwilą zniesione zostały stanowiska oficerów ewidencyjnych.
12 marca 1926 roku została ogłoszona obsada personalna Przysposobienia Wojskowego, zatwierdzona rozkazem Dep. I L. 6000/26 przez pełniącego obowiązki szefa Sztabu Generalnego gen. dyw. Edmunda Kesslera, w imieniu ministra spraw wojskowych. Zgodnie z nową organizacją pokojową Przysposobienia Wojskowego zostały zlikwidowane stanowiska oficerów instrukcyjnych przy PKU, a w ich miejsce utworzone rozkazem Oddz. I Szt. Gen. L. 7600/Org. 25 stanowiska oficerów przysposobienia wojskowego w pułkach piechoty.
Od 1926 roku, obok ustawy o powszechnym obowiązku służby wojskowej i rozporządzeń wykonawczych do niej, działalność PKU Brzeziny w Tomaszowie normowała "„Tymczasowa instrukcja służbowa dla PKU”", wprowadzona do użytku rozkazem MSWojsk. Dep. Piech. L. 100/26 Pob.
Z dniem 1 stycznia 1927 roku PKU Brzeziny w Tomaszowie została zlikwidowana. Powiat brzeziński został włączony do okręgu poborowego PKU Łódź Powiat.

</doc>
<doc id="4407954" url="https://pl.wikipedia.org/wiki?curid=4407954" title="Pejzaż z zamkiem na wzgórzu">
Pejzaż z zamkiem na wzgórzu

Pejzaż z zamkiem na wzgórzu – obraz olejny namalowany przez holenderskiego malarza Frederika de Moucherona około 1660–1670, znajdujący się w Gabinecie Portretowym Pałacu Na Wyspie w Łazienkach Królewskich w Warszawie. Właścicielem obrazu będącego w depozycie Łazienek jest Muzeum Narodowe w Warszawie.
Opis.
"Pejzaż z zamkiem na wzgórzu" i jego pendant pod tytułem "Pejzaż leśny" znajdujący się w zbiorach Muzeum Narodowego w Warszawie odnotowane były w pierwszych katalogach galerii króla Polski i wielkiego księcia litewskiego Stanisława Augusta jako „piękne”, lecz bez autora, mimo że oba opatrzone są u dołu po lewej sygnaturą Moucherona. Obrazy mają takie same wymiary, ale nie jest pewne czy namalowane zostały jako para tym bardziej że w siedemnastowiecznej Holandii tworzono pendanty spełniające kryteria ikonograficzne – oba pejzaże są przeciwstawnie różne i kontrastują ze sobą tematycznie. 
"Pejzaż z zamkiem na wzgórzu" przedstawia krajobraz w stylu włoskim z malowniczą skałą i jasnymi murami warowni, otwarty na widok równiny z łagodnymi wzgórzami na horyzoncie. Na pierwszym planie widać pasterzy przeprowadzających bydło przez drewniany most przerzucony nad rzeką. Motyw srebrzystych pni drzew Frederik de Moucheron zaczerpnął od innego holenderskiego malarza Jana Hackaerta. U dołu po prawej znajduje się czerwony numer rosyjskich zbiorów cesarskich „4625”.

</doc>
<doc id="4407958" url="https://pl.wikipedia.org/wiki?curid=4407958" title="Philippe Sands">
Philippe Sands

Philippe Sands, QC (ur. 17 października 1960 w Londynie) – brytyjski i francuski prawnik, profesor prawa, kierownik Centrum Międzynarodowych Sądów i Trybunałów na University College London. Jako specjalista w zakresie prawa międzynarodowego występuje przed wieloma międzynarodowymi sądami i trybunałami, w tym przed Międzynarodowym Trybunałem Sprawiedliwości, Międzynarodowym Trybunałem Prawa Morza, Trybunałem Sprawiedliwości Unii Europejskiej, Europejskim Trybunałem Praw Człowieka i Międzynarodowym Trybunałem Karnym. Jest arbitrem Międzynarodowego Centrum Rozwiązywania Sporów Inwestycyjnych (ICSID) i Sądu Arbitrażowego ds. Sportu (CAS). Jest autorem szesnastu książek o prawie międzynarodowym, w tym "Lawless World" (2005) i "Torture Team" (2008). Jego książka "East West Street" (2016) – polski tytuł: "Powrót do Lwowa. O genezie ludobójstwa i zbrodni przeciwko ludzkości" (2018) – została nagrodzona licznymi nagrodami, w tym nagrodą Baillie Gifford 2016 dla non-fiction; została też przetłumaczona już na kilkanaście języków.
Życiorys.
Philippe Sands urodził się w Londynie 17 października 1960 r. Jego dziadek pochodził ze Lwowa i do końca lat trzydziestych XX w. był obywatelem polskim.
Kształcił się w University College School w Hampstead w Londynie, a także na wydziale prawa w Corpus Christi College w Cambridge, uzyskując tytuł B.A. (1982), a rok później uzyskał pierwsze wyróżnienie na kursie LLM. Po ukończeniu studiów podyplomowych w Cambridge Sands spędził rok jako visiting scholar w Harvard Law School. W latach 1984–1988 Sands był pracownikiem naukowym w St Catharine's College w Cambridge oraz Centrum Badań Międzynarodowych Uniwersytetu w Cambridge (obecnie Centrum Prawa Międzynarodowego im. Lauterpachta). Wykładał także w Kings College London (1988–1993) i SOAS (1993–2001). Był też wykładowcą prawa w New York University Law School (1993–2003).
Jako profesor wizytujący wykładał na uniwersytetach: Paris I (Sorbonne), University of Melbourne, Graduate Institute of International and Development Studies, Indiana University Bloomington, University of Toronto, Boston College Law School. Sands jest współzałożycielem Centrum Międzynarodowego Prawa Ochrony Środowiska (1989) oraz Project on International Courts and Tribunals (1997). W 1985 r. Sands został powołany do Baru Anglii i Walii. W 2000 r. był członkiem założycielem Matrix Chambers.
W 2003 r. został mianowany Radcą Królowej (Queen's Counsel). W 2009 roku Sands został wybrany Bencher of Middle Temple.
W latach 2014–2018 był członkiem Kolegium „Palestry”.
Jest jednym z najwybitniejszych prawników, adwokatów występującym przez międzynarodowymi trybunałami.
Mieszka z żoną i trójką dzieci w Londynie.

</doc>
<doc id="4407959" url="https://pl.wikipedia.org/wiki?curid=4407959" title="Pod powierzchnią">
Pod powierzchnią



</doc>
<doc id="4407961" url="https://pl.wikipedia.org/wiki?curid=4407961" title="Ben Warley">
Ben Warley

Benjamin Vallentina „Ben” Warley (ur. 4 września 1936 w Waszyngtonie, zm. 5 kwietnia 2002 w Filadelfii) – amerykański koszykarz, występujący na pozycjach rzucającego obrońcy lub niskiego skrzydłowego.

</doc>
<doc id="4407964" url="https://pl.wikipedia.org/wiki?curid=4407964" title="Andrzej Urbańczyk (polityk)">
Andrzej Urbańczyk (polityk)



</doc>
<doc id="4407967" url="https://pl.wikipedia.org/wiki?curid=4407967" title="Teresa Stanisławska-Adamczewska">
Teresa Stanisławska-Adamczewska

Teresa Stanisławska-Adamczewska (ur. 26 września 1924 w Wielkopolsce, zm. 16 grudnia 2003 w Krakowie) – polska dziennikarka, w latach 1955–1982 redaktorka naczelna „Echa Krakowa”.
Życiorys.
Urodziła się w 26 września 1924 w Wielkopolsce. Swoje życie związała z Krakowem. Była dziennikarką, w 1955 została redaktorką naczelną popołudniówki „Echo Krakowa”, która pod jej rządami stała się najpopularniejszą gazetą tego miasta. Opublikowała wiele tekstów poświęconych życiu kulturalnemu miasta, w tym Piwnicy pod Baranami. Z gazety odeszła w 1982.
W 1973 otrzymała Nagrodę Miasta Krakowa.
Była wychowawcą wielu pokoleń reporterów i dziennikarzy, takich jak: Jadwiga Rubiś, Ewa Smęder, Zbigniew Święch, Andrzej Urbańczyk.
W 1989 wraz z Edwardem Chudzińskim opracowała antologię "Cudzym zdaniem: poglądy, refleksje, aforyzmy", opatrzoną ilustracjami Szymona Kobylińskiego. Wraz z mężem Janem Adamczewskim (1923–1997) była autorką książki "Kraków, ulica imienia..." – spisu biogramów patronów krakowskich ulic (I wydanie – 2000, kolejne 2015 i 2016).
Zmarła 16 grudnia 2003, a 23 grudnia została pochowana w Alei Zasłużonych na Cmentarzu Rakowickim, kwatera LXIXPASB, rząd 2, miejsce 11.
Życie prywatne.
Była żoną pisarza i publicysty Jana Adamczewskiego.

</doc>
<doc id="4407968" url="https://pl.wikipedia.org/wiki?curid=4407968" title="Teresa Stanisławska">
Teresa Stanisławska



</doc>
<doc id="4407969" url="https://pl.wikipedia.org/wiki?curid=4407969" title="EL.100">
EL.100



</doc>
<doc id="4407970" url="https://pl.wikipedia.org/wiki?curid=4407970" title="Teresa Adamczewska">
Teresa Adamczewska



</doc>
<doc id="4407973" url="https://pl.wikipedia.org/wiki?curid=4407973" title=".NET Core">
.NET Core

.NET (wcześniej nazywany jako .NET Core) – wolne i otwarte oprogramowanie pozwalające tworzyć i uruchamiać aplikacje na platformach Windows, Linux, macOS. Framework ten umożliwia programowanie aplikacji przeznaczonych dla chmury obliczeniowej oraz IoT, aplikacji internetowych z użyciem wzorca MVC, bibliotek, aplikacji klasycznych, a nawet rozwiązań opartych na uczeniu maszynowym, czy obliczeniach kwantowych. Programy w środowisku .NET mogą być tworzone m.in. przy użyciu języków C#, F#, czy Visual Basic.
Powstanie i rozwój.
Rozwój frameworka został zapoczątkowany przez firmę Microsoft jako otwartoźródłowa implementacja platformy .NET Framework. Kod źródłowy jest dostępny w serwisie GitHub, a rozwój jest koordynowany przez .NET Foundation.
12 listopada 2014 Microsoft zapowiedział powstanie ".NET Core" jako osobną gałąź technologii .NET, wprowadzającą m.in. wsparcie dla systemów opartych o jądro Linux oraz macOS, będącą „przeprojektowaną wersją .NET-u z uproszczoną wersją standardowej biblioteki klas”. Jeden z pracowników firmy wyjaśnił także, że będzie ona „podstawą dla przyszłych platform technologii .NET w przyszłości”.
Pierwsza stabilna wersja frameworka, ".NET Core" 1.0, pojawiła się 27 czerwca 2016, którego wsparcie pojawiło się wraz z aktualizacją dla Microsoft Visual Studio 2015. Kolejne wersje, ".NET Core" 1.0.4 oraz ".NET Core" 1.1.1 pojawiły się 7 marca 2017 wraz z premierą Microsoft Visual Studio w wydaniu 2017.
14 sierpnia 2017 pojawiła się druga wersja frameworka, ".NET Core" 2.0, natomiast kolejne jego wersje ".NET Core" 2.1 30 maja 2018, która wprowadza narzędzia platformy ".NET", które można pobrać z użyciem menedżera NuGet oraz ".NET Core" 2.2 4 grudnia 2018.
Wersja ".NET Core" 3 pojawiła się 23 września 2019, wprowadzając częściowe wsparcie dla platform Windows Forms oraz Windows Presentation Foundation, obsługę GPIO dla platformy Raspberry Pi oraz wsparcie dla komunikacji za pośrednictwem portu szeregowego dla systemów opartych o jądro Linux.
10 listopada 2020 pojawiła się wersja ".NET" 5, będąca oficjalnie multiplatformową kontynuacją platformy .NET Framework, która wprowadza pełne wsparcie dla platform Windows Forms oraz Windows Presentation Foundation, a także możliwość kompilacji aplikacji jako jeden oraz niezależny od statusu instalacji środowiska uruchomieniowego plik wykonywalny.
Począwszy od wersji ".NET" 5, firma Microsoft określiła plan wydawniczy kolejnych wersji, zapowiadając ich wydanie co roku w listopadzie, gdzie co druga wersja będzie posiadać przedłużony okres wsparcia.
8 listopada 2021 pojawiła się wersja ".NET" 6, czyniąca platformę ".NET" jednolitą dla każdego jej przeznaczenia. Wprowadza możliwość przeładowywania debugowanych aplikacji „na gorąco”, upraszcza tworzenie API dla protokołu HTTP, wsparcie dla dowiązań symbolicznych oraz protokołu HTTP/3, a także znaczące poprawki bezpieczeństwa. Dodatkowo w ramach wersji ".NET" 6, 23 maja 2022 premierę miał wieloplatformowy framework umożliwiający tworzenie aplikacji z interfejsem graficznym użytkownika, MAUI.
Architektura.
.NET wykorzystuje znaną ze swojego poprzednika technologię CLI, pozwalającą na tworzenie aplikacji i biliotek dla wielu różnych platform, bez potrzeby znacznego modyfikowania kodu.
Ponadto .NET posiada oficjalny menedżer pakietów NuGet, pozwalając na instalację własnych aktualizacji poprzez to narzędzie.
.NET w różnych swoich wersjach wspiera m.in. technologie Windows Forms, WPF, UWP, ASP.NET, ML.NET.

</doc>
<doc id="4407979" url="https://pl.wikipedia.org/wiki?curid=4407979" title="Wyszcza liha w futsalu kobiet">
Wyszcza liha w futsalu kobiet

Wyszcza liha Mistrzostw Ukrainy w futsalu kobiet () – najwyższa w hierarchii klasa żeńskich ligowych rozgrywek piłkarskich na Ukrainie, będąca jednocześnie najwyższym szczeblem centralnym (I poziom ligowy), utworzona w 1995 roku i zarządzana przez Asocjację Futsalu Ukrainy (AFU), a wcześniej Ukraiński Związek Piłki Nożnej (FFU). Zmagania w jej ramach toczą się cyklicznie (co sezon) i przeznaczone są dla 8 najlepszych krajowych klubów piłkarskich. Jej triumfator zostaje Mistrzem Ukrainy
Historia.
W 1990 roku została założona Asocjacja Futsalu ZSRR, a w strukturze Federacji Piłkarskiej ZSRR Komitet Futsalu, który organizował pierwsze mistrzostwo ZSRR w futsalu. W tym czasie zaczęła aktywnie grać w futsal żeńska drużyna Bukowynka Czerniowce pod kierownictwem trenera Serhija Jahodkina. W 1992 roku klub zmienił nazwę na "Lehmasz Czerniowce" i występował w Otwartych Mistrzostwach Białorusi, a w 1993 i 1994 - w Mistrzostwach Rosji, tak jak na Ukrainie jeszcze nie organizowano Mistrzostw w futsalu. Występy ukraińskiego klubu kobiet były bardzo udane - bez porażek podczas wszystkich turniejów. Ponadto zespół z Czerniowiec zwyciężył w 1994 roku w międzynarodowym turnieju w Moskwie, pokonując 7:2 reprezentację Australii.
9 marca 1993 roku w Dniepropetrowsku odbyła się Konferencja założycielska na której postanowiono stworzyć Asocjację Futsalu Ukrainy. Na konferencji najpierw pełniący obowiązki Prezydenta Związku Klubów Futsalowych Ukrainy Wołodymyr Kobzariew poinformował uczestników konferencji o stanie i rozwoju futsalu na Ukrainie. Następnie po dyskusji i głosowaniu (35 głosów za przy jednym głosie wstrzymującym) został zatwierdzony projekt statutu Asocjacji Futsalu Ukrainy. Na konferencji Prezesem Asocjacji Futsalu Ukrainy jednogłośnie został wybrany Hennadij Łysenczuk.
W 1993 roku w Czerniowcach został organizowany pierwszy turniej w futsalu wśród drużyn kobiecych. W 1995 roku rozegrano debiutanckie mistrzostwa Ukrainy w futsalu (męskie rozgrywki startowały w sezonie 1993/94), a do rywalizacji przystąpiło 8 drużyn (według kolejności w końcowej tabeli): Nika Połtawa (premierowy Mistrz Ukrainy, trener Serhij Jahodkin), Unisport Kijów, Minora Czerkasy, Donteks Donieck, Radosiń Kijów, Awiator Kijów, Biłyczanka Kociubyńskie.
W listopadzie 1995 roku po raz pierwszy startowały rozgrywki o Puchar Ukrainy w futsalu wśród kobiecych drużyn, a zwycięzcą został Unisport Kijów.
Statystyka.
Tabela medalowa.
Mistrzostwo Ukrainy zostało do tej pory zdobyte przez 6 różnych drużyn.
Stan na 31 maja 2021. 
Uczestnicy.
Są 58 zespołów, które wzięli udział w 27 sezonach Mistrzostw Ukrainy, które były prowadzone od 1995 aż do sezonu 2020/21 łącznie. Żadna z drużyn nie była obecna w każdym w każdej edycji.
Pogrubione zespoły biorące udział w sezonie 2020/21.

</doc>
<doc id="4407980" url="https://pl.wikipedia.org/wiki?curid=4407980" title="Skip Thoren">
Skip Thoren

Duane W. „Skip” Thoren (ur. 5 kwietnia 1943 w Rockford) – amerykański koszykarz, występujący na pozycji środkowego.

</doc>
<doc id="4407985" url="https://pl.wikipedia.org/wiki?curid=4407985" title="Alarm smogowy">
Alarm smogowy



</doc>
<doc id="4407991" url="https://pl.wikipedia.org/wiki?curid=4407991" title="Stronnictwo Pracy (III Rzeczpospolita)">
Stronnictwo Pracy (III Rzeczpospolita)



</doc>
<doc id="4407992" url="https://pl.wikipedia.org/wiki?curid=4407992" title="Komunistyczna Partia Polski (od 2002)">
Komunistyczna Partia Polski (od 2002)



</doc>
<doc id="4407994" url="https://pl.wikipedia.org/wiki?curid=4407994" title="Organizacje monarchistyczne w III RP">
Organizacje monarchistyczne w III RP



</doc>
<doc id="4407997" url="https://pl.wikipedia.org/wiki?curid=4407997" title="Krzysztof Rutkowski (przedsiębiorca)">
Krzysztof Rutkowski (przedsiębiorca)



</doc>
<doc id="4408008" url="https://pl.wikipedia.org/wiki?curid=4408008" title="Tomasz Kaczmarek (funkcjonariusz)">
Tomasz Kaczmarek (funkcjonariusz)



</doc>
<doc id="4408011" url="https://pl.wikipedia.org/wiki?curid=4408011" title="Marta Wiśniewska">
Marta Wiśniewska



</doc>
<doc id="4408014" url="https://pl.wikipedia.org/wiki?curid=4408014" title="San Pietro in Montorio">
San Pietro in Montorio



</doc>
<doc id="4408017" url="https://pl.wikipedia.org/wiki?curid=4408017" title="Henri Disy">
Henri Disy

Henri Disy (ur. 6 września 1913, zm. we wrześniu, 1989) – belgijski piłkarz wodny, brązowy medalista olimpijski igrzysk z Berlina.
Członek zespołu, który w 1936 zdobył srebrny medal na letnich igrzyskach olimpijskich w Berlinie.
Występował na pozycji bramkarza i zagrał we wszystkich 7 meczach.

</doc>
<doc id="4408024" url="https://pl.wikipedia.org/wiki?curid=4408024" title="Karol Feliks Falewicz">
Karol Feliks Falewicz

Karol Feliks Falewicz (ur. 18 maja 1830 w Chołopienicze, gubernia mińska, zm. 8 października 1911 w Wilnie) – inżynier, uczestnik powstania styczniowego, polski działacz narodowy i społeczny, publicysta, ziemianin, założyciel pierwszej kasy pożyczkowo-oszczędnościowej na Litwie.
Życiorys.
Urodził się 18 maja 1830 roku w rodzinie ziemiańskiej w majątku Chołopienicze w guberni mińskiej. Syn Jana i Joanny z Zubowiczów. Po ukończeniu szkoły w Mohylewie studiował w szkole inżynierów wojskowych w Petersburgu. W 1851 r. awansowany na oficera i skierowany do ryskiego okręgu wojskowego. W 1852 zrezygnował ze służby w inżynierii wojskowej i przeniósł się do cywilnej inżynierii dróg i komunikacji. W 1857 udał się w podróż po Europie zachodniej. Interesował się rozwojem przemysłu i rolnictwa w Europie. Był członkiem redakcji pisma "Słowo" Ohryzki w Petersburgu, gdzie opublikował też poczytny artykuł "Szkoły reformy w Belgii" i swoją książkę pt "„Uwagi o nadużyciu spirytusowych napojów“".
Osiadł w majątku brata Aleksandra w Wiljanowie pod Werkami. Wspólnie z Marianem Czapskim, Jakubem Gieysztorem i Sewerynem Romerem tworzył ustawy Towarzystwa Kredytowego w Wilnie. Działał w organizacjach konspiracyjnych i organizacji powstańczej. W czasie powstania styczniowego był sekretarzem wydziału zarządzającego prowincjami Litwy. We wrześniu 1863 został aresztowany i osadzony na półtora roku w twierdzy dyneburskiej. Dzięki staraniom wpływowych przyjaciół został wypuszczony z więzienia.
Dzierżawił majątek Werki i pracował przy budowie kolei lipaworomeńskiej. Był założycielem kasy pożyczkowo–oszczędnościowej w Werkach – pierwszej takiej kasy na Litwie. Zasiadał w radzie miejskiej Wilna. Organizował pomoc dla najuboższych i sierot w Werkach i Wilnie. Prowadził korespondencję z Rafałem Kalinowskim. Zmarł 8 października 1911 w Wilnie.

</doc>
<doc id="4408026" url="https://pl.wikipedia.org/wiki?curid=4408026" title="Nematus olfaciens">
Nematus olfaciens

Nematus olfaciens – gatunek błonkówki z rodziny pilarzowatych i podrodziny Nematinae.
Gatunek ten opisany został w 1953 roku przez Roberta B. Bensona. Wcześniej nie był odróżniany od brzęczaka porzeczkowego.
Dorosłe osiągają 5–6,5 mm długości ciała. Ich głowa, tułów i nasada odwłoka są głównie czarne, a reszta odwłoka jest żółtawopomarańczowa. Czułki są w całości czarniawe, a odnóża żółte. Skrzydła mają brązowawe żyłki. Samice mają nadustek na przedzie wycięty co najmniej do połowy długości. Ich pokładełko jest niemal tak długie jak dwa nasadowe człony tylnych stóp razem wzięte, a jego piłkowanie jest uproszczone i pozbawione wystających zębów brzegowych. Osłonka pokładełka w widoku grzbietowym jest szeroko wyokrąglona z tyłu, a w bocznym z tyłu zaokrąglona i bez ostrego zgięcia u wierzchołka. 
Larwa jest zielona z częściowo żółtymi: pierwszym segmentem tułowia i dwoma ostatnimi segmentami odwłoka. Czarne jest delikatne upstrzenie zielonej głowy oraz drobne, zaopatrzone w szczecinkę wzgórki na wierzchu ciała (tzw. pinakule). Część pinakul łączy się ze sobą formując większe plamy. Odwłok wyposażony jest w siedem par posuwek. W pełni wyrośnięta larwa mierzy do 20 mm długości.
Larwy są foliofagami. Do ich roślin żywicielskich należą: porzeczka zwyczajna, porzeczka czarna oraz agrest. W przypadku porzeczki czarnej notowane są jako poważne szkodniki. Dorosłe pierwszego pokolenia pojawiają się pod koniec kwietnia i w maju, a larwy tego pokolenia spotyka się w maju i czerwcu. Przepoczwarczają się w glebie. Dorosłe drugiego pokolenia pojawiają się od końca czerwca, a larwy tego pokolenia spotyka się w lipcu i sierpniu. Czasem występuje jeszcze trzecie pokolenie w ciągu roku. Zimują przedpoczwarki ostatniego pokolenia.
Gatunek prawdopodobnie szeroko rozprzestrzeniony w Europie.

</doc>
<doc id="4408031" url="https://pl.wikipedia.org/wiki?curid=4408031" title="Andrzej Trần An Dũng">
Andrzej Trần An Dũng



</doc>
<doc id="4408033" url="https://pl.wikipedia.org/wiki?curid=4408033" title="Wigorczyk">
Wigorczyk

Wigorczyk ("Rophites") – rodzaj pszczół z rodziny smuklikowatych i podrodziny wigorczykowatych.
Morfologia.
Pszczoły z tego rodzaju wyróżniają się od innych wigorczykowatych występowaniem przepasek z jasnego, gęstego owłosienia na wierzchołkowych krawędziach tergitów metasomy. Oskórek pozbawiony jest żółtych znaków. Boki pierwszego członu głaszczków wargowych są prawie równoległe, z wyjątkiem podrodzaju "Flavodufourea", u którego człon ten jest silnie rozszerzony w wierzchołkowej połowie. Czoło samic podrodzaju nominatywnego zaopatrzone jest w pogrubione szczecinki o kształcie kolców. Przednie skrzydła mają odcinek żyłki kostalnej stanowiący krawędź komórki marginalnej nie krótszy niż pterostigma oraz po dwie komórki submarginalne. U samców siódmy tergit ma silnie wyniesioną płytkę pygidialną, odgraniczoną ostrym żeberkiem, a nasada ósmego sternitu jest wypukła, prawie ścięta lub delikatnie wykrojona. Podobnie jak w rodzaju smukliczek genitalia samców cechują się Z-kształtną walwą penisa z kątem w pobliżu wolselli oraz zaopatrzonym w główkę wyrostkiem wierzchołkowym ósmego sternitu, jednak różnią się od nich krótszym włochatym wyrostkiem wierzchołkowym digitusa wolselli.
Biologia i ekologia.
Wigorczyki to samotnice. Gniazdują w glebie, preferując miejsca suche, ciepłe i niezarośnięte roślinnością. Długość komórki w gnieździe wynosi półtorakrotność jej szerokości. Masa pokarmowa umieszczana w komórce ma formę mniej lub bardziej kulistą. Larwy przędą kokony. Zimowanie następuje w stadium przedpoczwarki. 
Pszczoły te wydają na świat jedno pokolenie w roku. Owady dorosłe w warunkach środkowoeuropejskich latają przez 1–1,5 miesiąca w środku lata. Gatunki występujące w Polsce są oligolektyczne: "Rophites algirus", "R. hartmanni" i "R. quinquespinosus" wyspecjalizowane są w jasnotowatych, zaś "Rophites canus" wyspecjalizowany jest w bobowatych. Ten ostatni ma istotne znaczenie ekonomiczne w strefie stepowej jako zapylacz lucerny siewnej.
Rozprzestrzenienie.
Rodzaj palearktyczny, rozsiedlony od Maroka i Hiszpanii przez Azję Mniejszą i Kaukaz po Mongolię i południową Rosję. W Europie sięga na północ za równoleżnik 60ºN. Największą różnorodność gatunkową osiąga w rejonie śródziemnomorskim i czarnomorskim. Podrodzaj "Flavodufourea" ograniczony jest do Kazachstanu i Mongolii, a podrodzaj "Rhophitoides" sięga na zachód tylko do Turcji i Kaukazu. Z Polski wykazano 4 gatunki (zobacz: smuklikowate Polski).
Taksonomia.
Rodzaj ten wprowadzony został w 1808 roku przez Maximiliana Spinolę. Współcześnie wyróżnia się w jego obrębie 3 podrodzaje: "Flavodufourea", "Rophites s.str." i "Rhophitoides". Ten ostatni bywa wynoszony do rangi osobnego rodzaju i nosi polską nazwę zwyczajową pseudowigorczyk
Należą tu gatunki:

</doc>
<doc id="4408034" url="https://pl.wikipedia.org/wiki?curid=4408034" title="Rophites">
Rophites



</doc>
<doc id="4408035" url="https://pl.wikipedia.org/wiki?curid=4408035" title="Joy Grieveson">
Joy Grieveson

Joy Grieveson, wł. " Elizabeth Joyce Grieveson", po mężu Watson (ur. 31 października 1941 w Marylebone) – brytyjska lekkoatletka, sprinterka, wicemistrzyni Europy z 1962.
Specjalizowała się w biegu na 400 metrów. Zdobyła srebrny medal w tej konkurencji na mistrzostwach Europy w 1962 w Belgradzie, za Mariją Itkiną ze Związku Radzieckiego, a przed Holenderką Tilly van der Zwaard.
Startując w reprezentacji Anglii wzięła udział w Igrzyskach Imperium Brytyjskiego i Wspólnoty Brytyjskiej w 1962 w Perth. Odpadła w półfinale biegu na 220 jardów, a biegu na 880 jardów nie ukończyła.
Na igrzyskach olimpijskich w 1964 w Tokio była jedną z faworytek biegu na 400 metrów, ale zmagała się z kontuzją i odpadła w półfinale. Odpadła w eliminacjach biegu na 440 jardów na Igrzyskach Imperium Brytyjskiego i Wspólnoty Brytyjskiej w 1966 w Kingston. Wkrótce potem wyszła za mąż i zakończyła karierę zawodniczą.
Była mistrzynią Wielkiej Brytanii (AAA) w biegu na 440 jardów w 1963 i 1965, wicemistrzynią w 1962, 1964 i 1966 oraz brązową medalistką w 1961.
Dwukrotnie poprawiała rekord Wielkiej Brytanii w biegu na 400 metrów do wyniku 53,2 (14 września 1963 w Londynie).

</doc>
<doc id="4408041" url="https://pl.wikipedia.org/wiki?curid=4408041" title="Cyrk (Dolina Kobylańska)">
Cyrk (Dolina Kobylańska)

Cyrk – turnia na Wzgórzu Dumań w Dolinie Kobylańskiej na Wyżynie Olkuskiej, w miejscowości Karniowice, w gminie Zabierzów, powiecie krakowskim, województwie małopolskim. Znajduje się w górnej, północnej części orograficznie lewych zboczy doliny.
Dolina Kobylańska jest jednym z najbardziej popularnych terenów wspinaczki skalnej. Zbudowany z wapieni Cyrk znajduje się w lesie, pomiędzy Obeliskiem i Omszałą Turnią, ale dużo powyżej nich (w górnej części zboczy doliny). Przez wspinaczy skalnych zaliczany jest do Grupy nad Źródełkiem. Ma wysokość 6–7 m i pionową ścianę północną i wschodnią. Na ścianach tych wspinacze poprowadzili 6 dróg wspinaczkowych o trudności od III do VI.2+ w skali Kurtyki. Trzy z nich mają zamontowane stałe punkty asekuracyjne – ringi (r) i dwa ringi zjazdowe (drz).

</doc>
<doc id="4408044" url="https://pl.wikipedia.org/wiki?curid=4408044" title="Urzędy grodzkie">
Urzędy grodzkie

Urzędy grodzkie – jedna z grup urzędów w Rzeczypospolitej Obojga Narodów obok grup urzędów senatorskich, centralnych niesenatorskich, nadwornych i ziemskich. Związane z funkcjonowaniem sądu grodzkiego, urzędu grodzkiego i kancelarii grodzkiej. Co do właściwych urzędników kancelaryjnych grodzkich ich liczba i rodzaj były różne w poszczególnych grodach.

</doc>
<doc id="4408045" url="https://pl.wikipedia.org/wiki?curid=4408045" title="Burgrabia (urząd)">
Burgrabia (urząd)



</doc>
<doc id="4408048" url="https://pl.wikipedia.org/wiki?curid=4408048" title="Metropolia Madrasu i Myliaporu">
Metropolia Madrasu i Myliaporu

Metropolia Madrasu i Myliaporu – jedna z 23 metropolii kościoła rzymskokatolickiego w Indiach. Została erygowana 1 września 1886.

</doc>
<doc id="4408049" url="https://pl.wikipedia.org/wiki?curid=4408049" title="Sępia Baszta">
Sępia Baszta

Sępia Baszta – turnia na Wzgórzu Dumań w Dolinie Kobylańskiej na Wyżynie Olkuskiej, w granicach wsi Karniowice, w gminie Zabierzów, powiecie krakowskim, województwie małopolskim. Znajduje się w północnej części orograficznie lewych zboczy doliny i stanowi południowe zakończenie Szerokiego Muru.
Dolina Kobylańska jest jednym z najbardziej popularnych terenów wspinaczki skalnej. Zbudowana z wapieni Sępia Baszta ma wysokość 16 m i znajduje się w lesie na stromym stoku. Przez wspinaczy skalnych zaliczana jest do Grupy nad Źródełkiem. Ma pionowe lub przewieszone ściany z filarem, kominem i zacięciem. Na ścianach tych wspinacze poprowadzili 16 dróg wspinaczkowych (w tym 2 projektowane) o trudności od IV do VI.5+ w skali Kurtyki i wystawie wschodniej, południowo-wschodniej i południowej. Wszystkie (z wyjątkiem projektowanych) mają zamontowane stałe punkty asekuracyjne: ringi (r), stanowisko zjazdowe (st) lub ring zjazdowy (rz).

</doc>
<doc id="4408053" url="https://pl.wikipedia.org/wiki?curid=4408053" title="Mae Questel">
Mae Questel

Mae Questel (ur. 13 września 1908, zm. 4 stycznia 1998) – amerykańska aktorka i aktorka głosowa, która użyczała głosu takim postaciom animowanym jak Betty Boop czy Olive Oyl.
Od 1931 do 1939 roku Questel użyczała głosu Betty Boop w ponad 150 animowanych filmach krótkometrażowych. W latach trzydziestych wydała nagranie „On the Good Ship Lollipop”, które sprzedało się w ponad dwóch milionach egzemplarzy.
W 1933 roku użyczyła głosu Olive Oyl w serii o marynarzu Popeye. Swoją interpretację postaci oparła o aktorkę ZaSu Pitts. Po 1939 Mea przerwała granie Oliwii by powrócić do roli w 1944 roku, po czym podkładała Oliwię do lat 60. XX w. Podłożyła też kilkakrotnie głos pod samego Popeye'a (gdyż umiała emitować także męskie wokale) i Swee'Pea ("Groszka", synka Popeye). Była także pierwszym głosem postaci Little Audrey.
W 1988 roku wystąpiła cameo w filmie "Kto wrobił królika Rogera?", ponawiając swoją ikoniczną rolę jako Betty Boop. Jej ostatnim filmem była świąteczna komedia w 1989 roku, gdzie grała postać babci.
Zmarła z powodu komplikacji choroby Alzheimera w wieku 89 lat w Nowym Jorku.

</doc>
<doc id="4408054" url="https://pl.wikipedia.org/wiki?curid=4408054" title="Metropolia Maduraj">
Metropolia Maduraj

Metropolia Maduraj – jedna z 23 metropolii kościoła rzymskokatolickiego w Indiach. Została erygowana 19 września 1953.

</doc>
<doc id="4408057" url="https://pl.wikipedia.org/wiki?curid=4408057" title="Metropolia Nagpur">
Metropolia Nagpur

Metropolia Nagpur – jedna z 23 metropolii kościoła rzymskokatolickiego w Indiach. Została erygowana 19 września 1953.

</doc>
<doc id="4408058" url="https://pl.wikipedia.org/wiki?curid=4408058" title="Metropolia Patna">
Metropolia Patna

Metropolia Patna – jedna z 23 metropolii kościoła rzymskokatolickiego w Indiach. Została erygowana 16 marca 1999.

</doc>
<doc id="4408062" url="https://pl.wikipedia.org/wiki?curid=4408062" title="Puchar Świata w biathlonie 2016/2017 – Oslo">
Puchar Świata w biathlonie 2016/2017 – Oslo

Zawody Pucharu Świata w biathlonie w Oslo/Holmenkollen były dziesiątymi i ostatnimi w sezonie 2016/2017 w tej dyscyplinie sportu. Konkurencje rozegrano w dniach 17 – 19 marca. Rywalizacja odbyła się w sprincie, biegu pościgowym oraz biegu masowym.

</doc>
<doc id="4408065" url="https://pl.wikipedia.org/wiki?curid=4408065" title="Tilly van der Zwaard">
Tilly van der Zwaard

Tilly van der Zwaard, wł. "Mathilda Catrina van der Zwaard", w trakcie małżeństwa Tilly van der Made-van der Zwaard (ur. 18 stycznia 1938 w Lejdzie, zm. 6 lutego 2019 w Edgewater) – holenderska lekkoatletka, medalistka mistrzostw Europy z 1962.
Specjalizowała się w biegu na 400 metrów. Zdobyła brązowy medal w biegu na 400 metrów na mistrzostwach Europy w 1962 w Belgradzie, za Mariją Itkiną ze Związku Radzieckiego i Joy Grieveson z Wielkiej Brytanii. Zajęła 6. miejsce w finale biegu na 400 metrów na igrzyskach olimpijskich w 1964 w Tokio.
Po powrocie z urlopu macierzyńskiego skoncentrowała się na biegu na 800 metrów. 20 sierpnia ustanowiła rekord świata w sztafecie 3 × 800 metrów (w składzie: Ilja Keizer, Van der Made i Mia Gommers) czasem 6:15,5. Był to ostatni oficjalny rekord świata w tej konkurencji, ponieważ od maja 1969 IAAF zastąpiła ją sztafetą 4 × 800 metrów. Na igrzyskach olimpijskich w 1968 w Meksyku Van der Made odpadła w eliminacjach biegu na 800 metrów.
Była mistrzynią Holandii w biegu na 200 metrów w 1962 i 1963 oraz w biegu na 400 metrów w 1962, 1963 i 1964, a także halową mistrzynią Holandii w biegu na 500 metrów i w biegu na 800 metrów w 1970.
Trzykrotnie poprawiała rekord Holandii w biegu na 400 metrów do wyniku 53,7 (29 września 1962 w Londynie, razem z Gerdą Kraan).

</doc>
<doc id="4408070" url="https://pl.wikipedia.org/wiki?curid=4408070" title="Herb Wiślicy">
Herb Wiślicy

Herb Wiślicy – jeden z symboli miasta Wiślica i gminy Wiślica w postaci herbu.
Wygląd i symbolika.
Herb przedstawia w polu czerwonym mur miejski srebrny o trzech basztach, z których środkowa wyższa. W murze brama o srebrnych otwartych podwojach. W prześwicie bramy stojąca postać rycerza srebrna w lewo z tarczą w prawej ręce i włócznią w lewej.
Historia.
Herb miasta na małej pieczęci radzieckiej z XVI w. przedstawiał dwukondygnacyjną blankowaną wieżę obronną z bramą o otwartych podwojach, w środkowej kondygnacji z trzema otworami okiennymi. W późniejszych wiekach miasto posługiwało się wyżej opisanym herbem uzupełnionym o trzy krzyże greckie. Dwa z nich flankowały wieżę, natomiast trzeci był umieszczony w bramie.
Bezpośrednio przed przywróceniem praw miejskich z dniem 1 stycznia 2018 r. Wiślica posługiwała się herbem o analogicznym przedstawieniu, jednakże odmiennym rysunku tarczy.

</doc>
<doc id="4408072" url="https://pl.wikipedia.org/wiki?curid=4408072" title="Hargill">
Hargill

Hargill – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408073" url="https://pl.wikipedia.org/wiki?curid=4408073" title="Havana (Teksas)">
Havana (Teksas)

Havana – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408074" url="https://pl.wikipedia.org/wiki?curid=4408074" title="Heidelberg (Teksas)">
Heidelberg (Teksas)

Heidelberg – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408075" url="https://pl.wikipedia.org/wiki?curid=4408075" title="Dziupla w Postrzępionej Turni">
Dziupla w Postrzępionej Turni

Dziupla w Postrzępionej Turni – jaskinia we wsi Kobylany, w gminie Zabierzów w powiecie krakowskim. Znajduje się w Postrzępionej Turni w lewym zboczu Doliny Kobylańskiej. Pod względem geograficznym jest to obszar Wyżyny Olkuskiej wchodzący w skład Wyżyny Krakowsko-Częstochowskiej.
Opis jaskini.
Otwór jaskini znajduje się w południowo-zachodniej ścianie Postrzępionej Turni, około 5 m powyżej jej podstawy. Ma owalny kształt i średnicę 50 × 60 cm. Znajduje się za nim korytarz w postaci rury. Po około 2 m za niewielkim progiem znajduje się nieduża salka. Odchodzi od niej wąska, niedostępna dla człowieka szczelina kończąca się otworem w skale, oraz prowadzący w głąb skały korytarz zakończony ciasną, poprzeczną szczeliną. Jej lewa część to ciasny, ślepy korytarz o długości 3 m.
Jest to jaskinia krasowa wytworzona w wapieniach górnej jury. Oświetlona jest tylko do salki. Na oświetlonym odcinku rozwijają się glony i paproć zanokcica. W głębszych częściach jaskinia jest wilgotna i ciemna. Pomiędzy dwoma jej otworami występuje przewiew. Dno pokryte drobnym rumoszem i zwietrzeliną. Na ścianach nacieki grzybkowe i mleko wapienne. Ze zwierząt obserwowano muchówki, pająki i osy (gniazdo), na dnie jaskini odchody nietoperzy i drobnych ssaków.
Historia poznania.
Znana jest od dawna. Resztki wosku świadczą, że od dawna była też odwiedzana. W piśmiennictwie po raz pierwszy wzmiankowali ją w 1983 r. K. Baran K. i T. Opozda. Plan i opis jaskini wykonał J. Nowak 21 czerwca 2003 r., pomiary J. Nowak i J. Ślusarczyk 21 czerwca 2003 r.
W Postrzępionej Turni jest jeszcze druga jaskinia – Duża Sowa, mająca otwór w ścianie północno-zachodniej

</doc>
<doc id="4408076" url="https://pl.wikipedia.org/wiki?curid=4408076" title="José María Arancibia">
José María Arancibia

José María Arancibia (ur. 11 kwietnia 1937 w Buenos Aires) – argentyński duchowny rzymskokatolicki, w latach 1996-2012 arcybiskup Mendozy.
Życiorys.
Święcenia kapłańskie przyjął 22 września 1962. 26 lutego 1987 został prekonizowany biskupem pomocniczym Córdoby ze stolicą tytularną "Pumentum". Sakrę biskupią otrzymał 28 maja 1987. 13 lutego 1993 został mianowany koadiutorem arcybiskupa Mendozy, ingres odbył się 28 maja. Rządy w archidiecezji objął 25 marca 1996. 10 listopada 2012 przeszedł na emeryturę.

</doc>
<doc id="4408077" url="https://pl.wikipedia.org/wiki?curid=4408077" title="Indian Hills (Teksas)">
Indian Hills (Teksas)

Indian Hills – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408078" url="https://pl.wikipedia.org/wiki?curid=4408078" title="Sąd grodzki (I Rzeczpospolita)">
Sąd grodzki (I Rzeczpospolita)

Sąd grodzki (łac. "iudicium castrense", "iudicia capitanealia") – sąd właściwy dla szlachty nieosiadłej, rozpatrujący sprawy związane z naruszeniem spokoju i bezpieczeństwa wewnętrznego. Sądził każdego sprawcę ze stanu szlacheckiego w przypadkach: popełnienia przestępstwa z czterech artykułów grodzkich (zgwałcenie, rabunek na drodze publicznej, podpalenie i napad na dom szlachecki) oraz zabójstwa, jeśli pojmano go na gorącym uczynku ("in recenti"). Sąd grodzki rozpatrywał niektóre sprawy cywilne, takie jak szkody wyrządzone osobie duchownej, o zbiegostwo poddanych i sprzeniewierzenie grosza publicznego, prowadził także egzekucję wyroków. W XVI wieku z sądu grodzkiego wyodrębnił się urząd grodzki ("officium castrense").
W sądzie grodzkim orzekał starosta. Sieć sądów grodzkich w Koronie zależała od tradycji regionalnych. Najczęściej każda ziemia miała swój
gród, choć możliwe były inne rozwiązania. Większość Wielkopolski podlegała jurysdykcji jednego starosty generalnego Wielkopolski, a np. w dużej ziemi krakowskiej funkcjonowały trzy grody (Kraków, Biecz, Sącz. Tworzono też odrębne terenowe urzędy grodzki podległe staroście (półgródki).
Sesje sądowe w grodach miały odbywać się co 6 tygodni (roki starościńskie "termini iudiciales capitanei"), co 2 tygodnie (roki urzędu grodzkiego tzw. kwerele "termini querellarum ac causarum officii").
Instancję apelacyjną od sądów grodzkich stanowiły sądy wiecowe.

</doc>
<doc id="4408081" url="https://pl.wikipedia.org/wiki?curid=4408081" title="Drużynowe Mistrzostwa Polski w Boksie 1987–1988">
Drużynowe Mistrzostwa Polski w Boksie 1987–1988

Drużynowe Mistrzostwa Polski w Boksie Mężczyzn 1987–1988 były rozgrywane w sposób precedensowy przez dwa lata, tj. od 1987 do 1988. Poprzednia edycja drużynowych MP odbyła się w 1986.
W decydującym meczu w ostatniej kolejce Igloopol Dębica pokonał GKS Jastrzębie 18:2, zapewniając sobie pierwszy tytuł mistrzowski w 10-letniej historii sekcji pięściarskiej klubu. Mecz w dębickim Domu Sportu oglądało ponad 4 tys. widzów.

</doc>
<doc id="4408082" url="https://pl.wikipedia.org/wiki?curid=4408082" title="Sema Çalışkan">
Sema Çalışkan

Sema Çalışkan (ur. 24 lipca 1996 r. w Şanlıurfie) – turecka bokserka, brązowa medalistka mistrzostw świata, dwukrotnie srebrna medalistka mistrzostw Europy. Występowała w kategoriach od 60 do 75 kg.
Kariera.
W 2016 roku zdobyła srebrny medal w kategorii do 69 kg podczas mistrzostw Europy w Sofii. W pierwszej rundzie pokonała Chorwatkę Jovanę Vučić, a w ćwierćfinale wygrała niejednogłośnie z Finką Eliną Gustafsson. W walce o finał okazała się lepsza od Tetiany Petrowicz. W decydującym pojedynku przegrała z reprezentantką Azerbejdżanu Eleną Vystropovą 0:2.
Dwa lata później w czerwcu ponownie zdobyła srebrny medal na mistrzostwach Europy w Sofii, tym razem w kategorii do 64 kg. W ćwierćfinale wygrała z Antonią Aksjonową z Białorusi 5:0, w półfinale z Rosjanką Ekateriną Dynnik 3:2. W finale przegrała z Bułgarką Melisą Jonuzową 0:5. W listopadzie tego samego roku zdobyła brązowy medal na mistrzostwach świata w Nowym Delhi po porażce w półfinale z Ukrainką Mariją Bową 1:4. W ćwierćfinale wygrała z Australijką Jessicą Messiną.
Pod koniec sierpnia 2019 roku zdobyła brązowy medal na mistrzostwach Europy w Alcobendas. W półfinale przegrała z Francuzką Maïvą Hamadouche.

</doc>
<doc id="4408083" url="https://pl.wikipedia.org/wiki?curid=4408083" title="La Blanca">
La Blanca

La Blanca – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408085" url="https://pl.wikipedia.org/wiki?curid=4408085" title="Teraz kiedy czuję">
Teraz kiedy czuję

Teraz kiedy czuję – trzeci singel Kasi Kowalskiej promujący jej dziewiąty album „AYA”. Radiowa premiera odbyła się 17 października 2018 po godzinie 20 na antenie radia RMF FM. 26 listopada 2018 opublikowano teledysk do singla.

</doc>
<doc id="4408086" url="https://pl.wikipedia.org/wiki?curid=4408086" title="La Homa">
La Homa

La Homa – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408088" url="https://pl.wikipedia.org/wiki?curid=4408088" title="Antonio Baseotto">
Antonio Baseotto

Antonio Juan Baseotto CSsR (ur. 4 kwietnia 1932 w Buenos Aires) – argentyński duchowny rzymskokatolicki, w latach 2002-2007 ordynariusz polowy Argentyny.
Życiorys.
Wstąpił do nowicjatu redemptorystów w Villa Allende i w tymże zakonie 2 lutego 1952 złożył śluby wieczyste. Święcenia kapłańskie przyjął 6 kwietnia 1957. 
1 lutego 1991 został prekonizowany koadiutorem diecezji Añatuya. Sakrę biskupią otrzymał 27 kwietnia 1991. 21 grudnia 1992 został mianowany biskupem Añatuya, a 8 listopada 2002 ordynariuszem polowym Argentyny. Ingres odbył się 18 grudnia. 15 maja 2007 przeszedł na emeryturę.

</doc>
<doc id="4408091" url="https://pl.wikipedia.org/wiki?curid=4408091" title="Drużynowe Mistrzostwa Polski w Boksie 1989">
Drużynowe Mistrzostwa Polski w Boksie 1989

Drużynowe Mistrzostwa Polski w Boksie Mężczyzn 1989 trwały w 1989. Poprzednia edycja drużynowych MP odbyła się w latach 1987-1988, a następna w 1990. Tytuł mistrzowski obronił zespół Igloopolu Dębica.

</doc>
<doc id="4408092" url="https://pl.wikipedia.org/wiki?curid=4408092" title="Linn (Teksas)">
Linn (Teksas)

Linn – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408093" url="https://pl.wikipedia.org/wiki?curid=4408093" title="Nae ID-neun Gangnammiin">
Nae ID-neun Gangnammiin

Nae ID-neun Gangnammiin (hangul: 내 아이디는 강남미인 "Nae Aidineun Gangnammiin") – południowokoreański serial telewizyjny emitowany na antenie JTBC. Był emitowany od 27 lipca do 15 września 2018 roku, w piątki i soboty o 23:00, liczy 16 odcinków. Główne role odgrywają w nim Im Soo-hyang, Cha Eun-woo, Jo Woo-ri oraz Kwak Dong-yeon. Powstał w oparciu o webtoon o tym samym tytule autorstwa Gi Maeng-gi, opublikowanym w 2016 roku przez Naver Webtoon.
Produkcja.
Pierwsze czytanie scenariusza odbyło się 30 maja 2018 roku w stacji JTBC w Sangam, w Seulu.
Odbiór.
Serial zdobył wiele pochwał za swoje tajemnicze zobrazowanie dzieciństwa głównej bohaterki. Reżyser Choi zdobył uznanie widzów za swoje przemyślane przedstawienie postaci.
Serial okazał się być komercyjnym sukcesem i zyskał pochwały krytyków za zadawanie pytań o szczególną uwagę, jaką społeczeństwo kładzie na wygląd oraz o prawdziwe znaczenie szczęścia i piękna.
Aktorzy i personel serialu zostali zaproszeni na wakacje w nagrodę do Cebu na Filipinach na 4 noce i 5 dni od 19 października 2018 roku.

</doc>
<doc id="4408094" url="https://pl.wikipedia.org/wiki?curid=4408094" title="Zagłębie Lubin (boks)">
Zagłębie Lubin (boks)

Zagłębie Lubin – sekcja bokserska, działającego w Lubinie klubu Zagłębie, istniejąca w latach 1969-1991.
Historia.
Sekcja powstała w 1968, a jej pierwszym trenerem był Tadeusz Herman. 
W latach 1970-1978 trenerem w klubie był Kazimierz Paździor. Najlepszym zawodnikiem sekcji był wówczas Wiesław Niemkiewicz. Drużyna awansowała kolejno do ligi okręgowej, II ligi i w 1976 do ekstraklasy.
W latach 80. zawodnikami sekcji byli m.in. Janusz Zarenkiewicz, brązowy medalista igrzysk olimpijskich w Seulu (1988), a także mistrzowie Polski, Wojciech Misiak, Rafał Rudzki i Włodzimierz Zgierski.
W edycji drużynowych mistrzostw Polski w boksie 1989 drużyna zdobyła brązowy medal.
Sekcja została rozwiązana w 1991.

</doc>
<doc id="4408096" url="https://pl.wikipedia.org/wiki?curid=4408096" title="Llano Grande">
Llano Grande

Llano Grande – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408103" url="https://pl.wikipedia.org/wiki?curid=4408103" title="Simranjit Kaur">
Simranjit Kaur

Simranjit Kaur Baatth (; ur. 10 lipca 1995 r. w Chakar) – indyjska bokserka, brązowa medalistka mistrzostw świata, srebrna medalistka mistrzostw Azji. Występowała w kategoriach od 54 do 64 kg.
Ma czterech braci i sióstr, którzy są bokserami.
Kariera.
Boks zaczęła uprawiać w 2010 roku.
W 2018 roku na mistrzostwach świata w Nowym Delhi zdobyła brązowy medal w kategorii do 64 kg. W ćwierćfinale pokonała Amy Sarę Broadhurst z Irlandii. W pojedynku o finał przegrała z Chinką Dou Dan 1:4.
Rok później na mistrzostwach Azji w Bangkoku przegrała w finale z Chinką Dou Dan, zdobywając srebrny medal. W półfinale wygrała z Maftunakhoną Melievą z Uzbekistanu.
W roku 2021 została laureatką nagrody Arjuna Award.

</doc>
<doc id="4408104" url="https://pl.wikipedia.org/wiki?curid=4408104" title="Lopezville">
Lopezville

Lopezville – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408105" url="https://pl.wikipedia.org/wiki?curid=4408105" title="FANDOM">
FANDOM



</doc>
<doc id="4408106" url="https://pl.wikipedia.org/wiki?curid=4408106" title="Los Ebanos">
Los Ebanos

Los Ebanos – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408107" url="https://pl.wikipedia.org/wiki?curid=4408107" title="Midway North">
Midway North

Midway North – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408108" url="https://pl.wikipedia.org/wiki?curid=4408108" title="Christophe El-Kassis">
Christophe El-Kassis

Christophe Zakhia El-Kassis (ur. 24 sierpnia 1968 w Bejrucie) – libański duchowny katolicki obrządku maronickiego, arcybiskup, w latach 2018-2023 nuncjusz apostolski w Pakistanie, od 2023 nuncjusz apostolski w Zjednoczonych Emiratach Arabskich.
Życiorys.
21 maja 1994 otrzymał święcenia kapłańskie i został inkardynowany do archieparchii Bejrutu. W 1998 rozpoczął przygotowanie do służby dyplomatycznej na Papieskiej Akademii Kościelnej. W 2000 rozpoczął pracę w nuncjaturze apostolskiej w Indonezji. Następnie był sekretarzem nuncjatur w Sudanie (2003-2006) i Turcji (2006-2007). Od 2007 był pracownikiem sekcji II Sekretariatu Stanu Stolicy Apostolskiej.
Episkopat.
24 listopada 2018 papież Franciszek mianował go nuncjuszem apostolskim w Pakistanie oraz arcybiskupem tytularnym "Rusellae". Sakry udzielił mu 19 stycznia 2019 kardynał Pietro Parolin.
3 stycznia 2023 ten sam papież przeniósł go na urząd nuncjusza apostolskiego w Zjednoczonych Emiratach Arabskich.

</doc>
<doc id="4408109" url="https://pl.wikipedia.org/wiki?curid=4408109" title="Midway South">
Midway South

Midway South – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408110" url="https://pl.wikipedia.org/wiki?curid=4408110" title="Puchar Ukrainy w futsalu kobiet">
Puchar Ukrainy w futsalu kobiet

Puchar Ukrainy w futsalu kobiet () – cykliczne rozgrywki piłkarskie na Ukrainie. Utworzone w 1995 roku i zarządzane przez Asocjację Futsalu Ukrainy (AFU), a wcześniej przez Ukraiński Związek Piłki Nożnej (FFU) i przeznaczone są dla krajowych klubów piłkarskich (zarówno amatorskich, jak i profesjonalnych).
Historia.
W listopadzie 1995 roku po raz pierwszy odbyły się rozgrywki o Puchar Ukrainy w futsalu wśród kobiecych drużyn, w których kluby zajęły następujące miejsca:
Zwycięzcy i finaliści.
Uwagi:
Statystyki.
Klasyfikacja według klubów.
W dotychczasowej historii oficjalnych rozgrywek o Puchar Ukrainy na podium oficjalnie stawało w sumie 14 drużyn. Liderem klasyfikacji jest Biłyczanka-NPU, która zdobyła 10 Pucharów.
Stan na 31.05.2021.

</doc>
<doc id="4408112" url="https://pl.wikipedia.org/wiki?curid=4408112" title="Emilio Bianchi di Cárcano">
Emilio Bianchi di Cárcano

Emilio Bianchi di Cárcano (ur. 5 kwietnia 1930 w Buenos Aires, zm. 2 sierpnia 2021 w San Isidro) – argentyński duchowny rzymskokatolicki, w latach 1982-2006 biskup Azul.
Życiorys.
Święcenia kapłańskie przyjął 14 sierpnia 1960. 24 lutego 1976 został prekonizowany biskupem pomocniczym Azul ze stolicą tytularną "Lesina". Sakrę biskupią otrzymał 25 marca 1976. 14 kwietnia 1982 został mianowany biskupem Azul, rządy w diecezji objął 31 maja. 24 maja 2006 przeszedł na emeryturę.

</doc>
<doc id="4408114" url="https://pl.wikipedia.org/wiki?curid=4408114" title="Mila Doce">
Mila Doce

Mila Doce – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408115" url="https://pl.wikipedia.org/wiki?curid=4408115" title="Niedorozwój">
Niedorozwój



</doc>
<doc id="4408116" url="https://pl.wikipedia.org/wiki?curid=4408116" title="Naomi Graham">
Naomi Graham

Naomi Melissa Graham (ur. 15 maja 1989 r. w Fayetteville w stanie Karolina Północna) – amerykańska bokserka, brązowa medalistka mistrzostw świata, srebrna medalistka igrzysk panamerykańskich. Występowała w kategoriach od 69 do 75 kg.
Kariera.
Wzięła udział w mistrzostwach świata w Astanie w 2016 roku. W rywalizacji do 69 kg przegrała w ćwierćfinale z Niemką Nadiną Apetz. W pierwszej rundzie pokonała Ukrainkę Mariją Baduliną-Bową 2:1.
W listopadzie 2018 roku zdobyła brązowy medal mistrzostw świata rozegranych w Nowym Delhi w kategorii do 75 kg. Po zwycięstwie w ćwierćfinale z Sarą Scheurich z Niemiec 3:2 przegrała w półfinale z Chinką Li Qian 0:5.
Następnego roku zdobyła srebrny medal podczas igrzysk panamerykańskich rozegranych w Limie. W finale kategorii do 75 kg przegrała z Kolumbijką Jessicą Caicedo.

</doc>
<doc id="4408118" url="https://pl.wikipedia.org/wiki?curid=4408118" title="Monte Alto">
Monte Alto



</doc>
<doc id="4408120" url="https://pl.wikipedia.org/wiki?curid=4408120" title="Linia kolejowa Landwarów – Marcinkańce">
Linia kolejowa Landwarów – Marcinkańce

Linia kolejowa Landwarów – Marcinkańce – linia kolejowa na Litwie łącząca stację Landwarów ze stacją Marcinkańce. Część dawnej Kolei Warszawsko-Petersburskiej. Przed II wojną światową położona była w Polsce.
Linia jest jednotorowa. Dawniej istniał również drugi tor, który obecnie jest rozebrany. Linia jest zelektryfikowana na odcinku Landwarów - Stare Troki - Troki.

</doc>
<doc id="4408121" url="https://pl.wikipedia.org/wiki?curid=4408121" title="Christophe Zakhia El-Kassis">
Christophe Zakhia El-Kassis



</doc>
<doc id="4408125" url="https://pl.wikipedia.org/wiki?curid=4408125" title="Virginio Domingo Bressanelli">
Virginio Domingo Bressanelli

Virginio Domingo Bressanelli (ur. 1 maja 1942 w Berabevú) – argentyński duchowny rzymskokatolicki, w latach 2011-2017 biskup Neuquén, sercanin.
Życiorys.
29 września 1964 złożył sercańskie śluby zakonne. Święcenia kapłańskie przyjął 17 grudnia 1966. Przez kilka lat pracował jako wikariusz, zaś w latach 1975-1983 był wykładowcą w zakonnym instytucie teologicznym w San Miguel. W 1983 został wybrany przełożonym argentyńsko-urugwajskiej prowincji zakonu. 24 maja 1991 został mianowany superiorem generalnym sercanów, z której to funkcji zrezygnował 27 maja 2003. Po rezygnacji objął funkcję rektora instytutu w San Miguel.
19 lutego 2005 został prekonizowany biskupem Comodoro Rivadavia. Sakrę biskupią otrzymał 13 maja 2005. 10 lutego 2010 został mianowany koadiutorem diecezji Neuquén. 8 listopada 2011 objął rządy w diecezji. 3 sierpnia 2017 przeszedł na emeryturę.

</doc>
<doc id="4408126" url="https://pl.wikipedia.org/wiki?curid=4408126" title="Monte Alto (Stany Zjednoczone)">
Monte Alto (Stany Zjednoczone)

Monte Alto – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408127" url="https://pl.wikipedia.org/wiki?curid=4408127" title="Muniz">
Muniz

Muniz – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408128" url="https://pl.wikipedia.org/wiki?curid=4408128" title="Murillo">
Murillo

Murillo – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408129" url="https://pl.wikipedia.org/wiki?curid=4408129" title="North Alamo">
North Alamo

North Alamo – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408130" url="https://pl.wikipedia.org/wiki?curid=4408130" title="Metropolia Madurai">
Metropolia Madurai



</doc>
<doc id="4408131" url="https://pl.wikipedia.org/wiki?curid=4408131" title="Olivarez">
Olivarez

Olivarez – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408132" url="https://pl.wikipedia.org/wiki?curid=4408132" title="Steven Eckholdt">
Steven Eckholdt

Steven A. Eckholdt (ur. 6 września 1961 w Los Angeles) – amerykański aktor, reżyser i producent filmowy, teatralny i telewizyjny pochodzenia niemieckiego.

</doc>
<doc id="4408136" url="https://pl.wikipedia.org/wiki?curid=4408136" title="Linia kolejowa Wilno – Marcinkańce">
Linia kolejowa Wilno – Marcinkańce



</doc>
<doc id="4408138" url="https://pl.wikipedia.org/wiki?curid=4408138" title="Superpuchar Rosji w piłce siatkowej mężczyzn (2018)">
Superpuchar Rosji w piłce siatkowej mężczyzn (2018)

Superpuchar Rosji w piłce siatkowej mężczyzn 2018 – 11. edycja rozgrywek o Superpuchar Rosji rozegrana 17 listopada 2018 roku w centrum siatkarskim "Sankt-Pietierburg" w Kazaniu. W meczu o Superpuchar udział wzięły dwa kluby: mistrz i zdobywca Pucharu Rosji w sezonie 2017/2018 - oraz wicemistrz Rosji - .
Po raz siódmy i czwarty z rzędu zdobywcą Superpucharu Rosji został klub .
Mecz rozegrany został w ramach 5. kolejki Superligi. Poświęcony był pamięci siatkarza Aleksieja Pietrowicza Jakuszewa.

</doc>
<doc id="4408140" url="https://pl.wikipedia.org/wiki?curid=4408140" title="Palmview South">
Palmview South

Palmview South – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408141" url="https://pl.wikipedia.org/wiki?curid=4408141" title="Relampago">
Relampago

Relampago – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408143" url="https://pl.wikipedia.org/wiki?curid=4408143" title="Charles-Michel de L'Epee">
Charles-Michel de L'Epee



</doc>
<doc id="4408144" url="https://pl.wikipedia.org/wiki?curid=4408144" title="Władysław Jasieński">
Władysław Jasieński

Władysław Jasieński (ur. 8 sierpnia 1921 w Daniszowie, zm. 2010) – polski artysta fotograf, uhonorowany tytułem Artiste FIAP (AFIAP). Członek rzeczywisty Okręgu Śląskiego Związku Polskich Artystów Fotografików. Członek rzeczywisty gliwickiego oddziału Polskiego Towarzystwa Fotograficznego. Członek Gliwickiego Towarzystwa Fotograficznego.
Życiorys.
Władysław Jasieński ukończył studia rolnicze - związany z gliwickim środowiskiem fotograficznym, mieszkał, tworzył w Zabrzu. Miejsce szczególne w jego twórczości zajmowała między innymi fotografia martwej natury, ukierunkowana na wykorzystanie awangardowych technik sztuki fotograficznej. W 1954 roku został przyjęty w poczet członków rzeczywistych Polskiego Towarzystwa Fotograficznego w Gliwicach (legitymacja nr 2483), które w 1961 zostało przekształcone w Gliwickie Towarzystwo Fotograficzne.
Władysław Jasieński był autorem i współautorem wielu wystaw fotograficznych; indywidualnych, zbiorowych, pokonkursowych. Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele akceptacji, wyróżnień, dyplomów, listów gratulacyjnych. W 1982 został przyjęty w poczet członków rzeczywistych Okręgu Śląskiego Związku Polskich Artystów Fotografików. Pokłosiem udziału w Międzynarodowych Salonach Fotograficznych (pod patronatem FIAP) było przyznanie Władysławowi Jasieńskiemu tytułu honorowego Artiste FIAP (AFIAP) – przez Międzynarodową Federację Sztuki Fotograficznej FIAP - obecnie z siedzibą w Luksemburgu.
Fotografie Władysława Jasieńskiego znajdują się w zbiorach Muzeum w Gliwicach, zebrane w ramach projektu "Gliwicka Muzealna Kolekcja Fotografii Artystycznej".

</doc>
<doc id="4408147" url="https://pl.wikipedia.org/wiki?curid=4408147" title="San Carlos (Teksas)">
San Carlos (Teksas)

San Carlos – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408148" url="https://pl.wikipedia.org/wiki?curid=4408148" title="Will Rhoads">
Will Rhoads



</doc>
<doc id="4408149" url="https://pl.wikipedia.org/wiki?curid=4408149" title="Scissors">
Scissors

Scissors – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408150" url="https://pl.wikipedia.org/wiki?curid=4408150" title="South Alamo">
South Alamo

South Alamo – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408153" url="https://pl.wikipedia.org/wiki?curid=4408153" title="Linia kolejowa Marcinkańce – Sanowo">
Linia kolejowa Marcinkańce – Sanowo

Linia kolejowa Marcinkańce – Sanowo – nieczynna linia kolejowa na Litwie łącząca stację Marcinkańce z przystankiem Sanowo i z granicą państwową z Białorusią. Część dawnej Kolei Warszawsko-Petersburskiej. Przed II wojną światową linia położona była w Polsce.
Po upadku Związku Sowieckiego zaprzestano eksploatacji linii. Zachował się jeden tor. Dawniej istniał również drugi tor, który obecnie jest rozebrany.

</doc>
<doc id="4408154" url="https://pl.wikipedia.org/wiki?curid=4408154" title="Kościół św. Jana Chrzciciela w Janowcu Kościelnym">
Kościół św. Jana Chrzciciela w Janowcu Kościelnym

Kościół świętego Jana Chrzciciela – rzymskokatolicki kościół parafialny należący do dekanatu dzierzgowskiego diecezji płockiej.
Obecna świątynia została wzniesiona w stylu neogotyckim na wzór katedry św. Floriana w Warszawie, której projektantem był Józef Pius Dziekoński. Kościół został zbudowany dzięki składkom parafian i dzięki staraniom księdza proboszcza Hieronima Syskiego. Prace budowlane zostały zakończone w 1910 roku. Świątynia przetrwała obydwie wojny światowe bez większych uszkodzeń. W latach 90. XX wieku budowla była restaurowana.

</doc>
<doc id="4408155" url="https://pl.wikipedia.org/wiki?curid=4408155" title="Jean-François Hue">
Jean-François Hue

Jean-François Hue (ur. 1 grudnia 1751 w St-Arnould-en-Yvelines, zm. 26 grudnia 1823 w Paryżu) – francuski malarz.
Życiorys.
Urodzony 1 grudnia 1751 r. w St-Arnould-en-Yvelines, syn kupca z Wersalu. Uczeń Gabriela-François Doyena, a potem Josepha Verneta, w którego pracowni terminował. Bywał także w studiach Simona-Mathurina Lantary i Pierre-Antoine Demachy’ego. Od 30 listopada 1782 r. członek Akademii Francuskiej jako pejzażysta dzięki pracy "Vue prise dans la forêt de Fontainebleau". Jego wczesny dorobek zyskał duże uznanie, Hue był jednym z tych malarzy, którzy tworzyli pejzaże bezpośrednio w kontakcie z naturą.
Pomiędzy 1785 i 1786 r. przebywał w Rzymie, co miało duży i długotrwały wpływ na jego późniejszą twórczość. Jego prace obejmowały tematy zaczerpnięte ze starożytności i związane z marynistyką. W 1791 r. otrzymał od Zgromadzenia Narodowego zadanie dokończenia cyklu "Ports de France" zaczętego przez jego dawnego nauczyciela Verneta. W następnych latach wielokrotnie wystawiał swoje liczne prace. Miał także w okresie rewolucji wkład w konserwację i odnawianie dzieł sztuki.
Zmarł 26 grudnia 1823 r. w Paryżu.

</doc>
<doc id="4408156" url="https://pl.wikipedia.org/wiki?curid=4408156" title="Regionalne Muzeum Młodej Polski „Rydlówka”">
Regionalne Muzeum Młodej Polski „Rydlówka”



</doc>
<doc id="4408161" url="https://pl.wikipedia.org/wiki?curid=4408161" title="Nahorna (obwód brzeski)">
Nahorna (obwód brzeski)

Nahorna (, "Nahornaje"; , "Nagornoje") – wieś na Białorusi, w obwodzie brzeskim, w rejonie baranowickim, w sielsowiecie Wolna.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim. W 2006 roku zmieniono nazwę z Nahornaja (; , "Nagornaja") na Nahornaje.

</doc>
<doc id="4408163" url="https://pl.wikipedia.org/wiki?curid=4408163" title="Héctor Sabatino Cardelli">
Héctor Sabatino Cardelli

Héctor Sabatino Cardelli (ur. 30 sierpnia 1941 w Godoy, zm. 7 listopada 2022 w Rosario) – argentyński duchowny rzymskokatolicki, w latach 2004–2016 biskup San Nicolás de los Arroyos.
Życiorys.
Święcenia kapłańskie przyjął 21 września 1968 i został inkardynowany do archidiecezji Rosario. Po święceniach został profesorem archidiecezjalnych seminariów, zaś w 1976 został proboszczem i kapelanem szpitalnym. Od 1993 delegat biskupi ds. katechezy.
13 maja 1995 został mianowany biskupem pomocniczym Rosario ze stolicą tytularną "Furnos Maior". Sakrę biskupią otrzymał w Rosario 14 lipca 1995. 2 maja 1998 został mianowany biskupem Concordia, rządy w diecezji objął 4 lipca. 21 lutego 2004 został mianowany biskupem San Nicolás de los Arroyos (ingres odbył 1 maja 2004). 21 września 2016 przeszedł na emeryturę.

</doc>
<doc id="4408167" url="https://pl.wikipedia.org/wiki?curid=4408167" title="Villa Verde (Teksas)">
Villa Verde (Teksas)

Villa Verde – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408168" url="https://pl.wikipedia.org/wiki?curid=4408168" title="West Sharyland">
West Sharyland

West Sharyland – jednostka osadnicza w Stanach Zjednoczonych, w stanie Teksas, w hrabstwie Hidalgo.

</doc>
<doc id="4408170" url="https://pl.wikipedia.org/wiki?curid=4408170" title="John Stone">
John Stone



</doc>
<doc id="4408172" url="https://pl.wikipedia.org/wiki?curid=4408172" title="Zjeżdżaj, dziadu!">
Zjeżdżaj, dziadu!



</doc>
<doc id="4408173" url="https://pl.wikipedia.org/wiki?curid=4408173" title="Rabkowicze">
Rabkowicze

Rabkowicze (; ) – wieś na Białorusi, w obwodzie brzeskim, w rejonie baranowickim, w sielsowiecie Wolna.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.

</doc>
<doc id="4408176" url="https://pl.wikipedia.org/wiki?curid=4408176" title="Domingo Salvador Castagna">
Domingo Salvador Castagna

Domingo Salvador Castagna (ur. 12 stycznia 1931 w Buenos Aires) – argentyński duchowny rzymskokatolicki, w latach 1994-2007 arcybiskup Corrientes.
Życiorys.
Święcenia kapłańskie przyjął 4 grudnia 1955. 24 listopada 1978 został mianowany biskupem pomocniczym Buenos Aires ze stolicą tytularną "Germania in Numidia". Sakrę biskupią otrzymał 29 grudnia 1978. 28 sierpnia 1984 został mianowany biskupem San Nicolás de los Arroyos, rządy w diecezji objął 20 października. 22 czerwca 1994 został mianowany arcybiskupem Corrientes, ingres odbył się 27 sierpnia. 27 września 2007 przeszedł na emeryturę.

</doc>
<doc id="4408181" url="https://pl.wikipedia.org/wiki?curid=4408181" title="Martin Luther (dyplomata)">
Martin Luther (dyplomata)

Martin Franz Julius Luther (ur. 16 grudnia 1895 w Berlinie, zm. 13 maja 1945 tamże) – niemiecki polityk nazistowski. Pełnił funkcję doradcy ministra spraw zagranicznych Joachima von Ribbentropa, najpierw w "Dienststelle Ribbentrop", a później w Auswärtiges Amt jako dyplomata, gdy von Ribbentrop zastąpił Konstantina von Neuratha. Brał udział w konferencji Wannsee, na której zaplanowano ostateczne rozwiązanie kwestii żydowskiej. Kopia protokołu z tego spotkania, należąca do Luthera, została odnaleziona w 1947 roku, po raz pierwszy uświadomiła władzom alianckim, że konferencja odbyła się i jaki był jej cel.
Biografia.
Luther zajmował się dekoracją wnętrz. Do partii nazistowskiej i SA wstąpił 1 marca 1933 roku. Pomógł Ribbentropowi uzyskać niski numer członkowski, a kiedy Ribbentrop został wysłany do Londynu jako ambasador w 1936 roku, wynajął on Luthera, by przeniósł meble z Berlina i wykonał dekorację wnętrz nowej niemieckiej ambasady w Londynie. Ribbentrop zaproponował mu później stanowisko w swojej własnej organizacji ds. polityki zagranicznej. Luther zgodził się i odtąd stał się jednym z ulubionych ludzi Ribbentropa. Dwa lata później przejął oddział "Deutschland" i przeniósł go do własnego budynku.
Luther był niezwykle lojalny wobec Heinricha Himmlera. W maju 1940 roku został mianowany na stanowisko łącznika ministerstwa z SS. W lipcu 1941 roku awansował na stanowisko ministerialdirektora w randze "Unterstaatssekretär". Jego efektywna siła przewyższała to, co sugerował jego tytuł i ranga, ponieważ był on łącznikiem między partią a ministerstwem. Poza tym stał się SA Brigadeführerem.
Luther uczestniczył w konferencji w Wannsee w dniu 20 stycznia 1942 r. Jako przedstawiciel Ministerstwa Spraw Zagranicznych, miał za zadanie przekonać niemieckich satelitów i sojuszników do przekazania ich ludności żydowskiej w celu deportacji do obozów śmierci. W tym okresie pracował również jako dekorator wnętrz dla żony Ribbentropa, pomagając jej w projektowaniu jej różnych domów, a także jej ubrań.
W 1943 roku, przy pomocy Franza Rademachera, próbował wyprzeć von Ribbentropa ze stanowiska ministra spraw zagranicznych. Został jednak powstrzymany i wysłany do obozu koncentracyjnego Sachsenhausen w 1944 roku. Hitler chciał go powiesić, ale Himmler przekonał go, aby Luther pracował w obozowym ogrodzie ziołowym. Po nieudanych próbach samobójczych został uwolniony przez wojska radzieckie wiosną 1945 roku; zmarł wkrótce w wyniku niewydolności serca.
Kopia protokołu z Wannsee, wysłanego do Luthra przez Reinharda Heydricha, została odkryta w archiwach ministerialnych w 1947 roku i odegrała ważną rolę w dokumentowaniu konferencji, chociaż Luther był jednym z tych, którzy już wiedzieli, że polityka dotycząca „kwestii żydowskiej” zmieniła się.
Kopia protokołu Luthra jest jedynym zapisem konferencji, która przetrwała wojnę, a jej odkrycie było pierwszym przypadkiem, gdy alianci dowiedzieli się o spotkaniu i spotkaniu następczym w dniu 6 marca 1942 r. Podczas konferencji, Luther wyraził zaniepokojenie „przesiedleniami” na dużą skalę w całej okupowanej Europie, co zdawało się wskazywać, że nie w pełni rozumiał, co jest planowane. Ponadto przygotował memoriał do wykorzystania na konferencji. Został użyty przez negujących Holocaust argumentując, że konferencja nie przedstawiała polityki ludobójstwa, ale nie jest niezgodna ze zmianą polityki.
W kulturze.
W filmie produkcji HBO z 2001 roku Ostateczne rozwiązanie, Luthera zagrał Kevin McNally.

</doc>
<doc id="4408185" url="https://pl.wikipedia.org/wiki?curid=4408185" title="Dramma per musica">
Dramma per musica

Dramma per Musica - Festiwal Oper Barokowych – coroczna impreza kulturalna, przegląd oper barokowych w Polsce. 
W roku 2012 zostało utworzone w Warszawie Stowarzyszenie Miłośników Sztuki Barokowej "Dramma per Musica". W 2015 r. Stowarzyszenie we współpracy z Teatrem Stanisławowskim i Warszawską Operą Kameralną zainicjowało cykliczny Festiwal Oper Barokowych. Po utworzeniu (w roku 2017) Polskiej Opery Królewskiej większość przedstawień festiwalowych odbywa się w gmachu POK. Ponadto imprezy towarzyszące festiwalowi mają miejsce także w: Zamku Królewskim w Warszawie, Domu Polonii - Polonia Open Art Stage, Studio Koncertowym Polskiego Radia im W. Lutosławskiego w Warszawie i in. 
Edycje festiwalu:

</doc>
<doc id="4408187" url="https://pl.wikipedia.org/wiki?curid=4408187" title="Pecan Plantation">
Pecan Plantation

Pecan Plantation – jednostka osadnicza w Stanach Zjednoczonych, w stanie Teksas, w hrabstwie Hood.

</doc>
<doc id="4408189" url="https://pl.wikipedia.org/wiki?curid=4408189" title="Metropolia Puducherry i Cuddalore">
Metropolia Puducherry i Cuddalore

Metropolia Pondicherry i Cuddalore – jedna z 23 metropolii kościoła rzymskokatolickiego w Indiach. Została erygowana 1 września 1886.

</doc>
<doc id="4408190" url="https://pl.wikipedia.org/wiki?curid=4408190" title="Metropolia Pondicherry i Cuddalore">
Metropolia Pondicherry i Cuddalore



</doc>
<doc id="4408191" url="https://pl.wikipedia.org/wiki?curid=4408191" title="Gregg Toland">
Gregg Toland

Gregg Toland (ur. 29 maja 1904 w Charleston, zm. 28 września 1948 w Los Angeles) – amerykański operator filmowy.
Osiągnięcia.
Toland znany jest ze stosowania innowacyjnych technik (m.in. głębi ostrości) w takich klasycznych filmach, jak "Obywatel Kane" (1941) Orsona Wellesa i "Najlepsze lata naszego życia" (1946) Williama Wylera. Laureat Oscara za najlepsze zdjęcia do filmu "Wichrowe Wzgórza" (1939) Williama Wylera. Był sześciokrotnie nominowany do tej nagrody. W ankiecie Międzynarodowej Gildii Operatorów Filmowych z 2003 uznano Tolanda za jednego z 10 najwybitniejszych operatorów w historii kina.
Filmografia.
Jako operator filmowy, w trakcie ponad 20-letniej aktywności zawodowej, uczestniczył w realizacji 68 filmów krótko- i pełnometrażowych.

</doc>
<doc id="4408193" url="https://pl.wikipedia.org/wiki?curid=4408193" title="Oak Trail Shores">
Oak Trail Shores

Oak Trail Shores – jednostka osadnicza w Stanach Zjednoczonych, w stanie Teksas, w hrabstwie Hood.

</doc>
<doc id="4408194" url="https://pl.wikipedia.org/wiki?curid=4408194" title="Metropolia Raipur">
Metropolia Raipur

Metropolia Raipur – jedna z 23 metropolii kościoła rzymskokatolickiego w Indiach. Została erygowana 27 lutego 2003

</doc>
<doc id="4408197" url="https://pl.wikipedia.org/wiki?curid=4408197" title="Santiago Wanderers Valparaíso">
Santiago Wanderers Valparaíso



</doc>
<doc id="4408199" url="https://pl.wikipedia.org/wiki?curid=4408199" title="Canyon Creek">
Canyon Creek

Canyon Creek – jednostka osadnicza w Stanach Zjednoczonych, w stanie Teksas, w hrabstwie Hood.

</doc>
<doc id="4408204" url="https://pl.wikipedia.org/wiki?curid=4408204" title="Jolanta Napiórkowska-Kowalik">
Jolanta Napiórkowska-Kowalik

Jolanta Maria Napiórkowska-Kowalik (ur. 17 września 1939 w Warszawie, zm. 21 maja 2017 w Lublinie) – polska entomolog lepidopterolog.
Życiorys.
W 1962 ukończyła studia magisterskie na Uniwersytet Marii Curie-Skłodowskiej w Lublinie, w 1974 została doktorem nauk przyrodniczych, a w 1997 na lubelskiej Akademii Rolniczej przedstawiła pracę habilitacyjną pt. "Wpływ żerowania owadów na zmiany fizjologiczne i biochemiczne roślin żywicielskich na przykładzie modelu galasotwórcze błonkówki – dęby". Prowadziła badania nad biologią, ekologią i szkodliwością gatunków z rodzaju Noctuidae, które występują w agrocenozach i na terenach zielonych miast. Pracując naukowo w Katedrze Entomologii Wydziału Ogrodnictwa i Architektury Krajobrazu Akademii Rolniczej w Lublinie zajmowała się parazytoidami regulującymi liczebność sówkowatych. Dorobek naukowy dr. hab. Jolanty Napiórkowskiej-Kowalik obejmuje 25 publikacji, z tego 18 jest oryginalnymi pracami naukowymi. W 1980-1986 przewodniczyła lubelskiemu oddziałowi Polskiego Towarzystwa Entomologicznego.
Zmarła 21 maja 2017, pochowana na cmentarzu katolickim przy ulicy Lipowej w Lublinie.

</doc>
<doc id="4408205" url="https://pl.wikipedia.org/wiki?curid=4408205" title="Sand Springs (Teksas)">
Sand Springs (Teksas)

Sand Springs – jednostka osadnicza w Stanach Zjednoczonych, w stanie Teksas, w hrabstwie Howard.

</doc>
<doc id="4408208" url="https://pl.wikipedia.org/wiki?curid=4408208" title="Fort Hancock">
Fort Hancock

Fort Hancock – jednostka osadnicza w Stanach Zjednoczonych, w stanie Teksas, w hrabstwie Hudspeth.

</doc>
<doc id="4408212" url="https://pl.wikipedia.org/wiki?curid=4408212" title="Festiwal Opery Współczesnej">
Festiwal Opery Współczesnej

Festiwal Opery Współczesnej we Wrocławiu (też: Festiwal Oper Współczesnych+) – festiwal operowy organizowany od 2008 roku przez Operę Wrocławską.
Festiwal promuje i popularyzuje polską i światową operę współczesną.
Na pierwszej edycji festiwalu odbyły się m.in. prapremiery oper: "Antygona" Zbigniewa Rudzińskiego, "Jutro" Tadeusza Bairda, "Kolonia karna" Joanny Bruzdowicz, "Raj utracony" Krzysztofa Pendereckiego.
V edycja festiwalu przyniosła m.in. światową prapremierę opery Leszka Możdżera "Immanuel Kant".
Edycje festiwalu:

</doc>
<doc id="4408214" url="https://pl.wikipedia.org/wiki?curid=4408214" title="Lake Meredith Estates">
Lake Meredith Estates

Lake Meredith Estates – jednostka osadnicza w Stanach Zjednoczonych, w stanie Teksas, w hrabstwie Hutchinson.

</doc>
<doc id="4408215" url="https://pl.wikipedia.org/wiki?curid=4408215" title="Perrin">
Perrin

Perrin – jednostka osadnicza w Stanach Zjednoczonych, w stanie Teksas, w hrabstwie Jack.

</doc>
<doc id="4408216" url="https://pl.wikipedia.org/wiki?curid=4408216" title="Metropolia Ranchi">
Metropolia Ranchi

Metropolia Ranchi – jedna z 23 metropolii kościoła rzymskokatolickiego w Indiach. Została erygowana 19 września 1953.

</doc>
<doc id="4408218" url="https://pl.wikipedia.org/wiki?curid=4408218" title="Beata Dąbrowska">
Beata Dąbrowska

Beata Dąbrowska (ur. 5 stycznia 1960 w Lublinie, zm. 14 marca 2016) – polska dyrygent chóru, dr hab. sztuk muzycznych, profesor nadzwyczajny UMCS.
Życiorys.
Pracowała na Wydziale Artystycznym Uniwersytetu Marii Curie-Skłodowskiej. Dyrygent założonego przez siebie Chóru Kameralnego Towarzystwa Muzycznego im. H. Wieniawskiego. Miała tytuł naukowy doktora habilitowanego, a od 2003 była profesorem nadzwyczajnym Uniwersytetu Marii Skłodowskiej w Lublinie.
18 marca 2016 została pochowana na cmentarzu przy ul. Lipowej.

</doc>
<doc id="4408224" url="https://pl.wikipedia.org/wiki?curid=4408224" title="Metropolia Shillong">
Metropolia Shillong

Metropolia Shillong – jedna z 23 metropolii kościoła rzymskokatolickiego w Indiach. Została erygowana 26 czerwca 1969.

</doc>
<doc id="4408225" url="https://pl.wikipedia.org/wiki?curid=4408225" title="Bitwa cesarskiej kawalerii z Turkami">
Bitwa cesarskiej kawalerii z Turkami

Bitwa cesarskiej kawalerii z Turkami – obraz olejny namalowany przez niemieckiego malarza Augusta Querfurta w pierwszej połowie XVIII wieku, znajdujący się w Galerii Obrazów Pałacu Na Wyspie w Łazienkach Królewskich w Warszawie.
Opis.
August Querfurt w swojej twórczości często malował bitwy z Turkami. Obraz prawdopodobnie nawiązuje do wojny jaką w latach 1735–1739 stoczyły ze sobą Austria i Turcja, będącej częścią toczącej się w tych samych latach wojny rosyjsko-tureckiej. 
Płótno przedstawia bitwę austriackiej kawalerii z oddziałem tureckim. Zwraca uwagę zaciętość potyczki, ranne konie i elementy tureckiego uzbrojenia leżące na ziemi: zakrzywiona szabla o nazwie bułat, tarcza, kołczan ze strzałami i turban. Nad walczącymi powiewają dwie chorągwie jednak szkicowość wykonania bitwy nie pozwala na odczytanie szczegółów. Wydaje się, że po lewej stronie mniejsza chorągiew jest zielona, czyli muzułmańska zaś większa po prawej jest biało-czerwona, czyli w barwach austriackiej monarchii. Niewykluczone że jest to tylko pretekst do ubarwienia typowej sceny batalistycznej elementami egzotyki.

</doc>
<doc id="4408227" url="https://pl.wikipedia.org/wiki?curid=4408227" title="Notocheirus hubbsi">
Notocheirus hubbsi

Notocheirus hubbsi – słabo poznany gatunek morskiej ryby aterynokształtnej z monotypowej rodziny Notocheiridae, jedyny przedstawiciel rodzaju "Notocheirus", opisany naukowo przez H. W. Clarka w 1937. Występuje w przybrzeżnych wodach Chile. Żywi się planktonem.

</doc>
<doc id="4408228" url="https://pl.wikipedia.org/wiki?curid=4408228" title="Metropolia Werapoly">
Metropolia Werapoly

Metropolia Werapoly – jedna z 23 metropolii kościoła rzymskokatolickiego w Indiach. Została erygowana 1 września 1886.

</doc>
<doc id="4408229" url="https://pl.wikipedia.org/wiki?curid=4408229" title="Nahornaje (obwód brzeski)">
Nahornaje (obwód brzeski)



</doc>
<doc id="4408231" url="https://pl.wikipedia.org/wiki?curid=4408231" title="Martín de Elizalde">
Martín de Elizalde

Martín de Elizalde (ur. 23 października 1940 w Buenos Aires) – argentyński duchowny rzymskokatolicki, w latach 1999–2015 biskup Nueve de Julio, benedyktyn.
Życiorys.
11 lutego 1961 złożył benedyktyńskie śluby zakonne. Święcenia kapłańskie przyjął 9 stycznia 1971. 6 lipca 1999 został prekonizowany biskupem Nueve de Julio. Sakrę biskupią otrzymał 14 września 1999, ingres odbył się dzień później. 1 grudnia 2015 przeszedł na emeryturę.

</doc>
<doc id="4408236" url="https://pl.wikipedia.org/wiki?curid=4408236" title="Metropolia Wisakhapatnam">
Metropolia Wisakhapatnam

Metropolia Wisakhapatnam – jedna z 23 metropolii kościoła rzymskokatolickiego w Indiach. Została erygowana 16 października 2001.

</doc>
<doc id="4408245" url="https://pl.wikipedia.org/wiki?curid=4408245" title="Luis Eichhorn">
Luis Eichhorn

Luis Guillermo Eichhorn (ur. 26 czerwca 1942 w Gilbert, zm. 25 maja 2022 w Gualeguaychú) – argentyński duchowny rzymskokatolicki, w latach 2005-2017 biskup Morón.
Życiorys.
Święcenia kapłańskie przyjął 21 grudnia 1968 i został inkardynowany do diecezji Gualeguaychú. Był m.in. rektorem niższego seminarium, wykładowcą na wyższych uczelniach diecezjalnych, a także wikariuszem generalnym diecezji.
5 grudnia 1996 został prekonizowany biskupem Gualeguaychú. Sakrę biskupią otrzymał 19 marca 1997. 30 listopada 2004 został mianowany biskupem Morón, ingres odbył się 12 marca 2005. 30 czerwca 2017 przeszedł na emeryturę.

</doc>
<doc id="4408247" url="https://pl.wikipedia.org/wiki?curid=4408247" title="Lolita (Teksas)">
Lolita (Teksas)

Lolita – jednostka osadnicza w Stanach Zjednoczonych, w stanie Teksas, w hrabstwie Jackson.

</doc>
<doc id="4408252" url="https://pl.wikipedia.org/wiki?curid=4408252" title="Vanderbilt (Teksas)">
Vanderbilt (Teksas)

Vanderbilt – jednostka osadnicza w Stanach Zjednoczonych, w stanie Teksas, w hrabstwie Jackson.

</doc>
<doc id="4408259" url="https://pl.wikipedia.org/wiki?curid=4408259" title="Ramadijja">
Ramadijja

Ramadijja (arab. رمادية) – wieś w Syrii, w muhafazie Aleppo, w dystrykcie Afrin. W 2004 roku liczyła 759 mieszkańców.

</doc>
<doc id="4408261" url="https://pl.wikipedia.org/wiki?curid=4408261" title="Olga Pulić">
Olga Pulić

Olga Pulić z domu Gere (ur. 27 września 1942 w Nowym Sadzie) – jugosłowiańska lekkoatletka, specjalistka skoku wzwyż, wicemistrzyni Europy z 1962.
Zajęła 8. miejsce w skoku wzwyż na mistrzostwach Europy w 1958 w Sztokholmie. Na igrzyskach olimpijskich w 1960 w Rzymie zajęła 9. miejsce (wraz z czterema innymi zawodniczkami).
Zdobyła srebrny medal na mistrzostwach Europy w 1962 w Belgradzie, za Iolandą Balaș z Rumunii, a przed Lindą Knowles z Wielkiej Brytanii. Zajęła 7. miejsce na igrzyskach olimpijskich w 1964 w Tokio.
Na pierwszych europejskich igrzyskach halowych w 1966 w Dortmundzie zdobyła srebrny medal za Iolandą Balaș, a na mistrzostwach Europy w 1966 w Budapeszcie zajęła 5. miejsce. Zwyciężyła w mistrzostwach krajów bałkańskich w 1966 w Sarajewie.
Olga Pulić była mistrzynią Jugosławii w skoku wzwyż w latach 1960–1966, a także halową mistrzynią Jugosławii w 1961 i 1963.
Wielokrotnie poprawiała rekord Jugosławii w skoku wzwyż od wyniku 1,60 m (4 maja 1958 w Nowym Sadzie) do 1,76 m (14 września 1962 w Belgradzie).

</doc>
<doc id="4408263" url="https://pl.wikipedia.org/wiki?curid=4408263" title="Tall Sallur">
Tall Sallur

Tall Sallur (arab. تل سلور) – wieś w Syrii, w muhafazie Aleppo, w dystrykcie Afrin. W 2004 roku liczyła 533 mieszkańców.

</doc>
<doc id="4408264" url="https://pl.wikipedia.org/wiki?curid=4408264" title="Tall Salur">
Tall Salur



</doc>
<doc id="4408266" url="https://pl.wikipedia.org/wiki?curid=4408266" title="Olga Gere">
Olga Gere



</doc>
<doc id="4408267" url="https://pl.wikipedia.org/wiki?curid=4408267" title="Aszkan Gharbi">
Aszkan Gharbi

Aszkan Gharbi (arab. اشكان غربي) – wieś w Syrii, w muhafazie Aleppo, w dystrykcie Afrin. W 2004 roku liczyła 947 mieszkańców.

</doc>
<doc id="4408269" url="https://pl.wikipedia.org/wiki?curid=4408269" title="Masikan">
Masikan

Masikan (arab. ماسيكان) – wieś w Syrii, w muhafazie Aleppo, w dystrykcie Afrin. W 2004 roku liczyła 424 mieszkańców.

</doc>
<doc id="4408270" url="https://pl.wikipedia.org/wiki?curid=4408270" title="Janusz Rulka">
Janusz Rulka

Janusz Rulka (ur. 5 lipca 1936 w Płocku, zm. 26 kwietnia 2016 w Bydgoszczy) – profesor nauk humanistycznych, historyk, specjalizujący się w dydaktyce historii oraz wiedzy o społeczeństwie.
Życiorys.
Urodzony w Płocku. Po II wojnie światowej mieszkał we Wrocławiu, gdzie ukończył szkołę podstawową i liceum ogólnokształcące. Następnie podjął studia na Uniwersytecie Mikołaja Kopernika w Toruniu, które ukończył w 1956. W wieku 20 lat uzyskał dyplom magistra historii. Po studiach pracował w szkole podstawowej (do 1957), był wychowawcą w internacie, nauczycielem historii w Liceum Pedagogicznym (1959–1964), wykładowcą w Studium Nauczycielskim w Bydgoszczy (1964–1967), adiunktem w Instytucie Historii i Archiwistyki Uniwersytetu Mikołaja Kopernika w Toruniu (1967–1974), od 1974 nieprzerwanie związany z Wydziałem Humanistycznym Wyższej Szkoły Nauczycielskiej, potem Wyższej Szkoły Pedagogicznej, następnie Akademii Bydgoskiej i Uniwersytetu Kazimierza Wielkiego w Bydgoszczy. Po przejściu na emeryturę (2005) nauczał w Kujawsko-Pomorskiej Szkole Wyższej w Bydgoszczy.
Doktoryzował się w 1967 w oparciu o pracę pt. "Wpływ filmu na rozwój myślenia historycznego uczniów", której promotorem był prof. dr Tadeusz Słowikowski. W 1975 na Wydziale Humanistycznym Wyższej Szkoły Pedagogicznej w Krakowie przedłożył pracę habilitacyjną pt. "Recepcja informacji polityczno-społecznych przez młodzież szkolną". Na jej podstawie nadano mu stopień doktora habilitowanego. W 1993 uzyskał tytuł profesora nadzwyczajnego Wyższej Szkoły Pedagogicznej w Bydgoszczy, a w 1997 profesora zwyczajnego.
W latach 1974–1975 był prodziekanem Wydziału Pedagogicznego, w latach 1975–1980 prorektorem ds. nauki w WSP w Bydgoszczy, w latach 1990–1996 prodziekanem Wydziału Humanistycznego tejże Uczelni. Przez wiele lat kierował Zakładem Dydaktyki w Instytucie Historii i Archiwistyki UMK w Toruniu, a następnie Zakładem Dydaktyki i Wiedzy o Społeczeństwie w WSP/AB/Uniwersytecie Kazimierza Wielkiego w Bydgoszczy aż do przejścia na emeryturę w 2005.
Dorobek naukowy.
Był członkiem Komisji Dydaktyki Komitetu Nauk Historycznych Polskiej Akademii Nauk (wiceprzewodniczący), Międzynarodowego Stowarzyszenia Dydaktyków Historii (Society of History Didactics), Komisji Dydaktycznej Polskiego Towarzystwa Historycznego (w latach 1978–1980 przewodniczący), Rady Głównej Szkolnictwa Wyższego (1982-1985), Zarządu Bydgoskiego Towarzystwa Naukowego, ekspertem Ministerstwa Oświaty, konsultantem Międzynarodowego Instytutu Podręczników Szkolnych w Brunszwiku. Współpracował z Instytutem Historii w Greifswaldzie i Rostocku. Brał udział w pracach kolegium redakcyjnym czasopism "Wiadomości Historyczne” oraz "Edukacja Humanistyczna".
Wypromował 9 doktorów oraz ponad 200 magistrów. Opublikował ponad 200 artykułów naukowych i opracowań książkowych. Był autorem podręczników szkolnych, przewodników metodycznych, programów nauczania, zeszytów ćwiczeń z historii oraz z wiedzy o społeczeństwie.

</doc>
<doc id="4408272" url="https://pl.wikipedia.org/wiki?curid=4408272" title="Edmund Kowalski">
Edmund Kowalski

Edmund Leon Kowalski (ur. 15 listopada 1942 w Zapędowie, zm. 21 listopada 2018 w Grudziądzu) – polski samorządowiec, burmistrz Tucholi, Honorowy Obywatel Gminy Tuchola.
Życiorys.
Syn Leona i Marianny. Po raz pierwszy na urząd burmistrza Tucholi został wybrany po wyborach samorządowych w 1994 roku, urząd piastując od 2 lipca 1994 roku do 29 października 1998. Ponownie urząd burmistrza Tucholi sprawował od 19 listopada 2002 roku do 6 grudnia 2006 roku. Za zasługi został uhonorowany w dniu 25 czerwca 2015 tytułem Honorowego Obywatela Gminy Tuchola.
W 2004 odznaczony Krzyżem Kawalerskim Orderu Odrodzenia Polski.
Zmarł 21 listopada 2018. Został pochowany na cmentarzu komunalnym w Rudzkim Moście.

</doc>
<doc id="4408274" url="https://pl.wikipedia.org/wiki?curid=4408274" title="As-Sawwan al-Kabir">
As-Sawwan al-Kabir

As-Sawwan al-Kabir (arab. الصوان الكبير) – wieś w Syrii, w muhafazie Aleppo, w dystrykcie Afrin. W 2004 roku liczyła 630 mieszkańców.

</doc>
<doc id="4408275" url="https://pl.wikipedia.org/wiki?curid=4408275" title="Zamosze (przystanek kolejowy w obwodzie brzeskim)">
Zamosze (przystanek kolejowy w obwodzie brzeskim)

Zamosze (biał. "Замошша", ros. "Замошье") – przystanek kolejowy w miejscowości Zamosze, w rejonie baranowickim, w obwodzie brzeskim, na Białorusi. Leży na linii Równe – Baranowicze – Wilno.

</doc>
<doc id="4408277" url="https://pl.wikipedia.org/wiki?curid=4408277" title="Dżandżala">
Dżandżala

Dżandżala (arab. جنجلة) – wieś w Syrii, w muhafazie Aleppo, w dystrykcie Afrin. W 2004 roku liczyła 344 mieszkańców.

</doc>
<doc id="4408278" url="https://pl.wikipedia.org/wiki?curid=4408278" title="Al-Alja">
Al-Alja

Al-Alja (arab. العلياء) – wieś w Syrii, w muhafazie Aleppo, w dystrykcie Afrin. W 2004 roku liczyła 43 mieszkańców.

</doc>
<doc id="4408282" url="https://pl.wikipedia.org/wiki?curid=4408282" title="Barband">
Barband

Barband (arab. بربند) – wieś w Syrii, w muhafazie Aleppo, w dystrykcie Afrin. W 2004 roku liczyła 234 mieszkańców.

</doc>
<doc id="4408283" url="https://pl.wikipedia.org/wiki?curid=4408283" title="Żeleźnica (przystanek kolejowy)">
Żeleźnica (przystanek kolejowy)

Żeleźnica (biał. "Жалезніца", ros. "Железница") – przystanek kolejowy w miejscowości Zoryczy, w rejonie baranowickim, w obwodzie brzeskim, na Białorusi. Leży na linii Równe – Baranowicze – Wilno.
Nazwa pochodzi od pobliskiej wsi Żeleźnica.

</doc>
<doc id="4408285" url="https://pl.wikipedia.org/wiki?curid=4408285" title="Hamszu">
Hamszu

Hamszu (arab. حمشو) – wieś w Syrii, w muhafazie Aleppo, w dystrykcie Afrin. W 2004 roku liczyła 525 mieszkańców.

</doc>
<doc id="4408286" url="https://pl.wikipedia.org/wiki?curid=4408286" title="Rajdowe Samochodowe Mistrzostwa Polski 2019">
Rajdowe Samochodowe Mistrzostwa Polski 2019

Rajdowe Samochodowe Mistrzostwa Polski 2019 to kolejny sezon rajdów samochodowych rozgrywanych w roku 2019, mających na celu wyłonienie najlepszego kierowcy wraz z pilotem na polskich drogach.
W sezonie tym podobnie jak w ubiegłym roku niektóre rajdy były punktowane podwójnie. Dotyczyło to trzech rajdów: Polskiego, Rzeszowskiego, Dolnośląskiego. Były to rajdy dwuetapowe, gdzie wszystkie zdobyte punkty były mnożone razy dwa plus dodatkowe punkty za odcinek specjalny – Power Stage (pozwoli to zawodnikowi na zdobycie 55 punktów w jednym rajdzie).
W sezonie 2019 mistrzem Polski został Mikołaj Marczyk, który wygrał trzy z siedmiu rund RSMP. Został tym samym najmłodszym mistrzem Polski w rajdach triumfując w klasyfikacji generalnej w wieku 23 lat. Drugie miejsce zajął Tomasz Kasperczyk wygrywając jedną eliminację, a trzecie Francuz Bryan Bouffier, który również wygrał jedną rundę mistrzostw.
Zgłoszeni kierowcy.
Poniższa lista zgłoszeń obejmuje tylko zawodników jeżdżących samochodami najwyższej grupy R5 i RGT (klasa 2) oraz niektórych z klasy Open.
Końcowa klasyfikacja generalna kierowców RSMP sezonu 2019.
Punkty otrzymuje 10 pierwszych zawodników, którzy ukończą rajd według klucza:
Wyjątkiem od powyższej punktacji są trzy rajdy rozgrywane w tym sezonie (tzw. dwuetapowe Rajd Polski, Rajd Rzeszowski i Rajd Dolnośląski), gdzie zgromadzony dorobek punktowy będzie mnożony razy dwa plus dodatkowo punkty zdobyte za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage. Do klasyfikacji końcowej uwzględniano sześć z siedmiu najlepszych startów.
Statystyki sezonu 2019.
Zwycięzcy odcinków specjalnych
Liderzy rajdu
Zwycięzcy klas, zespoły i kluby.
W wykazach przedstawiających zwycięzców poszczególnych klas pogrubioną czcionką zaznaczono kierowców i pilotów, którzy zdobyli tytuły mistrza, wicemistrza i drugiego wicemistrza Polski.

</doc>
<doc id="4408289" url="https://pl.wikipedia.org/wiki?curid=4408289" title="Bilalijja">
Bilalijja

Bilalijja (arab. بلالية) – wieś w Syrii, w muhafazie Aleppo, w dystrykcie Afrin. W 2004 roku liczyła 642 mieszkańców.

</doc>
<doc id="4408291" url="https://pl.wikipedia.org/wiki?curid=4408291" title="Al-Birajn">
Al-Birajn

Al-Birajn (arab. البئرين) – wieś w Syrii, w muhafazie Aleppo, w dystrykcie Afrin. W 2004 roku liczyła 311 mieszkańców.

</doc>
<doc id="4408292" url="https://pl.wikipedia.org/wiki?curid=4408292" title="Buna (Teksas)">
Buna (Teksas)

Buna – jednostka osadnicza w Stanach Zjednoczonych, w stanie Teksas, w hrabstwie Jasper.

</doc>
<doc id="4408294" url="https://pl.wikipedia.org/wiki?curid=4408294" title="Mordzicze (stacja kolejowa)">
Mordzicze (stacja kolejowa)

Mordzicze (biał. "Мордзічы", ros. "Мордичи") – stacja kolejowa w miejscowości Zoryczy, w rejonie baranowickim, w obwodzie brzeskim, na Białorusi. Leży na linii Równe – Baranowicze – Wilno.
Nazwa pochodzi od dawnej nazwy wsi Zoryczy.

</doc>
<doc id="4408295" url="https://pl.wikipedia.org/wiki?curid=4408295" title="Evadale">
Evadale

Evadale – jednostka osadnicza w Stanach Zjednoczonych, w stanie Teksas, w hrabstwie Jasper.

</doc>
<doc id="4408296" url="https://pl.wikipedia.org/wiki?curid=4408296" title="Iskak Ibrajew">
Iskak Ibrajew

Iskak Ibrajew (ros. Искак Ибраев, kaz. Ысқақ Ыбыраев, ur. w aule Karatał, obecnie w rejonie siergiejewskim w obwodzie północnokazachstańskim, zm. 13 czerwca 1965) – radziecki wojskowy, porucznik, Bohater Związku Radzieckiego (1945).
Życiorys.
Urodził się w kazachskiej rodzinie chłopskiej. W 1927 skończył 7-letnią szkołę, a w 1930 technikum pedagogiczne w Pietropawłowsku, pracował jako nauczyciel wiejski, w 1940 został członkiem WKP(b). Od lipca 1942 służył w Armii Czerwonej, ukończył przyśpieszony kursy szkoły wojskowo-politycznej i został zastępcą dowódcy kompanii ds. politycznych w 50 pułku piechoty, od 1943 do stycznia 1944 uczył się w wojskowej szkole piechoty w Mohylewie. Od lipca 1944 uczestniczył w wojnie z Niemcami, w stopniu porucznika dowodził plutonem w 177 gwardyjskim pułku piechoty 60 Gwardyjskiej Dywizji Piechoty 5 Armii Uderzeniowej 1 Białoruskiego. W styczniu 1945 wyróżnił się w walkach w rejonie Bud Augustowskich, gdzie po wymianie ognia artyleryjskiego, prowadząc za sobą żołnierzy, wdarł się do okopu wroga i w walce wręcz zabił niemieckiego oficera i kilku żołnierzy, a po zdobyciu okopu, dowodząc plutonem, przyczynił się do zniszczenia stanowiska ogniowego wroga i ubezpieczenia działań kompanii, następnie sforsował Pilicę. Po wojnie został zwolniony do rezerwy, od lutego do listopada 1946 pracował jako instruktor działu kadr Wiejskiego Komitetu Obwodowego Komunistycznej Partii (bolszewików) Kazachstanu, w 1948 ukończył szkołę partyjną przy KC KP(b)K w Ałma-Acie i został III sekretarzem rejonowego komitetu partyjnego, od 1957 pracował jako sekretarz partyjnych komitetów sowchozów zbożowych. Zmarł po ciężkiej chorobie, został pochowany we wsi Lenino w rejonie siergiejewskim. Jego imieniem nazwano sowchoz, w którym pracował, a także ulice, m.in. w Pietropawłowsku, w 2001 wieś Lenino przemianowano na auł Iskaka Ibrajewa.

</doc>
<doc id="4408298" url="https://pl.wikipedia.org/wiki?curid=4408298" title="Mickiewicze (stacja kolejowa)">
Mickiewicze (stacja kolejowa)

Mickiewicze (biał. "Міцкевічы", ros. "Мицкевичи") – stacja kolejowa w miejscowości Mickiewicze, w rejonie baranowickim, w obwodzie brzeskim, na Białorusi. Leży na linii Równe – Baranowicze – Wilno.
Stacja istniała przed II wojną światową.

</doc>
<doc id="4408299" url="https://pl.wikipedia.org/wiki?curid=4408299" title="Sam Rayburn (Teksas)">
Sam Rayburn (Teksas)

Sam Rayburn – jednostka osadnicza w Stanach Zjednoczonych, w stanie Teksas, w hrabstwie Jasper.

</doc>
<doc id="4408302" url="https://pl.wikipedia.org/wiki?curid=4408302" title="As-Sawan al-Kabir">
As-Sawan al-Kabir



</doc>
<doc id="4408303" url="https://pl.wikipedia.org/wiki?curid=4408303" title="Grzegorz Matula">
Grzegorz Matula

Grzegorz Matula (ur. 16 lutego 1955, zm. 20 listopada 2018) – polski zawodnik, trener i dziennikarz brydżowy.
Życiorys.
Był członkiem Polskiego Związku Brydża Sportowego, wielokrotnym medalistą Mistrzostw Polski oraz reprezentantem Polski. W 1978 zajmują 5. miejsce na Drużynowych Mistrzostwach Europy Juniorów w Stirling, w Szkocji. W 1980 wraz z Andrzejem Jaszczakiem zajął 8, miejsce w kategorii juniorów na Mistrzostwach Europy Par w Monte Carlo. Posiadał tytuł arcymistrza. Był trenerem brydżowym II klasy. W 1985 został odznaczony Brązową Odznaką PZBS.

</doc>
<doc id="4408305" url="https://pl.wikipedia.org/wiki?curid=4408305" title="Al-Alija (Aleppo)">
Al-Alija (Aleppo)



</doc>
<doc id="4408306" url="https://pl.wikipedia.org/wiki?curid=4408306" title="Al-Barin">
Al-Barin



</doc>
<doc id="4408309" url="https://pl.wikipedia.org/wiki?curid=4408309" title="Central Gardens">
Central Gardens

Central Gardens – jednostka osadnicza w Stanach Zjednoczonych, w stanie Teksas, w hrabstwie Jefferson.

</doc>
<doc id="4408310" url="https://pl.wikipedia.org/wiki?curid=4408310" title="Złahoda-Dnipro-1">
Złahoda-Dnipro-1

Złahoda-Dnipro-1 (ukr. ЖФК «Злагода-Дніпро-1») – ukraiński klub piłki nożnej kobiet, mający siedzibę w mieście Dniepr w południowo-środkowej części kraju. Od sezonu 2017 występuje w rozgrywkach ukraińskiej Wyższej ligi.
Historia.
Chronologia nazw:
Klub piłkarski Olimp został założony w Dniepropetrowsku w 2008 roku. Na początku zespół startował w rozgrywkach Mistrzostw Ukrainy w futsalu kobiet. W sezonie 2009/10 i 2011/12 klub zdobył wicemistrzostwo Ukrainy w futsalu, a w 2012/13 i 2016/17 był trzecim w końcowej klasyfikacji. Od 2012 nazywał się Złahoda-Olimpik Dniepropetrowsk.
W sezonie 2016 klub z nazwą Złahoda-Dnipro-1 zgłosił się do rozgrywek Pierwszej ligi. Najpierw zakwalifikował się do turnieju finałowego, a potem w finale zajął drugie miejsce i awansował do Wyższej ligi. W sezonie 2017 zajął 6.miejsce. W następnym sezonie 2017/18 spadł na 7.pozycję.
Barwy klubowe, strój, herb, hymn.
Klub ma barwy czerwono-białe. Piłkarki swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Herb klubu wykonany w formie okrągłej czerwonej tarczy, na której umieszczona duża piłka nożna, a wokół niej podana nazwa "Piłkarski klub Złahoda". W dolnej części znajduje się flaga Ukrainy.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2018).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich (stan na 31-05-2018).
Struktura klubu.
Stadion.
Klub rozgrywa swoje mecze domowe na stadionie Stadion Parku Mołodiżny w Dnieprze, który może pomieścić 1000 widzów.

</doc>
<doc id="4408311" url="https://pl.wikipedia.org/wiki?curid=4408311" title="Fannett">
Fannett

Fannett – jednostka osadnicza w Stanach Zjednoczonych, w stanie Teksas, w hrabstwie Jefferson.

</doc>
<doc id="4408314" url="https://pl.wikipedia.org/wiki?curid=4408314" title="Las Lomitas">
Las Lomitas

Las Lomitas – jednostka osadnicza w Stanach Zjednoczonych, w stanie Teksas, w hrabstwie Jim Hogg.

</doc>
<doc id="4408315" url="https://pl.wikipedia.org/wiki?curid=4408315" title="Metropolia Hanoi">
Metropolia Hanoi

Metropolia Hanoi – jedna z 3 metropolii kościoła rzymskokatolickiego w Wietnamie. Została erygowana 24 listopada 1960.

</doc>
<doc id="4408317" url="https://pl.wikipedia.org/wiki?curid=4408317" title="South Fork Estates">
South Fork Estates

South Fork Estates – jednostka osadnicza w Stanach Zjednoczonych, w stanie Teksas, w hrabstwie Jim Hogg.

</doc>
<doc id="4408321" url="https://pl.wikipedia.org/wiki?curid=4408321" title="Grigorij Agieszyn">
Grigorij Agieszyn

Grigorij Siewastjanowicz Agieszyn (ros. Григорий Севастьянович Агешин, ur. we wsi Bolszaja Żurawka w obwodzie saratowskim, zm. 8 lutego 1982 w Arkadaku) – radziecki wojskowy i partyzant, czerwonoarmista, Bohater Związku Radzieckiego (1945).
Życiorys.
Urodził się w rodzinie chłopskiej. Miał wykształcenie podstawowe, pracował jako kierownik stołówki w sowchozie, 1941-1945 służył w Armii Czerwonej. Po ataku Niemiec na ZSRR walczył na Froncie Zachodnim, od lipca 1941 do lipca 1944 walczył w składzie Brygady Partyzanckiej „Za Radziecką Białoruś” jako szeregowy partyzant i dowódca plutonu dywersyjnego, w lipcu 1944 wrócił w skład regularnej armii radzieckiej i został żołnierzem 3 batalionu 1281 pułku piechoty 60 Dywizji Piechoty 125 Korpusu Piechoty 47 Armii 1 Frontu Białoruskiego. Brał udział w walkach na terytorium Białorusi, Polski i Niemiec, był ranny i kontuzjowany, 15 stycznia 1945 wyróżnił się podczas walk o most oraz uchwycenie i likwidację przyczółka nad Wisłą na północno-zachodnich przedmieściach Warszawy, gdy ogniem i granatami zlikwidował w ziemiance niemieckich żołnierzy pilnujących mostu na Wiśle i odpalił czerwoną flarę będącą sygnałem dla radzieckich saperów, by rozminowali most. Po wojnie został zdemobilizowany, pracował jako przewodniczący kołchozu.
Odznaczenia.
I dwa inne medale.

</doc>
<doc id="4408323" url="https://pl.wikipedia.org/wiki?curid=4408323" title="Florian Munteanu">
Florian Munteanu

Florian Munteanu (ur. 13 października 1990) – rumuński bokser, aktor i model fitness urodzony w Niemczech, nazywany „Big Nasty”, który startował w kategorii wagi ciężkiej i był ambasadorem SuperKombat. W 2018 ogłoszono, że zagra Viktora Drago, syna Ivana Drago, w sequelu "Creed II".
Życiorys.
Wczesne lata.
Urodził się i wychowywał w Monachium w rodzinie chrześcijańskiej. Jego ojciec był także zawodowym bokserem i sportowcem. Tym samym stał się największą inspiracją dla Munteanu w młodym wieku do treningów siłowych i ćwiczeń.
Studiował na kierunku zarządzania sportem, mediami i wydarzeniami na Uniwersytecie Monachijskim. W 2014 ukończył studia i uzyskał tytuł licencjata.
Początki kariery.
Jego przydomek „Big Nasty” wymyślili fani ze względu na jego muskulaturę i budowę ciała. Jako fotomodel fitness zdobył 230 tys. obserwujących Instagram.
W 2016 wystąpił w epizodycznej roli Razvana w niemieckim dramacie krótkometrażowym "Bogat". Munteanu podpisał kontrakt z The Gersh Agency w Los Angeles w Kalifornii. Został ambasadorem SuperKombat, organizacji walk z siedzibą w Bukareszcie, w Rumunii. 
Creed II.
W momencie, kiedy na początku 2018 Sylvester Stallone ogłosił, że syna Ivana Drago w sequelu "" zagra Florian Munteanu, w opisach zapowiedzi premiery filmu na stronach internetowych nazywano go „zawodowym bokserem wagi ciężkiej” lub „zawodnikiem mieszanych sztuk walki”, co wywołało wiele kontrowersji, bo nie można było znaleźć jakichkolwiek zapisów o zawodniku w bokserskich bazach danych. Według innych źródeł Munteanu stoczył 70 amatorskich walk, lecz nie było ani jednej wzmianki o karierze boksera zawodowego. Do roli Drago musiał zrzucić 9 kg, a tymczasem w październiku 2018 Domino’s Pizza ogłosiła go ambasadorem sieci.
Florian Munteanu został obsadzony w "Creed II" (2018) jako Viktor Drago, syn byłego radzieckiego boksera Ivana Drago, którego w "Rockym IV" (1985) zagrał Dolph Lundgren, i Ludmilly Drago (w tej roli Brigitte Nielsen), która porzuciła go w okresie niemowlęcym. Drago był rywalem postaci Adonisa Creeda (Michael B. Jordan), boksera, który przygotowuje się do najważniejszej walki w swojej karierze, i jego trenera, Rocky’ego Balboa’y (Sylvester Stallone). Scenariusz napisał Stallone. Była to ósma odsłona hollywoodzkiej serii "Rocky". Światowa premiera odbyła się 21 listopada 2018.
Munteanu trafił na okładkę „Muscle &amp; Fitness” (w październiku 2018) i „Men’s Health” (w grudniu 2018) z Dolphem Lundgrenem.
Rozwój kariery.
W produkcji Filmowego Uniwersum Marvela, "Shang-Chi i legenda dziesięciu pierścieni" (2021), zagrał superzłoczyńcę Razora Fista. Dołączył do trzeciego sezonu serialu "Wikingowie: Walhalla" (2023) jako postać historyczna Georgios Maniakes, generał Cesarstwa Bizantyńskiego.

</doc>
<doc id="4408324" url="https://pl.wikipedia.org/wiki?curid=4408324" title="Odwaga (obraz Marcella Bacciarellego)">
Odwaga (obraz Marcella Bacciarellego)

Odwaga – owalny obraz olejny namalowany przez włoskiego malarza Marcella Bacciarellego przed 1793, znajdujący się w Sali Salomona Pałacu Na Wyspie w Łazienkach Królewskich w Warszawie.
Opis.
Postać alegoryczna przedstawiona na tondzie przez Bacciarellego, interpretowana jako Męstwo, Odwaga, Siła bądź Śmiałość, wzorowana jest na opisie z "Ikonologii" autorstwa włoskiego pisarza Cesare Ripy zatytułowanym „Ardire ultimo e necessario” (pol. "Śmiałość ostateczną i niezbędną"). Bacciarelli wybrał tylko najbardziej podstawowe elementy z opisu zawartego w dziele Ripy: młody mężczyzna w pancerzu i hełmie, z krótkim mieczem w prawej i owalną tarczą w lewej ręce. Wojownik nosi na pancerzu maskę w formie głowy Meduzy i jest prawdopodobnie Perseuszem wspinającym się na skałę, aby ocalić Andromedę.
W twarzy personifikacji znawcy sztuki widzą podobieństwo do króla Polski i wielkiego księcia litewskiego Stanisława Augusta lub do polskiego generała i marszałka Francji Józefa Poniatowskiego. Zauważalne jest podobieństwo niektórych szczegółów do namalowanego przez Bacciarellego w tym samym czasie (to jest w roku 1793) obrazu "Portret Stanisława Augusta z klepsydrą" znajdującego się w zbiorach Muzeum Narodowego w Warszawie. Pozycja głowy i spojrzenie dużych oczu skierowanych ku górze w obu obrazach są identyczne, natomiast kształt nosa i ust w twarzy postaci alegorycznej wyraźnie odbiega od wizerunków króla namalowanych przez Bacciarellego. Prawdopodobnie artysta wykorzystał tylko niektóre cechy fizjonomii określonej osoby – w tym wypadku ostatniego władcy Rzeczypospolitej Obojga Narodów.

</doc>
<doc id="4408327" url="https://pl.wikipedia.org/wiki?curid=4408327" title="Dekanat rakowski">
Dekanat rakowski

Dekanat rakowski – jeden z dwunastu dekanatów wchodzących w skład eparchii mołodeczańskiej Egzarchatu Białoruskiego Patriarchatu Moskiewskiego.

</doc>
<doc id="4408329" url="https://pl.wikipedia.org/wiki?curid=4408329" title="Statystyki kobiet w Pucharze Świata w biegach narciarskich 2018/2019">
Statystyki kobiet w Pucharze Świata w biegach narciarskich 2018/2019

Zestawienie wyników indywidualnych osiąganych przez zawodników w zawodach Pucharu Świata w biegach narciarskich.
Legenda.
Uwagi:

</doc>
<doc id="4408330" url="https://pl.wikipedia.org/wiki?curid=4408330" title="Ester Kreitman">
Ester Kreitman

Ester Kreitman ( "Ester Krejtman"; także Hinde Ester Kreitman, Ester Singer Kreitman; ur. 1891 w Biłgoraju, zm. 13 czerwca 1954 w Londynie) – żydowska powieściopisarka i autorka opowiadań, tworząca w języku jidysz.
Jej młodszymi braćmi byli pisarze: Israel Joszua Singer i noblista Isaac Bashevis Singer. Była uważana za równie uzdolnioną literacko jak jej bracia.
Życiorys.
Urodziła się w Biłgoraju jako Hinde Ester Zinger (), jej ojciec był rabinem. W późniejszym okresie mieszkała w Warszawie, następnie w Antwerpii, Paryżu, wreszcie w Londynie.
W 1912, gdy miała 20 lat, narzucono jej małżeństwo z Avrahamem Kreitmanem, szlifierzem diamentów, z którym wyjechała najpierw do Antwerpii, a po wybuchu I wojny światowej – do Londynu, gdzie mieszkała aż do śmierci.
Twórczość.
Publikowała opowiadania w londyńskich czasopismach: „Dos Fraje Wort” (), „Wajtszepl lebt” (), „Loszn un Lebn” () i in. Ważnym motywem jej twórczości były wątki feministyczne, domaganie się równych praw dla kobiet.
W formie książkowej ukazały się:
Tłumaczyła również literaturę angielską na jidysz, m.in. Charlesa Dickensa i George’a Bernarda Shaw.
Zdaniem młodszego brata, Isaaca Bashevisa, Kreitman to „najlepsza znana mu pisarka w jidysz”, ale „kto by mógł żyć z takim wulkanem”.

</doc>
<doc id="4408331" url="https://pl.wikipedia.org/wiki?curid=4408331" title="Władysław Izdebski">
Władysław Izdebski

Władysław Izdebski (ur. 1945) – polski zawodnik, trener i dziennikarz brydżowy.
Życiorys.
Jest absolwentem Politechniki Warszawskiej, członkiem honorowym Polskiego Związku Brydża Sportowego. W 1994 zdobył z Wojciechem Siwcem – Mistrzostwo Australii i Oceanii Par w Canberze. Posiada tytuł arcymistrza. Jest trenerem brydżowym II klasy. W 1994 został odznaczony Złotą Odznaką PZBS. Jest dziennikarzem oraz autorem i wydawcą literatury brydżowej. Od 1983 był związany z miesięcznikiem "Brydż", od 1989 z kwartalnikiem "Przegląd Brydżowy" zaś od 1990 z miesięcznikiem "Świat Brydża". Twórca Wydawnictwa PZBS – Władysław Izdebski. 

</doc>
<doc id="4408332" url="https://pl.wikipedia.org/wiki?curid=4408332" title="Anatolij Czepiga">
Anatolij Czepiga

Anatolij Władimirowicz Czepiga (ros. Анатолий Владимирович Чепига, ur. 5 kwietnia 1979 we wsi Nikołajewka w rejonie iwanowskim w obwodzie amurskim) – pułkownik GRU, Bohater Federacji Rosyjskiej.
Życiorys.
Od dzieciństwa mieszkał z rodziną we wsi Bieriozowka, gdzie w 1996 skończył szkołę średnią. W 1997 wstąpił do Dalekowschodniej Wyższej Ogólnowojskowej Szkoły Dowódczej im. Rokossowskiego (DWOKU) w Błagowieszczeńsku, którą w 2001 ukończył z wyróżnieniem. Służył w 14 Brygadzie Specjalnego Przeznaczenia (Specnazu) ze sztabem w Ussuryjsku podlegającej Głównemu Zarządowi Wywiadowczemu Sztabu Generalnego Sił Zbrojnych Federacji Rosyjskiej; w składzie tej brygady brał udział w działaniach zbrojnych na terytorium Czeczenii, za co został odznaczony medalami. Później pracował w centralnym aparacie GRU Sztabu Generalnego Sił Zbrojnych Federacji Rosyjskiej, ukończył Wojskową Akademię Ministerstwa Obrony. W grudniu 2014 otrzymał od prezydenta Putina tytuł Bohatera Federacji Rosyjskiej. Gdy w 2018 w Salisbury doszło do próby otrucia Siergieja Skripala i jego córki Julii, Czepiga został zidentyfikowany przez brytyjskich śledczych jako jeden z dwóch sprawców zamachu.

</doc>
<doc id="4408335" url="https://pl.wikipedia.org/wiki?curid=4408335" title="Alfred (Teksas)">
Alfred (Teksas)

Alfred – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408338" url="https://pl.wikipedia.org/wiki?curid=4408338" title="Alice Acres">
Alice Acres

Alice Acres – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408339" url="https://pl.wikipedia.org/wiki?curid=4408339" title="Mołczadź (przystanek kolejowy)">
Mołczadź (przystanek kolejowy)

Mołczadź (biał. "Моўчадзь", ros. "Молчадь") – przystanek kolejowy w miejscowości Mołczadź, w rejonie baranowickim, w obwodzie brzeskim, na Białorusi. Leży na linii Równe – Baranowicze – Wilno.

</doc>
<doc id="4408340" url="https://pl.wikipedia.org/wiki?curid=4408340" title="Dekanat stołpecki (eparchia mołodeczańska)">
Dekanat stołpecki (eparchia mołodeczańska)

Dekanat stołpecki – jeden z dwunastu dekanatów wchodzących w skład eparchii mołodeczańskiej Egzarchatu Białoruskiego Patriarchatu Moskiewskiego.

</doc>
<doc id="4408342" url="https://pl.wikipedia.org/wiki?curid=4408342" title="Amargosa (Teksas)">
Amargosa (Teksas)

Amargosa – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408345" url="https://pl.wikipedia.org/wiki?curid=4408345" title="Coyote Acres">
Coyote Acres

Coyote Acres – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408346" url="https://pl.wikipedia.org/wiki?curid=4408346" title="Dekanat uzdowski">
Dekanat uzdowski

Dekanat uzdowski – jeden z dwunastu dekanatów wchodzących w skład eparchii mołodeczańskiej Egzarchatu Białoruskiego Patriarchatu Moskiewskiego.

</doc>
<doc id="4408347" url="https://pl.wikipedia.org/wiki?curid=4408347" title="K-Bar Ranch">
K-Bar Ranch

K-Bar Ranch – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408350" url="https://pl.wikipedia.org/wiki?curid=4408350" title="Loma Linda East">
Loma Linda East

Loma Linda East – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408352" url="https://pl.wikipedia.org/wiki?curid=4408352" title="Owl Ranch">
Owl Ranch

Owl Ranch – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408355" url="https://pl.wikipedia.org/wiki?curid=4408355" title="Rancho Alegre (Teksas)">
Rancho Alegre (Teksas)

Rancho Alegre – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408356" url="https://pl.wikipedia.org/wiki?curid=4408356" title="Eurofirany">
Eurofirany

Eurofirany – polskie przedsiębiorstwo z branży wyposażenia wnętrz, założone w 1991 r. w Żywcu, w województwie śląskim, przez Bogusławę i Bogusława Choczyńskich.
Główna siedziba firmy mieści się Żywcu, gdzie w powstałym w 2005 r. centrum logistycznym, na powierzchni ponad 30 tys. m² znajdują się: showroom, hale produkcyjne, magazyny i pomieszczenia biurowe.
Forma prawna przedsiębiorstwa to spółka jawna. Firma zatrudnia ponad czterystu pracowników, a sieć dystrybucji obejmuje ponad 70 salonów franczyzowych i 4000 sklepów współpracujących, działających na terenie kraju i za granicą.
Działalność.
Oferta firmy obejmuje 28 grup asortymentowych z szeroko pojętej branży home&amp;decor, wśród których znajdują się artykuły dekoracyjne i produkty wyposażenia do kuchni, jadalni, salonu, łazienki czy sypialni. Połowę asortymentu stanowią czołowe dla marki zasłony i firany – w ofercie znajduje się 10 000 wzorów firan i zasłon. Firma importuje tkaniny z przeszło 650 fabryk na całym świecie, a inspiracje i kontakty zdobywa podczas światowych targów wnętrzarskich. Spółka oferuje także autorskie kolekcje tkanin, które powstają przy udziale uznanych projektantów mody – Evy Minge czy Pierre Cardin.
Historia.
W 1991 r. małżeństwo Choczyńskich założyło firmę, której główną działalnością był import firan z Węgier. Początkowo swoją działalność prowadzili w przydomowym garażu na powierzchni 16m2. W 1994 roku firma zatrudniła pierwszego pracownika, w 1995 roku było 3 pracowników, w 1997 r. – 15 pracowników, w 2007 r. – 200 pracowników, a obecnie liczba zatrudnianych pracowników wciąż rośnie. Z upływem czasu i w związku z rozwojem działalności konieczna stała się budowa magazynu, który w kolejnych latach siedmiokrotnie rozbudowywano. Pierwszy firmowy salon został otwarty w 2000 r. i mieścił się w Bielsku-Białej. W 2004 r. zapadła decyzja o budowie nowej siedziby firmy i już rok później w Żywcu powstało centrum logistyczne całego przedsiębiorstwa. Na przełomie 2008 r. i 2009 r. firma rozpoczęła poszerzanie swojej oferty, w której do tego czasu obecne były wyłącznie firany i zasłony, o inne produkty z branży dekoracji wnętrz. Od 2016 r. w asortymencie przedsiębiorstwa znalazła się także linia produktów dedykowana branży hotelarskiej. Aktualnie spółka oferuje blisko 35 tys. artykułów. Od 1991 roku współpracują z ponad 300 fabrykami na całym świecie oraz z ponad tysiącem sklepów, nie tylko w kraju, ale i za granicą.

</doc>
<doc id="4408359" url="https://pl.wikipedia.org/wiki?curid=4408359" title="Sandia (Teksas)">
Sandia (Teksas)

Sandia – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408361" url="https://pl.wikipedia.org/wiki?curid=4408361" title="South La Paloma">
South La Paloma

South La Paloma – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408362" url="https://pl.wikipedia.org/wiki?curid=4408362" title="Westdale">
Westdale

Westdale – jednostka osadnicza w Stanach Zjednoczonych, w stanie Teksas, w hrabstwie Jim Wells.

</doc>
<doc id="4408363" url="https://pl.wikipedia.org/wiki?curid=4408363" title="Tajemnica starego zamku">
Tajemnica starego zamku

Tajemnica starego zamku – polski krótkometrażowy film animowany z 1956 roku. Debiut reżyserski Witolda Giersza.
Film był pokazywany m.in. na 17. MFF T-Mobile Nowe Horyzonty.
Fabuła.
Detektyw pies Rex udaje się do starego zamku. Odnajduje złodzieja drogich kamieni i porywacza małego kotka.
VHS.
Film został wydany na kasetach VHS w serii "Studio dzieciom" razem z takimi polskimi bajkami jak "Porwanie Baltazara Gąbki", "Reksio", "Miś Kudłatek", "Pampalini łowca zwierząt", "Piracki skarb", "Wyżej i dalej", "Bolek i Lolek", "Jak polowałem na lwa", "Bajka jutra" i "Podróż do Afryki".

</doc>
<doc id="4408366" url="https://pl.wikipedia.org/wiki?curid=4408366" title="Górowo (województwo dolnośląskie)">
Górowo (województwo dolnośląskie)

Górowo (niem. "Konradswaldau") – wieś w Polsce położona w województwie dolnośląskim, w powiecie trzebnickim, w gminie Prusice.
Położenie.
Górowo leży nad rzeczką Krępą.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w obecnej polskiej formie "Gorowo".
Historia.
Na terenach należących do wsi odkryto cmentarzyska kultury łużyckiej z epoki brązu (około 1000-400 r. p.n.e.). Pierwsza wzmianka o miejscowości pochodzi z 1297 r., w której występuje właściciel wsi - rycerz Tyzcho i nazwa - Conradswalde sive Gorowo. W latach 1309-1310 podano, że prawo wyższego sądownictwa we wsi miał nieznany pan ze Smardzowa. W 1479 r. wieś była lokowana na prawie niemieckim. W 1585 r. w dokumentach wymienia się kaplicę protestancką, która była filią kościoła w Strupinie. W latach 1600-1772 właściciele wsi często zmieniali się. W 1780 r. stwierdzono we wsi: folwark, kościół, szkołę i 193 mieszkańców. W dalszych spisach wymienia się: pałac, 2 folwarki, szkołę, 2 wiatraki, gorzelnię, browar, 51 domów, 449 mieszkańców w tym 27 katolików. Od 1785 r. używano nazwę Konradswaldau. W późniejszych latach wieś rozbudowywała się w stronę Strupiny, wybudowano także drogę prowadzącą do Skokowy. W 1993 r. we wsi było 380 mieszkańców, szkoła, sklep, karczma i przystanek PKS. W 1998 r. zamknięto szkołę. W 2008 r. mieszkańców około 400, około 100 domów, 2 sklepy, przydrożny krzyż, świetlica i kapliczka. 
Zabytki.
Do wojewódzkiego rejestru zabytków wpisany jest:
inne zabytki:
zabytki nieistniejące:

</doc>
<doc id="4408367" url="https://pl.wikipedia.org/wiki?curid=4408367" title="Ruben Jesajan">
Ruben Jesajan

Ruben Tatewosowicz Jesajan (ros. Рубен Татевосович Есаян, orm. Ռուբեն Եսայան, ur. 24 listopada 1946 w Erywaniu) – rosyjski pilot doświadczalny, Bohater Federacji Rosyjskiej.
Życiorys.
Urodził się w rodzinie ormiańskiego lekarza wojskowego. Od 17 roku życia jest związany z lotnictwem, uczył się w aeroklubie, w 1968 ukończył szkołę lotnictwa cywilnego im. Gagarina, w 1979 Akademię Lotnictwa Cywilnego w Leningradzie, a w 1987 Szkołę Lotników Doświadczalnych Ministerstwa Przemysłu Lotniczego ZSRR im. Gromowa. Pracował w Zarządzie Lotnictwa Cywilnego Armeńskiej SRR, 1981-1984 był komenderowany służbowo do Angoli jako dowódca załogi Jaka-40 Ministerstwa Obrony Angoli, wykonał wiele lotów w rejony działań wojny domowej w Angoli. W 1983 podczas startu z lotniska w Luandzie pilotowany przez niego samolot został trafiony ogniem artyleryjskim i zapalił się, jednak Jesajan zdołał wylądować. Od 1986 pracował w Naukowo-Badawczym Instytucie Lotnictwa Cywilnego, testując wiele modeli samolotów. W 2004 samolotem-amfibią Be-200 ustanowił 5 światowych rekordów lotniczych. W 2001 wykonał Iłem-76 lot na Antarktydę, wykonując lądowanie na lodowcu, a w 2007 lot na polarną stację "Wostok". Wykonał ponad 80 lotów na Biegun Południowy i centralne rejony Antarktydy. Do 2010 uzyskał nalot ok. 16 000 godzin. W 2014 został zastępcą dyrektora generalnego - szefem lotniczego centrum doświadczalnego Federacyjnego Państwowego Unitarnego Przedsiębiorstwa "Państwowy Naukowo-Badawczy Instytut Lotnictwa Cywilnego". 10 września 1999 otrzymał tytuł Zasłużonego Pilota Doświadczalnego Federacji Rosyjskiej. Mieszka w Moskwie.

</doc>
<doc id="4408368" url="https://pl.wikipedia.org/wiki?curid=4408368" title="Ottavio Acquaviva d’Aragona (1609–1674)">
Ottavio Acquaviva d’Aragona (1609–1674)

Ottavio Acquaviva d’Aragona (ur. 23 września 1609 w Neapolu, zm. 26 września 1674 w Rzymie) – włoski kardynał.
Życiorys.
Urodził się 23 września 1609 roku w Neapolu, jako syn Giosii Acquavivy i Margherity Ruffo. W młodości udał się do Rzymu, gdzie pełnił wiele funkcji, m.in. referendarza Najwyższego Trybunału Sygnatury Apostolskiej, szambelana papieskiego oraz gubernatora Orvieto, Ankony i Viterbo. 2 marca 1654 roku został kreowany kardynałem prezbiterem i otrzymał kościół tytularny San Bartolomeo all’Isola. W okresie 1654–1657 był legatem w Romanii, a w latach 1669–1671 – kamerlingiem Kolegium Kardynałów. Zmarł 26 września 1674 roku w Rzymie.

</doc>
<doc id="4408372" url="https://pl.wikipedia.org/wiki?curid=4408372" title="Metropolia Huế">
Metropolia Huế

Metropolia Huế – jedna z 3 metropolii kościoła rzymskokatolickiego w Wietnamie. Została erygowana 24 listopada 1960.

</doc>
<doc id="4408374" url="https://pl.wikipedia.org/wiki?curid=4408374" title="Medal Honorowy za zasługi dla Województwa Kujawsko-Pomorskiego">
Medal Honorowy za zasługi dla Województwa Kujawsko-Pomorskiego

Medal Honorowy za zasługi dla Województwa Kujawsko-Pomorskiego – odznaczenie za wkład w rozwój województwa kujawsko-pomorskiego.
Charakterystyka.
Medal jest wyróżnieniem przyznawanym przez sejmik województwa kujawsko-pomorskiego w Toruniu nadawanym osobom prawnym i innym podmiotom zbiorowym, których działalność w sferze gospodarczej, naukowej, kulturalnej lub społecznej w istotny sposób przyczyniła się do rozwoju województwa.

</doc>
<doc id="4408375" url="https://pl.wikipedia.org/wiki?curid=4408375" title="Leonard Jaroszewski">
Leonard Jaroszewski

Leonard Jaroszewski (ur. 2 marca 1948 w Kole, zm. 15 sierpnia 2018) – polski działacz harcerski i społeczny, harcmistrz, Honorowy Obywatel Miasta Koła.
Życiorys.
W 1958 roku wstąpił do drużyny harcerskiej im. Bolesława Chrobrego, działającej przy Szkole Podstawowej nr 1 w Kole. W lipcu 1959 roku w złożył przyrzeczenie harcerskie, następnie działał w grupie kwatermistrzowskiej kolskiego hufca ZHP. W latach 1963–1974 był zawodnikiem Olimpii Koło. 
W grudniu 1970 roku stworzył harcówkę w piwnicy bloku przy ulicy Broniewskiego 10. W 1972 roku uzyskał stopień podharcmistrza, a w 1981 roku harcmistrza. W 1986 roku został wybrany na komendanta Hufca ZHP w Kole.
W dniu 31 sierpnia 2004 został wyróżniony tytułem Honorowego Obywatela Miasta Koła. W 2016 obchodził jubileusz 50-lecia pracy instruktorskiej w Związku Harcerstwa Polskiego. Był również członkiem sztabu Wielkiej Orkiestry Świątecznej Pomocy w Kole.
W 2009 roku otrzymał wyróżnienie „Przyjaciel Wartaków”, przyznawane przez Manufakturę Piosenki Harcerskiej „Wartaki”.
Zmarł 15 sierpnia 2018. Został pochowany na cmentarzu w Babiaku.

</doc>
<doc id="4408376" url="https://pl.wikipedia.org/wiki?curid=4408376" title="Transkulturowa psychoterapia pozytywna">
Transkulturowa psychoterapia pozytywna

Transkulturowa psychoterapia pozytywna jest modalnością psychoterapeutyczną skoncentrowaną na konfliktach intrapsychicznych oraz zasobach psychologicznych człowieka. Za jej twórcę uważa się profesora nauk medycznych, psychiatrę i psychologa Nossrata Peseschkiana.
Transkulturowa psychoterapia pozytywna swoją nazwę wywodzi od łacińskiego terminu "positum", który oznacza: "to wszystko co jest nam dane, to wszystko, co jest rzeczywiste". Koncepcja positum zakłada, że prawdziwą naturę człowieka opisują nie tylko jego choroby, dysfunkcje czy ograniczenia, ale również jego zdolności, umiejętności oraz zasoby psychologiczne. W swej istocie nawiązuje ona do holistycznego rozumienia istoty ludzkiej. Jednocześnie wykracza poza wymiar jednostkowy, obejmując swoim zasięgiem całokształt doświadczeń człowieka, z uwzględnieniem odmienności rasowych, etniczych, religijnych, narodowościowych czy kulturowych.
Transkulturowa psychoterapia pozytywna jako modalność psychoterapeutyczna jest rozpoznawana przez wszystkie główne światowe i europejskie organizacje zrzeszające szkoły psychoterapii. Jest członkiem: Międzynarodowej Federacji Psychoterapii (IFP), Światowej Rady Psychoterapii (WCP)oraz Europejskiego Stowarzyszenia Psychoterapii (EAP). Jednocześnie posiada uprawnienia European Wide Accrediting Organization (EWAO) i jest akredytowana w ramach World Certificate of Psychotherapy.

</doc>
<doc id="4408377" url="https://pl.wikipedia.org/wiki?curid=4408377" title="Giulio Acquaviva d’Aragona">
Giulio Acquaviva d’Aragona

Giulio Acquaviva d’Aragona (ur. w 1546 w Neapolu, zm. 21 lipca 1574 w Rzymie) – włoski kardynał.
Życiorys.
Urodził się w roku w Neapolu, jako syn Giovanniego Girolama Acquaviva d'Aragony i Margherity Pio di Carpi (jego braćmi byli Ottavio i Rudolf). Po przybyciu do Rzymu został referendarzem Najwyższego Trybunału Sygnatury Apostolskiej. Został wysłany do Hiszpanii, by nakłonić Filipa II do zachowania niezależności i jurysdykcji kościelnej, której zagrażali władcy Mediolanu (jego misja zakończyła się sukcesem). 17 maja 1570 roku został kreowany kardynałem diakonem i otrzymał diakonię San Teodoro. Zmarł 21 lipca 1574 roku w Rzymie.

</doc>
<doc id="4408378" url="https://pl.wikipedia.org/wiki?curid=4408378" title="Metropolia Ho Chi Minh">
Metropolia Ho Chi Minh

Metropolia Ho Chi Minh – jedna z 3 metropolii kościoła rzymskokatolickiego w Wietnamie. Została erygowana 24 listopada 1960.

</doc>
<doc id="4408380" url="https://pl.wikipedia.org/wiki?curid=4408380" title="Puchar Świata w skokach narciarskich 2018/2019 – Val di Fiemme">
Puchar Świata w skokach narciarskich 2018/2019 – Val di Fiemme

Dziesiąte zawody Pucharu Świata w skokach narciarskich 2018/2019 rozegrane zostały we włoskim Val di Fiemme, gdzie po raz ostatni konkursy rozegrane zostały w 2012 roku. Odbyły się w dniach 12–13 stycznia.
Kwalifikacje do pierwszego konkursu indywidualnego wygrał Japończyk Ryōyū Kobayashi wyprzedzając o prawie cztery punkty sklasyfikowanego na drugiej lokacie Austriaka Stefana Krafta. Trzecie miejsce zajął reprezentant Polski Dawid Kubacki. W czołowej dziesiątce zawodów z polskich zawodników znalazł się także Kamil Stoch (5. miejsce). Gospodarze wystawili grupę krajową liczącą dwóch zawodników zgłaszając w sumie do zawodów pięciu zawodników z czego tylko jeden (Alex Insam – 35. miejsce) zdołał awansować do konkursu głównego. Zdyskwalifikowany za nieprzepisowy kombinezon został Markus Eisenbichler. Zawody w całości odbyły się z siódmej belki startowej.
Pierwszy konkurs wygrał po raz szósty z rzędu reprezentant Japonii Ryōyū Kobayashi, który w drugiej serii konkursowej wyrównał rekord skoczni Adama Małysza sprzed szesnastu lat. Drugie miejsce na podium zajął Dawid Kubacki ze stratą ponad dwudziestu sześciu punktów. Trzecie miejsce zajął również reprezentant Polski Kamil Stoch straciwszy do Kubackiego niecałe pięć punktów. Wśród najlepszych dziesięciu zawodników konkursu uplasował się Piotr Żyła (7. miejsce). Z polskich skoczków punktował także Stefan Hula (29. miejsce). Najlepszym i jedynym z Włochów Alex Insam (47. miejsce) nie zdołał awansować do serii punktowanej. Pierwsza seria w całości odbyła się z dziesiątej belki startowej, natomiast druga z dwunastej i jedenastej.
Kwalifikacje do drugiego konkursu indywidualnego zostały odwołane po skokach trzydziestu sześciu zawodników. Najlepszym skoczkiem z tej stawki był Słoweniec Anže Lanišek, gdzie jego skok przy mocnym wietrze pod narty z trzeciej belki startowej wyniósł 135 metrów. Zawody te odbywały się z belki jedenastej z wyjątkiem Laniška oraz Norwega Andersa Fannemela, który swój skok oddał z pierwszej belki startowej.
Drugi konkurs indywidualny, do którego zostali dopuszczeni wszyscy zawodnicy z kwalifikacji wygrał po raz pierwszy w karierze Polak Dawid Kubacki. Jego przewaga nad będącym na drugim miejscu Stefanem Kraftem wyniosła niecałe czternaście punktów. Skład podium w swoim trzysetnym konkursie uzupełnił Kamil Stoch. Japończyk Ryōyū Kobayashi zajął siódme miejsce przez co nie ustanowił nowego rekordu liczby zwycięstw z rzędu w konkursach Pucharu Świata. Piotr Żyła zamknął czołową dziesiątkę zawodów. Pierwsza seria konkursowa odbyła się z piątej i siódmej belki startowej, a seria finałowa z dziesiątej.
Jury.
Dyrektorem konkursów podczas zawodów Pucharu Świata w Val di Fiemme był Sandro Pertile oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Jani Hyvärinen, a jego asystentem – Werner Rathmayr. Kontrolą sprzętu zajmował się Sepp Gratzer.

</doc>
<doc id="4408381" url="https://pl.wikipedia.org/wiki?curid=4408381" title="Linda Knowles">
Linda Knowles

Linda Yvonne Knowles po mężu Hedmark (ur. 28 kwietnia 1946) – brytyjska, a później szwedzka lekkoatletka, specjalistka skoku wzwyż, medalistka mistrzostw Europy z 1962.
Zdobyła brązowy medal w skoku wzwyż na mistrzostwach Europy w 1962 w Belgradzie, za Iolandą Balaș z Rumunii i Olgą Gere z Jugosławii. Startując w reprezentacji Anglii zajęła 4. miejsce na Igrzyskach Imperium Brytyjskiego i Wspólnoty Brytyjskiej w 1962 w Perth. Odpadła w kwalifikacjach tej konkurencji na igrzyskach olimpijskich w 1964 w Tokio.
Zdobyła srebrny medal w skoku wzwyż na europejskich igrzyskach halowych w 1967 w Pradze. Również na letniej uniwersjadzie w 1967 w Tokio zajęła 2. miejsce w tej konkurencji.
Wyszła za mąż za szwedzkiego lekkoatletę Lennarta Hedmarka i odtąd reprezentowała Szwecję. Wzięła udział w mistrzostwach Europy w 1971 w Helsinkach, gdzie zajęła 23. miejsce w skoku wzwyż.
Była mistrzynią Wielkiej Brytanii (AAA) w skoku wzwyż w 1967 oraz wicemistrzynią w 1963, 1964 i 1965. Była również mistrzynią w hali w 1963 i 1967. Po zamążpójściu była mistrzynią Szwecji w skoku wzwyż w 1970 i 1971 oraz w pięcioboju w 1973, a w hali mistrzynią w skoku wzwyż w 1969, 1970 i 1971. Zdobyła również halowe mistrzostwo Norwegii w skoku wzwyż w 1970.
Czterokrotnie poprawiała rekord Wielkiej Brytanii w skoku wzwyż do wyniku 1,83 m (4 lipca 1971 w Gimo) i trzykrotnie rekord Szwecji do 1,77 m (29 września 1971 w Mayen).

</doc>
<doc id="4408385" url="https://pl.wikipedia.org/wiki?curid=4408385" title="Linda Hedmark">
Linda Hedmark



</doc>
<doc id="4408387" url="https://pl.wikipedia.org/wiki?curid=4408387" title="Metropolia Dhaka">
Metropolia Dhaka

Metropolia Dhaka – jedna z 2 metropolii kościoła rzymskokatolickiego w Bangladeszu. Została erygowana 15 lipca 1950. 

</doc>
<doc id="4408390" url="https://pl.wikipedia.org/wiki?curid=4408390" title="Metropolia Ćottogram">
Metropolia Ćottogram

Metropolia Ćottogram – jedna z 2 metropolii kościoła rzymskokatolickiego w Bangladeszu. Została erygowana 2 lutego 2017.

</doc>
<doc id="4408393" url="https://pl.wikipedia.org/wiki?curid=4408393" title="Akraneskaupstaður">
Akraneskaupstaður

Akraneskaupstaður – gmina w zachodniej Islandii, na zachodnim krańcu półwyspu położonego między fiordami Hvalfjörður i Grunnarfjörður. Wchodzi w skład regionu Vesturland. To największa pod względem liczby ludności gmina regionu - zamieszkuje ją 7259 osób, z tego nieomal wszyscy w mieście Akranes (7249 mieszk., 2018). 

</doc>
<doc id="4408395" url="https://pl.wikipedia.org/wiki?curid=4408395" title="Erich Neumann">
Erich Neumann

Erich Neumann (ur. 31 maja 1892 w Forst, zm. 1948 lub 23 marca 1951 w Garmisch-Partenkirchen) – polityk nazistowski.
Życiorys.
Pochodził z rodziny protestanckiej. Jego ojciec był właścicielem fabryki. Po otrzymaniu matury, Neumann studiował prawo i ekonomię na uniwersytetach we Fryburgu, Lipsku i Halle. Uczestnik I wojny światowej, osiągnął stopień porucznika ("Oberleutnant"). W 1920 roku pełnił funkcję urzędnika państwowego ("Regierungsassessor") w pruskim Ministerstwie Spraw Wewnętrznych, a następnie w Starostwie Powiatowym Essen.
Neumann został Prezesem Zarządu ("Regierungsrat") w Pruskim Ministerstwie Handlu w 1923 roku. W latach 1927–1928, pełnił funkcję Landrata we Freystadt, a następnie został asystentem ministrów w Ministerstwie Spraw Zagranicznych ("Ministerialrat") w Prusach. We wrześniu 1932 roku został mianowany stałym sekretarzem ("Ministerialdirektor") w pruskim Ministerstwie Stanu, gdzie był odpowiedzialny za reformy administracyjne.
Neumann wstąpił do partii nazistowskiej w maju 1933 roku, cztery miesiące po przejęciu władzy przez Adolfa Hitlera. Wstąpił do SS w 1934 roku, otrzymując stopień Sturmbannführera. W 1936 roku Został mianowany dyrektorem departamentu spraw zagranicznych Urzędu Pełnomocnika ds. Planu Czteroletniego. W 1938 roku Neumann został awansowany na podsekretarza stanu i uczestniczył w spotkaniu Hermanna Göringa na temat „arianizacji” niemieckiej gospodarki. Reprezentował ministerstwa gospodarki, pracy, finansów, żywności, transportu i uzbrojenia oraz amunicji na konferencji w Wannsee w 1942 roku. Neumann zażądał na spotkaniu, aby żydowscy robotnicy w firmach niezbędnych do wysiłku wojennego, nie byli tymczasowo objęci deportacją. Od sierpnia 1942 roku do maja 1945 roku, Neumann był dyrektorem generalnym niemieckiego syndykatu potasowego.
W 1945 roku został internowany i przesłuchiwany przez Aliantów. Po wojnie został zwolniony z powodu złego stanu zdrowia w 1948 roku. Niektóre źródła podają, że jego śmierć nastąpiła w tym samym roku, jednak niemieckie federalne archiwa rejestrują go jako umierającego trzy lata później w Garmisch-Partenkirchen, 23 marca 1951 roku.

</doc>
<doc id="4408397" url="https://pl.wikipedia.org/wiki?curid=4408397" title="The Long Goodbye Tour">
The Long Goodbye Tour

The Long Goodbye Tour – trzynasta i ostatnia w karierze trasa koncertowa grupy muzycznej Deep Purple, w jej trakcie odbyły się 123 koncerty.
Program koncertów.
Europa - część 1.
Bisy:
Ameryka Północna - część 1.
Bisy:
W tej części trasy czasami "Smoke on the Water" było grane na bis po "Time for Bedlam" przed "Hush".
Europa - część 2.
Bisy:
Ameryka Południowa.
Bisy:
Europa - część 3.
Bisy:
Ameryka Północna - część 2.
Bisy:
Japonia.
Bisy:
Meksyk.
Bisy:
Linki zewnętrzne.
Oficjalna strona Deep Purple

</doc>
<doc id="4408399" url="https://pl.wikipedia.org/wiki?curid=4408399" title="Henryk Spustek">
Henryk Spustek

Henryk Spustek (ur. w 1960) – doktor habilitowany nauk wojskowych, dziekan Wydziału Nauk o Bezpieczeństwie Wyższej Szkoły Oficerskiej Wojsk Lądowych we Wrocławiu (2010–2014), profesor nadzwyczajny Uniwersytetu Opolskiego.
Życiorys.
W 1985 ukończył studia fizyczne na Uniwersytecie Marii Curie-Skłodowskiej w Lublinie, do 1989 pracował na macierzystej uczelni, od 1989 w Akademii Sztabu Generalnego, a po jej przekształceniu w 1990 – w Akademii Obrony Narodowej. W 1991 na Wydziale Matematyki i Fizyki Uniwersytetu Marii Curie-Skłodowskiej uzyskał na podstawie rozprawy pt. "Oddziaływanie nadsubtelne w stopach Laves'a typu RE (Fe1-xAlx)2, gdzie RE + Zr,Y" stopień doktora nauk fizycznych dyscyplina fizyka specjalność fizyka doświadczalna. W 2003 na Wydziale Wojsk Lądowych Akademii Obrony Narodowej na podstawie dorobku naukowego oraz monografii pt. "Przewaga w walce i operacji" otrzymał stopień doktora habilitowanego nauk wojskowych w specjalności dowodzenie wojskami.
Był też nauczycielem akademickim w Wyższej Szkole Oficerskiej Wojsk Lądowych im. Generała Tadeusza Kościuszki we Wrocławiu. W latach 2010–2014 był dziekanem Wydziału Nauk o Bezpieczeństwie Wyższej Szkoły Oficerskiej Wojsk Lądowych we Wrocławiu. Został profesorem nadzwyczajnym na Wydziale Prawa i Administracji Uniwersytetu Opolskiego i objął tam stanowisko kierownika Zakładu Nauk o Bezpieczeństwie.
Został członkiem Międzynarodowego Towarzystwa Naukowego „Fides et Ratio”.

</doc>
<doc id="4408400" url="https://pl.wikipedia.org/wiki?curid=4408400" title="Ricardo Oscar Faifer">
Ricardo Oscar Faifer

Ricardo Oscar Faifer (ur. 4 września 1940 w Urdinarrain) – argentyński duchowny rzymskokatolicki, w latach 2002-2015 biskup Goya.
Życiorys.
Święcenia kapłańskie przyjął 15 sierpnia 1964. Inkardynowany do diecezji Gualeguaychú, był m.in. wykładowcą w miejscowym seminarium, zaś w latach 1977-2002 piastował urzędy proboszcza parafii katedralnej oraz wikariusza generalnego diecezji.
10 października 2002 został prekonizowany biskupem Goya. Sakrę biskupią otrzymał 12 grudnia 2002. 24 września 2015 przeszedł na emeryturę.

</doc>
<doc id="4408408" url="https://pl.wikipedia.org/wiki?curid=4408408" title="Metropolia Caceres">
Metropolia Caceres

Metropolia Caceres – jedna z 16 metropolii kościoła rzymskokatolickiego na Filipinach. Została erygowana 29 czerwca 1951.

</doc>
<doc id="4408409" url="https://pl.wikipedia.org/wiki?curid=4408409" title="Cipriano García Fernández">
Cipriano García Fernández

Cipriano García Fernández (ur. 23 grudnia 1931 w Santibáñez de Tera) – hiszpański duchowny rzymskokatolicki posługujący w Argentynie, w latach 1991-2007 prałat terytorialny Cafayate.
Życiorys.
Święcenia kapłańskie przyjął 15 lipca 1956. 28 maja 1991 został prekonizowany prałatem terytorialnym Cafayate. Sakrę biskupią otrzymał 11 sierpnia 1991. 26 stycznia 2007 przeszedł na emeryturę.

</doc>
<doc id="4408410" url="https://pl.wikipedia.org/wiki?curid=4408410" title="Metropolia Cagayan de Oro">
Metropolia Cagayan de Oro

Metropolia Cagayan de Oro – jedna z 16 metropolii kościoła rzymskokatolickiego na Filipinach. Została erygowana 29 czerwca 1951.

</doc>
<doc id="4408411" url="https://pl.wikipedia.org/wiki?curid=4408411" title="Antonio Javellana Ledesma">
Antonio Javellana Ledesma



</doc>
<doc id="4408412" url="https://pl.wikipedia.org/wiki?curid=4408412" title="Pseudophallus">
Pseudophallus

Pseudophallus może oznaczać:

</doc>
<doc id="4408414" url="https://pl.wikipedia.org/wiki?curid=4408414" title="Maria Zielińska">
Maria Zielińska



</doc>
<doc id="4408420" url="https://pl.wikipedia.org/wiki?curid=4408420" title="Metropolia Capiz">
Metropolia Capiz

Metropolia Capiz – jedna z 16 metropolii kościoła rzymskokatolickiego na Filipinach. Została erygowana 17 stycznia 1976.

</doc>
<doc id="4408422" url="https://pl.wikipedia.org/wiki?curid=4408422" title="Jose Fuerte Advincula">
Jose Fuerte Advincula



</doc>
<doc id="4408425" url="https://pl.wikipedia.org/wiki?curid=4408425" title="Melahverfi">
Melahverfi

 
Melahverfi (zwane też Melahverfi í Hvalfirði) – miejscowość w zachodniej Islandii, położona w przesmyku pomiędzy zatokami Hvalfjörður i Leirárvogur, pobliżu jeziora Eiðisvatn. Położona jest przy drodze nr 1, od której w pobliżu odchodzą drogi nr 51 do Akranes i nr 47 wokół fiordu Hvalfjörður. Na początku 2018 roku zamieszkiwało ją 107 osób. Wchodzi w skład gminy Hvalfjarðarsveit w regionie Vesturland.

</doc>
<doc id="4408426" url="https://pl.wikipedia.org/wiki?curid=4408426" title="Melahverfi í Hvalfirði">
Melahverfi í Hvalfirði



</doc>
<doc id="4408429" url="https://pl.wikipedia.org/wiki?curid=4408429" title="Innnes">
Innnes

Innnes – miejscowość w zachodniej Islandii, położona na wschodnich przedmieściach Akranes. Na początku 2018 roku zamieszkiwało ją 65 osób. Wchodzi w skład gminy Hvalfjarðarsveit w regionie Vesturland.

</doc>
<doc id="4408431" url="https://pl.wikipedia.org/wiki?curid=4408431" title="Sąd przy ul. Młyńskiej w Poznaniu">
Sąd przy ul. Młyńskiej w Poznaniu



</doc>
<doc id="4408433" url="https://pl.wikipedia.org/wiki?curid=4408433" title="Grzęzawisko (powieść Uptona Sinclaira)">
Grzęzawisko (powieść Uptona Sinclaira)



</doc>
<doc id="4408434" url="https://pl.wikipedia.org/wiki?curid=4408434" title="Budynek Sądu Okręgowego w Poznaniu">
Budynek Sądu Okręgowego w Poznaniu



</doc>
<doc id="4408438" url="https://pl.wikipedia.org/wiki?curid=4408438" title="Leirárvogur">
Leirárvogur

Leirárvogur (Grunnarfjörður) – zatoka w zachodniej Islandii, część zatoki Faxaflói. Ma około 6 km długości i 3 km szerokości. Od pełnego morza oddzielona jest mierzeją. Wejście do zatoki ma szerokość około 200 m. Do zatoki uchodzi rzeka Laxá í Hvalfirði.

</doc>
<doc id="4408439" url="https://pl.wikipedia.org/wiki?curid=4408439" title="Grunnarfjörður">
Grunnarfjörður



</doc>
<doc id="4408441" url="https://pl.wikipedia.org/wiki?curid=4408441" title="Rajd Wisły 1992">
Rajd Wisły 1992

Rajd Wisły 1992 – 40. edycja Rajdu Wisły. Był to rajd samochodowy rozgrywany od 18 do 19 września 1992 roku. Była to piąta runda Rajdowych Samochodowych Mistrzostw Polski w roku 1992. Rajd składał się z dwudziestu sześciu odcinków specjalnych. 

</doc>
<doc id="4408444" url="https://pl.wikipedia.org/wiki?curid=4408444" title="Już za tobą tęsknię">
Już za tobą tęsknię

Już za Tobą tęsknię (ang. "Miss You Already") – brytyjski film fabularny z 2015 roku w reżyserii Catherine Hardwicke, wyprodukowany przez wytwórnię Entertainment One. Główne role w filmie zagrały Drew Barrymore i Toni Collette.
Premiera filmu odbyła się 12 września 2015 podczas 40. Międzynarodowego Festiwalu Filmowego w Toronto. Dwa tygodnie później, 25 września, obraz trafił do kin na terenie Wielkiej Brytanii. W Polsce premiera filmu odbyła się 13 maja 2016.
Fabuła.
Milly (Toni Collette) i Jess (Drew Barrymore) są dwiema najlepszymi nierozłącznymi przyjaciółkami, które przetrwały wszelakie zawirowania życiowe. Pewnego dnia pierwsza z nich dowiaduje się, że ma nowotwór piersi. Tymczasem druga potrzebuje terapii hormonalnej, aby zajść w upragnioną ciążę. Kobieta odkłada leczenie, by wspierać schorowaną przyjaciółkę.
Odbiór.
Krytyka.
Film "Już za tobą tęsknię" spotkał się z pozytywną reakcją krytyków. W serwisie Rotten Tomatoes 71% ze stu dziesięciu recenzji filmu jest pozytywne (średnia ocen wyniosła 6 na 10). Na portalu Metacritic średnia ocen z 24 recenzji wyniosła 59 punktów na 100.

</doc>
<doc id="4408445" url="https://pl.wikipedia.org/wiki?curid=4408445" title="Józef Mrozowicki (1747–1828)">
Józef Mrozowicki (1747–1828)

Michał Wincenty Kazimierz Józef Mrozowicki (ur. 8 lutego 1747 w Sokołówce, zm. 13 kwietnia 1828 w Piadykach) – pułkownik JKM, konfederat barski, członek Stanów Galicyjskich, elektor w 1764.
Życiorys.
Był synem Adama, starosty stęgwilskiego i regimentarza wojsk koronnych oraz Ewy Franciszki z Puzynów herbu Oginiec, pisarzówny wielkiej litewskiej. Urodził się 8 lutego 1739 roku w Sokołówce i został ochrzczony z imionami Michał Wincenty Kazimierz Józef w tamtejszej parafii, ale posługiwał się wyłącznie imieniem Józef. 
W wieku 17 lat podpisał 6 września 1764 roku na Woli, razem z ojcem i starszym bratem Mikołajem Sabbą, z województwem ruskim suffragia, jako elektor ziemi lwowskiej. Jako jeden z pierwszych, razem z ojcem Adamem i starszym bratem Mikołajem Sabbą 29 lutego 1768 roku przystąpił do Konfederacji barskiej i odbył z nimi całą kampanię w Barze, na terenie Turcji i województwa bracławskiego. Po I rozbiorze Polski nadal służył w wojsku koronnym, uzyskując stopień pułkownika JKM, ciesząc się w wojsku znacznym autorytetem. Dedykowano jemu zbiór lekkich wierszyków: „Złe i Dobre, wierszem opisane, bo zbierana drużyna: o wojnie, miłości i o przypadkach, które w czasiech i okoliczności wypadały”, wydany w Przemyślu b. r. (po 9 maja 1786). Odznaczony został Orderem Św. Stanisława. 
Był osobą bardzo dobrze wykształconą, władał wieloma językami, między innymi tureckim i włoskim, stąd kasztelanowa kamieńska Katarzyna Kossakowska, proponowała jego włączyć do planowanej w 1789 roku misji dyplomatycznej do Turcji nowo powołanego posła nadzwyczajnego Franciszka Piotra Potockiego. 
W 1782 roku, razem z braćmi Mikołajem Sabbą, Ignacym i Stanisławem, legitymował się w Lwowskim sądzie ziemskim oraz został członkiem Stanów Galicyjskich.
W ostatnich latach swego życia osiadł w Piadykach na Pokuciu, gdzie wiódł spokojne życie u boku swej trzeciej żony. Łożył znaczne środki na cele charytatywne, m.in. na utworzony w Wiedniu w 1815 roku „Nowy Fundusz dla Ces. Austr. Inwalidów”. 
Zmarł 13 kwietnia 1828 roku w Piadykach, nie pozostawiając testamentu, co przedłużyło postępowanie spadkowe do lat 80. XIX wieku.
Mrozowicki żenił się trzykrotnie, pierwszą jego żoną, poślubioną ok. 1775 roku była księżniczka Barbara Radziwiłłówna, córka Albrychta, z gałęzi berdyczowskiej, marszałka Trybunału Litewskiego i Anny Kunegundy Chaleckiej (1723–1765) herbu Abdank odm., starościanki rzeczyckiej, urodzona 4 grudnia 1755 roku, z którą się rozwiódł, a Barbara poślubiła kuzyna Mrozowickiego, Michała Puzynę, starościca upickiego. Drugą jego żoną poślubioną za indultem w 1782 roku w Janowie Trembowelskim była wdowa po Stanisławie Worcellu herbu Dąb, kasztelanie halickim, Tekla z Dunin Borkowskich herbu Łabędź, córka Jerzego, kasztelana gostyńskiego i jego drugiej żony Scholastyki Olszewskiej herbu Nieczuja, 1-o v. za Stanisławem Worcellem, kasztelanem halickim. Trzecią jego żoną, którą poślubił 25 kwietnia 1790 roku w Kołomyi była Ewa z Tyszkowskich herbu Gozdawa, córka Józefa, podstolego wendeńskiego i Barbary Dobrzańskiej herbu Sas, cześnikówny latyczowskiej, urodzona w 1748 roku, która była zamężna 1v. od 1760 roku, w dwunastym roku życia, za Ambrożym Twarowskim herbu Pilawa, cześnikiem drohickim i latyczowskim, a od ok. 1774 roku była zamężna 2v. za Stefanem Oczosalskim herbu Paprzyca, cześnikiem kołomyjskim.

</doc>
<doc id="4408447" url="https://pl.wikipedia.org/wiki?curid=4408447" title="Maria Zielińska (śpiewaczka)">
Maria Zielińska (śpiewaczka)

Maria Zielińska (ur. 7 marca 1924, zm. 18 listopada 2018) – polska śpiewaczka operowa, w latach 1950–1976 solistka Opery Bałtyckiej w Gdańsku.
Życiorys.
Była uczennicą Wiktora Brégy. W 1950 debiutowała rolą Tatiany w operze Piotra Czajkowskiego – "Eugeniusz Oniegin" na deskach Studia Operowego w Gdańsku (obecnie Opera Bałtycka). W latach 1950–1976 jako sopranistka była solistką Opery Bałtyckiej. Występowała wówczas między innymi w takich rolach jak Madame Butterfly w "Madame Butterfly" – Giacomo Pucciniego, Hrabina w "Weselu Figara" – Wolfganga Amadeusza Mozarta, Halka w "Halce" – Stanisława Moniuszki, Mimi w "Cyganerii" – Giacoma Pucciniego, Małgorzata w "Fauście" – Charles’a Gounoda, Liza w "Damie pikowej" – Piotra Czajkowskiego, Donna Elwira w "Don Juanie" – Wolfganga Amadeusza Mozarta, Aida w "Aidzie" – Giuseppe Verdiego, Jarosławna w "Kniaziu Igorze" – Aleksandra Borodina, Desdemona w "Ottelo" – Giuseppe Verdiego, Alina w "Goplanie" – Władysława Żeleńskiego, czy Mercedes w "Carmen" – Georgesa Bizeta. Maria Zielińska była również nauczycielką muzyki i pedagogiem w Studium Aktorskim Teatru Muzycznego w Gdyni i w Szkole Muzycznej w Kartuzach.
W 2014 ukazała się jej książka wspomnieniowa pt. "Od arii do psalmów: w poszukiwaniu prawdziwego piękna".
Zmarła 18 listopada 2018. Została pochowana 22 listopada 2018 na Cmentarzu Łostowickim w Gdańsku.

</doc>
<doc id="4408448" url="https://pl.wikipedia.org/wiki?curid=4408448" title="Gerald Govan">
Gerald Govan

Gerald Govan (ur. 2 stycznia 1942 w Jersey City) – amerykański koszykarz, występujący na pozycjach silnego skrzydłowego lub środkowego.
W ABA rozegrał 681 spotkań, plasując się pod tym względem na czwartym miejscu w historii ligi. podczas całej kariery uzyskał 5251 punktów (7,7) i 7119 zbiórek (10,5).

</doc>
<doc id="4408452" url="https://pl.wikipedia.org/wiki?curid=4408452" title="Kerri Walsh-Jennings">
Kerri Walsh-Jennings



</doc>
<doc id="4408464" url="https://pl.wikipedia.org/wiki?curid=4408464" title="Kamienica Ludwika Panczakiewicza w Warszawie">
Kamienica Ludwika Panczakiewicza w Warszawie

Kamienica Ludwika Panczakiewicza – kamienica w Warszawie znajdująca się przy ul. Marszałkowskiej 6. 
Opis.
Wzniesiona została w latach 1912–1913 w stylu eklektycznym według projektu architekta Ludwika Panczakiewicza. Fasada bogato dekorowana, we wnętrzach zachowały się detale oryginalnego wystroju. 
24 lipca 2012 wpisano ją do gminnej ewidencji zabytków m.st. Warszawy.

</doc>
<doc id="4408468" url="https://pl.wikipedia.org/wiki?curid=4408468" title="Przyroda (Poznań)">
Przyroda (Poznań)

Przyroda (także: "Abisynia" – jednak odrębna od innej "Abisynii", czyli osiedla Nowy Grunwald) – ostatecznie zlikwidowane w 1965 slumsowe osiedle w Poznaniu (16–25 hektarów) zlokalizowane pomiędzy ulicami Marcelińską, Swobodą, Bukowską i Bułgarską.
Początkowo, w latach 1913–1914, Niemcy utworzyli tu dla siebie ogród działkowy "Schebengarten". Niektórzy z Polaków, których zatrudniono przy budowie, otrzymali niewielkie skrawki ziemi do swojej dyspozycji. Po 1918 Polacy przejęli praktycznie całość ogrodu. 
Potocznie nazywane "Przyrodą" osiedle było jednym z kilku, jakie powstały w mieście w początku lat 30. XX wieku z przeznaczeniem dla ubogich i bezrobotnych. Osiedleńcy wybierali wówczas tereny o nieuregulowanym statusie prawnym i własnościowym, co miało również miejsce w przypadku osiedla przy Alei Bułgarskiej. Ziemia ta należała do Brandta, Niemca, który uciekł z Polski po powstaniu wielkopolskim i zaprzestał regulowania zobowiązań podatkowych, w związku z czym miasto zamierzało przejąć te działki, ale dążyło do tego dość opieszale. Pierwsze budynki w formie szałasów postawiono tu już w 1928 przy altanach ogrodów działkowych "Gród Przemysława". Najbardziej pokaźna grupa osób (około 400) zamieszkała na Przyrodzie dopiero w 1937, po zlikwidowaniu nielegalnego osiedla biedoty na terenach dawnego Wesołego Miasteczka PeWuKi. 
Osiedle złożone z lepianek i szałasów miało trzy główne, nieutwardzone w żaden sposób ulice. Społeczność ta posiadała pewne formy organizacyjne, wybierając m.in. swojego wójta, który zajmował się rozstrzyganiem sporów i reprezentował mieszkańców przed policją. Budynki miały ogrodzenia i numerację, funkcjonował też osiedlowy sklepik. W niektórych budynkach istniały anteny radiowe. Częstą konstrukcją były cztery słupy wbite w ziemię, które oplatano drutem kolczastym i wypełniano mieszanką gliny i słomy. Glinę wydobywano z oczek wodnych położonych w rejonie obecnego stadionu Lecha. Dach kryto blachą, a ściany malowano w niektórych przypadkach zlasowanym karbidem, co chroniło przed robactwem, ale wydzielało bardzo nieprzyjemny zapach. 
Mieszkańcy, celem pozyskania drewna opałowego, wyrąbywali nielegalnie drzewa rosnące wzdłuż Alei Bułgarskiej. Wojsko i Caritas raz dziennie wydawało mieszkańcom darmowe posiłku przy ul. Bukowskiej. Na co dzień jedzono m.in. psy, koty, podloty wron, tzw. "loger" (mieszankę darmowej w sklepach solanki śledziowej i żytniej mąki lub ziemniaków) i "kiszczonkę" (bardzo tanią w sklepach rzeźnickich wodę po gotowaniu kiełbas i kaszanek, do której dodawano lebiodę i szczaw). 
Ostatnie budynki na Przyrodzie, które przetrwały okres II wojny światowej, zlikwidowano w 1965, po czym wzniesiono tu osiedle bloków mieszkaniowych obecnie znane pod nazwą osiedla ks. Jerzego Popiełuszki.

</doc>
<doc id="4408469" url="https://pl.wikipedia.org/wiki?curid=4408469" title="Ambasada Papui-Nowej Gwinei w Brukseli">
Ambasada Papui-Nowej Gwinei w Brukseli

Ambasada Papui-Nowej Gwinei w Brukseli – misja dyplomatyczna Niezależnego Państwa Papui-Nowej Gwinei w Królestwie Belgii.
Ambasador Niezależnego Państwa Papui-Nowej Gwinei w Brukseli oprócz Królestwa Belgii akredytowany jest również m.in. w Królestwie Niderlandów, Rzeczypospolitej Polskiej, Stolicy Apostolskiej oraz przy Unii Europejskiej.

</doc>
<doc id="4408470" url="https://pl.wikipedia.org/wiki?curid=4408470" title="Leonard Przybylski">
Leonard Przybylski

Leonard Przybylski (ur. 30 października 1918 w Poznaniu, zm. 24 marca 1945 w Mittelbau-Dora) – polski sportowiec, lekkoatleta KS HCP Poznań.

</doc>
<doc id="4408471" url="https://pl.wikipedia.org/wiki?curid=4408471" title="Ambasada Papui-Nowej Gwinei w Belgii">
Ambasada Papui-Nowej Gwinei w Belgii



</doc>
<doc id="4408473" url="https://pl.wikipedia.org/wiki?curid=4408473" title="Kamienica Heleny Pal w Warszawie">
Kamienica Heleny Pal w Warszawie

Kamienica Heleny Pal – kamienica znajdująca się w Warszawie, przy ul. Marszałkowskiej 8.
Historia.
Ukończono ją w 1935 według projektu architektów Maksymiliana Goldberga i Hipolita Rutkowskiego. Właścicielką była Helena Pal (wdowa po Adolfie Ferdynandzie Palu, współwłaścicielu Fabryki Przetworów Chemicznych „Dobrolin” F.A i G. Pal).
Od stycznia do końca czerwca 1939 w budynku funkcjonował prywatny teatr pod nazwą: Teatr Malickiej. W czasie II wojny światowej, do 1944 w teatrze działał kino-teatr dla Niemców. Po wojnie już w grudniu 1945 w kamienicy teatr wznowił działalność.
24 lipca 2012 wpisano ją do gminnej ewidencji zabytków m.st. Warszawy.

</doc>
<doc id="4408475" url="https://pl.wikipedia.org/wiki?curid=4408475" title="Portret Stanisława Augusta z klepsydrą">
Portret Stanisława Augusta z klepsydrą

Portret Stanisława Augusta z klepsydrą (inny tytuł Portret alegoryczny) – obraz olejny namalowany przez włoskiego malarza Marcella Bacciarellego w 1793, znajdujący się w zbiorach Muzeum Narodowego w Warszawie. Obraz jest repliką autorską zaginionego oryginału, który do 1795 prawdopodobnie znajdował się w Gabinecie Marmurowym Zamku Królewskiego w Warszawie.
Opis.
Alegoryczny wizerunek króla Polski i wielkiego księcia litewskiego Stanisława Augusta, został skomponowany przez niego samego jako swoiste przesłanie do współczesnych i próba wytłumaczenia swego 29-letniego wówczas panowania. Powstał w niezwykle trudnym dla króla momencie, gdy akces do konfederacji targowickiej 24 lipca 1792 w trakcie wojny polsko-rosyjskiej pozbawił go realnej władzy i zaufania poddanych, a ściągnął szykany i odium zdrajcy. Na dwa miesiące przed namalowaniem obrazu 23 stycznia 1792 został podpisany przez Rosję i Prusy akt II rozbioru Polski. Stanisław August usiłował wytłumaczyć swoje racje w napisanej przez siebie dzień później broszurze "Zdanie o królu polskim". Podobne zadanie miał spełnić omawiany portret, powtarzany na zlecenie króla w wielu replikach i kopiach (zachowało się ich 19). Łaciński cytat "Quaesivit coelo lucem" (pol. "szukał światła na niebie") z IV księgi "Eneidy" rzymskiego poety Wergiliusza widoczny na gzymsie konsoli, odnosi się do ostatnich chwil przed samobójczą śmiercią królowej Kartaginy Dydony, opuszczonej przez umiłowanego Eneasza. W osiemnastowiecznej Polsce, poemat Wergiliusza był bardzo znany, stanowiąc źródło pouczeń moralnych o miłości ojczyzny i obowiązków względem niej. Sytuacja załamanej Dydony, dla której nie ma innego wyjścia jak rozstanie się z życiem, podobna jest do położenia Stanisława Augusta, dla którego nie ma innego wyjścia jak abdykacja.
Portret ten ukazuje Stanisława Augusta przy biurku, w stroju domowym, jako oświeconego „człowieka pióra” w swoim gabinecie, z globusem i przyborami do pisania, z prawą dłonią złożoną na klepsydrze wstawionej w koronę i z lewą złożoną na dokumentach.
Nieprzyjazny widok rozciąga się przez okno; spod szarych burzowych obłoków promienie słońca rzucają czerwonawe refleksy na rozlane szeroko szare wody z wysoką falą na przedzie. Może to być aluzja do trudnych losów króla, jak i rodzaj złowieszczej przepowiedni dla losów Rzeczypospolitej. Portret zrozumiały dla współczesnych królowi oświeconych osób, dzisiaj pozostaje nie do końca rozwiązywalną zagadką.
Zauważalne jest podobieństwo niektórych szczegółów do namalowanego przez Marcella Bacciarellego w tym samym czasie (1793) obrazu o tytule "Odwaga" znajdującego się w zbiorach Muzeum Łazienki Królewskie w Warszawie. Pozycja głowy postaci i spojrzenie dużych oczu skierowanych ku górze w obu obrazach są identyczne.
Symbolika.
Klepsydra, którą król ujmuje w dłoni może mieć podwójne znaczenie, jako symbol przemijalności wszystkiego i jako atrybut cnoty „Wytrwałości”, tak potrzebnej przy pokonywaniu sprzeczności . 
Klepsydra jest też związana ze symboliką masenerii a zarówno Stanisław August Poniatowski jak i autor obrazu - Marcello Bacciarelli byli masonami (rytu templariuszowskiego ścisłej obserwy), więc obraz bywa interpretowany jako zaszyfrowany komunikat masoński. Klepsydra jest symbolem czasu, jego przemijania, życia jako okresu między narodzinami a śmiercią. materia jednorodna - piasek, przypomina o jałowości przemijania życia bez idei .

</doc>
<doc id="4408477" url="https://pl.wikipedia.org/wiki?curid=4408477" title="Ambasada Rwandy w Berlinie">
Ambasada Rwandy w Berlinie

Ambasada Rwandy w Berlinie – misja dyplomatyczna Republiki Rwandy w Republice Federalnej Niemiec.
Ambasador Republiki Rwandy w Berlinie oprócz Republiki Federalnej Niemiec akredytowany jest również w Republice Czeskiej, Księstwie Liechtensteinu, Rumunii, Republice Słowackiej, Węgrzech i na Ukrainie. Do 2021 akredytowany był także w Rzeczypospolitej Polskiej
Historia.
Stosunki dyplomatyczne między Rwandą a Niemcami zostały ustanowione w 1962.

</doc>
<doc id="4408481" url="https://pl.wikipedia.org/wiki?curid=4408481" title="Ambasada Rwandy w Niemczech">
Ambasada Rwandy w Niemczech



</doc>
<doc id="4408482" url="https://pl.wikipedia.org/wiki?curid=4408482" title="Włodzimierz Jan Romaniszyn">
Włodzimierz Jan Romaniszyn

Włodzimierz Jan Romaniszyn (ur. 16 grudnia 1910 we Lwowie, zm. 6 lutego 1994 w Łodzi) – polski entomolog limnolog. 
Życiorys.
W 1938 ukończył studia na Wydziale Matematyczno-Przyrodniczym Uniwersytetu Jana Kazimierza we Lwowie, uzyskując dyplom magistra filozofii w zakresie zoologii wraz z anatomią porównawczą. W latach 1946–1949 był zatrudniony na etacie starszego asystenta w Katedrze Limnologii i Rybactwa Uniwersytetu i Politechniki we Wrocławiu. W 1949 na Uniwersytecie Wrocławskim przedstawił i obronił doktorat, a następnie pozostał na uczelni na stanowisku adiunkta. Od 1956 jako docent kierował łódzkim oddziałem Instytutu Zoologii Polskiej Akademii Nauk, równocześnie rozpoczął pracę w Katedrze Zoologii Systematycznej na Wydziale Biologii i Nauk o Ziemi Uniwersytetu Łódzkiego, od 1960 pełnił funkcję kierownika. W 1973 uzyskał tytuł profesora nauk przyrodniczych na Uniwersytecie Łódzkim oraz został członkiem korespondentem Łódzkiego Towarzystwa Naukowego. Przez wiele lat kierował Katedrą Ekologii i Zoologii Kręgowców Uniwersytetu Łódzkiego. 
Włodzimierz Jan Romaniszyn prowadził badania nad ekologią i cytofizjologią skąposzczetów oraz taksonomią muchówek z rodziny ochotkowatych i łowikowatych. Prowadził badania limnologiczne Jeziora Charzykowskiego, na ich podstawie przedstawił sezonowe rozmieszczenie pionowe larw 36 gatunków ochotkowatych, kuczmanowatych i wodzieniów. Po raz pierwszy w zoocenologii uporządkował dane za pomocą dwóch dendrytów równocześnie, tj. według stanowisk i gatunków, działanie takie nosi od tego czasu nazwę „metody dualizmu Romaniszyna” i jest stosowane do badania zespołów grzybów i zwierząt oraz diety ryb. 

</doc>
<doc id="4408484" url="https://pl.wikipedia.org/wiki?curid=4408484" title="Jerzy (biskup koptyjski)">
Jerzy (biskup koptyjski)

Jerzy – duchowny Koptyjskiego Kościoła Ortodoksyjnego, od 2001 biskup Mataj.
Życiorys.
23 marca 1978 złożył śluby zakonne w Monasterze św. Paisjusza. Święcenia kapłańskie przyjął 30 marca 1980. Sakrę biskupią otrzymał 30 maja 1999 jako biskup generalny. 3 czerwca 2001 został mianowany biskupem Mataj.

</doc>
<doc id="4408485" url="https://pl.wikipedia.org/wiki?curid=4408485" title="Marek (biskup Damietty)">
Marek (biskup Damietty)

Marek – duchowny Koptyjskiego Kościoła Ortodoksyjnego, od 2018 biskup Damietty i Kafr asz-Szajch oraz opat monasteru św. Damiana.
Życiorys.
Początkowo był mnichem w Monasterze św. Menasa. Sakrę biskupią otrzymał 1 czerwca 2014 jako biskup pomocniczy Kairu. 25 listopada 2018 został mianowany biskupem Damietty i Kafr asz-Szajch, a także opatem monasteru św. Damiana.

</doc>
<doc id="4408486" url="https://pl.wikipedia.org/wiki?curid=4408486" title="5 halerzy czechosłowackich (1953)">
5 halerzy czechosłowackich (1953)

5 halerzy (, ) – czechosłowacka moneta obiegowa o nominale 5 halerzy bita w latach 1953–1955, jednak pozostająca w obiegu aż do roku 1978.
Wzór.
W centralnej części awersu umieszczono pochodzące z małego herbu Czechosłowacji godło państwowe – heraldycznego wspiętego lwa w koronie o podwójnym ogonie. Na jego piersi znajdował się herb Słowacji – podwójny krzyż na trójwzgórzu. Poniżej umieszczono rok bicia (zapisany zewnętrznie), zaś wzdłuż otoku inskrypcję „” (zapisaną wewnętrznie).
Rewers monety przedstawiał duży, zapisany arabską cyfrą nominał pod pięcioramienną gwiazdą otoczony wieńcem gałązek lipowych, które u dołu przewiązane były wstęgą.
Nakład.
Podstawą prawną wprowadzenia monet nowego wzoru była ustawa z 30 maja 1953 r. o reformie walutowej. Zgodnie z postanowieniami zarządzenia Ministra Finansów z tego samego dnia pięciohalerzowe monety bito z krążków o gładkim rancie, grubości 1 i średnicy 20 mm. Jedna sztuka ważyła 0,8 g. Wytwarzano je z aluminium, choć dokładny stop nie został zdefiniowany w żadnym akcie prawnym (według jednej z wersji był to stop Al96,65Mg3Mn0,35). Nie podano także autora wzoru monet, choć wskazuje się, że projekt powstał w Związku Radzieckim.
Pierwsze egzemplarze z 1953 roku powstały w mennicy w Leningradzie, jednak w trakcie tego samego roku produkcję przeniesiono do słowackiej Kremnicy. Monety o tym wzorze bito jedynie do roku 1955, po czym zastąpiono je wariantem z 1962 roku. Oba typy uległy denominacji z końcem 1978 roku. Łącznie wybito ponad 160 mln sztuk tych monet.

</doc>
<doc id="4408490" url="https://pl.wikipedia.org/wiki?curid=4408490" title="San Pietro in Vincoli">
San Pietro in Vincoli



</doc>
<doc id="4408493" url="https://pl.wikipedia.org/wiki?curid=4408493" title="Adela Styczyńska">
Adela Styczyńska

Adela Styczyńska (ur. 7 listopada 1923 w Wilnie, zm. 14 listopada 2018 w Łodzi) – polska filolog angielska, literaturoznawczyni, profesor nauk humanistycznych (1988).
Życiorys.
Przed II wojną światową była uczennicą Gimnazjum im. Elizy Orzeszkowej w Wilnie, następnie uczestniczyła w tajnym nauczaniu; egzamin dojrzałości złożyła w 1945 przed Państwową Komisją Weryfikacyjną w Bydgoszczy, następnie podjęła studia z zakresu filologii angielskiej na Uniwersytecie Mikołaja Kopernika w Toruniu (w pierwszym roczniku powojennym). Od 1946 była równocześnie asystentem w Katedrze Filologii Angielskiej, a także studiowała równolegle filologię romańską. Studia anglistyczne ukończyła w 1950, broniąc pracy "The Dramatic Structures of Conrad’s Novels". Po likwidacji katedry w 1951 pracowała na UMK jako lektor języka angielskiego, na Wydziale Humanistycznym, Wydziale Matematyczno-Fizyczno-Chemicznym i Wydziale Sztuk Pięknych UMK. W 1965 obroniła na Uniwersytecie Łódzkim pracę doktorską "The Realism of Thomas Hardy’s Novels" napisaną pod kierunkiem Witolda Ostrowskiego. Od 1966 pracowała jako starszy wykładowca na Uniwersytecie Łódzkim. W latach 1968-1969 korzystała ze stypendium Fulbrighta, studiowała na State University of New York w Stonybrook. W 1976 uzyskała na Uniwersytecie Łódzkim stopień doktora habilitowanego na podstawie pracy "The Art of Henry James’s Nouvelle – Study of Theme and Form" i następnie została mianowana docentem. W latach 1981-1983 i 1987-1988 kierowała Katedrą Literatury Angielskiej i Amerykańskiej, w latach 1986-1987 była kuratorem Zakładu Językoznawstwa Stosowanego. W 1988 otrzymała tytuł naukowy profesora nauk humanistycznych. Poza pracą doktorską i pracą habilitacyjną wydała także monografię "Dickens the Moralist and Artist. The Novels of 1850-1860" (1988). W 1994 przeszła na emeryturę.
Od 1965 była członkiem Towarzystwa Naukowego w Toruniu, od 1981 Łódzkiego Towarzystwa Naukowego.
W 1973 została odznaczona Złotym Krzyżem Zasługi, w 1984 Krzyżem Kawalerskim Orderu Odrodzenia Polski.
Zmarła 14 listopada 2018 w Łodzi.

</doc>
<doc id="4408498" url="https://pl.wikipedia.org/wiki?curid=4408498" title="Bolesław Wieliczko">
Bolesław Wieliczko

Bolesław Wieliczko (ur. w 1826 w gub. kowieńskiej, zm. w 1870 w Kownie) – powstaniec styczniowy, polski działacz narodowy i społeczny, ziemianin.
Życiorys.
Urodził się w 1826 roku w guberni kowieńskiej. Syn Kazimierza, brat powstańca styczniowego Ignacego Wieliczki.
Właściciel majątku Poszumierz w powiecie wiłkomierskim w guberni kowieńskiej. Członek i działacz gospodarczego koła ziemiańskiego ("ziemiańskie kółko rolnicze") w guberni kowieńskiej. Popierał uwłaszczenie chłopów. Należał do polskich organizacji narodowych. Brał aktywny udział w organizacji powstańczej. W chwili wybuchu powstania styczniowego w jego majątku Zygmunt Sierakowski organizował oddział powstańczy.
W 1863 roku aresztowany i uwięziony w Kownie. Skazany za udział w powstaniu styczniowym na zesłanie do guberni kazańskiej. Majątku Poszumierz nie skonfiskowano ze względu na fakt, że oficjalnie był własnością żony Bogumiły. Karę odbywał w do Carewokokszajsku. Żona dobrowolnie podążyła za nim na zesłanie. W 1867 roku uzyskał tak zwane pozwolenie na zbliżanie się do kraju, zamieszkał w Mitawie. Zmarł w 1870 w Kownie. 

</doc>
<doc id="4408508" url="https://pl.wikipedia.org/wiki?curid=4408508" title="Denise Guénard">
Denise Guénard

Denise Rose Raymonde Guénard z domu Laborie (ur. 13 stycznia 1934 w Saint-Maurice, zm. 23 maja 2017 w Le Kremlin-Bicêtre) – francuska lekkoatletka, wicemistrzyni Europy z 1962, trzykrotna olimpijka.
Była wszechstronną lekkoatletką. Wystąpiła na igrzyskach olimpijskich w 1952 w Helsinkach w biegu na 100 metrów i w sztafecie 4 × 100 metrów, ale w obu konkurencjach odpadła w eliminacjach. Zajęła 4. miejsce w biegu na 80 metrów przez płotki na mistrzostwach Europy w 1954 w Bernie, a sztafeta 4 × 100 metrów z jej udziałem odpadła w przedbiegach.
Na igrzyskach olimpijskich w 1960 w Rzymie dotarła do półfinału biegu na 80 metrów przez płotki.
Zdobyła srebrny medal w pięcioboju na mistrzostwach Europy w 1962 w Belgradzie, za Galiną Bystrową ze Związku Radzieckiego, a przed Niemką Helgą Hoffmann. Odpadła w eliminacjach sztafety 4 × 100 metrów. Zajęła 12. miejsce w pięcioboju na igrzyskach olimpijskich w 1964 w Tokio, a francuska sztafeta 4 × 100 metrów z jej udziałem była w finale ósma. Na mistrzostwach Europy w 1966 w Budapeszcie zajęła 8. miejsce w pięcioboju.
Zdobyła wiele medali mistrzostw Francji:
Kilkakrotnie poprawiała rekordy Francji w biegu na 80 metrów przez płotki (do czasu 10,8 3 lipca 1965 w Paryżu), pięcioboju (do wyniku 4735 punktów według ówczesnej tabeli 14 września 1962 w Belgradzie) i w sztafecie 4 × 100 metrów (do wyniku 47,2 s 9 października 1955 w Mediolanie). Wyrównała również rekord Francji w biegu na 100 metrów czasem 12,0 s (5 września 1954 w Chambéry).

</doc>
<doc id="4408514" url="https://pl.wikipedia.org/wiki?curid=4408514" title="Metropolia Cebu">
Metropolia Cebu

Metropolia Cebu – jedna z 16 metropolii kościoła rzymskokatolickiego na Filipinach. Została erygowana 28 kwietnia 1934. 

</doc>
<doc id="4408516" url="https://pl.wikipedia.org/wiki?curid=4408516" title="Ricardo Jamin Vidal">
Ricardo Jamin Vidal



</doc>
<doc id="4408518" url="https://pl.wikipedia.org/wiki?curid=4408518" title="Bifröst (miejscowość)">
Bifröst (miejscowość)

Bifröst – miejscowość w zachodniej Islandii, w dolinie rzeki Norðurá, w sąsiedztwie jeziora Hreðavatn, około 30 km na północny wschód od Borgarnes. Położona jest w gminie Borgarbyggð, w regionie Vesturland. Przez miejscowość przebiega okrążająca Islandię droga 1. Na początku 2018 roku zamieszkiwało ją 179 osób.
Jest osadą uniwersytecką, która powstała po przeniesieniu tutaj w 1955 roku z Reykjavíku prywatnej uczelni, współcześnie znanej jako Uniwersytet w Bifröst (isl. "Háskólinn á Bifröst"). Z czasem na terenie dawnej farmy powstał kampus uczelni, na którym obecnie można znaleźć sklep, kawiarnię, siłownię, saunę, tereny sportowe i żłobek. Szkoła podstawowa znajduje się w pobliskiej osadzie Varmaland.
Grábrókarhraun.
Bifröst otoczony jest liczącym 3000 lat polem lawy Grábrókarhraun, porośniętym mchem i wrzosem. Tuż za kampusem uniwersytetu znajduje się stary wulkan Grábrók i kolejna góra, Grábrókarfell.

</doc>
<doc id="4408520" url="https://pl.wikipedia.org/wiki?curid=4408520" title="Doris Müller">
Doris Müller

Doris Müller po mężu Lorenz (ur. 25 lutego 1935 w Massanei, dzielnicy Waldheim, zm. 25 lutego 2013 w Lipsku) – niemiecka lekkoatletka, dyskobolka, medalistka mistrzostw Europy w 1962. W czasie swojej kariery reprezentowała Niemiecką Republikę Demokratyczną.
Wystąpiła we wspólnej reprezentacji Niemiec na mistrzostwach Europy w 1958 w Sztokholmie, gdzie zajęła 6. miejsce w rzucie dyskiem. Odpadła w kwalifikacjach tej konkurencji na igrzyskach olimpijskich w 1960 w Rzymie, nie mając żadnego mierzonego rzutu.
Zdobyła srebrny medal w rzucie dyskiem na mistrzostwach Europy w 1962 w Belgradzie, przegrywając jedynie z reprezentantką ZSRR Tamarą Press.
Na igrzyskach olimpijskich w 1964 w Tokio zajęła 14. miejsce w finale.
Była mistrzynią NRD w rzucie dyskiem w latach 1957–1961 oraz wicemistrzynią w 1962 i 1963.
Wielokrotnie poprawiała rekord NRD w rzucie dyskiem do rezultatu 56,39 m (5 lipca 1962 w Lipsku).

</doc>
<doc id="4408524" url="https://pl.wikipedia.org/wiki?curid=4408524" title="Ambush marketing">
Ambush marketing



</doc>
<doc id="4408525" url="https://pl.wikipedia.org/wiki?curid=4408525" title="Marketing pasożytniczy">
Marketing pasożytniczy



</doc>
<doc id="4408526" url="https://pl.wikipedia.org/wiki?curid=4408526" title="Nina Markiewicz-Mikołajczyk">
Nina Markiewicz-Mikołajczyk

Nina Markiewicz-Mikołajczyk lub Nina Markiewicz (zm. 4 listopada 2018) – polska śpiewaczka operowa.
W latach 1953–1960 była solistką Opery Bałtyckiej w Gdańsku. Występowała wówczas między innymi w takich rolach jak Halka w "Halce" – Stanisława Moniuszki, Liza w "Damie pikowej" – Piotra Czajkowskiego, Matka w "Krakatuku" – Tadeusza Szeligowskiego, Marta w "Nizinach" – Eugena d'Alberta czy Amela w "Balu maskowym" – Giuseppe Verdiego.
Zmarła 4 listopada 2018. Została pochowana na Cmentarzu Komunalnym w Sopocie przy ul. Malczewskiego.

</doc>
<doc id="4408527" url="https://pl.wikipedia.org/wiki?curid=4408527" title="Ernstthal">
Ernstthal



</doc>
<doc id="4408532" url="https://pl.wikipedia.org/wiki?curid=4408532" title="Lauren Price">
Lauren Price

Lauren Louise Price (ur. 25 czerwca 1994 r. w Caerphilly) – walijska bokserka, złota i brązowa medalistka mistrzostw świata, trzykrotna brązowa medalistka mistrzostw Europy, złota medalistka igrzysk europejskich, złota i brązowa medalistka Igrzysk Wspólnoty Narodów. Występowała w kategoriach od 64 do 75 kg.
Kariera.
Czterokrotnie była mistrzynią świata w kick-boxingu. W przeszłości grała również w piłkę nożną. Przygodę miała także w taekwondo, ale zrezygnowała z powodu dalekiej odległości od rodziny.
Boks zaczęła uprawiać w 2010 roku.
W 2011 roku podczas mistrzostw Europy w Rotterdamie zdobyła brązowy medal w kategorii do 69 kg, przegrywając w półfinale z Ukrainką Mariją Baduliną. Na Igrzyskach Wspólnoty Narodów w 2014 roku w Glasgow wygrała brązowy medal w kategorii do 75 kg. W półfinale przegrała z Kanadyjką Arianą Fortin. Została pierwszą Walijką w historii, która zdobyła medal na tych igrzyskach. Dwa lata później na mistrzostwach Europy w Sofii ponownie zdobyła brąz, tym razem w kategorii do 75 kg. W półfinale uległa Angielce Natashy Gale, która wygrała finał.
W 2018 roku podczas Igrzysk Wspólnoty Narodów w Gold Coast zdobyła złoty medal, wygrywając w finale z Caitlin Parker z Australii. Została tym samym pierwszą reprezentantką Walii w boksie, która tego dokonała. Dwa miesiące później w czerwcu zdobyła brązowy medal na mistrzostwach Europy w Sofii. W półfinale przegrała z Ukrainką Mariją Borucą 2:3. Wcześniej w półfinale pokonała Ionelę Nane z Rumunii. W listopadzie zdobyła brązowy medal na mistrzostwach świata rozegranych w Nowym Delhi. W ćwierćfinale pokonała Elżbietę Wójcik 3:2, lecz w półfinale przegrała takim samym wynikiem z Holenderką Nouchką Fontijn.
Następnego roku zdobyła złoty medal na igrzyskach europejskich w Mińsku. W finale pokonała Holenderkę Nouchkę Fontijn. W październiku została mistrzynią świata w Ułan Ude w kategorii do 75 kg. W decydującej walce przegrała początkowo 2:3 z Holenderką Nouchką Fontijn, jednak po odwołaniu zmieniono decyzję i ostatecznie zwyciężyła Walijka.

</doc>
<doc id="4408535" url="https://pl.wikipedia.org/wiki?curid=4408535" title="Adam Zdzisław Heydel">
Adam Zdzisław Heydel



</doc>
<doc id="4408537" url="https://pl.wikipedia.org/wiki?curid=4408537" title="Kriemhild Limberg">
Kriemhild Limberg

Kriemhild Limberg z domu Hausmann (ur. 8 września 1934 w Rheinhausen, zm. 24 sierpnia 2020 w Neuss) – niemiecka lekkoatletka, dyskobolka, medalistka mistrzostw Europy w 1958. W czasie swojej kariery reprezentowała Republikę Federalną Niemiec.
Startując we wspólnej reprezentacji Niemiec zdobyła brązowy medal w rzucie dyskiem na mistrzostwach Europy w 1958 w Sztokholmie, przegrywając jedynie z reprezentantką ZSRR Tamarą Press i Štěpánką Mertovą z Czechosłowacji. Zajęła 4. miejsce w finale tej konkurencji na igrzyskach olimpijskich w 1960 w Rzymie.
Na mistrzostwach Europy w 1962 w Belgradzie zajęła 7. miejsce, podobnie jak na igrzyskach olimpijskich w 1964 w Tokio.
Wystąpiła w reprezentacji RFN na mistrzostwach Europy w 1966 w Budapeszcie; zajęła tam 11. miejsce.
Była mistrzynią RFN w rzucie dyskiem w latach 1958–1965 oraz wicemistrzynią w 1955, 1956 i 1966.
Pięciokrotnie poprawiała rekord RFN w rzucie dyskiem do rezultatu 55,86 m (30 sierpnia 1964 w Jenie).

</doc>
<doc id="4408540" url="https://pl.wikipedia.org/wiki?curid=4408540" title="Samuel Arnold">
Samuel Arnold

Samuel Arnold (ur. 10 sierpnia 1740 w Londynie, zm. 22 października 1802 tamże) – angielski kompozytor, organista i dyrygent.
Życiorys.
Jako dziecko był chórzystą w kapeli królewskiej, gdzie otrzymał podstawy edukacji muzycznej. Zdobył popularność jako autor dzieł scenicznych, a od 1764 roku występował jako klawesynista w Covent Garden Theatre. W 1773 roku Uniwersytet Oksfordzki przyznał mu tytuł Doctor of Music. W 1783 roku został organistą kapeli królewskiej, a w 1793 roku opactwa westminsterskiego. Od 1789 roku był dyrektorem Academy of Ancient Music.
Wydał 4-tomową antologię utworów dawnych kompozytorów angielskich "Cathedral Music" (1790), zapoczątkowaną przez Williama Boyce’a. Podjął także pierwszą próbę wydania zbiorczego dzieł Georga Friedricha Händla (140 zeszytów opublikowanych w latach 1787–1797). Skomponował ponad 100 dzieł scenicznych (oper, pantomim i in.), ponadto oratoria, anthemy, utwory instrumentalne.

</doc>
<doc id="4408541" url="https://pl.wikipedia.org/wiki?curid=4408541" title="Danielle Perkins">
Danielle Perkins

Danielle Perkins (ur. 30 sierpnia 1982 r.) – amerykańska bokserka, złota i brązowa medalistka mistrzostw świata, złota medalistka mistrzostw panamerykańskich. Występuje w kategorii powyżej 81 kg.
Kariera.
W 2018 roku podczas mistrzostw świata w Nowym Delhi zdobyła brązowy medal w kategorii powyżej 81 kg. W ćwierćfinale pokonała Łazzat Kungejbajewą z Kazachstanu. Jednak nie przystąpiła do półfinału przeciwko późniejszej mistrzyni Chince Yang Xiaoli.
Następnego roku została mistrzynią świata w Ułan Ude w kategorii powyżej 81 kg, zwyciężając w finale z Chinką Yang Xiaoli.

</doc>
<doc id="4408546" url="https://pl.wikipedia.org/wiki?curid=4408546" title="Elmo (Teksas)">
Elmo (Teksas)

Elmo – jednostka osadnicza w Stanach Zjednoczonych, w stanie Teksas, w hrabstwie Kaufman.

</doc>
<doc id="4408547" url="https://pl.wikipedia.org/wiki?curid=4408547" title="Władysław Józef Skłodowski">
Władysław Józef Skłodowski

Władysław Józef Skłodowski (ur. 11 listopada 1895, zm. 23 lutego 1977 w Beckenham) – podpułkownik dyplomowany piechoty Wojska Polskiego, starosta w II Rzeczypospolitej.
Życiorys.
Urodził się 11 listopada 1895. Uczestniczył w I wojnie światowej. Po odzyskaniu przez Polskę niepodległości został przyjęty do Wojska Polskiego. Brał udział w wojnie polsko-bolszewickiej. Został awansowany do stopnia porucznika piechoty ze starszeństwem z dniem 1 lutego 1921. Jako oficer nadetatowy 1 Pułku Strzelców Podhalańskich z Nowego Sącza w 1923 był w kadrze naukowej Szkoły Podchorążych w Warszawie, następnie odbył V Kurs Normalny od 1 listopada 1924 do 11 października 1926 w Wyższej Szkole Wojennej, uzyskując tytuł oficera dyplomowanego. W 1928 jako oficer nowosądeckiego pułku był przydzielony do Oddziału I Sztabu Generalnego. Został awansowany do stopnia kapitana piechoty ze starszeństwem z dniem 1 stycznia 1931. W 1934 jako kapitan przeniesiony w stan spoczynku był przydzielony do Oficerskiej Kadry Okręgowej nr VI jako "oficer przewidziany do użycia w czasie wojny" i pozostawał wówczas w ewidencji Powiatowej Komendy Uzupełnień Kołomyja I.
Od 9 czerwca 1931 do 26 października 1932 pełnił stanowisko starosty powiatu nowomiejskiego. Od 1932 był starostą powiatu kołomyjskiego. Od 1935 do 1937 był starostą powiatu tłumackiego. Pożegnanie jego wraz z małżonką odbyło się w Tłumaczu w grudniu 1937.
Po zakończeniu II wojny światowej przebywał na emigracji w Wielkiej Brytanii. Do końca życia pozostawał w stopniu podpułkownika. Zmarł 23 lutego 1977 w Domu Opieki w Beckenham (tzw. „Antokol”)

</doc>
<doc id="4408548" url="https://pl.wikipedia.org/wiki?curid=4408548" title="Travis Ranch">
Travis Ranch

Travis Ranch – jednostka osadnicza w Stanach Zjednoczonych, w stanie Teksas, w hrabstwie Kaufman.

</doc>
<doc id="4408549" url="https://pl.wikipedia.org/wiki?curid=4408549" title="Maciej Chełmicki">
Maciej Chełmicki

Maciej Chełmicki herbu Nałęcz (zm. 1623) – sędzia dobrzyński w latach 1613-1616, chorąży dobrzyński w latach 1611-1612, stolnik dobrzyński w latach 1606-1611, podwojewodzi brzeski, sędzia grodzki kruszwicki.
Syn Adriana, poborcy podatkowego ziemi dobrzyńskiej, miał synów: Łukasza, Andrzeja, Adriana, Piotra i Jana.
Wyznaczony przez sejm 1611 roku na poborcę województwa brzeskokujawskiego.

</doc>
<doc id="4408554" url="https://pl.wikipedia.org/wiki?curid=4408554" title="Comfort (Teksas)">
Comfort (Teksas)

Comfort – jednostka osadnicza w Stanach Zjednoczonych, w stanie Teksas, w hrabstwie Kendall.

</doc>
<doc id="4408555" url="https://pl.wikipedia.org/wiki?curid=4408555" title="Šefik Džaferović">
Šefik Džaferović

Šefik Džaferović (ur. 9 września 1957) – polityk bośniacki.
Życiorys.
W 1979 ukończył prawo na Uniwersytecie w Sarajewie. Następnie pracował w sądowych instytucjach w rodzinnym Zavidovići do roku 1996. Następnie jeszcze w 1996 wybrany do rady kantonu zenicko-dobojskiego. W 2000 wybrany do Izby Narodów Federacji Bośni i Hercegowiny. W 2002 został deputowanym Parlamentu Federacji Bośni i Hercegowiny, a w 2014 do Izby Reprezentantów Bośni i Hercegowiny. Od 17 listopada 2018 do 16 listopada 2022 członek Prezydium Bośni i Hercegowiny jako przedstawiciel Boszniaków, od 20 marca do 20 listopada 2020 i ponownie od 20 marca do 16 listopada 2022 jego przewodniczący.

</doc>
<doc id="4408558" url="https://pl.wikipedia.org/wiki?curid=4408558" title="Girard (Teksas)">
Girard (Teksas)

Girard – jednostka osadnicza w Stanach Zjednoczonych, w stanie Teksas, w hrabstwie Kent.

</doc>
<doc id="4408560" url="https://pl.wikipedia.org/wiki?curid=4408560" title="Marek (biskup pomocniczy Kairu)">
Marek (biskup pomocniczy Kairu)



</doc>
<doc id="4408564" url="https://pl.wikipedia.org/wiki?curid=4408564" title="Arseniusz (biskup Nowej Doliny)">
Arseniusz (biskup Nowej Doliny)

Arseniusz (wł. Markus al-Abnudi) – duchowny Koptyjskiego Kościoła Ortodoksyjnego, od 2018 biskup Nowej Doliny. Sakrę biskupią otrzymał 25 listopada 2018.

</doc>
<doc id="4408565" url="https://pl.wikipedia.org/wiki?curid=4408565" title="Deutschland Cup 2018">
Deutschland Cup 2018

29. edycja Deutschland Cup – rozegrana została pomiędzy 8, a 11 listopada 2018 roku w Krefeld w hali König Palast. Zgodnie z tradycją, w turnieju wzięły udział cztery zespoły. Organizatorem turnieju była niemiecka federacja hokejowa, Deutscher Eishockey-Bund (DEB).
Tytuł z poprzedniej edycji obronili Rosjanie. Drugie miejsce zajęła ekipa Szwajcarii, wyprzedzając trzecią w tabeli kadrę Słowacji. Ostatnie miejsce zajęła reprezentacja gospodarzy.

</doc>
<doc id="4408568" url="https://pl.wikipedia.org/wiki?curid=4408568" title="Michał (biskup generalny)">
Michał (biskup generalny)

Michał – duchowny Koptyjskiego Kościoła Ortodoksyjnego, od 2018 biskup generalny w Patriarchacie Aleksandryjskim.
Życiorys.
Początkowo był mnichem w Monasterze Panny Marii. Sakrę biskupią otrzymał 25 listopada 2018.

</doc>
<doc id="4408569" url="https://pl.wikipedia.org/wiki?curid=4408569" title="Bazyli (biskup koptyjski)">
Bazyli (biskup koptyjski)

Bazyli – duchowny Koptyjskiego Kościoła Ortodoksyjnego, od 2018 biskup pomocniczy południowych Stanów Zjednoczonych.
Życiorys.
Początkowo był mnichem w Monasterze św. Mojżesza. Sakrę biskupią otrzymał 25 listopada 2018.

</doc>
<doc id="4408570" url="https://pl.wikipedia.org/wiki?curid=4408570" title="Grzegorz (biskup koptyjski)">
Grzegorz (biskup koptyjski)

Grzegorz – duchowny Koptyjskiego Kościoła Ortodoksyjnego, od 2018 biskup pomocniczy południowych Stanów Zjednoczonych.
Życiorys.
Początkowo był mnichem w Monasterze św. Mojżesza. Sakrę biskupią otrzymał 25 listopada 2018.

</doc>
<doc id="4408572" url="https://pl.wikipedia.org/wiki?curid=4408572" title="Riviera (Teksas)">
Riviera (Teksas)

Riviera – jednostka osadnicza w Stanach Zjednoczonych, w stanie Teksas, w hrabstwie Kleberg.

</doc>
<doc id="4408574" url="https://pl.wikipedia.org/wiki?curid=4408574" title="Ricardo (Teksas)">
Ricardo (Teksas)

Ricardo – jednostka osadnicza w Stanach Zjednoczonych, w stanie Teksas, w hrabstwie Kleberg.

</doc>
<doc id="4408575" url="https://pl.wikipedia.org/wiki?curid=4408575" title="PMC-Leguan">
PMC-Leguan



</doc>
<doc id="4408576" url="https://pl.wikipedia.org/wiki?curid=4408576" title="Rekin grenlandzki">
Rekin grenlandzki



</doc>
<doc id="4408581" url="https://pl.wikipedia.org/wiki?curid=4408581" title="Abram (biskup koptyjski)">
Abram (biskup koptyjski)

Abram (ur. 11 lutego 1950 w Kinie) – duchowny Koptyjskiego Kościoła Ortodoksyjnego, od 1985 biskup Fajum.
Życiorys.
23 marca 1977 złożył śluby zakonne w Monasterze św. Paisjusza. Święcenia kapłańskie 29 lutego 1978. Sakrę biskupią otrzymał 2 czerwca 1985.

</doc>
<doc id="4408582" url="https://pl.wikipedia.org/wiki?curid=4408582" title="Powiatowa Komenda Uzupełnień 10 Pułku Piechoty w Łowiczu">
Powiatowa Komenda Uzupełnień 10 Pułku Piechoty w Łowiczu



</doc>
<doc id="4408583" url="https://pl.wikipedia.org/wiki?curid=4408583" title="Powderly (Teksas)">
Powderly (Teksas)

Powderly – jednostka osadnicza w Stanach Zjednoczonych, w stanie Teksas, w hrabstwie Lamar.

</doc>
<doc id="4408585" url="https://pl.wikipedia.org/wiki?curid=4408585" title="Fiodor Archipienko">
Fiodor Archipienko

Fiodor Fiodorowicz Archipienko, "Fiodar Fiodarowicz Archipienka" (ros. Фёдор Фёдорович Архипенко, biał. Фёдар Фёдаравіч Архіпенка, ur. 30 października 1921 we wsi Awsimowicze w powiecie bobrujskim obecnie w rejonie bobrujskim, zm. 28 grudnia 2012 w Moskwie) – radziecki lotnik wojskowy, pułkownik, Bohater Związku Radzieckiego (1945).
Życiorys.
Był narodowości białoruskiej. Rok po jego urodzeniu rodzina przeniosła się do wsi Pobołowo w powiecie rohaczewskim (obecnie rejon rohaczowski), a w 1933 do Bobrujska, gdzie do 1938 skończył 9 klas i aeroklub. Od listopada 1938 służył w Armii Czerwonej, w 1940 ukończył wojskową szkołę lotników w Odessie, służył w lotnictwie myśliwskim Kijowskiego Specjalnego Okręgu Wojskowego. Po ataku Niemiec na ZSRR uczestniczył w walkach na froncie jako lotnik i dowódca klucza 17 pułku lotnictwa myśliwskiego, od grudnia 1942 do października 1943 zastępca dowódcy i dowódca eskadry 508 pułku lotnictwa myśliwskiego, a od października 1943 do kwietnia 1945 dowódca eskadry i pomocnik dowódcy 129 gwardyjskiego pułku lotnictwa myśliwskiego. Walczył na Froncie Południowo-Zachodnim (czerwiec 1941 – maj 1942), Briańskim (maj – lipiec 1942), Woroneskim (lipiec-październik 1942), Południowo-Zachodnim (październik–grudzień 1942), Woroneskim (grudzień 1942 – lipiec 1943), Stepowym/2 Ukraińskim (październik 1943–październik 1944) i 1 Ukraińskim (lipiec 1944 – kwiecień 1945). Brał udział w walkach obronnych na Ukrainie, w operacji woronesko-woroszyłowgradzkiej, bitwie pod Stalingradem, operacji charkowskiej, bitwie pod Kurskiem, bitwie o Dniepr, operacji kirowohradzkiej, operacji humańsko-botoszańskiej, jassko-kiszyniowskiej, lwowsko-sandomierskiej, sandomiersko-śląskiej, dolnośląskiej i górnośląskiej.
Podczas działań wojennych czterokrotnie przedostawał się z terenu okupowanego przez linię frontu, w styczniu 1943 i w czerwcu 1943 był ranny w walce powietrznej. Wykonał 467 lotów bojowych i stoczył 90 walk powietrznych, w których strącił osobiście 30 i w grupie 14 samolotów wroga. W czerwcu 1945 ukończył wyższą oficerską szkołę sił powietrznych w Lipiecku, potem służył jako pomocnik dowódcy pułku myśliwskiego w Centralnej Grupie Wojsk w Austrii, w 1951 ukończył Akademię Wojskowo-Powietrzną w Monino i został dowódcą pułku szkolnego w wojskowej szkole lotniczej w Nowosybirsku. W 1952 został instruktorem techniki pilotażu w 58 Korpusie Lotnictwa Myśliwskiego w Leningradzkim Okręgu Wojskowym (w Tallinie), 1955–1958 pracował jako starszy inspektor w Zarządzie Wojskowych Instytucji Edukacyjnych Sił Powietrznych, a 1958–1959 starszy lotnik-nawigator w wojskowej szkole lotniczej w Jejsku, w lipcu 1959 zakończył służbę w stopniu pułkownika. Później pracował na lotnisku Wnukowo, następnie inżynier w przedsiębiorstwach obronnych, starszy inżynier-ekonomista w Ministerstwie Lotnictwa Cywilnego ZSRR, inżynier w Ministerstwie Przemysłu Lokalnego ZSRR i szef działu w Ministerstwie Budownictwa Wiejskiego RFSRR, w 1968 ukończył Moskiewski Instytut Inżynieryjno-Ekonomiczny. Po ukończeniu instytutu pracował w Ministerstwie Gospodarki Rolnej ZSRR i jako starszy inżynier w truście należącym do Ministerstwa Łączności ZSRR. Został pochowany na Cmentarzu Trojekurowskim w Moskwie.
Odznaczenia.
I inne.

</doc>
<doc id="4408586" url="https://pl.wikipedia.org/wiki?curid=4408586" title="Spade (Teksas)">
Spade (Teksas)

Spade – jednostka osadnicza w Stanach Zjednoczonych, w stanie Teksas, w hrabstwie Lamb.

</doc>
<doc id="4408587" url="https://pl.wikipedia.org/wiki?curid=4408587" title="Bartosz Mirecki">
Bartosz Mirecki



</doc>
<doc id="4408588" url="https://pl.wikipedia.org/wiki?curid=4408588" title="Narząd Webera">
Narząd Webera



</doc>
<doc id="4408591" url="https://pl.wikipedia.org/wiki?curid=4408591" title="Hilltop Lakes">
Hilltop Lakes

Hilltop Lakes – jednostka osadnicza w Stanach Zjednoczonych, w stanie Teksas, w hrabstwie Leon.

</doc>
<doc id="4408596" url="https://pl.wikipedia.org/wiki?curid=4408596" title="Repicze">
Repicze

Repicze (; ) – wieś na Białorusi, w obwodzie brzeskim, w rejonie baranowickim, w sielsowiecie Wolna.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.

</doc>
<doc id="4408598" url="https://pl.wikipedia.org/wiki?curid=4408598" title="Lee Davis">
Lee Davis

Lee Ommie Davis (ur. 11 października 1945 w Raleigh) – amerykański koszykarz, występujący na pozycjach silnego skrzydłowego lub środkowego.
Podczas kariery w ABA rozegrał 453, uzyskując 3511 punktów (7,8), 2195 zbiórek (4,8), 435 asyst (1). W swoim najbardziej udany pod względem statystycznym sezonie (1972/1973) notował średnio 13,3 punktu, 7,8 zbiórki i 1,1 asysty.

</doc>
<doc id="4408599" url="https://pl.wikipedia.org/wiki?curid=4408599" title="Big Thicket Lake Estates">
Big Thicket Lake Estates

Big Thicket Lake Estates – jednostka osadnicza w Stanach Zjednoczonych, w stanie Teksas, w hrabstwie Liberty.

</doc>
<doc id="4408602" url="https://pl.wikipedia.org/wiki?curid=4408602" title="Hull (Teksas)">
Hull (Teksas)

Hull – jednostka osadnicza w Stanach Zjednoczonych, w stanie Teksas, w hrabstwie Liberty.

</doc>
<doc id="4408604" url="https://pl.wikipedia.org/wiki?curid=4408604" title="Sawicze (obwód brzeski)">
Sawicze (obwód brzeski)

Sawicze (; ) – wieś na Białorusi, w obwodzie brzeskim, w rejonie baranowickim, w sielsowiecie Wolna.
Dawniej wieś, folwark i majątek ziemski. W dwudziestoleciu międzywojennym leżały w Polsce, w województwie nowogródzkim, w powiecie baranowickim.

</doc>
<doc id="4408605" url="https://pl.wikipedia.org/wiki?curid=4408605" title="Euro Hockey Tour 2018/2019">
Euro Hockey Tour 2018/2019

Euro Hockey Tour 2018/2019 23. edycja turnieju Euro Hockey Tour. 
Rozgrywki rozpoczęły się 8 listopada 2018 turniejem Karjala Cup, a zakończy się 5 maja 2019 turniejem Carlson Hockey Games.
Turnieje.
Karjala Cup.
Mecze turnieju o Puchar Karjala odbyły się od 8 do 11 listopada 2018 roku. Turniej zorganizowano w fińskich Helsinkach, zaś jeden mecz rozegrano w czeskiej Pradze (spotkanie pomiędzy Czechami i Szwecją).
Channel One Cup.
Mecze turnieju o Puchar Pierwszego Programu odbędą się od 13 do 16 grudnia 2018 roku. Turniej zorganizowano w rosyjskiej Moskwie, zaś jeden mecz rozegrany zostanie w Finlandii (spotkanie pomiędzy Finlandią, a Czechami).
Beijer Hockey Games.
Mecze turnieju Beijer Hockey Games odbędą się od 7 do 10 lutego 2019 roku. Turniej zorganizowano w Szwecji, natomiast jeden mecz (spotkanie pomiędzy Rosją a Finlandią) odbędzie się w Rosji.
Carlson Hockey Games.
Mecze turnieju Carlson Hockey Games odbędą się od 2 do 5 maja 2019 roku. Turniej zorganizowano w Czechach, natomiast jeden mecz (spotkanie pomiędzy Szwecją, a Rosją) odbędzie się w Szwecji.

</doc>
<doc id="4408606" url="https://pl.wikipedia.org/wiki?curid=4408606" title="Sawicze">
Sawicze



</doc>
<doc id="4408610" url="https://pl.wikipedia.org/wiki?curid=4408610" title="Buchanan Dam">
Buchanan Dam

Buchanan Dam – jednostka osadnicza w Stanach Zjednoczonych, w stanie Teksas, w hrabstwie Llano.

</doc>
<doc id="4408611" url="https://pl.wikipedia.org/wiki?curid=4408611" title="Buchanan Lake Village">
Buchanan Lake Village

Buchanan Lake Village – jednostka osadnicza w Stanach Zjednoczonych, w stanie Teksas, w hrabstwie Llano.

</doc>
<doc id="4408612" url="https://pl.wikipedia.org/wiki?curid=4408612" title="Lars Patrick Berg">
Lars Patrick Berg

Lars Patrick Berg (ur. 22 stycznia 1966 we Frankfurcie nad Menem) – niemiecki polityk, były działacz Alternatywy dla Niemiec (AfD), poseł do landtagu Badenii-Wirtembergii, deputowany do Parlamentu Europejskiego IX kadencji.
Życiorys.
W 1988 zdał egzamin maturalny w szkole jezuickiej w St. Blasien. Do 1996 studiował historię na uniwersytetach w Tybindze, Heidelbergu i Monachium. W latach 2007–2009 odbył studia podyplomowe w Lipsku i na moskiewskiej uczelni MGIMO. Pracował w różnych koncernach, takich jak IBM, Hewlett-Packard i BASF, zajmując się obsługą prasową. Przez rok pełnił funkcję rzecznika prasowego w administracji powiatu Sigmaringen.
Zaangażował się w działalność polityczną w ramach Alternatywy dla Niemiec. Był rzecznikiem prasowym AfD przy Parlamencie Europejskim. W 2016 został wybrany na posła do landtagu Badenii-Wirtembergii.
W listopadzie 2018 nominowany na kandydata AfD do Europarlamentu w wyborach zaplanowanych na maj 2019. W wyniku tych wyborów uzyskał mandat deputowanego do PE IX kadencji. W maju 2021 wystąpił z AfD, a w czerwcu tego samego roku dołączył do grupy Europejskich Konserwatystów i Reformatorów. Również w 2021 wstąpił do partii Liberalno-Konserwatywni Reformatorzy. W 2023 dołączył natomiast do ugrupowania Bündnis Deutschland.

</doc>
<doc id="4408627" url="https://pl.wikipedia.org/wiki?curid=4408627" title="Kingsland (Teksas)">
Kingsland (Teksas)

Kingsland – jednostka osadnicza w Stanach Zjednoczonych, w stanie Teksas, w hrabstwie Llano.

</doc>
<doc id="4408628" url="https://pl.wikipedia.org/wiki?curid=4408628" title="Metropolia Cotabato">
Metropolia Cotabato

Metropolia Cotabato – jedna z 16 metropolii kościoła rzymskokatolickiego na Filipinach. Została erygowana 5 listopada 1979.

</doc>
<doc id="4408629" url="https://pl.wikipedia.org/wiki?curid=4408629" title="Klęska głodu w Kazachstanie (1931-1933)">
Klęska głodu w Kazachstanie (1931-1933)



</doc>
<doc id="4408631" url="https://pl.wikipedia.org/wiki?curid=4408631" title="Klęska głodu w Etiopii 1983-1985">
Klęska głodu w Etiopii 1983-1985



</doc>
<doc id="4408632" url="https://pl.wikipedia.org/wiki?curid=4408632" title="Klęska głodu w Tatarstanie 1921-1922">
Klęska głodu w Tatarstanie 1921-1922



</doc>
<doc id="4408635" url="https://pl.wikipedia.org/wiki?curid=4408635" title="Klęska głodu w Rosji w latach 1601–1603">
Klęska głodu w Rosji w latach 1601–1603



</doc>
<doc id="4408637" url="https://pl.wikipedia.org/wiki?curid=4408637" title="Jacek Bazański">
Jacek Bazański

Jacek Andrzej Bazański (ur. 11 sierpnia 1958 w Warszawie) – polski dyplomata. Ambasador RP w Kenii (od 2018) oraz Argentynie (2010–2015).
Życiorys.
Ukończył romanistykę na Uniwersytecie Warszawskim w 1982. W 1984 został tłumaczem przysięgłym języka francuskiego. Skończył kursy służby dyplomatycznej i konsularnej oraz kursy ekonomiczne w Krajowej Szkole Administracji Publicznej. Karierę w Ministerstwie Spraw Zagranicznych zaczął bezpośrednio po ukończeniu studiów od stopnia referendarza, pracując m.in. w biurze tłumaczy, protokole dyplomatycznym w Departamencie Azji, Australii i Oceanii, jako dyrektor Departamentu Europy Zachodniej i Północnej oraz Inspektoratu Służby Zagranicznej. Pracował na placówkach w Kinszasie, Paryżu, Hadze (jako zastępca ambasadora) oraz Rzymie. W latach 2010–2015 był ambasadorem w Argentynie, akredytowanym także w Urugwaju i Paragwaju. Od 2018 jest ambasadorem w Kenii z akredytacją na Madagaskar, Mauritius, Seszele, Ugandę oraz Somalię. Listy uwierzytelniające na ręce prezydenta Kenii Uhuru Kenyatty złożył 4 maja 2018.
Żonaty, ojciec trojga dzieci. Zna języki angielski, francuski, hiszpański oraz włoski.

</doc>
<doc id="4408638" url="https://pl.wikipedia.org/wiki?curid=4408638" title="Metropolia Davao">
Metropolia Davao

Metropolia Davao – jedna z 16 metropolii kościoła rzymskokatolickiego na Filipinach. Została erygowana 29 czerwca 1970.

</doc>
<doc id="4408639" url="https://pl.wikipedia.org/wiki?curid=4408639" title="Klęska głodu w Korei Północnej 1995–1999">
Klęska głodu w Korei Północnej 1995–1999



</doc>
<doc id="4408640" url="https://pl.wikipedia.org/wiki?curid=4408640" title="Romulo Geolina Valles">
Romulo Geolina Valles



</doc>
<doc id="4408641" url="https://pl.wikipedia.org/wiki?curid=4408641" title="Kulesze (sielsowiet Gródek)">
Kulesze (sielsowiet Gródek)

Kulesze (biał. "Куляшы", ros. "Кулеши") – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 12 osóby, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne. W 1931 w 1 domu zamieszkiwało 16 osób.
Wierni należeli do parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="4408642" url="https://pl.wikipedia.org/wiki?curid=4408642" title="Chrystodul (Saridakis)">
Chrystodul (Saridakis)

Chrystodul, imię świeckie Christos Saridakis (ur. 1943 w Kamarze, zm. 14 grudnia 2021 w Heraklionie) – duchowny prawosławnego Patriarchatu Jerozolimy, od 1994 metropolita Elefterupolis.
Życiorys.
Do Jerozolimy przybył w 1957. W 1962 został wyświęcony na diakona i złożył śluby zakonne. Święcenia kapłańskie przyjął w 1964. W 1967 uzyskał godność archimandryty. Chirotonię biskupią otrzymał w 1988 jako tytularny biskup Areopolis. W 1991 został mianowany członkiem Świętego Synodu i arcybiskupem Elefterupolis. W 1994 został wyniesiony do godności metropolity.

</doc>
<doc id="4408644" url="https://pl.wikipedia.org/wiki?curid=4408644" title="Metropolia Jaro Iloilo">
Metropolia Jaro Iloilo

Metropolia Jaro Iloilo – jedna z 16 metropolii kościoła rzymskokatolickiego na Filipinach. Została erygowana 29 czerwca 1951.

</doc>
<doc id="4408646" url="https://pl.wikipedia.org/wiki?curid=4408646" title="Metropolia Jaro Iloyo">
Metropolia Jaro Iloyo



</doc>
<doc id="4408647" url="https://pl.wikipedia.org/wiki?curid=4408647" title="Angel Nacorda Lagdameo">
Angel Nacorda Lagdameo



</doc>
<doc id="4408649" url="https://pl.wikipedia.org/wiki?curid=4408649" title="La Bête et la Belle">
La Bête et la Belle

La Bête et la Belle – singel francuskiej piosenkarki Amandy Lear, wydany w 2011 roku. Piosenka uzyskała rozgłos dzięki erotycznemu teledyskowi prezentującemu nagość i wojeryzm.
Ogólne informacje.
Piosenkę napisali Louise Prey, Joe Moskow i Amanda Lear, a wyprodukowali Steve Campioni i Alain Mendiburu. Jest to pop-rockowy utwór z elementami muzyki elektronicznej. Angielsko-francuskie słowa utworu opowiadają o seksie przez telefon.
Był to trzeci singel promujący płytę "I Don’t Like Disco", oryginalnie wydany we wrześniu 2011. W kwietniu 2012 ukazała się EP-ka z remiksami piosenki, a następnie kolejny remiks autorstwa Andy’ego Bella z zespołu Erasure, w którym piosenkarz udzielił się także wokalnie.
Teledysk.
Teledysk do piosenki wyreżyserował Fred Gasimov. Został on nakręcony 16 stycznia 2012 w paryskim hotelu Le Meurice, w tym samym pokoju gdzie niegdyś nocował Salvador Dalí. Klip rozpoczyna się sceną, w której Amanda wychodzi z limuzyny i kieruje się w stronę hotelu, otoczona paparazzi robiącymi jej zdjęcia. Gdy już jest w pokoju, zaczyna pląsać się na łóżku ubrana jedynie w skąpą bieliznę i boa. Śpiewa piosenkę do słuchawki telefonu tak jakby prowadząc z kimś erotyczną rozmowę, podczas gdy nadzorca monitoringu ogląda to wszystko na ekranie w swoim biurze i masturbuje się.
Wideoklip został opublikowany w serwisie YouTube o północy 28 stycznia 2012 i uzyskał 10 tys. wyświetleń w ciągu 24 godzin. Został na krótko zablokowany, po czym ponownie udostępniony wyłącznie dla pełnoletnich użytkowników. Erotyczny wydźwięk teledysku wywołał kontrowersje i sprowokował opinie jakoby tak odważny wizerunek nie przystoił piosenkarce z powodu jej wieku. Klip został porównany do teledysków „Justify My Love” i „Hollywood” Madonny, a także thrillera erotycznego "Sliver".

</doc>
<doc id="4408654" url="https://pl.wikipedia.org/wiki?curid=4408654" title="Tadeusz Nisiewicz-Dobrzański">
Tadeusz Nisiewicz-Dobrzański

Tadeusz Nisiewicz-Dobrzański (ur. 7 kwietnia 1897 we Lwowie, zm. 2 marca 1977 w Edynburgu) – kapitan żandarmerii Wojska Polskiego.
Życiorys.
Urodził się 7 kwietnia 1897 we Lwowie w rodzinie Jana i Apolonii. Ukończył dwuletnią szkołę handlową i trzy kursy seminarium nauczycielskiego. Od 1912 należał do skautingu oraz do Polowej Drużyny „Sokoła”, a od 1924 do tajnego związku młodzieżowego we „Lwowie”.
Po wybuchu I wojny światowej wstąpił do Legionów Polskich, odbywając kampanie karpacką i wołyńską, od 1916 do 1917 był zastępcą Komisarza Werbunkowego Gminy Łuków. Po kryzysie przysięgowym został wcielony do armii austriackiej i w lipcu 1917 skierowany na front włoski. Tam działał w charakterze kuriera Polskiej Organizacji Wojskowej. Zdezerterował z szeregów armii austriackiej, przedostał się za ziemie polskie i w Bolechowie wstąpił do Polskiego Korpusu Posiłkowego. Na początku 1918 był zatrzymany przez władze austrickie i ponownie wcielony w szeregi c. i k. Armii. Zbiegł z jej szeregów latem 1918 i pozostawał w ukryciu. 
U kresu wojny w listopadzie 1918 uczestniczył w obronie Lwowa podczas wojny polsko-ukraińskiej. 
Po odzyskaniu przez Polskę niepodległości wstąpił do Wojska Polskiego. Brał udział w wojnie polsko-bolszewickiej. Został awansowany do stopnia porucznika rezerwy żandarmerii ze starszeństwem z dniem 1 lutego 1921. W 1923 był oficerem rezerwowym, zatrzymanym w służbie czynnej, 9 Dywizjonu Żandarmerii z Brześcia. 22 grudnia 1924 został przemianowany z dniem 1 lipca 1923 na oficera zawodowego w korpusie oficerów żandarmerii, w stopniu porucznika ze starszeństwem z dniem 1 lipca 1919 i 1. lokatą. Nadal służył w 9 Dywizjonie Żandarmerii. W marcu 1926 został przeniesiony do 5 Dywizjonu Żandarmerii w Krakowie. Na początku lat 30. był oficerem Centrum Wyszkolenia Żandarmerii w Grudziądzu. Został awansowany do stopnia kapitana żandarmerii ze starszeństwem z dniem 1 stycznia 1932. Był autorem projektu pomnika Józefa Piłsudskiego, odsłoniętego w CWŻ na dziedzińcu koszar im. Króla Władysława Łokietka.
Po zakończeniu II wojny światowej przebywał na emigracji w Wielkiej Brytanii. Zamieszkując w szkockim Edynburgu i będąc właścicielem domu mieszkalnego 12 lutego 1964 został naturalizowany w Wielkiej Brytanii. Do końca życia pozostawał w stopniu kapitana. Zmarł 2 marca 1977 w Edynburgu.

</doc>
<doc id="4408655" url="https://pl.wikipedia.org/wiki?curid=4408655" title="Fagraea baeteroana">
Fagraea baeteroana



</doc>
<doc id="4408657" url="https://pl.wikipedia.org/wiki?curid=4408657" title="Koledzino (stacja kolejowa)">
Koledzino (stacja kolejowa)



</doc>
<doc id="4408658" url="https://pl.wikipedia.org/wiki?curid=4408658" title="Danny Kaden">
Danny Kaden

Danny Kaden (właśc. "Daniel Kirschenfinkel") (ur. 10 czerwca 1884 w Warszawie, zm. 1942 tamże) – polski aktor, scenarzysta, reżyser i producent filmowy.
Życiorys.
Urodził się w polsko-żydowskim małżeństwie Markusa i Ewy Kirschenfinkel. W 1902 ukończył Gimnazjum Wojciecha Górskiego, pięć lat później wyjechał do Niemiec, żeby opanować język niemiecki.
W 1910 przypadkowo zagrał węgierskiego skrzypka w jednoaktowym filmie „Serwus Brzezina”, od tego czasu rozpoczął karierę aktorską grając role komiczne w niemieckich filmach, używał wówczas pseudonimu „Nunek Danuky”. W krótkim czasie został pierwszoplanowym aktorem charakterystycznym, a później powszechnie znanym komikiem. Wypracował własną postać komiczną, był Nunkiem, pełnym temperamentu gentlemanem o dobrym sercu i niepoważnej aparycji. Zyskał popularność międzynarodową i był jedną z największych gwiazd wytwórni „Uranus”. Podczas I wojny światowej pochodząc z zaboru rosyjskiego miał problemy z zatrudnieniem, zaczął więc produkować filmy dla niemieckich wytwórni. W 1919 powrócił do Warszawy i ramienia UFA założył Warszawską Kinematograficzną Spółkę Akcyjną oraz wybudował kinoteatr „Palace”, równocześnie kontynuował karierę aktorską.
W 1922 założył wytwórnię „Kaden-Film”; przedsiębiorstwo szybko upadło, a Danny Kaden skupił się na organizowaniu polskiego środowiska filmowego i jego struktur. Należał do grupy założycieli Polskiego Związku Przemysłowców Filmowych, którego był działaczem i gdzie zasiadał w zarządzie. Od 1935 był współwłaścicielem i dyrektorem „Atelier i Laboratorium Sfinks”, wybuch wojny zakończył działalność firmy.
20 października 1940 zmuszono go, aby z żoną przeniósł się do getta, gdzie zmarł lub zginął w 1942 roku.

</doc>
<doc id="4408659" url="https://pl.wikipedia.org/wiki?curid=4408659" title="Johnny Neumann">
Johnny Neumann

 
Carl John Neumann (ur. 11 września 1950 w Memphis, zm. 23 kwietnia 2019 w Oxford) – amerykański koszykarz, występujący na pozycjach rzucającego obrońcy lub niskiego skrzydłowego, po zakończeniu kariery zawodniczej – trener koszykarski.
29 grudnia 1970 uzyskał 60 punktów podczas konfrontacji z Baylor Bears. 30 stycznia 1971 zdobył 63 punkty w spotkaniu przeciw LSU Tigers.
W 1982 zajął drugie miejsce w głosowaniu na trenera roku CBA. 

</doc>
<doc id="4408660" url="https://pl.wikipedia.org/wiki?curid=4408660" title="Popiersie Józefa Piłsudskiego w Trzebini">
Popiersie Józefa Piłsudskiego w Trzebini

Popiersie Józefa Piłsudskiego w Trzebini – pomnik w formie popiersia na cokole umieszczony na Rynku w Trzebini w województwie małopolskim, w powiecie chrzanowskim.
Historia.
Projektantem i wykonawcą pomnika jest rzeźbiarz Michał Wiśnios. Pomnik odsłonięty 11 listopada 2018 w ramach gminnych obchodów Narodowego Święta Niepodległości. Uroczystego odsłonięcia postumentu dokonali: Grzegorz Żuradzki – burmistrz Trzebini, Michał Wiśnios – autor oraz Tadeusz Sadulski i prof. Zbigniew Bonderek – przedstawiciele Trzebińskiego Ruchu Społecznego „Niezależność”. Został sfinansowany przez stowarzyszenie Trzebiński Ruch Społeczny „Niezależność”. Brązowe popiersie stoi na cokole z piaskowca. Na cokole umieszczono tablicę informacyjną z napisem na czarnym granicie:

</doc>
<doc id="4408662" url="https://pl.wikipedia.org/wiki?curid=4408662" title="Ostoja Olsztyńsko-Mirowska">
Ostoja Olsztyńsko-Mirowska

Ostoja Olsztyńsko-Mirowska – specjalny obszar ochrony siedlisk Natura 2000 na Wyżynie Częstochowskiej. Obejmuje obszar o powierzchni 2210,878 ha, ciągnący się od północno-wschodnich obrzeży Częstochowy przez Zieloną Górę, i Góry Towarne w kierunku południowo-wschodnim po Sokole Góry, następnie w kierunku północno-wschodnim po Grzędę Mirowsko-Bobolicką. Obszar ten znajduje się w granicach województwa śląskiego. Charakteryzuje się dużym zalesieniem, zróżnicowaniem krajobrazowym i siedliskowym, występowaniem wapiennych wzgórz (mogotów), licznych form skałkowych oraz licznych jaskiń i schronisk.
Wzniesienia w obrębie ostoi wykorzystywane były do celów pasterskich, wskutek czego wytworzyły się na nich murawy kserotermiczne, w tym również murawy naskalne z charakterystycznymi dla tego typu siedlisk gatunkami roślin, w tym rzadkich, takich jak skalnica gronkowa, kostrzewa blada, pszonak pannoński i będąca polskim endemitem przytulia krakowska. Wzniesienia, na których występują naturalne lasy bukowe objęte zostały ochroną rezerwatową. Jaskinie są schronieniem i miejscem rozrodu dla licznych nietoperzy. M.in. wstępują takie ich gatunki, jak podkowiec mały, nocek orzęsiony, nocek duży. W kolonii nocka dużego w rezerwacie przyrody Sokole Góry żyje około 750 osobników, i jest to jedna z największych jego kolonii w Polsce. 
Przedmioty ochrony przyrody w specjalnym obszarze ochrony siedlisk Natura 2000 Ostoja Olsztyńsko-Mirowska: 
Ostoja w całości znajduje się w obrębie Parku Krajobrazowego Orlich Gniazd. Na jej obszarze utworzono 2 rezerwaty przyrody: ”Zielona Góra” i ”Sokole Góry”. Teren ostoi jest udostępniony turystycznie. Przebiega przez niego droga krajowa nr 46, dwa główne szlaki turystyczne Jury: Szlak Orlich Gniazd, Szlak Warowni Jurajskich i inne szlaki turystyki pieszej i rowerowej. W kluczowych miejscach są parkingi, miejsca biwakowe i tablice informacyjne. Liczne skały wapienne są udostępnione do wspinaczki skalnej. W granicach ostoi znajdują się Zamek w Olsztynie, Zamek w Mirowie i Zamek w Bobolicach.

</doc>
<doc id="4408664" url="https://pl.wikipedia.org/wiki?curid=4408664" title="Metropolia Lingayen-Dagupan">
Metropolia Lingayen-Dagupan

Metropolia Lingayen-Dagupan – jedna z 16 metropolii kościoła rzymskokatolickiego na Filipinach. Została erygowana 16 lutego 1963.

</doc>
<doc id="4408665" url="https://pl.wikipedia.org/wiki?curid=4408665" title="Metropolia Lingayen–Dagupan">
Metropolia Lingayen–Dagupan



</doc>
<doc id="4408671" url="https://pl.wikipedia.org/wiki?curid=4408671" title="Iwan Kiriczenko">
Iwan Kiriczenko

Iwan Fiodorowicz Kiriczenko (ros. Иван Фёдорович Кириченко, ur. w Czerkasach, zm. 23 września 1981 w Moskwie) – radziecki dowódca wojskowy, generał porucznik wojsk pancernych, Bohater Związku Radzieckiego (1945).
Życiorys.
Urodził się w ukraińskiej rodzinie chłopskiej. Po ukończeniu szkoły podstawowej został uczniem i pracownikiem drukarni, od sierpnia 1919 służył w Armii Czerwonej, w marcu 1920 został dowódcą oddziału, walczył na Froncie Południowym wojny domowej w Rosji przeciw oddziałom Denikina i Wrangla. W 1923 ukończył kursy wojskowe w Odessie, a w 1925 13 Szkołę Piechoty w Odessie, od sierpnia 1925 do października 1930 był dowódcą plutonu, p.o. dowódcą i dowódcą kompanii i pomocnikiem dowódcy kompanii ds. politycznych w Żytomierzu, od 1927 należał do WKP(b). W 1930 ukończył wojskowe kursy polityczne w Kijowie, a w 1932 i 1935 kursy doskonalenia kadry dowódczej wojsk pancernych w Leningradzie, w 1932 został dowódcą kompanii czołgów, następnie szefem sztabu batalionu i dowódcą batalionu w 44 Dywizji Piechoty w Ukraińskim Okręgu Wojskowym. W styczniu 1938 został komenderowany służbowo do Mongolii, w 1939 brał udział w bitwie nad Chałchin-Goł, w lipcu 1940 został zastępcą dowódcy 22 pułku czołgów 11 Dywizji Pancernej 2 Korpusu Zmechanizowanego w Odeskim Okręgu Wojskowym. Od czerwca 1941 uczestniczył w wojnie z Niemcami, walczył w składzie 9 i 12 Armii Frontu Południowego, m.in. na terytorium Mołdawii, we wrześniu 1941 objął dowództwo 9 Brygady Piechoty na Froncie Zachodnim, na czele której brał udział w obronie Kaługi, Małojarosławca, Naro-Fominska i (na początku 1942) Moskwy.
W listopadzie 1942 został zastępcą dowódcy 2 Gwardyjskiego Korpusu Zmechanizowanego, biorąc udział w bitwie pod Stalingradem, w tym w okrążeniu armii Paulusa, 2 marca 1943 objął dowództwo 29 Korpusu Pancernego, latem 1943 w składzie 5 Gwardyjskiej Armii Pancernej walczył w bitwie pod Kurskiem, później w bitwach Frontu Stepowego/2 Frontu Ukraińskiego, m.in. w wyzwalaniu Znamjanki i operacji kirowohradzkiej (styczeń 1944). 7 czerwca 1943 otrzymał stopień generała majora wojsk pancernych, a 18 lutego 1944 generała porucznika wojsk pancernych. W lutym 1944 uczestniczył w operacji korsuń-szewczenkowskiej, a w marcu-kwietniu 1944 operacji humańsko-botoszańskiej, opanowując m.in. Humań i Soroki, w czerwcu 1944 został zastępcą dowódcy 5 Gwardyjskiej Armii Pancernej na 1 Froncie Nadbałtyckim, biorąc udział w operacji białoruskiej i nadbałtyckiej, w styczniu 1945 został dowódcą 9 Korpusu Pancernego 33 Armii na 1 Froncie Białoruskim. Dowodził tym korpusem podczas operacji wiślańsko-odrzańskiej, pomorskiej i berlińskiej, w tym w operacji warszawsko-poznańskiej, podczas których dowodzony przez niego korpus brał udział w wyzwalaniu Radomia, Łodzi, Kalisza, Sulechowa i forsowaniu Odry. W 1948 ukończył Wyższą Akademię Wojskową im. Woroszyłowa i został dowódcą wojsk pancernych i zmechanizowanych w Północnej Grupie Wojsk stacjonującej w Polsce, a w maju 1950 dowódcą wojsk pancernych i zmechanizowanych w Moskiewskim Okręgu Wojskowym, od stycznia 1954 do grudnia 1956 był pomocnikiem dowódcy Moskiewskiego Okręgu Wojskowego. W grudniu 1956 został komenderowany służbowo do Chin jako starszy doradca wojskowy dowódcy wojsk pancernych i zmechanizowanych Chińskiej Armii Ludowo-Wyzwoleńczej, od marca do grudnia 1959 był starszym grupy specjalistów ds. techniki pancernej w Chinach, następnie zakończył służbę wojskową. Został pochowany na Cmentarzu Wwiedieńskim.

</doc>
<doc id="4408673" url="https://pl.wikipedia.org/wiki?curid=4408673" title="Germán Garcia Isaza">
Germán Garcia Isaza

Germán Garcia Isaza CM (ur. 2 września 1936 w Manizales, zm. 11 października 2006 w Medellín) – kolumbijski duchowny katolicki, biskup Apartadó w latach 2002-2006.
Życiorys.
Wstąpił do seminarium lazarystów w Bogocie i w tymże zgromadzeniu złożył profesję wieczystą 19 lipca 1955. Święcenia kapłańskie przyjął 11 lutego 1962. Był m.in. nauczycielem w niższych seminariach w Garzón i Ibagué, a także wikariuszem ds. duszpasterkich w prefekturze apostolskiej Tierradentro. 21 lipca 1977 został mianowany przez papieża Pawła VI zwierzchnikiem tejże prefektury.
Episkopat.
18 czerwca 1988 papież Jan Paweł II mianował go biskupem Caldas. Sakry biskupiej udzielił mu 3 sierpnia tegoż roku ówczesny nuncjusz apostolski w Kolumbii, abp Angelo Acerbi.
1 marca 2002 został prekonizowany biskupem Apartadó.
Zmarł na raka 11 października 2006 w szpitalu w Medellín.

</doc>
<doc id="4408674" url="https://pl.wikipedia.org/wiki?curid=4408674" title="Teofan (Chasapakis)">
Teofan (Chasapakis)

Teofan, imię świeckie Teodosios Chasapakis (ur. 18 stycznia 1948 w Mitylenie) – duchowny prawosławnego Patriarchutu Jerozolimy, od 1992 arcybiskup Gerazy.
Życiorys.
1 lipca 1966 został wyświęcony na diakona. Święcenia kapłańskie przyjął 1 września 1970. W 1974 uzyskał godność archimandryty. Chirotonię biskupią otrzymał 19 marca 1988 jako tytularny biskup Jamnii. 15 marca 1992 został mianowany arcybiskupem Gerazy. W latach 2005–2009 był egzarchą patriarszym w Grecji. 15 września 2016 wszedł w skład katolicko-prawosławnej komisji do spraw dialogu teologicznego.

</doc>
<doc id="4408675" url="https://pl.wikipedia.org/wiki?curid=4408675" title="Pokój wyciszenia">
Pokój wyciszenia

Pokój Wyciszenia – pomieszczenie przeznaczone dla osób z obniżoną sprawnością funkcjonowania społecznego, wynikającą ze spektrum autyzmu. Spotkać je można w miejscach skupisk lokalnej ludności takich jak szkoły, dworce, galerie handlowe.
Galeria Katowicka jako pierwsza w Polsce wprowadziła tego typu rozwiązanie. Klienci którzy podczas wizyty w centrum handlowym potrzebują chwilowego odreagowania napięcia, wyciszenia, odseparowania się od różnorodnych bodźców mogą to zrobić w wyżej wspominanym pomieszczeniu. Ponadto prawie 60 najemców Galerii zobowiązało się - w razie potrzeby - wyciszyć muzykę czy zmniejszyć oświetlenie w swoim lokalu podczas pobytu osoby ze spektrum autyzmu.

</doc>
<doc id="4408677" url="https://pl.wikipedia.org/wiki?curid=4408677" title="Pine Harbor">
Pine Harbor

Pine Harbor – jednostka osadnicza w Stanach Zjednoczonych, w stanie Teksas, w hrabstwie Marion.

</doc>
<doc id="4408680" url="https://pl.wikipedia.org/wiki?curid=4408680" title="Jerzy Andrzejewski (fotograf)">
Jerzy Andrzejewski (fotograf)

Jerzy Andrzejewski (ur. 20 stycznia 1948 w Gnieźnie) – polski fotograf, fotoreporter. Członek Fundacji Historycznej "Przywracamy Pamięć".
Życiorys.
Technik fotograf (absolwent Technikum Chemicznego w Poznaniu w 1975), związany z wielkopolskim środowiskiem fotograficznym, mieszka i tworzy w Gnieźnie – fotografuje od 1957 roku (zawodowo od 1968). Miejsce szczególne w jego twórczości zajmuje przede wszystkim fotografia architektury, fotografia dokumentalna oraz fotografia reporterska. W 1968 podjął pracę w pracowni rentgenowskiej w Szpitalu Miejskim w Gnieźnie – w tym samym czasie jako fotoreporter podjął współpracę z czasopismami „Gazeta Poznańska” i „Przemiany”. W latach 1972–1976 był pracownikiem Muzeum Początków Państwa Polskiego w Gnieźnie, prowadził zajęcia z fotografii w Miejskim Domu Kultury w Gnieźnie oraz w gnieźnieńskim Klubie Międzynarodowej Prasy i Książki. W 2000 jako fotograf podjął współpracę z gnieźnieńskim Muzeum Początków Państwa Polskiego oraz Archidiecezją Gnieźnieńską. 
Jest autorem wielu wystaw fotograficznych; indywidualnych oraz zbiorowych. Jest autorem zdjęć do wielu popularno – naukowych albumów fotograficznych. W 2017 obchodził jubileusz 60-lecia pracy twórczej. Uczestniczy w pracach jury – w konkursach fotograficznych. W 2011 został wybrany „Człowiekiem Roku 2011” – portalu Informacje Lokalne (w kategoriach kultura, sztuka, nauka). 
W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. 
Jego fotografie mają w swoich zbiorach m.in. Muzeum Początków Państwa Polskiego w Gnieźnie oraz Archidiecezja Gnieźnieńska.

</doc>
<doc id="4408681" url="https://pl.wikipedia.org/wiki?curid=4408681" title="Blessing">
Blessing

Blessing – jednostka osadnicza w Stanach Zjednoczonych, w stanie Teksas, w hrabstwie Matagorda.

</doc>
<doc id="4408684" url="https://pl.wikipedia.org/wiki?curid=4408684" title="Markham (Teksas)">
Markham (Teksas)

Markham – jednostka osadnicza w Stanach Zjednoczonych, w stanie Teksas, w hrabstwie Matagorda.

</doc>
<doc id="4408685" url="https://pl.wikipedia.org/wiki?curid=4408685" title="Micypsa">
Micypsa

Micypsa (zm. 118 p.n.e.) – król Numidii w latach 148 -118 p.n.e.
Biografia.
Był najstarszym synem króla Numidii Masynissy. Według Appiana z Aleksandrii ok. 151 p.n.e. wraz z bratem Gulussą został wysłany w poselstwie do Kartaginy, by zażądać odwołania z wygnania polityków nastawionych przyjacielsko do Numidii. Poselstwo nie zostało przyjęte, a nawet zostało zaatakowane w drodze powrotnej, co dało Masynissie pretekst do rozpoczęcia działań zbrojnych przeciw Kartaginie.
Po śmierci ojca w 148 p.n.e. królestwo zostało podzielone przez Scypiona Afrykańskiego Młodszego pomiędzy trzech synów Masynissy, a Micypsa odziedziczył stołeczną Cyrtę i administrację królewską. Do jego posiadłości należało także miasto Capsa (dzisiejsza Kafsa) i część ziem Getulów. Niedługo po 146 p.n.e. zmarli obaj jego bracia, przez co cała władza w królestwie przypadła Micypsie. Pozostawał lojalny względem rzymskich sojuszników i wysyłał wojska pod wodzą swego bratanka Jugurty, mające wspomóc ich w walkach w Hiszpanii (ok 134 p.n.e. podczas tzw. wojny numantyjskiej) oraz zboże dla armii Gajusza Grakcha na Sardynii, która miała problemy z zaopatrzeniem. Napływ uciekinierów ze zniszczonej przez Rzymian Kartaginy sprzyjał rozwojowi gospodarczemu i kulturowemu Numidii w czasach rządów Micypsy. Zachęcał też Greków i Rzymian do osiedlania się w Cyrcie.
Zmarł w 118 p.n.e., dzieląc państwo między trzech synów – Hiempsala, Adherbala oraz Jugurtę, którego ok. 121 p.n.e. adoptował zgodnie z sugestią Rzymian. Do 112 p.n.e. Jugurta zamordował dwóch pozostałych współrządców i objął samodzielne rządy w Numidii, co spowodowało wojnę z Rzymem.

</doc>
<doc id="4408687" url="https://pl.wikipedia.org/wiki?curid=4408687" title="Matagorda">
Matagorda

Matagorda – jednostka osadnicza w Stanach Zjednoczonych, w stanie Teksas, w hrabstwie Matagorda.

</doc>
<doc id="4408689" url="https://pl.wikipedia.org/wiki?curid=4408689" title="Kościół św. Jana Chrzciciela">
Kościół św. Jana Chrzciciela



</doc>
<doc id="4408691" url="https://pl.wikipedia.org/wiki?curid=4408691" title="Van Vleck">
Van Vleck

Van Vleck – jednostka osadnicza w Stanach Zjednoczonych, w stanie Teksas, w hrabstwie Matagorda.

</doc>
<doc id="4408698" url="https://pl.wikipedia.org/wiki?curid=4408698" title="Walerian Wilczogórski (zm. 1656)">
Walerian Wilczogórski (zm. 1656)

Walerian Wilczogórski (Montelupi) herbu Montelupi (ur. 1625, zm. 1656) – polski szlachcic, namiestnik jazdy koronnej.
Życiorys.
Pochodził z włoskiego rodu szlacheckiego Montelupi, wywodzącego się z Montelupo w Toskanii. Jego przodkowie przybyli do Rzeczypospolitej w połowie XVI wieku i osiedlili się w Krakowie, gdzie zajmowali się handlem i bankowością. W 1567 Sebastian i Karol Montelupi zostali nobilitowani przez króla Zygmunta Augusta. W 1611 ród otrzymał potwierdzenie szlachectwa i zaczął używać nazwiska Wilczogórski. Walerian był prawdopodobnie synem siostrzeńca Sebastiana Montelupi "Valerio Tamburini", którego sprowadził z Włoch i usynowił, ponieważ nie posiadał własnych dzieci.
Walerian Wilczogórski poświęcił się karierze żołnierskiej, do armii koronnej wstąpił w 1646 jako towarzysz chorągwi jazdy starosty winnickiego Andrzeja Potockiego. Służył w tej formacji 10 lat, wpierw jako towarzysz, a potem jako namiestnik chorągwi. Wziął udział w wojnie ze Szwecją. Walczył w obronie Krakowa, zginął 10 sierpnia 1656 w bitwie pod Tyńcem. Wespazjan Kochowski, historyk żyjący w tym okresie, napisał o nim: "Włoch z pochodzenia a Polak przez swą prawość i męstwo."

</doc>
<doc id="4408699" url="https://pl.wikipedia.org/wiki?curid=4408699" title="Mroczne Słońce">
Mroczne Słońce

Mroczne słonce – amerykańska powieść high fantasy autorstwa N.K. Jemisin. Została wydana po raz pierwszy w 2012 nakładem wydawnictwa Orbit Books. W Polsce ukazała się w 2014 nakładem wydawnictwa Akurat w tłumaczeniu Maciejki Mazan. Książka jest kontynuacją powieści "Zabójczy księżyc", która została nominowana do Nagrody Nebula oraz do World Fantasy Award. Tym samym "Mroczne słońce" jest drugim i ostatnim tomem w dylogii "Sen o krwi".
Fabuła.
W Gujaareh władzę przejął Protektorat Kisuański. Niegdyś w tym pustynnym mieście-państwie najistotniejszym prawem był pokój, jednak uległo to zmianie w związku z aktualnymi rządami. Mieszkańców miasta zaczyna dręczyć zaraza, która dopada ich w trakcie snu. 
Hanaji, pierwsza kobieta-uzdrowicielka, zostaje oskarżona o doprowadzenie do śmierci swojego trzynastoletniego pomocnika, który zginął w trakcie wykonywania jej polecenia. Wkrótce jednak na jaw wychodzi, że przyczyną jego śmierci jest tajemnicza zaraza, która nawiedza ludzi w trakcie snu. Hanai, razem ze swoim mentorem zostaje przekazana jako zakładniczka dla księcia Wanahomena, prawowitego następcy tronu w Gujaarehu, który ma zamiar wraz ze swoim barbarzyńskim wojskiem odebrać władzę w mieście.

</doc>
<doc id="4408703" url="https://pl.wikipedia.org/wiki?curid=4408703" title="Chula Vista (hrabstwo Maverick)">
Chula Vista (hrabstwo Maverick)

Chula Vista – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408704" url="https://pl.wikipedia.org/wiki?curid=4408704" title="Anna Jakubiec-Puka">
Anna Jakubiec-Puka

Anna Maria Jakubiec-Puka (ur. 19 czerwca 1936) – polska biolożka, lekarka, doktor habilitowana nauk biologicznych, działaczka społeczna.
Życiorys.
Od 1968 związana z Instytutem Biologii Doświadczalnej im. Marcelego Nenckiego PAN, początkowo w pracowni Witolda Drabikowskiego. Następnie kierowała tamtejszą Pracownią Metabolizmu Białek (1979–1990, 1997–1999) oraz Molekularnych Podstaw Skurczu Mięśni (1993–1995). Od listopada 1978 do maja 1979 wchodziła w skład III wyprawy naukowej na Stacji Antarktycznej im. Arctowskiego. Uczestniczyła tam m.in. w pierwszej operacji wyrostka robaczkowego. Odbyła staż naukowy na Uniwersytecie Padewskim. W 1992 uzyskała habilitację nauk biologicznych w zakresie biochemii na podstawie pracy "Adaptacja sarkomeru do zmian funkcjonalnych i strukturalnych mięśnia". W 1994 wypromowała doktorat Joanny Szczepanowskiej. Od 2004 na emeryturze.
Jako działaczka społeczna organizowała oraz przewodniczyła samorządowi mieszkańców na Starych Bielanach. Zajmowała się m.in. ochroną Lasu Bielańskiego i Lasu Lindego. Członkini Stowarzyszenia Miasto Jest Nasze.

</doc>
<doc id="4408705" url="https://pl.wikipedia.org/wiki?curid=4408705" title="Giacomo Cantelmi">
Giacomo Cantelmi

Giacomo Cantelmi (ur. 13 czerwca 1645 w Neapolu, zm. 11 grudnia 1702 tamże) – włoski kardynał.
Życiorys.
Urodził się 13 czerwca 1645 roku w Neapolu, jako syn Filippa Cantelma i Beatrice Brancii. Studiował łacinę, grekę i hebrajski na La Sapienzy. Po studiach został referendarzem Najwyższego Trybunału Sygnatury Apostolskiej i inkwizytorem maltańskim. 27 września 1683 roku został wybrany tytularnym arcybiskupem Cezarei, a 3 października przyjął sakrę. Jednocześnie został mianowany nuncjuszem w Wenecji. W 1685 roku został nuncjuszem w Konfederacji Szwajcarskiej. Po trzech latach przeniesiono go na stanowiska nadzwyczajnego nuncjusza w Rzeczypospolitej Obojga Narodów, a po kolejnym roku – na nadzwyczajnego nuncjusza przy cesarzu rzymskim. W 1689 roku zrezygnował z funkcji dyplomatycznych i wrócił do Rzymu. 13 lutego 1690 roku został kreowany kardynałem prezbiterem i otrzymał kościół tytularny SS. Marcellino e Pietro. W tym samym roku uczestniczył w Sejmie Rzeszy w Augsburgu, gdzie dokonano elekcji Józefa I na nowego cesarza. 27 lutego został arcybiskupem Kapui. 8 sierpnia 1691 roku został przeniesiony do archidiecezji neapolskiej. W okresie 1700–1702 był kamerlingiem Kolegium Kardynałów. Zmarł 11 grudnia 1702 roku w Neapolu.

</doc>
<doc id="4408711" url="https://pl.wikipedia.org/wiki?curid=4408711" title="Eidson Road">
Eidson Road

Eidson Road – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408712" url="https://pl.wikipedia.org/wiki?curid=4408712" title="Leen Kullman">
Leen Kullman

Helena (Leen) Kullman (ur. 31 stycznia 1920 w Tartu, zm. 6 marca 1943 tamże) – oficer radzieckiego wywiadu, wywiadowczyni sztabu Floty Bałtyckiej, uhonorowana pośmiertnie Złotą Gwiazdą Bohatera Związku Radzieckiego (1965).
Życiorys.
Urodziła się w rodzinie estońskiego szewca. W 1933 skończyła szkołę w Tartu, 1933-1937 uczyła się w pedagogicznej szkole średniej w Tartu, w 1941 ukończyła tallińską szkołę pedagogiczną i została nauczycielką w niepełnej szkole średniej. Będąc jeszcze uczennicą, wraz z rodziną odwiedziła Finlandię, a także Anglię, Francję, Włochy, Belgię i Szwecję. Po aneksji krajów bałtyckich przez ZSRR, 27 września 1940 wstąpiła do Komsomołu i zaczęła kierować drużyną organizacji pionierskiej, w marcu 1941 została wyznaczona przez KC Komsomołu Estonii organizatorką komsomolską w szkole średniej w Tartu. Po ataku Niemiec na ZSRR, 25 sierpnia 1941 została ewakuowana do obwodu czelabińskiego, gdzie pracowała jako chronometrażysta w kołchozie «Leninskij Put'». Po utworzeniu w grudniu 1941 7 Estońskiej Dywizji Piechoty zgłosiła się do armii i została skierowana do 86 batalionu sanitarnego w tej dywizji. Potem zadeklarowała chęć zostania wywiadowcą Floty Bałtyckiej, po rozpatrzeniu jej wniosku została skierowana do dyspozycji sztabu Floty Bałtyckiej w Leningradzie, gdzie uczyła się obsługi sprzętu radiowego i przygotowywała się do działań na tyłach niemieckich, ukończyła szkołę spadochroniarzy. Miała stopień młodszego politruka. We wrześniu 1942 została zrzucona na spadochronie na tyły wroga w okolicach Tartu, po czym zaczęła zbierać i przekazywać informacje na temat ruchów flotylli wojskowej wroga na jeziorze Pejpus. Następnie udała się do Tartu, gdzie również obserwowała oddziały wroga, później robiła to samo w powiecie Virumaa, a od 12 grudnia w Parnu. 2 stycznia 1943 została aresztowana przez funkcjonariuszy kolaboracyjnej formacji Omakaitse i osadzona w areszcie w Viru, następnie w więzieniu w Tartu, gdzie poddano ją brutalnym przesłuchaniom. Katowana, niczego nie ujawniła. 6 marca została zastrzelona. 20 lat po zakończeniu wojny, 8 maja 1965 otrzymała pośmiertnie tytuł Bohatera Związku Radzieckiego i Order Lenina. Przyznano jej też Medal Za Zasługi Bojowe. Jej imieniem nazwano ulice w Tartu, Mińsku i Niaziepietrowsku.

</doc>
<doc id="4408713" url="https://pl.wikipedia.org/wiki?curid=4408713" title="El Indio">
El Indio

El Indio – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408714" url="https://pl.wikipedia.org/wiki?curid=4408714" title="Elm Creek (Teksas)">
Elm Creek (Teksas)

Elm Creek – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408717" url="https://pl.wikipedia.org/wiki?curid=4408717" title="Giambattista Costaguti">
Giambattista Costaguti

Giambattista Costaguti (ur. w 1636 w Rzymie, zm. 8 marca 1704 tamże) – włoski kardynał.
Życiorys.
Urodził się w 1636 roku w Rzymie, jako syn Prospera Costagutiego i jego drugiej żony (jego przyrodnim bratem był Vincenzo Costaguti). W młodości został klerykiem Kamery Apostolskiej, a ostatecznie jej dziekanem. 13 lutego 1690 roku został kreowany kardynałem prezbiterem i otrzymał kościół tytularny San Bernardo alle Terme. Zmarł 8 marca 1704 roku w Rzymie.

</doc>
<doc id="4408720" url="https://pl.wikipedia.org/wiki?curid=4408720" title="Fabrica">
Fabrica

Fabrica – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408721" url="https://pl.wikipedia.org/wiki?curid=4408721" title="Las Quintas Fronterizas">
Las Quintas Fronterizas

Las Quintas Fronterizas – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408724" url="https://pl.wikipedia.org/wiki?curid=4408724" title="Dworek „Pod filarkami” w Warszawie">
Dworek „Pod filarkami” w Warszawie

Dworek „Pod filarkami” – drewniany dworek w Warszawie przy ul. Marszałkowskiej 125/127, wybudowany przed 1771. Rozebrany został w 1893, a na jego miejscu powstały dwa budynki: kamienica pod nr 125 i kamienica braci Zamboni (pod nr 127). Był ostatnim dworkiem w centrum Warszawy.
Historia.
Dworek wzniesiono na terenie należącym do sióstr Miłosierdzia Szpitala Św. Kazimierza. Nie zachowano jednak informacji, kiedy i przez kogo został zbudowany. W oparciu o przypuszczenia Cezarego Biernackiego, najprawdopodobniej budynek został wzniesiony przez marszałka Franciszka Bielińskiego. Według serwisu warszawa1939.pl dworek wybudowano przed 1771 dla Antoniego Małachowskiego, wojewody mazowieckiego.
Według akt Starej Warszawy najdawniejszym właścicielem dworku był podkomorzy Stanisław Gadomski, od którego później posiadłość nabył hrabia Józef Ossoliński z Tęczyna (w źródłach brak oznaczenia czasu posiadania i aktu dokonanej sprzedaży). Zgodnie z dokumentami urzędowymi 7 maja 1779 hrabia Ossoliński sprzedał nieruchomość za 3,2 tysiąca czerwonych złotych Dionizemu Jastrzębiec Chułkowskiemu, który 11 października stał się prawnym posiadaczem.
W 1779 dworek przeszedł w posiadanie Jana Mejneta. W 1793 budynek został sprzedany Antoniemu Małachowskiemu za 3 tysiące czerwonych złotych. Po śmierci właściciela majątek przejęła jego żona, Katarzyna z hr. Działyńskich, wraz z dziećmi i była posiadaczką nieruchomości do 1801. 
Przed 1813 dworek nabył Jan Symak, a następnie został wystawiony na licytację, w wyniku której wykupiło go za 15 328 złotych polskich małżeństwo: Jan Jerzy Schnejder i Ewa Sabina z Hertzów.
W 1897 nieruchomość przejął Krzysztof Leonhardt, którego spadkobiercy w 1850 zrzekli się swoich praw na rzecz Antoniego Tischlera. Ostatecznie budynek przeszedł w posiadanie jego syna, Juliana Tischlera. Od niego dworek nabył Fronckiewicz, który postanowił rozebrać budynek w 1893. Dworek „Pod filarkami” był ostatnim dworkiem w centrum Warszawy.
Na jego miejscu powstały dwa budynki: kamienica pod nr 125 i kamienica braci Zamboni (pod nr 127).

</doc>
<doc id="4408725" url="https://pl.wikipedia.org/wiki?curid=4408725" title="Quemado (Teksas)">
Quemado (Teksas)

Quemado – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408726" url="https://pl.wikipedia.org/wiki?curid=4408726" title="Štěpánka Mertová">
Štěpánka Mertová

Štěpánka Mertová z domu Richterová, później Hecová (ur. 11 grudnia 1930 w Moravičanach, zm. 20 września 2004) – czechosłowacka lekkoatletka, dyskobolka, medalistka mistrzostw Europy w 1958. 
Zajęła 4. miejsce w rzucie dyskiem na mistrzostwach Europy w 1954 w Bernie. Była ósma w tej konkurencji na igrzyskach olimpijskich w 1956 w Melbourne.
Zdobyła srebrny medal na mistrzostwach Europy w 1958 w Sztokholmie, przegrywając jedynie z reprezentantką ZSRR Tamarą Press. Zajęła 11. miejsce w finale tej konkurencji na igrzyskach olimpijskich w 1960 w Rzymie.
Na mistrzostwach Europy w 1962 w Belgradzie i na mistrzostwach Europy w 1966 w Budapeszcie zajęła 8. miejsce.
Zajęła 2. miejsce w rzucie dyskiem na Akademickich Mistrzostwach Świata (UIE) w 1959 w Wiedniu i 3. miejsce w tej konkurencji na mistrzostwach rozgrywanych w 1955 w Warszawie i w 1957 w Moskwie.
Była mistrzynią Czechosłowacji w rzucie dyskiem w latach 1953, 1953 i 1957–1959, wicemistrzynią w latach 1955, 1956 i 1960–1967 oraz brązową medalistką w 1968.
Pięciokrotnie poprawiała rekord Czechosłowacji w rzucie dyskiem do rezultatu 48,94 m (16 czerwca 1956 w Brnie). Jej rekord życiowy wynosił 54,17 m. Został ustanowiony 22 maja 1960 w Pradze.

</doc>
<doc id="4408728" url="https://pl.wikipedia.org/wiki?curid=4408728" title="Homonota">
Homonota

Homonota – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące w Ameryce Południowej. 
Systematyka.
Etymologia.
"Homonota": "homōs" „wspólny, złączony, ten sam, podobny”
Podział systematyczny.
Do rodzaju należą następujące gatunki: 

</doc>
<doc id="4408729" url="https://pl.wikipedia.org/wiki?curid=4408729" title="Radar Base">
Radar Base

Radar Base – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408730" url="https://pl.wikipedia.org/wiki?curid=4408730" title="Sense of Gender Awards">
Sense of Gender Awards

Sense of Gender Awards – coroczna nagroda kulturalna przyznawana przez Japanese Association for Gender, Fantasy &amp; Science Fiction (znaną także jako Japanese Association for Feminist Fantasy and Science Fiction) powstała w 2001. Przyznawana jest literaturze, mandze, anime oraz filmowi z gatunku fantastyki opublikowanych w języku japońskim, która w najlepszym stopniu "eksplorują i pogłębiają koncepcję płci". Pomysł na nagrodę oraz jej organizacja należy do krytyczki fantastyki naukowej Mari Kotani, profesjonalnej recenzentki, Reony Kashiwazaki i przewodniczącej konfederacji japońskiego fandomu, Noriko Maki. Nagrodę nazywa się czasam"i japońską nagrodą Jamesa Tiptree".
Wśród osób, które zdobyły nagrodę, znajdują się takie twórczynie jak Fumi Yoshinaga, N.K. Jemisin i Eileen Gunn.
Nagrodzeni.
Co roku nagroda przyznawana jest zwykle w kilku kategoriach.

</doc>
<doc id="4408732" url="https://pl.wikipedia.org/wiki?curid=4408732" title="Rosita">
Rosita

Rosita – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408734" url="https://pl.wikipedia.org/wiki?curid=4408734" title="Seco Mines">
Seco Mines

Seco Mines – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408735" url="https://pl.wikipedia.org/wiki?curid=4408735" title="Siesta Acres">
Siesta Acres

Siesta Acres – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408739" url="https://pl.wikipedia.org/wiki?curid=4408739" title="China Spring">
China Spring

China Spring – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408742" url="https://pl.wikipedia.org/wiki?curid=4408742" title="D’Hanis">
D’Hanis

D'Hanis – jednostka osadnicza w Stanach Zjednoczonych, w stanie Teksas, w hrabstwie Maverick.

</doc>
<doc id="4408743" url="https://pl.wikipedia.org/wiki?curid=4408743" title="Kobiety są gorące">
Kobiety są gorące

Kobiety są gorące – debiutancki singel Norbiego, wydany w 1997 i umieszczony na jego pierwszym albumie studyjnym, zatytułowanym "Samertajm". Piosenkę napisał Norbi we współpracy z kompozytorem, Marcinem Wawrukiem, zaś jej producentem jest Piotr Siejka.
W utworze można usłyszeć powtarzającą się, początkową linię melodyczną piosenki "September" zespołu Earth, Wind &amp; Fire.

</doc>
<doc id="4408744" url="https://pl.wikipedia.org/wiki?curid=4408744" title="Lake Colorado City">
Lake Colorado City

Lake Colorado City – jednostka osadnicza w Stanach Zjednoczonych, w stanie Teksas, w hrabstwie Mitchell.

</doc>
<doc id="4408748" url="https://pl.wikipedia.org/wiki?curid=4408748" title="Superpuchar Bułgarii w piłce siatkowej mężczyzn (2018)">
Superpuchar Bułgarii w piłce siatkowej mężczyzn (2018)

Superpuchar Bułgarii w piłce siatkowej mężczyzn 2018 – 3. edycja rozgrywek o Superpuchar Bułgarii rozegrana 6 października 2018 roku w hali sportowej "Iwan Wazow" w Starej Zagorze. W meczu o Superpuchar udział wzięły dwa kluby: mistrz i zdobywca Pucharu Bułgarii w sezonie 2017/2018 - oraz finalista Pucharu Bułgarii - .
Po raz trzeci z rzędu zdobywcą Superpucharu Bułgarii został klub .

</doc>
<doc id="4408752" url="https://pl.wikipedia.org/wiki?curid=4408752" title="Hałastra">
Hałastra

Hałastra ( "Di Chaljastre") – awangardowa żydowska ekspresjonistyczno-futurystyczna grupa literacko-artystyczna działająca w Warszawie w latach 1922–1924, skupiona m.in. wokół pisma o tym samym tytule.
Nazwa grupy pochodzi od określenia, którego użył wobec nich Hilel Cajtlin na łamach gazety „Der Moment”. Grupa ukształtowała się ok. 1922 r. wokół istniejącego od 1921 r. miesięcznika literacko-artystycznego „Ringen” M. Weicherta. Do jej głównych animatorów należeli Perec Markisz, Melech Rawicz i Uri-Cewi Grinberg, należeli do niej m.in. Mojżesz Broderson, M. Chaszczewski, Dawid Hofstein, Menachem Kipnis, Izrael Jehoszua Singer, Izrael Sztern, Ojzer Warszawski, a współpracowali m.in. El Lissitzky, Marc Chagall, Wincenty ("Jicchok") Brauner, Władysław Wajntraub.
Począwszy od 1923 r. drogi członków grupy rozeszły się, a jej działalność zaczęła zamierać.

</doc>
<doc id="4408759" url="https://pl.wikipedia.org/wiki?curid=4408759" title="Helmut Janz">
Helmut Janz

Helmut Janz (ur. 11 kwietnia 1934 w Gladbeck, zm. 19 listopada 2000 w Neu-Ulm) – niemiecki lekkoatleta, płotkarz, medalista mistrzostw Europy w 1962 i rekordzista Europy. W czasie swojej kariery reprezentował Republikę Federalną Niemiec.
Specjalizował się w biegu na 400 metrów przez płotki. Startując we wspólnej reprezentacji Niemiec odpadł w półfinale tej konkurencji na mistrzostwach Europy w 1958 w Sztokholmie.
Zajął 4. miejsce w finale tej konkurencji na igrzyskach olimpijskich w 1960 w Rzymie. Przy wyjściu na ostatnią prostą jeszcze prowadził, lecz został wyprzedzony przez trzech Amerykanów: Glenna Davisa, Cliftona Cushmana i Dicka Howarda. Ustanowił wówczas rekord Europy czasem 49,9 s. Tym samym został pierwszym Europejczykiem, który przebiegł ten dystans poniżej 50 sekund.
Zdobył brązowy medal w biegu na 400 metrów przez płotki na mistrzostwach Europy w 1962 w Belgradzie, przegrywając jedynie z Salvatore Morale z Włoch i swym kolegą z reprezentacji Jörgiem Neumannem.
Był mistrzem RFN w biegu na 400 metrów przez płotki siedem razy z rzędu w latach 1957–1963 oraz brązowym medalistą w 1955.
Czterokrotnie poprawiał rekord RFN w tej konkurencji do wspomnianego rezultatu 49,9 s (2 września 1960 w Rzymie).
W 1960 otrzymał odznaczenie Silbernes Lorbeerblatt.

</doc>
<doc id="4408770" url="https://pl.wikipedia.org/wiki?curid=4408770" title="Kahoot!">
Kahoot!

Kahoot! – strona i aplikacja stworzona przez przedsiębiorstwo Kahoot!, w której użytkownicy mogą tworzyć własne quizy przeznaczone do wykorzystania przez innych użytkowników.
Rozwój.
Aplikacja działa od września 2013 roku, a w 2017 osiągnęła 50 milionów aktywnych użytkowników miesięcznie. W 2018 roku osiągnęła wartość 301 milionów USD. Kahoot! ma własne strony (skąd można podłączyć się do "live game" bez aplikacji). Obecnie Kahoot! ma aplikację i dwie strony Kahoot.com (zastępuje aplikację mobilną) i Kahoot.it (można się tam podłączyć do "live game)."
Tryby.
Kahoot! posiada dwa tryby: "challenge" i "live game". Trybu "challenge" można używać jedynie za pomocą aplikacji Kahoot! (dostępnej na urządzenia mobilne z Androidem i iOS). Polega on na odblokowywaniu kolejnych wyzwań (ang. "challenges") z pytaniami. Każdy "challenge" ma trzy pytania. Natomiast tryb "live game" to gra z jednym głównym urządzeniem na którym wyświetlają się pytania i wyniki oraz inni użytkownicy biorący udział w grze. Żeby móc się podłączyć do gry należy wpisać PIN, który się tworzy automatycznie przy stworzeniu "live game". Gracze również muszą wybrać nick (chyba że na ekranie głównym jest wybrana opcja automatycznego przydzielania nicków). Prowadzący ma prawo za pomocą jednego kliknięcia usunąć gracza z gry. Na pytania odpowiada się jak w trybie "challenge", czyli klikając odpowiednie odpowiedzi, jednak w przeciwieństwie do "challenge" na urządzeniach nie ma propozycji odpowiedzi, lecz są kolory (zazwyczaj z kształtami), których znaczenie wyjaśnione jest na ekranie głównym. Na każde pytanie, tak jak w drugim trybie, jest wyznaczony przez autora quizu czas na odpowiedź. W "live game" zdobywa się punkty za poprawność i czas odpowiedzi. Odpowiedzi mogą być maksymalnie cztery. Po każdym pytaniu pojawiają się statystyki odpowiedzi, a następnie nick prowadzącego pod względem punktacji. Strona i aplikacja Kahoot! posiada wiele innych funkcji.
Rejestracja.
Aby się zarejestrować do stron i aplikacji Kahoot!, należy podać e-mail, hasło, nick i poziom. Zamiast adresu e-maila można użyć logowania poprzez konta Google albo Microsoft.

</doc>
<doc id="4408772" url="https://pl.wikipedia.org/wiki?curid=4408772" title="Jörg Neumann">
Jörg Neumann

Jörg Neumann (ur. 2 grudnia 1941 w Berlinie) – niemiecki lekkoatleta, płotkarz, medalista mistrzostw Europy w 1962. W czasie swojej kariery reprezentował Republikę Federalną Niemiec.
Specjalizował się w biegu na 400 metrów przez płotki. Startując we wspólnej reprezentacji Niemiec zdobył srebrny medal w tej konkurencji na mistrzostwach Europy w 1962 w Belgradzie, przegrywając jedynie z Salvatore Morale z Włoch, a wyprzedzając swego kolegę z reprezentacji Helmuta Janza. Ustanowił wówczas swój rekord życiowy – 50,3 s.
Był wicemistrzem RFN w biegu na 400 metrów przez płotki w 1962 oraz brązowym medalistą w 1963.

</doc>
<doc id="4408773" url="https://pl.wikipedia.org/wiki?curid=4408773" title="Perec Markisz">
Perec Markisz

Perec Markisz (ur. 7 grudnia 1895 w Połonnem na Wołyniu, zm. 12 sierpnia 1952 w Moskwie) – rosyjski i żydowski pisarz, poeta i dramaturg tworzący głównie w języku jidysz. Współzałożyciel Hałastry. W czasie II wojny światowej działacz Żydowskiego Komitetu Antyfaszystowskiego.
Życiorys.
Urodził się 7 grudnia 1895 w Połonnem na Wołyniu. Otrzymał tradycyjne żydowskie wychowanie religijne, eksternistycznie ukończył rosyjskie gimnazjum. Po wybuchu I wojny światowej został wcielony do rosyjskiej armii, podczas służby został ranny.
Początkowo tworzył wiersze w języku rosyjskim, gdy jednak w 1917 znalazł się wraz z Dowidem Hofsztejnem i Lejbem Kwitką w kijowskiej grupie liryków żydowskich to zaczął tworzyć w jidysz. Popierali oni, owianą dla nich romantyzmem, rewolucję październikową i byli zwolennikami awangardy literackiej oraz nowych prądów w literaturze jidysz.
Był autorem poematów ekspresjonistycznych i lirycznych m.in. wydanego w 1918 "Wołynia" oraz "Di kupe" ("Stos"/ "Kopiec", 1921) traktującego o pogromach Żydów na Ukrainie. W latach 1919–1921 wydał osiem tomów wierszy.
Opuścił Rosję Radziecką i od 1921 mieszkał w Warszawie, gdzie w kolejnym roku znalazł się wraz z Urim-Cewim Grinbergiem i Melechem Rawiczem wśród założycieli ekspresjonistyczno-futurystycznej grupy artystyczno-literackiej Hałastra ( "Chaliastre") skupionej wokół miesięcznika literackiego „Ringen”. Wraz z Izraelem Jehoszuą Singerem i Ojzerem Warszawskim był współwydawcą pisma „Chaliastre” (1922), a w 1924 był jednym z założycieli tygodnika „Literarisze Bleter”. Stał się idolem żydowskiej awangardy, świetnie przyjmowanym na Zachodzie. W latach 1922–1925 czasowo mieszkał w Berlinie, Paryżu, Londynie, odwiedził też Palestynę, powracał jednak do Warszawy, którą ostatecznie opuścił w 1926, zawiedziony tym, że nie udało mu się tu przeprowadzić rewolucji w sztuce i literaturze. Powrócił do Związku Radzieckiego – mieszkał w Kijowie i Moskwie. W swojej ówczesnej twórczości bezowocnie starał się pogodzić swoje przywiązanie do kultury żydowskiej z entuzjazmem do systemu komunistycznego. Należał do najpopularniejszych pisarzy tworzących literaturę jidysz i był uważany za lidera żydowskich pisarzy rewolucyjnych. Jego utwory tłumaczone były na rosyjski. Pracował w Żydowskim Teatrze Państwowym w Moskwie. W 1939 roku otrzymał Order Lenina.
Podczas II wojny światowej był działaczem Żydowskiego Komitetu Antyfaszystowskiego, zaś w literaturze zajął się tragicznymi losami polskich Żydów – było to tematem takich jego utworów jak poemat "Cu a jidyszer tencerin" ("Do żydowskiej tancerki") z 1940 czy wydana pośmiertnie powieść "Trot fun dojres" ("Krokiem pokoleń" / "Marsz pokoleń", 1966), poświęcona powstaniu w getcie warszawskim.
W 1949 został uwięziony, a 12 sierpnia 1952 stracony w Moskwie, wraz z grupą innych pisarzy narodowości żydowskiej tworzących w jidysz i oskarżanych o nacjonalizm w stalinowskim procesie poetów żydowskich. W 1956 został zrehabilitowany.
Życie prywatne.
Z pierwszą żoną Zinaidą Joffe miał córkę Olgę Markisz Rapaj, a z drugą Esterą dwóch synów Szymona i Dawida.
Twórczość.
Opracowano na podstawie źródeł:

</doc>
<doc id="4408776" url="https://pl.wikipedia.org/wiki?curid=4408776" title="Portret króla Polski Augusta II (1670-1733)">
Portret króla Polski Augusta II (1670-1733)



</doc>
<doc id="4408778" url="https://pl.wikipedia.org/wiki?curid=4408778" title="Dorota Pawnuk">
Dorota Pawnuk

Dorota Jadwiga Pawnuk (ur. 19 września 1975 r. we Wrocławiu) – polska prawnik, samorządowiec, burmistrz miasta i gminy Strzelin od 2010 roku.
Życiorys.
Urodziła się w 1975 roku we Wrocławiu. Po ukończeniu kolejno Publicznej Szkoły Podstawowej nr 4 im. Tadeusza Kościuszki oraz Liceum Ogólnokształcącego im. Marii Curie-Skłodowskiej w Strzelinie i pomyślnie zdanym egzaminie maturalnym w 1994 roku, podjęła studia na kierunku prawo na Wydziale Prawa, Administracji i Ekonomii Uniwersytetu Wrocławskiego. Ukończyła je w 1999 roku zdobyciem tytułu magistra. Ponadto na macierzystej uczelni ukończyła studia podyplomowe w zakresie zarządzania nieruchomościami.
Przez wiele lat pracowała w administracji, m.in. jako specjalista ds. administracyjno-prawnych w firmie Widex Poland Sp. z o.o. z siedzibą w Ślęzy, zajmującej się produkcją aparatów słuchowych. Aktualnie jest doktorantką w Zakładzie Prawa Administracyjnego w Instytucie Nauk Administracyjnych Uniwersytetu Wrocławskiego.
Na pierwszej dekadzie XXI wieku zajęła się lokalną polityka wstępując w szeregi Sojuszu Lewicy Demokratycznej i uzyskując w 2006 roku mandat radnej miasta i gminy w wyborach samorządowych. W 2010 roku po raz pierwszy zdecydowała się kandydować o fotel burmistrza miasta i gminy Strzelin. W II turze pokonała Norberta Rabę stosunkiem głosów 56,86 do 43,14%, w wyniku czego w grudniu 2010 roku została zaprzysiężona na stanowisko burmistrza. W 2014 roku kandydując z ramienia własnego komitetu wyborczego KWW "Porozumienie Samorządowe dla Regionu" uzyskała reelekcję w I turze z wynikiem 55,27% ważnych głosów. Z ramienia tego samego komitetu kandydowała w 2018 roku, zdobywając urząd burmistrza także w I turze z poparciem 70,08% głosów.
Życie prywatne.
Mieszka w Nowolesiu i ma dwóch synów: Mateusza (ur. 2005) i Łukasza (ur. 2011).

</doc>
<doc id="4408784" url="https://pl.wikipedia.org/wiki?curid=4408784" title="Chaliastre">
Chaliastre



</doc>
<doc id="4408788" url="https://pl.wikipedia.org/wiki?curid=4408788" title="Israel Joszua Singer">
Israel Joszua Singer



</doc>
<doc id="4408790" url="https://pl.wikipedia.org/wiki?curid=4408790" title="Izrael Joszua Singer">
Izrael Joszua Singer



</doc>
<doc id="4408791" url="https://pl.wikipedia.org/wiki?curid=4408791" title="Mejlech Rawicz">
Mejlech Rawicz



</doc>
<doc id="4408793" url="https://pl.wikipedia.org/wiki?curid=4408793" title="Di Chaliastre">
Di Chaliastre



</doc>
<doc id="4408796" url="https://pl.wikipedia.org/wiki?curid=4408796" title="Sweetener World Tour">
Sweetener World Tour

Sweetener World Tour – czwarta trasa koncertowa amerykańskiej piosenkarki Ariany Grande, która rozpoczęła 18 marca 2019 roku w Albany w Nowym Jorku na arenie Times Union Center w ramach promocji jej obu albumów studyjnych "Sweetener" (2018) oraz "Thank U, Next" (2019). Jej zakończenie miało miejsce 22 grudnia 2019 roku w Inglewood w Kalifornii w Kia Forum. Oficjalnym sponsorem trasy była firma American Express, która także miała swój wkład w prywatne koncerty Grande, pod nazwą The Sweetener Sessions mające miejsce jeszcze w sierpniu i wrześniu 2018 roku.
Geneza.
6 maja 2018 roku na swoim Twitterze Grande żartobliwie zdradziła o kolejnej trasie, tym razem po Neptunie z pozwoleniem agencji kosmicznej NASA na promowanie krążka "Sweetener", potwierdzonego kilka dni wcześniej podczas wizyty w programie Jimmy’ego Fallona. Trzy miesiące później piosenkarka ujawniła rzeczy o planach dotyczących tournée, oświadczając, że jej współpracownicy „zaczęli już wszystko”. Tego samego roku artystka wyruszyła w trasę promocyjną swojego czwartego albumu, pt. The Sweetener Sessions, która rozpoczęła się 20 sierpnia br., tuż po jej występie na gali MTV Video Music Awards 2018, gdzie wygrała ona statuetkę w kategorii najlepszy teledysk pop za „No Tears Left to Cry”, oraz wystąpiła z singlem „God Is a Woman”. Tuż po zakończeniu tury dnia 4 września w Londynie w Wielkiej Brytanii, wejściówki dla VIP-ów były dostępne na oficjalnej stronie internetowej piosenkarki. 24 października Grande potwierdziła nazwę trasy jako „Sweetener World Tour”, natomiast dzień później ukazano jej daty koncertów w Stanach Zjednoczonych i Kanadzie.
Pierwsza część trasy objęta w 52 koncerty na terenie Ameryki Północnej rozpoczęła się 18 marca 2019 w Albany na arenie Times Union Center, a zakończyła się ona 13 lipca tego samego roku w Salt Lake City na arenie Vivint Smart Home. Jej przedsprzedaż biletów rozpoczęła się 1 listopada 2018 roku trwając do 3 listopada, tuż przed wydaniem singla „Thank U, Next”, natomiast oficjalna sprzedaż ruszyła w poniedziałek, 5 listopada wraz ujawnieniem supportu, którym jest Normani Kordei, była członkini amerykańskiego girlsbandu Fifth Harmony, a także duet Social House. Dzięki dużemu zainteresowaniu dodano dodatkowe koncerty w Chicago, Los Angeles, Miami, Brooklynie, Nowym Jorku, Waszyngtonie, Bostonie, Filadelfii i Toronto. 14 stycznia 2019 r. oznajmiono, że daty koncertów w Chicago, Indianapolis, Columbus, Milwaukee, St. Louis, Saint Paul, Denver i Salt Lake City zostały przeniesione na inny termin, a w Raleigh i Omahie odwołano ze względu na występy Grande, które będą miały miejsce 14 i 21 kwietnia br. na Coachella Valley Music and Arts Festival.
14 grudnia 2018 r. Grande na swoich Instagram Stories ujawniła daty 28 występów, które odbędą się na terenie Europy, z czego pierwszy koncert odbędzie się 17 sierpnia 2019 r. w Londynie na O2 Arenie, kończąc na 13 października tego samego roku w Zurychu w Szwajcarii na Hallenstadion. Na liście nie znalazł się ostatecznie koncert w Manchesterze, jednakże ma on być specjalny. Przedsprzedaż biletów drugiej części trasy miała miejsce 18 do 20 grudnia, oraz od 19 do 21 grudnia. 20 grudnia rozpoczęto oficjalną sprzedaż biletów dla innych krajów, a dzięki masywnym zainteresowaniu dodano kolejne daty koncertów w Amsterdamie, Paryżu i Dublinie. W Wielkiej Brytanii możliwość zakupu biletów odbyła się dzień później, natomiast też daty występów w Londynie, Birminghamie, Dublinie i Hamburgu podwoiły się w ciągu trzech miesięcy. Dzięki masywnemu zainteresowaniu Grande dodała dwie dodatkowe daty koncertów w Londynie, które odbędą się 15 i 16 października br. Ariana na swoim Instagramie ogłosiła kolejne daty koncertów w Stanach Zjednoczonych, a koncerty będą miały miejsce od 9 listopada do 21 grudnia br.
Setlista.
Ta setlista obowiązuje koncertu mającego miejsce we wtorek, 18 marca 2019 roku w Albany w Nowym Jorku na arenie Times Union Center. Nie jest ona regularna podczas kolejnych występów.
Support
Social House
01. "At Least We Can Say That We Tired"
02. "Love Me Back"
03. "Why You Always Got To Start Something"
04. "Tropical Rain"
05. "Magic in the Hamptons"
06. "Haunt You"
Normani (tylko pierwsza część trasy)
01. "Checklist"
02. "Waves"
03. "One in a Million"
04. "Diamonds"
05. "All In My Head (Flex)/He Like That/Down"
06. "Work From Home"
07. "Worth It"
08. "BO$$"
09. "Going Bad/Lose Control/1 Thing/I’m a Slave 4 U/Freakum Dress
10. Dancing With a Stranger
11. "Love Lies"
Ella Mai (tylko Europejska część trasy)
01. "Love Me Like That (Champion Love)"
02. "Cheap Shot"
03. "Shot Clock"
04. "Put It All One Me"
05. "10,000 Hours"
06. "Boo'd Up"
07. "Naked"
08. "Trip"
Ariana Grande
Akt 1
01. "Raindrops (An Angel Cried)"
02. "God Is A Woman"
03. "Bad Idea"
04. "Break Up With Your Girlfriend, I'm Bored"
Akt 2
01. "R.E.M."
02. "Be Alright"
03. "Sweetener" / "Successful" (Medley)
04. "Side To Side" / "Bloodline" (Medley)
05. "7 Rings"
Akt 2 (na późniejszych koncertach)
01. "R.E.M."
02. "Be Alright"
03. "Sweetener"
04. "Side To Side"
05. "7 Rings
Akt 3
01. "Love Me Harder" / "Breathin" (Medley)
02. "Needy"
03. "Fake Smile"
04. "Make Up"
05. "Right There" / "You'll Never Know" / "Break Your Heart Right Back" (Medley)
06. "NASA"
07. "Goodnight N Go" / "Get Well Soon" (Get Well Soon zastąpiło Goodnight N Go po pierwszych koncertach z trasy)
Akt 3 (Europejska część trasy)
01. "Love Me Harder" / "Breathin" (Medley)
02. "Needy"
03. "Fake Smile"
04. "Make Up"
05. "Right There" / "You'll Never Know" / "Break Your Heart Right Back" (Medley)
06. "NASA"
07. "Only 1" / "Tattoed Heart" (Tattoed Heart zastąpiło Only 1 po pierwszych koncertach z trasy Europejskiej)
Akt 3 (Ostatnia część trasy)
01. "Breathin"
02. "Needy"
03. "Fake Smile"
04. "Make Up"
05. "December" / "True Love" / "Wit It This Christmas" / "Santa Tell Me" (Medley)
06. "NASA"
07. "Winter Things" / "Get Well Soon" / "Honeymoon Avenue" (Get Well Soon zastąpiło Winter Things, a Get Well Soon zastąpiło później Honeymoon Avenue)
Akt 4
01. "Everytime"
02. "One Last Time"
03. "The Light Is Coming"
04. "Into You"
Akt 4 (na późniejszych koncertach)
01. "Everytime"
02. "The Light Is Coming"
03. "Into You"
Akt 4 (Europejska część trasy)
01. "Boyfriend" (Zostało usunięte po kilku koncertach)
02. "Everytime"
03. "The Light Is Coming"
04. "Into You"
Akt 5
01. "Dangerous Woman"
02. "Break Free"
03. "No Tears Left To Cry"
Akt 5 (na późniejszych koncertach)
01. "Dangerous Woman"
02. "No Tears Left To Cry"
Bis
01. "Thank U, Next"

</doc>
<doc id="4408801" url="https://pl.wikipedia.org/wiki?curid=4408801" title="Bogusław Kośmider (radny)">
Bogusław Kośmider (radny)



</doc>
<doc id="4408806" url="https://pl.wikipedia.org/wiki?curid=4408806" title="Monte Alto (Teksas)">
Monte Alto (Teksas)



</doc>
<doc id="4408807" url="https://pl.wikipedia.org/wiki?curid=4408807" title="Subretka (komedia Pierre’a Corneille’a)">
Subretka (komedia Pierre’a Corneille’a)

Subretka (fr. "La Suivante") – komedia Pierre’a Corneille’a z 1632 lub 1633 roku.
Panna respektowa w bogatym domu jest obiektem zabiegów dwóch młodych adoratorów, którzy w rzeczywistości starają się o rękę jej pani. Próbuje pokrzyżować ich starania i wydać się za jednego z nich. Ojciec jej pani, starzec zakochany w siostrze jednego z adoratorów, dogaduje się z nim i w zamian za rękę siostry oddaje mu swą córkę. Obrotna służąca pozostaje z niczym.
Data powstania utworu.
W sezonie 1632/1633 Corneille wystawił w Paryżu kolejną komedię "Subretkę".
Treść.
Akt I.
Teant zwierza się Damonowi, że choć zabiegał dotąd o względy Amaranty, chciałby zdobyć miłość jej pani, Dafnis. Nie chcąc, by Amaranta została sama zachęcił do zabiegania o jej względy Florama. Damon zdradza mu, że Floram, podobnie jak on chce zdobyć Dafnis. Teant jest wstrząśnięty, że mimo woli umożliwił Floramowi za pośrednictwem Amaranty kontakt z Dafnis. Zapewnia wszakże Florama, że tak jest pewny miłości Amaranty, że nie obawia się jego starań. Amaranta, świadoma, że Teant nie dba o nią, próbuje ośmielić Florama, ale i on nie wydaje się zbyt zaangażowany. Dafnis strofuje Teanta, że wystawia miłość Amaranty do niego na szwank, on jednak nie wydaje się martwić staraniami Florama. Chwilę później obydwaj panowie opuszczają dom Dafnis. Amaranta wyjawia swej pani, że oziębłość Teanta względem niej bierze się stąd, że mierzy on znacznie wyżej. Dafnis obiecuje poskromić jego zapędy.
Akt II.
Gerast, ojciec Dafnis, prosi Celię, by wstawiła się za nim u pięknej Floris. Celia odradza mu związek z młodą kobietą, ostatecznie proponuje, że rozmówi się z jej bratem Floramem, który zabiega o rękę Dafnis. Floram czuje się rozdarty pomiędzy zabiegami o Amarantę a miłością do Dafnis. Amaranta uświadamia sobie, że Floram naprawdę zabiega o rękę jej pani. Dafnis przerywa jej rozmowę z Floramem i wysyła ją najpierw do sklepu, potem po chusteczki, wreszcie do znajomej, by w tym czasie rozmówić się z Floramem. Ten wyznaje, że tylko ją kocha. Dafnis wskazuje, że jest całkowicie zależna od woli ojca. Na osobności bardzo się jednak cieszy z wyznania ukochanego. Wypytuje Amarantę o jej uczucia do obydwu adoratorów. Amaranta przyznaje, że chce zdobyć któregoś z nich, a jej pani odbija ich po kolei. Dafnis na dowód swojej dobrej woli pozostawia Amarantę sam na sam z Teantem. Amaranta zapewnia Teanta, że jej pani jest rozdrażniona rozmową z Floramem, który bardzo ją wynudził, podczas gdy skłania się ku niemu. Zachwyt Teanta studzi jego przyjaciel Damon, który domyśla się w tych wiadomościach intrygi Amaranty. Radzi napuścić na siebie obydwu rywali Teanta, wykorzystać niezadowolenie wiecznie odpychanego Klarimonda i doprowadzić do jego pojedynku z Floramem.
Akt III.
Floram zapewnia Celię, że jego siostra podporządkuje się woli brata. Dafnis kategorycznie odrzuca starania Klarimonda. Zrezygnowany młodzieniec chce porzucić bezowocne zabiegi. Amaranta zapewnia go jednak, że jest kochany przez jej panią, ona jednak nie śmie okazać mu wzajemności bez zgody ojca. Amarant radzi mu więc udać się do niego. Gerast wypytuje Amarantę czy jego córka rzeczywiście jest zakochana w Klarimodzie. Amaranta sugeruje, że nie chcąc uchybić woli ojca Dafnis na pewno nie przyzna się do tego, ale na pewno będzie posłuszna jego woli. Gerast zapewnia córkę, że zgadza się z wyborem jej serca. Dafnis nie wierzy w swoje szczęście. Natychmiast też informuje o zgodzie ojca na ich związek Florama. Wybacza intrygę Amarancie, skoro doprowadziła do tak błogosławionego skutku. Amaranta czuje się zbita z tropu.
Akt IV.
Otrzymawszy wiadomość o zgodzie Florama na jego ślub z Floris, Gerast zmienia zdanie i informuje córkę, że poślubi innego. Opór Dafnis na nic się nie zdaje. Amaranta próbuje z kolei przekonać Gerasta, że Floram ustępuje jego córce pozycją społeczną i majątkową. Starzec jest nieugięty, obiecuje Amarancie podarki za przekonanie córki do ślubu z Floramem. Zakochany Floram odstępuje Amarantę Teantowi, przyznaje, że kocha z wzajemnością Dafnis. Teant nakłania go do dania satysfakcji Klarimondowi. Dafnis uwiadamia ukochanego o wycofaniu przez ojca zgody na ich ślub i zapewnia go, że nie wyjdzie za innego. Wzburzony Floram spotyka Celię, która jest przekonana, że Gerast oddałby za rękę Floris trzy córki i radzi wyjaśnić nieporozumienie.
Akt V.
Floram zdesperowany odmową Gerasta nie wie co robić. Amaranta wyjawia mu, że Gerast tak naprawdę pragnie ślubu Dafnis z Floramem. Gerast obiecuje wujowi Klarimonda, Polemonowi rękę Dafnis. Chce się w ten sposób zabezpieczyć, gdyby małżeństwo córki z Floramem nie doszło do skutku. Celia jest oburzona i zapewnia, że Floram wyraził zgodę na obustronne małżeństwa. Dafnis nie chce się zgodzić na wybór ojca, gotowa jest umrzeć. Floram każe mu zmienić zdanie i pozwolić Dafnis poślubić tego, którego wybrała. Gerast wyjaśnia, że zgodnie z tym, czego dowiedział się od Amaranty, Dafnis była zakochana w Klarimondzie. Nieporozumienie się wyjaśnia. Floram prosi Dafnis o wybaczenie winy swej służącej. Gerast spieszy się do swej przyszłej młodej żony. Amaranta zostaje na lodzie, ma tylko nadzieję, że stary Gerast pożałuje swych niewczesnych zapałów.
Analiza.
"Subretka" obnaża brzydotę mieszczańskich transakcji matrymonialnych. Jej bohaterka, Amaranta, panna z dobrego domu, która z powodu ubóstwa musiała się zgodzić na służbę w bogatszym domu, szybko odkrywa, że obydwaj jej adoratorzy szukają korzystniejszego ożenku z jej panią i starają się przekazać sobie nawzajem przedmiot swych pozornych zabiegów. Kiedy ostatecznie ojciec jej pani odda rękę córki w zamian za rękę młodej i ładnej siostry Florama, Amaranta pozostanie na lodzie. Upokorzona przeklina otoczenie, a szczególnie kochliwego starca i życzy jego małżonce gacha.
Amaranta różni się od konwencjonalnych postaci służących. Kieruje się własnym interesem, który nie pokrywa się z interesami jej chlebodawców. Nie łączy zakochanych, raczej usiłuje pokrzyżować ich plany i odbić dziedziczce jej kochanka, by samej wydać się za niego. Jest niezależną bohaterką, a nie tylko echem cudzych myśli.

</doc>
<doc id="4408808" url="https://pl.wikipedia.org/wiki?curid=4408808" title="Uniwersytet w Akureyri">
Uniwersytet w Akureyri

Uniwersytet w Akureyri (is. "Háskólinn á Akureyri)" – islandzka publiczna uczelnia założona w Akureyri w 1987 roku. Składała się wówczas z dwóch wydziałów: Nauk o Zdrowiu i Zarządzania Przemysłowego. 

</doc>
<doc id="4408813" url="https://pl.wikipedia.org/wiki?curid=4408813" title="Osteonekroza">
Osteonekroza



</doc>
<doc id="4408814" url="https://pl.wikipedia.org/wiki?curid=4408814" title="Montague (Teksas)">
Montague (Teksas)

Montague – jednostka osadnicza w Stanach Zjednoczonych, w stanie Teksas, siedziba administracyjna hrabstwa Montague.

</doc>
<doc id="4408815" url="https://pl.wikipedia.org/wiki?curid=4408815" title="Guido Reil">
Guido Reil

Guido Reil (ur. 19 stycznia 1970 w Gelsenkirchen) – niemiecki górnik, związkowiec i polityk, długoletni członek Socjaldemokratycznej Partii Niemiec (SPD), następnie działacz Alternatywy dla Niemiec (AfD), poseł do Parlamentu Europejskiego IX kadencji.
Życiorys.
Po uzyskaniu kwalifikacji zawodowych podjął pracę w górnictwie. Został sztygarem w Bergwerk Prosper-Haniel, ostatniej czynnej kopalni węgla kamiennego w Zagłębiu Ruhry. Zajął się także działalnością związkową, powołano go w skład rady pracowniczej.
Podobnie jak dziadek i ojciec związał się z Socjaldemokratyczną Partią Niemiec, do której dołączył na początku lat 90. Z ramienia SPD wszedł w skład rady miejskiej w Essen. W okresie kryzysu migracyjnego krytykował działania swojego ugrupowania, należał do inicjatorów lokalnej akcji przeciwko rozmieszczeniu uchodźców. W maju 2016 zrezygnował z członkostwa w SPD, a następnie w tym samym roku dołączył do Alternatywy dla Niemiec, co przyniosło mu rozgłos w ogólnokrajowych mediach.
Został później przewodniczącym zarządu krajowego w Nadrenii Północnej-Westfalii i członkiem zarządu federalnego Alternative Vereinigung der Arbeitnehmerschaft, organizacji pracowniczej związanej z AfD. W grudniu 2017 dołączył do zarządu federalnego Alternatywy dla Niemiec. W listopadzie 2018 otrzymał drugie miejsce na federalnej liście kandydatów AfD w wyborach do Europarlamentu zaplanowanych na maj 2019. W wyniku tych wyborów uzyskał mandat europosła IX kadencji.

</doc>
<doc id="4408818" url="https://pl.wikipedia.org/wiki?curid=4408818" title="Nocona Hills">
Nocona Hills

Nocona Hills – jednostka osadnicza w Stanach Zjednoczonych, w stanie Teksas, w hrabstwie Montague.

</doc>
<doc id="4408822" url="https://pl.wikipedia.org/wiki?curid=4408822" title="Sunset (Teksas)">
Sunset (Teksas)

Sunset – jednostka osadnicza w Stanach Zjednoczonych, w stanie Teksas, w hrabstwie Montague.

</doc>
<doc id="4408824" url="https://pl.wikipedia.org/wiki?curid=4408824" title="Bitwa o Zambrów (1939)">
Bitwa o Zambrów (1939)

Bitwa o Zambrów – wrześniowe walki 18 Dywizji Piechoty przebijającej się za Bug.
Położenie wojsk.
10 września oddziały XIX Korpusu gen. Heinza Guderiana przełamały polską obronę pod Wizną.
Na forty w Piątnicy nacierały oddziały 10 Dywizji Pancernej, pododcinek „Nowogród” szturmowała 21 Dywizja Piechoty, Ostrów Mazowiecką zajęła 12 Dywizja Piechoty, a na odcinek „Wizna” nacierały jednostki pancerne i piechoty zmotoryzowanej. Rozbite pod Jakacią oddziały grupy pancernej z dywizji „Kempf” odeszły na Ostrów Mazowiecką. Jednostki niemieckie operowały też od strony zachodniej na kierunkach Kleczkowo i Miastkowo.
W czasie, kiedy dowódca Samodzielnej Grupy Operacyjnej „Narew” gen. bryg. Czesław Młot-Fijałkowski precyzował zadanie dla 18 Dywizji Piechoty, Niemcy zajęli Zambrów i ugrupowali obronnie w tym rejonie gros sił 20 Dywizji Zmotoryzowanej. Część tej dywizji znajdowała się w rejonie Ciechanowca, a po szosie Zambrów-Czyżew przemieszczały się nieprzyjacielskie patrole i oddziały zmotoryzowane.
Ugrupowanie dywizji było następujące:
Działania dywizji w rejonie Zambrowa.
W godzinach popołudniowych 10 września dowódca SGO „Narew” gen. Młot-Fijałkowski poinformował dowódcę 18 Dywizji Piechoty płk. Stefana Kosseckiego, że zarządzony jest odwrót SGO przez Bug w kierunku Brześcia.
18 Dywizja Piechoty miała oderwać się od nieprzyjaciela i maszerować przez Zambrów–Czyżew na Nur, gdzie znajdował się most na Bugu, zorganizować tam przyczółek obronny i czekać na dalsze rozkazy.
Gen. Młot-Fijałkowski oświadczył:
Dowódca 18 DP postanowił o świcie 11 września zająć Zambrów siłami 71 pp. Pułk wzmocnił II/18 pal oraz częścią 18 dywizjonu artylerii ciężkiej.
Około 4.00 szpica czołowa 71 pp dochodziła do Tabędza. Będący w straży przedniej płk Kossecki nakazał uderzyć III/71 pp z podstawy wyjściowej w rejonie wschodni skraj lasu Zakrzewo Stare na Jabłoń Pruszki. Gdyby straży przedniej nie udało się zdobyć Zambrowa, miało nastąpić uderzenie całego 71 pułku piechoty.
W tym czasie dowódca piechoty dywizyjnej płk Aleksander Hertel udał się do Baczy Mokrych i polecił dowódcy 33 pp ppłk. Lucjanowi Stankowi zorganizować jak najszybciej oddział, który będzie ubezpieczał natarcie III/ 71 pp od północy. Dowódca 33 pp sformował dwa oddziały: jeden pod dowództwem kpt. Jerzego Palęckiego i drugi pod dowództwem por. Kazimierza Smagowicza. Oddział kpt. Palęckiego wyruszył około 7.00 i godzinę później osiągnął las na północny zachód od wzgórza 128.5, a oddział por. Smagowicza około 9.00 dotarł do Śledzi i był w gotowości wsparcia działań na Zambrów lub ich osłony przed oskrzydlającym uderzeniem Niemców.
O 6.00 ruszyło natarcie III batalionu mjr. Jakuba Fobera, wsparte ogniem 6/18 pal i działonów 18 dac. Na południowy wschód od lasu Zakrzewo Nowe i wzgórza 131, na drogę Zakrzewo Nowe-Pruszki Jabłoń, Niemcy położyli zmasowany ogień z cekaem-ów i artylerii. Natarcie utknęło. Około 7.00 dowódca szwadronu kawalerii dywizyjnej por. Roszkowski przesłał meldunek do dowódcy dywizji o opanowaniu Sędziwuj. Patrole stwierdziły, że Niemcy obsadzili cmentarz, wzgórze 131 na zachód od koszar i koszary w Zambrowie. Na podstawie osobistej obserwacji pola walki i nadesłanych meldunków, dowódca dywizji ocenił, iż nieprzyjaciel z obu skrzydeł usiłuje zagrodzić drogę odejścia dywizji.
W tej sytuacji dowódca dywizji, przebywający wraz z dowódcami wezwanymi na odprawę przy drodze Tabędz–Zambrów, wydał zarządzenie do natarcia zbieżnego na Zambrów całością sił, które posiadał w dyspozycji.
Brzmiało ono następująco:
Powyższe zarządzenie zostało wysłane do nieobecnych na odprawie dowódców: dowódcy piechoty dywizyjnej i dowódcy 33 pp, będących w rejonie Baczy Mokrych, i dowódcy 42 pp w Sierzputach Markach.
Otrzymawszy rozkaz do ogólnego natarcia 71 pp na Zambrów, dowódca piechoty dywizyjnej płk Hertel wydał zarządzenia dowódcy 33 pułku piechoty. Pododdziały 33 pp zajęły podstawy wyjściowe do natarcia:
Linię rozgraniczenia między nimi stanowiła szosa Łomża–Zambrów;
Natarcie wznowiono około 10.00. Bataliony natrafiły jednak na zorganizowany, silny ogień i zaległy. Dopiero wysunięcie do przodu ciężkiej baterii haubic i odprzodkowanie jej w odległości do 1000 m od stanowisk nieprzyjaciela oraz wykonanie nawał ogniowych umożliwiło rozwinięcie natarcia.
Natarcie posuwało się w terenie otwartym, co spowodowało, że oddziały poniosły krwawe straty. Do południa zdołano opanować Pruszki, Jabłoń, Sędziwuje. Na tej pozycji 71 pp przeszedł do obrony przejściowej, odpierając wciąż ponawiane kontrataki niemieckie.
Około 10.00 do natarcia ruszył oddział por. Smagowicza. W wyniku zmasowanego ognia ckm i moździerzy, zaległ kilkaset metrów od linii wyjściowej do natarcia. Wówczas w sukurs przyszła artyleria. Dowódca 7/18 pal ppor. Marian Aseńko wyprowadził działa i ogniem na wprost zniszczył stanowiska ogniowe przeciwnika. Umożliwiło to kpt. Palęckiemu zajęcie wzgórza 128.5. Wzięto przy tym jeńców i zdobyto pewne ilości sprzętu. Po opanowaniu wzgórza, oddział kontynuował natarcie i zajął Nagórki, a około 13.00 osiągnięto skraj Zambrowa. Tam nawiązano łączność z lewym skrzydłem 71 pułku piechoty. W toku dalszych walk oddział kpt. Palęckiego, przy dużych stratach, osiągnął około 14.00 Nagórki. W czasie przegrupowania pododdziałów na zdobytych rubieżach, jednostki niemiecki wyprowadziły kontratak w kierunku na Pruszki – wzgórze 133. Oddziały polskie zaczęły się wycofywać w kierunku na Zakrzewo Stare.
Walkę tak opisuje kpt. Jerzy Palęcki:
Przy wsparciu dział 7 baterii 18 pal grupa por. Smagowicza z 33 pp zajęła Pruszki, a o godz. 13.00 osiągnęła cmentarz żydowski w Zambrowie, nawiązując tu kontakt z lewym skrzydłem 71 pp.
Również około 10.00 wznowił natarcie, wsparty ogniem 18 dac oraz baterią 18 pal, III batalion 71 pułku piechoty. Do 12.00 osiągnął Pruszki, a potem północno-zachodnią część Zambrowa. Jednak kontratak niemiecki odrzucił batalion na wysokość wzgórza 133, a kolejny wyprowadzony około 14.00 z użyciem broni pancernej zepchnął III batalion w rejon Zakrzewa. O 16.00 Niemcy podjęli próbę zajęcia Zakrzewa. Godzinę później wycofali się do Zambrowa. W ciągu tego dnia batalion poniósł ciężkie straty, poległ dowódca 8 kompanii por. Stanisław Świstek.
Na Zambrów z powodzeniem nacierał I batalion 71 pułku piechoty. Mimo silnego ognia nieprzyjacielskich ckm, około 12.00 osiągnął on rynek w Zambrowie. Wykonanie zadania okupił ciężkimi stratami. Polegli m.in. dowódca 1 kompanii kpt. Romuald Kudukis i dowódca kompanii ckm kpt. Władysław Dąbrowski. Około 14.00 Niemcy wyprowadzili kontratak w wyniku którego polskie oddziały zostały wyparte z Zambrowa. Straty batalionu wyniosły ponad 50%. Około 17.00 dowódca pułku wycofał batalion z walki i skierował go do Sędziwuj.
II batalion 71 pp, maszerując około 8.30 na pozycję wyjściową do natarcia na koszary w Zambrowie, został ostrzelany z rejonu lasu Długobórz. Idąca w szpicy 4 kompania odpowiedziała ogniem. Okazało się, że „walczono” z III szwadronem 1 pułku ułanów. Obie strony poniosły znaczne straty. Zginął dowódca 1 puł płk Jan Litewski. Po tym incydencie 1 puł wycofał się do lasu Osowiec i nie wziął udziału w walkach o Zambrów. Po uporządkowaniu pododdziałów batalion wznowił natarcie. Poniósł przy tym ciężkie straty i przeszedł do obrony. Poległ dowódca batalionu mjr Stanisław Knapik. Około 14.00 Niemcy rozpoczęli wielokrotnie ponawiane kontrataki, które zostały odparte. Około 17.00 dowódca pułku wycofał batalion w rejon Krajewa Korytek.
O 15.00 płk Kossecki otrzymał rozkaz od dowódcy SGO „Narew” przerwania natarć na Zambrów i wycofania się nocą przez Czyżew, Nur za Bug.
Epilog.
O bitwie pod Zambrowem tak pisze w swoich wspomnieniach zawartych w książce "Mit den Panzern in Ost und West" niemiecki dowódca płk Kraiss:
Zambrów nie został zdobyty przez 18 Dywizję Piechoty i nie została odblokowana droga odwrotu na Nur. Nie doszło do współdziałania Suwalskiej BK z 71 pułkiem piechoty w natarciu na miasto. 1 i 3 pułk ułanów przeszły do lasu na zachód od Osowca, gdzie zorganizowały obronę okrężną. Na kierunku Zambrowa przeciwnik uzyskał zdecydowaną przewagę. W pododdziałach polskich brakowało amunicji, dawało się we znaki zmęczenie, wielu żołnierzy poległo.

</doc>
<doc id="4408826" url="https://pl.wikipedia.org/wiki?curid=4408826" title="Puchacz plamisty">
Puchacz plamisty

Puchacz plamisty ("Bubo africanus") – gatunek średniej wielkości ptaka z rodziny puszczykowatych (Strigidae). Występuje w Afryce Subsaharyjskiej oraz na obrzeżach Półwyspu Arabskiego. Nie jest zagrożony wyginięciem.
Taksonomia.
Po raz pierwszy gatunek opisał Coenraad Jacob Temminck w 1821. Do opisu, sporządzonego w języku francuskim, dołączona była tablica barwna opatrzona numerem 50. Holotyp pochodził z Przylądka Dobrej Nadziei. Okazy muzealne miały być przechowywane w zbiorach w Paryżu i Holandii. Nowemu gatunkowi autor nadał nazwę "Strix africanus". Obecnie (2021) Międzynarodowy Komitet Ornitologiczny (IOC) umieszcza puchacza plamistego w rodzaju "Bubo". Uznaje go za gatunek monotypowy. Autorzy "Handbook of the Birds of the World" wyróżniają 3 podgatunki: nominatywny, "B. a. milesi" i "B. a. tanae", choć ten ostatni wskazują jako prawdopodobną jasną formę, nie odrębny podgatunek. Status "B. a. milesi" jest niejasny. Przedstawiciele tego podgatunku zamieszkują Półwysep Arabski. Prócz izolacji geograficznej od afrykańskich form odróżnia ich również upierzenie oraz głos. Być może reprezentują odrębny gatunek, tak klasyfikuje go m.in. IOC. Na "Kompletnej liście ptaków świata" jako podgatunek puchacza plamistego widnieje również puchacz szary ("B. (a.) cinerascens"), przez IOC i autorów HBW uznawany za osobny gatunek.
Podgatunki i zasięg występowania.
Zasięg występowania w zależności od podgatunku:
Morfologia.
Długość ciała wynosi 40–45 cm, masa ciała 490–620 g u samców i 640–850 g u samic, zaś rozpiętość skrzydeł 100–113 cm. Puchacze szare osiągają około 43 cm długości i 500 g masy ciała. Są stosunkowo małymi sowami (długość skrzydła 284–333 mm u samców, 298–338 mm u samic).
Samce puchaczy plamistych są przeważnie jaśniejsze od samic. Szlara ma barwę od białawej po jasnoochrową, pokrywają ją drobne ciemne paski i czarniawa obwódka. Tęczówka zwykle jaskrawożółta, rzadko pomarańczowożółta. Woskówka szara, dziób czarny, broda biała. Puchacze plamiste mają dobrze widoczne „uszy” z piór. Wierzch ciała pokrywają popielatobrązowe pióra z białawymi lub jasnopłowymi plamkami. Zewnętrzne chorągiewki barkówek zdobią większe białe obszary, nietworzące jednak dobrze widocznego białego pasa charakterystycznego dla wielu innych sów. Lotki i sterówki są jasno-ciemno paskowane. Spód ciała białawy z drobnymi ciemnymi paskami. W górnej części piersi dostrzec można kilka ciemnych szarobrązowych plam. Brzuch cechuje niemal czysto biały kolor, choć widoczny jest jasnopłowy nalot. Skoki porośnięte są brudnobiałymi piórami z kilkoma bladobrązowymi paskami. Palce są pokryte piórami niemal po same końce. Rzadko u puchaczy plamistych występuje brązowa odmiana barwna. Barwa tła jest jaśniejsza, niż u opisanej powyżej odmiany.
Ekologia i zachowanie.
Puchacze plamiste zamieszkują otwarte lub półotwarte zadrzewione tereny z krzewami (przeważnie cechujące się skąpą pokrywą roślinną na podłożu), sawannę z ciernistymi krzewami i porozrzucanymi drzewami oraz kamieniste zbocza ze skupiskami drzew i krzewów. Obecne są również na półpustyniach, jak Kalahari. Unikają gęstych lasów deszczowych. Odnotowywane były od poziomu morza do 2100 m n.p.m. Bywają stwierdzane lęgi w dużych ogrodach. W południowej części Afryki najczęściej obserwowano puchacze plamiste w miombo. Są oportunistami, żywią się stawonogami, małymi ssakami i ptakami. W południowej Afryce wśród zdobyczy przeważają gryzonie. Choć zasięg puchacza plamistego pokrywa się z zasięgami puchaczy: przylądkowego ("C. capensis") i mlecznego ("B. lacteus"), nie stwierdzono, by występowała między nimi konkurencja lub inne oddziaływania.
Lęgi.
Zniesienia w południowej Afryce przypadają na okres od lipca do lutego, głównie od lipca do października. W innych częściach kontynentu pora lęgowa zmienna, wydaje się być skorelowana z suchą pogodą. Gniazdo ma formę płytkiego zagłębienia w ziemi między skałami, w osłoniętym miejscu na klifie, w pustym pniu lub w opuszczonym gnieździe większego ptaka w formie platformy. Niekiedy puchacze plamiste używają jako miejsca na gniazdo również otworów w ścianach budynków. Gniazda na ziemi osłonięte są trawą lub krzewem, bywają umieszczane również na stromym zboczu lub skarpie. Te same miejsca mogą być wybierane przez kilka lat. Zwykle zniesienie liczy 2–4 białe jaja. Składane są w odstępach 1–4 dni. Ich średnie wymiary to 49,1 na 41,1 mm. Wysiadywanie rozpoczyna się po zniesieniu pierwszego jaja i trwa 30–32 dni. Podczas gdy samica wysiaduje, samiec zapewnia partnerce pokarm. Młode klują się ślepe, otwierają oczy po 7 dniach. Przez pierwsze dwa tygodnie życia tęczówka stopniowo zmienia barwę z szarej na żółtą. Młode opuszczają gniazdo i zaczynają poznawać okolicę zwykle po 4–6 tygodniach życia, a po 7 tygodniach są już zdolne do lotu. Rodzice zajmują się nimi jeszcze 5 tygodni po opierzeniu. Obserwowano, jak młode puchacze plamiste 7 tygodni po opierzeniu skutecznie polują. Nie jest jednak znany dokładny wiek uzyskania samodzielności. Dojrzałość płciową uzyskują rok po opierzeniu.
Status.
IUCN klasyfikuje puchacza plamistego jako gatunek najmniejszej troski (LC, "Least Concern"). BirdLife International określa trend populacji jako najprawdopodobniej stabilny. W południowej Afryce znacząca liczba ptaków ginie w wyniku kolizji z pojazdami (dane z końca lat 90. XX wieku).
Od 2014 IUCN uznaje puchacza szarego "B. (a.) cinerascens" za osobny gatunek; również zalicza go do kategorii najmniejszej troski. BirdLife International uznaje trend jego liczebności za stabilny.

</doc>
<doc id="4408827" url="https://pl.wikipedia.org/wiki?curid=4408827" title="Pinehurst (hrabstwo Montgomery)">
Pinehurst (hrabstwo Montgomery)

Pinehurst – jednostka osadnicza w Stanach Zjednoczonych, w stanie Teksas, w hrabstwie Montgomery.

</doc>
<doc id="4408829" url="https://pl.wikipedia.org/wiki?curid=4408829" title="Kahoot">
Kahoot



</doc>
<doc id="4408830" url="https://pl.wikipedia.org/wiki?curid=4408830" title="Porter Heights">
Porter Heights

Porter Heights – jednostka osadnicza w Stanach Zjednoczonych, w stanie Teksas, w hrabstwie Montgomery.

</doc>
<doc id="4408834" url="https://pl.wikipedia.org/wiki?curid=4408834" title="Venus (singel Lady Gagi)">
Venus (singel Lady Gagi)



</doc>
<doc id="4408839" url="https://pl.wikipedia.org/wiki?curid=4408839" title="Rugby 7 na Letnich Igrzyskach Olimpijskich Młodzieży 2018">
Rugby 7 na Letnich Igrzyskach Olimpijskich Młodzieży 2018

Turnieje rugby 7 na Letnich Igrzyskach Olimpijskich Młodzieży 2018 odbyły się w dniach 13–15 października 2018 roku w argentyńskim Buenos Aires. W turniejach dziewcząt i chłopców wzięło udział po sześć zespołów liczących łącznie 144 zawodników.
Był to drugi turniej w historii tych zawodów. Każdy zespół mógł liczyć maksymalnie dwunastu zawodników urodzonych pomiędzy 1 stycznia 2000 i 31 grudnia 2001 roku. Nad przebiegiem turniejów czuwało ośmioro arbitrów pod przewodnictwem Paddy’ego O’Briena. Turnieje rozegrano na boisku Club Atlético San Isidro. Zawody były transmitowane w Internecie przez World Rugby, zaś wejście na stadion było bezpłatne.
Duże zainteresowanie zawodami spowodowało, że organizatorzy już w pierwszym dniu otworzyli dla widzów dodatkowe sektory, po dwóch dniach niepokonani pozostali jedynie Argentyńczycy i Nowozelandki. Ostatecznie zespoły te zdobyły złote medale pokonując w finałach reprezentacje Francji, brąz zdobyli zaś Japończycy i Kanadyjki.
Kwalifikacje.
Co do zasady każdy z regionów podlegający World Rugby otrzymał do obsadzenia jedno miejsce dla każdej płci, z zastrzeżeniem, że kwalifikacje chłopców w Ameryce Południowej nie odbędą się z uwagi na fakt, iż Argentyńczycy zgłosili swoją drużynę jako gospodarz. Dodatkowo żaden z krajów nie może być reprezentowany w więcej niż jednym sporcie drużynowym, tak więc jeśli zdobędzie kwalifikację w więcej niż jednym z takich sportów, musi zdecydować się na któryś z nich i zrezygnować z pozostałych. Jeśli powstanie w takim przypadku wakat w turnieju rugby 7, jego miejsce zajmie drużyna z tego samego regionu.
Prócz Argentyny do turnieju chłopców zakwalifikowały się: Francja, Japonia, Południowa Afryka, Kanada (zastąpiona przez Stany Zjednoczone) i Australia (zastąpiona przez Samoa). Wśród dziewcząt awans uzyskały natomiast Nowa Zelandia
Francja, Kanada, Kolumbia, Japonia (zastąpiona ostatecznie przez Kazachstan) oraz Tunezja.
Obsada została potwierdzona przez światowy związek na początku września 2018 roku.
System rozgrywek.
System rozgrywek dla obu płci był identyczny. Sześć uczestniczących reprezentacji w pierwszej fazie rozegrało spotkania systemem kołowym w ramach jednej grupy, następnie czołowa dwójka zmierzyła się w finale, dwie kolejne walczyły o brąz, pozostałe dwie zaś o miejsce piąte.
W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci".

</doc>
<doc id="4408842" url="https://pl.wikipedia.org/wiki?curid=4408842" title="Pomnik Leszka Białego w Marcinkowie Górnym">
Pomnik Leszka Białego w Marcinkowie Górnym

Pomnik Leszka Białego w Marcinkowie Górnym – pomnik konny wzniesiony w tradycyjnym miejscu śmierci księcia Leszka Białego w 1227. Stoi on przy drodze lokalnej, obok Dworu Marcinkowo Górne, około 2 kilometry na południe od Gąsawy.
Lokalizacja.
W połowie XIX wieku, na polu pomiędzy Gąsawą a Marcinkowem Górnym, właściciele majątku marcinkowskiego, rodzina Tuchołków, postawiła żelazny krzyż. Krzyż ten został usunięty przez Niemców. W roku 1927, w 700-lecie tragicznej śmierci Leszka Białego, wzniesiono pomnik, którego autorem był Jakub Juszczyk z Krakowa. Pomnik ten został zniszczony podczas II wojny światowej.
Odbudowany w roku 1973 obecny pomnik jest odtworzeniem pierwotnego. Wierna kopia zniszczonego pomnika wykonana została przez bydgoskiego rzeźbiarza Rudolfa Rogattego.
Opis.
Leszek Biały przedstawiony jest nago na koniu, ze strzałą wbitą w plecy. W nawiązaniu do przydomka księcia, betonowy posąg jest pomalowany na biało.

</doc>
<doc id="4408843" url="https://pl.wikipedia.org/wiki?curid=4408843" title="Wegetabilizacja">
Wegetabilizacja

Wegetabilizacja – figura retoryczna i środek stylistyczny polegający na nadawaniu przedmiotom oraz osobom cech, kojarzonych z florą. Ściśle związana z alegorią. Jest przykładem na celowe naruszenie trywialności standardu semantycznego, jednakże nie jest to forma używana tak często, jak inne procesy trywializujące, takie jak: personifikacja, animizacja, reifikacja, metonimizacja.

</doc>
<doc id="4408846" url="https://pl.wikipedia.org/wiki?curid=4408846" title="Maria Ilnicka-Mądry">
Maria Ilnicka-Mądry

Maria Stanisława Ilnicka-Mądry (ur. 1 lutego 1946 w Hucie Szklanej zm. 20 marca 2023 w Szczecinie) – polska lekarka, nauczycielka akademicka i działaczka samorządowa, doktor nauk medycznych, w latach 2018–2023 przewodnicząca Sejmiku Województwa Zachodniopomorskiego VI kadencji.
Życiorys.
Była absolwentką I Liceum Ogólnokształcącego im. Marii Skłodowskiej-Curie w Szczecinie. Ukończyła studia medyczne na Pomorskiej Akademii Medycznej w Szczecinie, kształciła się również w zakresie zarządzania w ochronie zdrowia na Uniwersytecie Warszawskim. Uzyskała doktorat z zakresu nauk medycznych.
Specjalizację uzyskała w zakresie chorób wewnętrznych. Była nauczycielką akademicką w Zakładzie Higieny, Epidemiologii i Zdrowia Publicznego na macierzystej uczelni, przekształconej w międzyczasie w Pomorski Uniwersytet Medyczny w Szczecinie. Od 1991 do 1999 pełniła funkcję wiceprezesa Okręgowej Izby Lekarskiej w Szczecinie. W 1998 objęła stanowisko dyrektora Samodzielnego Publicznego Szpitala Klinicznego nr 1 PUM w Szczecinie, którym kierowała do czasu przejścia na emeryturę w 2014. W 2008 wyróżniona tytułem „Menedżera Roku” w publicznej służbie zdrowia.
Z ramienia Unii Wolności była radną Sejmiku Województwa Zachodniopomorskiego I kadencji (1998–2002). O reelekcję ubiegała się z listy utworzonego głównie przez działaczy dawnej AWS komitetu Wspólnota 2002, który nie uzyskał mandatów. Przed wyborami prezydenckimi w 2010 i 2015 zasiadała w regionalnym honorowym komitecie poparcia Bronisława Komorowskiego. W 2010 bez powodzenia kandydowała na radną Szczecina z ramienia komitetu prezydenta miasta Piotra Krzystka Szczecin dla Pokoleń. Powróciła do sejmiku w 2014 jako jedyna radna wybrana z listy zorganizowanego przez Piotra Krzystka komitetu wyborczego Bezpartyjni Pomorze Zachodnie, była radną niezrzeszoną. W 2015 objęła funkcję doradcy Piotra Krzystka do spraw polityki społecznej miasta. W 2018 kandydowała na radną województwa z listy KWW Bezpartyjni Samorządowcy. Mandat utrzymała, gdy jeszcze przed rozpoczęciem kadencji z jego objęcia zrezygnował podróżnik Aleksander Doba. 23 listopada 2018 wybrano ją na przewodniczącą Sejmiku Województwa Zachodniopomorskiego głosami wszystkich 30 radnych. Zmarła w 2023 w trakcie pełnienia tej funkcji. Została pochowana na cmentarzu Centralnym w Szczecinie.

</doc>
<doc id="4408847" url="https://pl.wikipedia.org/wiki?curid=4408847" title="Fumi Yoshinaga">
Fumi Yoshinaga

Fumi Yoshinaga (jap. よ し な が ふ み Yoshinaga Fumi, ur. 1971) – japońska mangaka, znana z tworzenia prac shōjo i shōnen-ai. Za "" w 2005 została nagrodzona Sense of Gender Awards.
Życiorys.
Fumi Yoshinaga urodziła się w Tokio, w Japonii w 1971 roku. Uczęszczała na prestiżowy Uniwersytet Keiō, gdzie studiowała kierunek związany z prawem.
W wywiadzie powiedziała: "Chcę pokazać ludziom, którzy nie wygrali, których marzenia się nie ziściły, że nie jest możliwe, aby wszyscy otrzymali pierwszą nagrodę. Chcę, aby czytelnicy zrozumieli, że ludzie zrozumieli szczęście przychodzące przez ciężką pracę, przechodzenia przez cały ten proces i frustrację""."
Niewiele wiadomo o jej życiu osobistym. Wspomina, że jej ulubione opery to te z Mozarta, które wymieniła w swojej mandze "Solfege".
Kariera.
Zadebiutowała w 1994 roku serią "Tsuki to Sandal," która ukazywała się w magazynie "Hanaoto". Wiele z jej prac posiada międzynarodowe licencje. Została także wybrana i przedstawiona jako "Twenty Major Manga artist Who Contributed to the World of Shōjo Manga (World War II to Present)" w trakcie "Shōjo Manga: Girl Power!" na California State University w Chico.
Regularnie publikuje tzw. dōjinshi, zwykle dla "Antique Bakery." Stworzyła parodie związane z koszykarskim wsadem, "Różą Wersalu" oraz powieściami "Legend of the Galactic Heroes."

</doc>
<doc id="4408849" url="https://pl.wikipedia.org/wiki?curid=4408849" title="Grand slam (baseball)">
Grand slam (baseball)



</doc>
<doc id="4408851" url="https://pl.wikipedia.org/wiki?curid=4408851" title="Run (baseball)">
Run (baseball)



</doc>
<doc id="4408852" url="https://pl.wikipedia.org/wiki?curid=4408852" title="Aksel Airo">
Aksel Airo

Aksel Airo, pierwotnie "Johansson" (ur. 14 lutego 1898 w Turku, zm. 1985) – fiński polityk i wojskowy, generał porucznik.
Życiorys.
Dzieciństwo i młodość spędził w rodzinnym Turku. W 1918 roku brał udział w wojnie domowej w Finlandii po stronie białych w stopniu podporucznika, w 1919 otrzymał stopień porucznika, później kształcił się w uczelniach wojskowych we Francji. W 1921 roku awansował na kapitana, w 1923 na majora, w 1927 podpułkownika, w 1933 pułkownika, w 1940 generała majora, a w 1944 na generała porucznika. W latach 30. był szefem Wydziału Operacyjnego Sztabu Generalnego Sił Zbrojnych Finlandii, podczas wojny z ZSRR 1939-1940 był prawą ręką Mannerheima, odgrywając ważną rolę w organizowaniu obrony przed Armią Czerwoną i planowaniu operacji zbrojnych. W 1944 roku objął funkcję szefa Sztabu Generalnego Sił Zbrojnych Finlandii, które zajmował do 1949. 29 czerwca 1945 roku został aresztowany przez kontrolowaną przez komunistów policję bezpieczeństwa i do 9 kwietnia 1948 przebywał w areszcie śledczym bez wyroku. Po zwolnieniu osiadł w rodzinnym gospodarstwie rolnym. W 1958 roku powrócił do życia publicznego jako kandydat do fińskiego parlamentu, po elekcji sprawował mandat deputowanego do 1966 roku.

</doc>
<doc id="4408853" url="https://pl.wikipedia.org/wiki?curid=4408853" title="Starting pitcher">
Starting pitcher



</doc>
<doc id="4408854" url="https://pl.wikipedia.org/wiki?curid=4408854" title="Eileen Gunn">
Eileen Gunn

Eileen Gunn (ur. 23 czerwca 1945 w Dorchester, Massachusetts) – autorka i redaktorka fantastyki naukowej mieszkająca w Seattle w stanie Waszyngton. Debiutowała w 1978. Jej praca "Coming to Terms," inspirowana przyjaźnią z Avramem Davidsonem, zdobyła nagrodę Nebula za krótką formę w 2004. Trzy lata później, w 2007, japońskie tłumaczenie tekstu zdobyło nagrodę Sense of Gender Award przyznane w trakcie Worldconu w Jokohamie.. Jej dwie inne prace były nominowane do Nagrody Hugo: "Stałe strategie dla średniego personelu zarządzającego" w 1989 oraz "Z komputerem za pan brat" w 1990.
W 2009 wchodziła w skład jury Nagrody im. Philipa K. Dicka.
Życiorys.
Gunn ma doświadczenie w reklamie i marketingu high-tech; w latach 70. pisała reklamy dla Digital Equipment Corporation i w 1985 zajmowała się reklamą dla firmy Microsoft. Jest absolwentką Clarion Workshop i jest członkiem zarządu Clarion West Writers Workshop

</doc>
<doc id="4408856" url="https://pl.wikipedia.org/wiki?curid=4408856" title="Zoltan Vamoș">
Zoltan Vamoș

Zoltan Vamoș (węg. Zoltán Vámos, ur. 27 stycznia 1936 w Timișoarze, zm. w 2001 tamże) – rumuński lekkoatleta, średnio- i długodystansowiec, wicemistrz Europy w 1962.
Kariera sportowa.
Pochodził z mniejszości węgierskiej zamieszkującej Banat. Początkowo startował w biegach na średnich dystansach. Zajął 5. miejsce w finale biegu na 1500 metrów na igrzyskach olimpijskich w 1960 w Rzymie.
Później startował głównie w biegu na 3000 metrów z przeszkodami. Zdobył w tej konkurencji srebrny medal na mistrzostwach Europy w 1962 w Belgradzie, przegrywając jedynie z Gastonem Roelantsem z Belgii. Ustanowił wówczas rekord Rumunii czasem 8:37,6. Na kolejnych mistrzostwach Europy w 1966 w Budapeszcie zajął w finale 7. miejsce, ale również poprawił rekord Rumunii wynikiem 8:34,0.
Był wicemistrzem w biegu na 1500 metrów na letniej uniwersjadzie w 1961 w Sofii. Zdobył brązowy medal biegu na 800 metrów na Światowym Festiwalu Młodzieży i Studentów w 1957 w Moskwie, a także w biegu na 1500 metrów i w biegu na 5000 metrów w 1962 w Helsinkach. Zwyciężył w mistrzostwach krajów bałkańskich w biegu na 800 metrów w 1959 i 1960, w biegu na 1500 metrów w 1959, 1960, 1961 i 1962, w biegu na 5000 metrów w 1962 oraz w biegu na 3000 metrów z przeszkodami w 1965 i 1966.
Był mistrzem Rumunii w biegu na 1500 metrów w 1962 i w biegu na 3000 metrów z przeszkodami w 1965, 1966 i 1967.
Poprawiał rekordy Rumunii w biegu na 800 metrów do wyniku 1:48,2 (19 września 1959 w Bukareszcie), w biegu na 1500 metrów do wyniku 3:40,5 (18 czerwca 1960 w Pradze) i w biegu na 3000 metrów z przeszkodami do wspomnianego rezultatu 8:34,0 (3 września 1966 w Budapeszcie).

</doc>
<doc id="4408860" url="https://pl.wikipedia.org/wiki?curid=4408860" title="WTA 125K series 2014">
WTA 125K series 2014

WTA 125K series 2014 – sezon profesjonalnych kobiecych turniejów tenisowych niższej kategorii organizowanych przez Women’s Tennis Association w 2014 roku, które obejmują cykl 5 turniejów z pulą nagród wynoszącą 125 000 dolarów amerykańskich. Zawody rozgrywane w ramach WTA 125K series nie są zaliczane do głównego cyklu rozgrywek WTA Tour.

</doc>
<doc id="4408862" url="https://pl.wikipedia.org/wiki?curid=4408862" title="Avram Davidson">
Avram Davidson

Avram Davidson (ur. 23 kwietnia 1923, zm. 8 maja 1993) – amerykański pisarz fantastyki i literatury kryminalnej oraz wielu utworów nie pasujących do konkretnego gatunku. W ciągu swojego życia opublikował 17 powieści i napisał ponad 200 opowiadań i esejów. Zdobył nagrodę Hugo, trzy nagrody World Fantasy Award, w tym za całokształt twórczości (World Fantasy Life Achievement), a także nagrodę „Ellery Queen's Mystery Magazine” i Nagrodę im. Edgara Allana Poego na polu literatury kryminalnej.
Życiorys.
Urodził się w rodzinie ortodoksyjnych Żydów i do wieku dojrzałego kultywował wiarę. Służył jako sanitariusz w piechocie morskiej Stanów Zjednoczonych w latach 1942–1945 podczas wojny na Pacyfiku, a potem w armii izraelskiej w wojnie arabsko-izraelskiej 1948–1949. Przed wojną studiował krótko antropologię na Uniwersytecie Nowojorskim, a w latach 40. uczęszczał na Yeshiva University w Nowym Jorku. Nigdy nie zdobył formalnego wykształcenia, mimo to w latach 70. wykładał na University of Texas at El Paso oraz na Uniwersytecie Kalifornijskim w Irvine, a także w College of William &amp; Mary w Williamsburgu.
W latach 70. mieszkał w Japonii, gdzie zmienił wiarę na Tenri-kyō.
Debiut literacki Davidsona to opowiadania i eseje publikowane w magazynie „Orthodox Jewish Life” w 1949. Jego pierwszym utworem z zakresu fantastyki było opowiadanie "My Boy Friend's Name is Jello" dla „The Magazine of Fantasy &amp; Science Fiction” w 1954. W latach 1962-1964 został redaktorem naczelnym tego pisma. Jego ostatnia powieść, "The Boss in the Wall: The Treatise on the House Devil", została ukończona przez jego byłą żonę, Granię Davis i zdobyła nominację do Nagrody Nebula w 1998.
Była żonaty z pisarką, Granią Davis. Miał syna Ethana.

</doc>
<doc id="4408869" url="https://pl.wikipedia.org/wiki?curid=4408869" title="Żeleźnica (Białoruś)">
Żeleźnica (Białoruś)

Żeleźnica (; ) – wieś na Białorusi, w obwodzie brzeskim, w rejonie baranowickim, w sielsowiecie Horodyszcze.
Dawniej wieś i majątek ziemski. W dwudziestoleciu międzywojennym wieś i dobra leżały w Polsce, w województwie nowogródzkim, w powiecie baranowickim.
Istniał tu kościół rzymskokatolicki, który w wyniku represji popowstaniowych zamieniono na cerkiew prawosławną. Znajdował się tu również cmentarz katolicki z kaplicą cmentarną. W latach międzywojennych w Żeleźnicy mieściła się parafia rzymskokatolicka dekanatu Stołowicze diecezja pińskiej.

</doc>
<doc id="4408875" url="https://pl.wikipedia.org/wiki?curid=4408875" title="Islandzki Uniwersytet Rolniczy">
Islandzki Uniwersytet Rolniczy

Islandzki Uniwersytet Rolniczy (is. "Landbúnaðarháskóli Íslands") – islandzka publiczna szkoła wyższa założona w 2005 roku. Jej główna siedziba zlokalizowana jest w miejscowości Hvanneyri w pobliżu Borgarnes. Biura oraz jednostki badawcze znajdują się również w Reykjavíku oraz Hveragerði. 

</doc>
<doc id="4408877" url="https://pl.wikipedia.org/wiki?curid=4408877" title="Hæna">
Hæna

Hæna – niezamieszkana wyspa Islandii należąca do Wysp Vestmann. Wraz z innymi małymi wyspami Hani, Hrauney i Grasleysa tworzy mały archipelag Smáeyjar.

</doc>
<doc id="4408879" url="https://pl.wikipedia.org/wiki?curid=4408879" title="Pomnik Władysława Łokietka w Brześciu Kujawskim">
Pomnik Władysława Łokietka w Brześciu Kujawskim

Pomnik Władysława Łokietka w Brześciu Kujawskim – pomnik stojący na się na wschodniej pierzei dawnego rynku Brześcia Kujawskiego, miasta, w którym (1260-61 rok) urodził się książę brzeski i późniejszy król Polski Władysław Łokietek. Pomnik został odsłonięty 27 września 2008 roku w 677 rocznicę bitwy pod Płowcami, a jego projekt wykonany został przez artystę rzeźbiarza Tadeusza Wojtasika.
Opis pomnika.
Pomnik przedstawia króla, który stoi na postumencie. Władysław Łokietek trzyma w lewej ręce miecz, a w prawej tarczę z orłem piastowskim.
Napis na płycie głosi:

</doc>
<doc id="4408880" url="https://pl.wikipedia.org/wiki?curid=4408880" title="Hordziejczyki">
Hordziejczyki

Hordziejczyki (; ) – wieś na Białorusi, w obwodzie brzeskim, w rejonie baranowickim, w sielsowiecie Żamczużny.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.
Znajduje tu się stacja kolejowa Połonka, leżąca na linii Baranowicze – Wołkowysk.

</doc>
<doc id="4408883" url="https://pl.wikipedia.org/wiki?curid=4408883" title="Gmach Centrali PKO w Warszawie (zburzony)">
Gmach Centrali PKO w Warszawie (zburzony)



</doc>
<doc id="4408886" url="https://pl.wikipedia.org/wiki?curid=4408886" title="Albinki">
Albinki

Albinki (; ) – wieś na Białorusi, w obwodzie brzeskim, w rejonie baranowickim, w sielsowiecie Żamczużny.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.
W pobliżu wsi znajduje się stacja kolejowa Połonka, leżąca na linii Baranowicze – Wołkowysk.

</doc>
<doc id="4408889" url="https://pl.wikipedia.org/wiki?curid=4408889" title="Giovanni Cornacchia">
Giovanni Cornacchia

Giovanni Cornacchia (ur. 18 czerwca 1939 w Pescarze, zm. 23 czerwca 2008 tamże) – włoski lekkoatleta, płotkarz, wicemistrz Europy w 1962, trzykrotny olimpijczyk.
Specjalizował się w biegu na 110 metrów przez płotki. Odpadł w ćwierćfinale tej konkurencji na igrzyskach olimpijskich w 1960 w Rzymie.
Zdobył srebrny medal w biegu na 110 metrów przez płotki na mistrzostwach Europy w 1962 w Belgradzie, przegrywając jedynie z Anatolijem Michajłowem ze Związku Radzieckiego. Zajął 7. miejsce w finale tej konkurencji na igrzyskach olimpijskich w 1964 w Tokio.
Zajął 5. miejsce w biegu na 60 metrów przez płotki na europejskich igrzyskach halowych w 1966 w Dortmundzie. Na mistrzostwach Europy w 1966 w Budapeszcie zajął w finale 5. miejsce. Odpadł w eliminacjach na igrzyskach olimpijskich w 1968 w Meksyku.
Był wicemistrzem w biegu na 110 metrów przez płotki na letniej uniwersjadzie w 1965 w Budapeszcie. Zwyciężył na igrzyskach śródziemnomorskich w 1967 w Tunisie.
Był mistrzem Włoch w biegu na 110 metrów przez płotki w 1960, 1962 i 1964.
Ustanowił rekord Włoch w biegu na tym dystansie czasem 13,9 s (5 sierpnia 1962 w Gorycji).

</doc>
<doc id="4408891" url="https://pl.wikipedia.org/wiki?curid=4408891" title="Chrystianizacja Islandii">
Chrystianizacja Islandii

Chrystianizacja Islandii – proces wprowadzania chrześcijaństwa na Islandii trwający od przełomu IX i X wieku do XIV wieku. 
Na Islandii prowadzono wiele misji chrystianizacyjnych, z których największy sukces odniosła ta przedsięwzięta przez norweskiego króla – Olafa Tryggvassona. Przełomowym momentem procesu chrystianizacji był spór frakcji pogańskiej oraz chrześcijańskiej w Althingu. Dzięki schrystianizowaniu, zaczęło w Islandii rozwijać się piśmiennictwo oraz literatura. Pierwsze islandzkie biskupstwo zostało w 1056 roku założone w Skálholcie przez Ísleifura Gissurarsona.
Początki chrystianizacji Islandii.
Chrystianizacja północy Europy była trudnym przedsięwzięciem, pomimo wsparcia monarchów i poświęcenia misjonarzy. Anskar, misjonarz z Flandrii, w IX i X wieku prowadził chrystianizację Skandynawii. Pod koniec X wieku do Islandii dotarły dwie wyprawy misyjne. Pierwsza prowadzona przez arcybiskupa Hamburga Adaldaga przyniosła niewielkie skutki. Druga odbywająca się w 997 roku przyniosła oczekiwane efekty w postaci wielu nawróconych Islandczyków. Misja chrystianizacyjna z 997 roku była organizowana przez norweskiego króla Olafa Tryggvassona.
Ustanowienie chrześcijaństwa religią panującą.
Pomimo działalności misjonarskiej na terenie Islandii większość ludzi nadal było politeistami, ale niektórzy osadnicy przyjęli chrzest. W tym samym czasie praktyki chrześcijańskie rozprzestrzeniały się w innych krajach skandynawskich o wiele szybciej. Przed 1000 rokiem podejmowano próby rozprzestrzeniania chrześcijaństwa na Islandię z różnym skutkiem, ale pomimo to praktyki politeistyczne wciąż były powszechne wśród mieszkańców tej wyspy. W lecie 1000 młodemu społeczeństwu Islandii zagroził chaos. Członkowie Althingu (parlamentu islandzkiego) podzielili się na frakcję pogańską oraz chrześcijańską. Obie strony odmówiły uznania praw przeciwnego stronnictwa. Strony konfliktu zgodziły się, aby Þorgeir Ljósvetningagoði, kapłan, wódz oraz przewodniczący Althingu, podjął decyzję o ustanowieniu jednej religii panującej. Dwa dni później Þorgeir Ljósvetningagoði udał się do Lögberga (miejsca obrad Althingu), gdzie publicznie ogłosił, że Islandczycy powinni stać się chrześcijanami. Uznał też prawo politeistów do praktykowania ich religii w ukryciu. Przemówienie Ljósvetningagiego było punktem zwrotnym w chrystianizacji Islandii, ponieważ od tej pory chrześcijaństwo mogło rozprzestrzeniać się w społeczeństwie islandzkim w pokojowy sposób.
Dalszy proces chrystianizacji.
Pierwszy kościół zbudowano w Þingvellir, wkrótce po przyjęciu chrześcijaństwa przez Islandię. W roku 1056 zostało założone pierwsze biskupstwo w Skálholcie przez Ísleifura Gissurarsona. Jego syn i następca – Gissurr Ísleifsson, utworzył kolejne biskupstwo w Hólarze w roku 1106. W roku 1133 powstał pierwszy klasztor na terenie Islandii. Wkrótce później założono kolejne klasztory. Nowe biskupstwa wraz z klasztorami stały się naukowymi ośrodkami wyspy.
Skutki.
Chrześcijaństwo ułatwiło obcym kulturom rozprzestrzenienie się na Islandii. Dzięki europejskiemu duchowieństwu, które dotarło do wyspy, zaczęła rozwijać się nauka czytania i pisania. Pozwoliło to na dynamiczny rozwój literatury islandzkiej. W kościele w Þingvellir zbierała się Lögrétta (islandzki Trybunał Ustawodawczy). Latem 2000 roku wierzący Islandczycy świętowali Tysiąclecie Chrześcijaństwa, organizując dwudniowe święto w Þingvellir, podczas którego gromadziły się tysiące ludzi.

</doc>
<doc id="4408895" url="https://pl.wikipedia.org/wiki?curid=4408895" title="Dziadkowicze">
Dziadkowicze

Dziadkowicze (; ) – wieś na Białorusi, w obwodzie brzeskim, w rejonie baranowickim, w sielsowiecie Żamczużny.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.
Znajduje tu się przystanek kolejowy Dziadkowicze, leżący na linii Baranowicze – Wołkowysk.

</doc>
<doc id="4408899" url="https://pl.wikipedia.org/wiki?curid=4408899" title="Alaksandr Woranau">
Alaksandr Woranau

Alaksandr Jurjewicz Woranau (; ur. 15 marca 1990 w Mohylewie) – białoruski biegacz narciarski.
Kariera.
Po raz pierwszy na arenie międzynarodowej pojawił się 22 listopada 2009 roku, podczas zawodów FIS Race w rosyjskiej miejscowości Kirowsk, gdzie uplasował się na 48. pozycji na dystansie 10 km stylem dowolnym.
W Pucharze Świata zadebiutował 25 listopada 2011 roku w Ruce, gdzie w sprincie stylem klasycznym uplasował się na 47. pozycji. Pierwsze pucharowe punkty wywalczył podczas PŚ w Rybińsku w sprincie stylem dowolnym uplasował się na 29. miejscu.

</doc>
<doc id="4408901" url="https://pl.wikipedia.org/wiki?curid=4408901" title="Kamienica braci Zamboni w Warszawie">
Kamienica braci Zamboni w Warszawie

Kamienica braci Zamboni – czteropiętrowa kamienica w Warszawie przy ul. Marszałkowskiej 127, wzniesiona w latach 1893–1894 według projektu Józefa Piusa Dziekońskiego. Wybudowana została w miejscu XVIII-wiecznego dworku „Pod filarkami”.
Elewację licowano kolorowymi płytkami, na parterze kamienica miała duże ostrołukowe witryny, a wyżej dwukondygnacyjne loggie. Kompozycję dopełniały maswerki, balkony z kutymi balustradami. Budynek zwieńczony był schodkowym szczytem oraz gotycką attyką.
18 sierpnia 1944 w oficynę uderzył pocisk, w wyniku czego zginęło prawie 60 osób. Po upadku powstania warszawskiego kamienica została spalona. W 1946 rozebrano jej front do parteru. 

</doc>
<doc id="4408903" url="https://pl.wikipedia.org/wiki?curid=4408903" title="Powstanie w Kijowie (1918)">
Powstanie w Kijowie (1918)

Powstanie w Kijowie w styczniu 1918 r., w historiografii radzieckiej, rosyjskiej i ukraińskiej powstanie styczniowe (, ) – zbrojne wystąpienie robotników kijowskich oraz partii bolszewickiej przeciwko Ukraińskiej Centralnej Radzie. Uczestnicy powstania domagali się ustąpienia Centralnej Rady i przekazania władzy w ręce kijowskiej rady delegatów robotniczych i żołnierskich. Wystąpienie zostało stłumione przez lojalne wobec ukraińskiego rządu oddziały strzelców siczowych.
Tło wydarzeń.
Na początku stycznia 1918 r. w Kijowie powstał komitet bolszewików. Chociaż członków samej partii było jedynie około stu, bolszewicy cieszyli się znacznym poparciem wśród kijowskich robotników, którzy przystąpili do akcji strajkowej, ponadto w mieście zaczęły powstawać oddziały Czerwonej Gwardii. Zdając sobie sprawę ze słabości swoich sił w razie konfrontacji z Ukraińską Centralną Radą, bolszewicy starali się również o poparcie żołnierzy 2 gwardyjskiego korpusu Frontu Północno-Zachodniego, którego sztab znajdował się w Winnicy i którego przedstawiciele uczestniczyli w pracach miejscowej rady delegatów robotniczych i żołnierskich. Delegaci kijowskich bolszewików, Andriej Iwanow, Jan Gamarnik i W. Łoginow 11/24 stycznia udali się do Winnicy, zaś 17/30 stycznia wzięli udział w posiedzeniu rady. Nie czekając na wynik ich działań, 15/28 stycznia partyjni agitatorzy zaczęli rozpowszechniać wśród strajkujących w Kijowie robotników proklamacje z wezwaniem do powstania przeciwko Centralnej Radzie. Tego samego dnia do zakładów Arsenał przybył oddział ukraińskiego wojska, żądając od robotników wydania całej posiadanej broni i amunicji oraz dział. Robotnicy odmówili i zamknęli bramy zakładu, a następnie wznieśli przed budynkiem barykady. Według innego źródła delegaci Centralnej Rady żądali od załogi Arsenału wydania zapasów węgla, co oznaczałoby zatrzymanie produkcji. Swoje poparcie dla robotników ogłosiła część żołnierzy pułku im. Tarasa Szewczenki na czele z chorążym A. Portem, część pułku im. Sahajdacznego na czele z dowódcą jego pierwszego kurenia Syłą Miszczenką oraz część Kurenia Bohdanowskiego, która dotąd odpowiadała za ochronę budynków Arsenału.
W związku z wydarzeniami w Arsenale w nocy z 28 na 29 stycznia zwołano w dawnym budynku zgromadzenia szlacheckiego zebranie przywódców dzielnicowych komórek partyjnych, na którym zdecydowano o przystąpieniu do zbrojnego powstania. Do takiego rozwiązania przekonali działaczy partyjnych i delegatów robotniczych przedstawiciele tych jednostek, w których żołnierze przechodzili na stronę bolszewików. Zapewniali oni o swoim całkowitym poparciu dla robotników. Bolszewicy ogłosili powstanie, chociaż wiedzieli, że większość ukraińskich oddziałów w Kijowie pozostanie lojalna wobec Centralnej Rady lub neutralna. 
Na zebraniu powstańców w Arsenale tej samej nocy dowódcą wystąpienia okrzyknięto Syłę Miszczenkę. Utworzono komitet rewolucyjny, do którego weszli, oprócz Miszczenki, robotnicy Ipolit Fiałek i Mykoła Kostiuk oraz student kijowskiej politechniki, bolszewik Ołeksandr Horwic. Bolszewiccy działacze partyjni zamierzali odłożyć wezwanie do powstania na moment, gdy do Kijowa maksymalnie zbliżą się oddziały czerwonych skierowane na Ukrainę z rozkazu Rady Komisarzy Ludowych jeszcze w grudniu ubiegłego roku. Wobec nalegań robotników i zrewolucjonizowanych żołnierzy zgodzili się jednak działać natychmiast.
Siły stron i przebieg walk w Kijowie.
Łącznie przeciwko Centralnej Radzie wystąpiło ok. dwóch tysięcy robotników Arsenału, dwóch tysięcy czerwonogwardzistów oraz ponad tysiąc zbolszewizowanych żołnierzy. Najważniejszą siłą broniącą Rady okazały się oddziały strzelców siczowych pod dowództwem Jewhena Konowalca. Liczyły one dwie sotnie po dwustu żołnierzy każda, sotnię karabinów maszynowych złożoną ze 150 żołnierzy, sotnię rezerwową ze 100 żołnierzami baterię z 12 działami. Czynnie bronił Centralnej Rady również Kureń Republikański pod dowództwem Petra Bołboczana oraz polski zagon pod dowództwem Seweryna Ajzerta. Inne jednostki ukraińskie zachowały podczas walk neutralność.16/29 stycznia rankiem kijowska rada delegatów robotniczych i żołnierskich zażądała od rządu Ukraińskiej Republiki Ludowej ustąpienia i przekazania władzy w ręce rad, a także rozbrojenia oddziałów wojska ukraińskiego. Żądania zostały odrzucone, ukraiński rząd wysunął ze swojej strony żądanie natychmiastowej kapitulacji. W mieście ogłoszony został stan wojenny. W samej Centralnej Radzie doszło do podziału, część jej deputowanych przeszła na stronę bolszewików, podczas gdy inni, którzy wcześniej z nimi współpracowali, zostali zatrzymani przez tymczasowy wojskowy zarząd ukraińskiej stolicy. Tego samego dnia wieczorem ponownie wybuchły walki. Najbardziej zacięte walki toczone były o kompleks budynków Arsenału, który był ostrzeliwany z dział i sam odpowiadał w ten sam sposób.
17/30 lub 18/31 stycznia kijowscy robotnicy ogłosili, na posiedzeniu rady robotniczych i żołnierskich, strajk generalny. Decyzja o strajku została podjęta po burzliwej dyskusji, gdyż mienszewicy oraz działacze Bundu byli stanowczo przeciwni powstaniu i wydali nawet deklarację wsparcia dla Centralnej Rady. Prawdopodobnie o przekonaniu robotników do przystąpienia do strajku zdecydowało wystąpienie jednego z bolszewickich przywódców, Izaaka Krejsberga. Opowiedział on o odnalezieniu zmasakrowanego ciała bolszewika Leonida Piatakowa, aresztowanego kilkanaście dni wcześniej. Po wystąpieniu Krejsberga decyzja o strajku zapadła większością 266 głosów przeciwko 11 i 22 wstrzymującym się. Wyłoniony został miejski komitet strajkowy i komitet rewolucyjny, który faktycznie jednak nie koordynował działań oddziałów w różnych częściach miasta. Jedynym wydanym przez niego rozkazem było wezwanie do złożenia broni.
Walki ogarnęły Peczersk, Szulawkę, Demijiwkę, a także centrum miasta. Oddziały Czerwonej Gwardii z Padołu bez powodzenia usiłowały atakować siedzibę Centralnej Rady przy ul. Włodzimierskiej. Na Demijiwce do powstania przyłączyli się uzbrojeni robotnicy zakładów wytwarzających amunicję pod dowództwem Wasyla Bożenki. W wystąpieniu wzięli udział również robotnicy kijowskich zakładów naprawy taboru kolejowego, gdzie uzbrojonym oddziałem dowodzili maszynista Arkadij Dziedziewski, lewicowy eserowiec oraz bolszewik Mykoła Patłach. 18/31 stycznia jeden z przywódców powstania Ołeksandr Horwic, ranny w rękę, opuścił Arsenał, by pozyskać pomoc dla walczących. Został pojmany i zabity przez Kozaków walczących po stronie Centralnej Rady.
Faktycznym dowódcą sił lojalnych wobec Rady był Konowalec. To on, wobec braku inicjatywy ze strony sztabu kijowskiego okręgu wojskowego, wspólnie ze swoim zastępcą Andrijem Melnykiem opracował plan odzyskania kontroli nad miastem. W dniach 29-31 stycznia strzelcy siczowi skutecznie bronili siedziby Centralnej Rady, spychając przeciwnika na Padół. 1-2 lutego wyparli siły probolszewickie również z tej dzielnicy. Do końca powstania uczestniczące w nim grupy nie skoordynowały swoich działań, co wykorzystały siły ukraińskie.
3 lutego Arsenał został zdobyty przez wojska ukraińskie (według innego źródła stało się to jeszcze 31 stycznia). W walce o zakład wzięli udział Kozacy z Kosza Hajdamackiego pod osobistym dowództwem Symona Petlury (ochotnicy i oficerowie ukraińscy głównie z regionów charkowskiego i donieckiego) oraz sotnia strzelców siczowych pod dowództwem Romana Suszki, która w pierwszych dniach walk znajdowała się na froncie poza Kijowem. Obrońcy Arsenału, którzy stawiali opór, zostali zabici bagnetami, natomiast wziętych do niewoli Petlura zabronił rozstrzeliwać. Jednak według innego źródła część wziętych do niewoli powstańców została rozstrzelana na miejscu. Z pewnością natomiast niektórzy pojmani powstańcy zostali osadzeni w więzieniu, z którego wyszli kilka dni później, po zajęciu Kijowa przez oddziały bolszewików pod dowództwem Michaiła Murawjowa.
Przewaga militarna strony ukraińskiej stała się na tyle wyraźna, że bolszewicki komitet rewolucyjno-wojskowy wezwał powstańców do złożenia broni. Ostatnie walki, w zakładach naprawy taboru kolejowego, zakończyły się następnego dnia.
Równocześnie jednak do Kijowa zbliżały się oddziały czerwonych pod dowództwem Michaiła Murawjowa. 5 lutego oddziały pod dowództwem Dmitrija Żłoby wkroczyły w granice miasta i toczyły walki uliczne z oddziałami wiernymi Centralnej Radzie. 7 lutego Kijów został opanowany przez bolszewików.
Upamiętnienie.
Ulica w Kijowie, przebiegająca przed budynkiem Arsenału, nosiła w okresie radzieckim nazwę ul. Powstania Styczniowego (następnie przemianowano ją na ul. Mazepy). Pomnik poświęcony uczestnikom powstania znajduje się w kijowskim Parku Marijskim (figura robotnika z czerwonym sztandarem), na zbiorowej mogile poległych robotników. Kompozycja poświęcona powstaniu znajdowała się pierwotnie również na stacji Arsenalna metra kijowskiego, natomiast przy wyjściu ze stacji znajdował się pomnik pamięci powstańców zwieńczony armatą. W 2019 r. ukraińska nacjonalistyczna organizacja Godność Narodu usunęła z niego tablicę i zawiesiła nową, upamiętniającą stłumienie wystąpień („bolszewicko-moskiewskiego spisku”).
Powstanie w Kijowie i jego stłumienie są tematem filmu Ołeksandra Dowżenki "Arsenał" z 1929 r.

</doc>
<doc id="4408904" url="https://pl.wikipedia.org/wiki?curid=4408904" title="Tomasz Kalembka">
Tomasz Kalembka

Tomasz Kalembka (ur. 30 czerwca 1991 w Dąbrowie Górniczej) – polski siatkarz, grający na pozycji środkowego.
Sukcesy klubowe.
Mistrzostwo I ligi:
Puchar Polski:
Mistrzostwo Polski:
Liga Mistrzów:
Sukcesy reprezentacyjne.
Turniej EEVZA kadetów:

</doc>
<doc id="4408906" url="https://pl.wikipedia.org/wiki?curid=4408906" title="Głupich nie sieją">
Głupich nie sieją

Głupich nie sieją (ang. "A Farewell to Fools") – belgijsko-niemiecko-rumuński komediowy film wojenny z 2013 roku w reżyserii Bogdana Dumitrescu, zrealizowany na podstawie opowiadania "Śmierć Ipu" autorstwa Titusa Popovici. 
Główne role zagrali Gérard Depardieu jako Ipu i Bogdan Iancu jako chłopiec Alex. W pozostałych rolach wystąpili m.in. Harvey Keitel jako ksiądz i Nicodim Ungureanu jako burmistrz.
Zdjęcia kręcone były w Rumunii: w Bukareszcie, Transylwanii, Saschiz, gminie Mogoșoaia i w Sighișoarze.
Fabuła.
Akcja filmu dzieje się na rumuńskiej prowincji. W czasie II wojny światowej zostaje zabity niemiecki żołnierz. Znajduje go chłopiec. Niemcy żądają do rana wydania zbrodniarza, w przeciwnym wypadku zabiją dziesięciu najważniejszych ludzi we wsi. Mieszkańcy zaczynają szukać rozwiązania. 

</doc>
<doc id="4408907" url="https://pl.wikipedia.org/wiki?curid=4408907" title="10 halerzy czechosłowackich (1953)">
10 halerzy czechosłowackich (1953)

10 halerzy (, ) – czechosłowacka moneta obiegowa o nominale 10 halerzy bita w latach 1953–1958, jednak pozostająca w obiegu aż do roku 1977.
Wzór.
W centralnej części awersu umieszczono pochodzące z małego herbu Czechosłowacji godło państwowe – heraldycznego wspiętego lwa w koronie o podwójnym ogonie. Na jego piersi znajdował się herb Słowacji – podwójny krzyż na trójwzgórzu. Poniżej umieszczono rok bicia (zapisany zewnętrznie), zaś wzdłuż otoku inskrypcję „” (zapisaną wewnętrznie).
Rewers monety przedstawiał duży, zapisany arabskimi cyframi nominał pod pięcioramienną gwiazdą otoczony wieńcem gałązek lipowych, które u dołu przewiązane były wstęgą.
Nakład.
Podstawą prawną wprowadzenia monet nowego wzoru była ustawa z 30 maja 1953 r. o reformie walutowej. Zgodnie z postanowieniami zarządzenia Ministra Finansów z tego samego dnia dziesięciohalerzowe monety bito z krążków o ząbkowanym rancie, grubości 1,2 i średnicy 22 mm. Jedna sztuka ważyła 1,16–1,18 g. Wytwarzano je z aluminium, choć dokładny stop nie został zdefiniowany w żadnym akcie prawnym (według jednej z wersji był to stop Al96,65Mg3Mn0,35). Nie podano także autora wzoru monet, choć wskazuje się, że projekt powstał w Związku Radzieckim.
Pierwsze egzemplarze z 1953 roku powstały w mennicy w Leningradzie, jednak w trakcie tego samego roku produkcję przeniesiono do słowackiej Kremnicy (egzemplarze wytworzone w poszczególnych mennicach różnią się liczbą ząbków rantu – według odmiennych źródeł są to odpowiednio 133 i 125 lub 130 i 133 sztuki). Monety o tym wzorze bito jedynie do roku 1958, po czym zastąpiono je wariantem z 1961 roku. Oba typy uległy denominacji z końcem 1977 roku. Łącznie wybito ponad 375 mln sztuk tych monet, z czego 160 mln w Leningradzie.

</doc>
<doc id="4408908" url="https://pl.wikipedia.org/wiki?curid=4408908" title="Michał Bąbos">
Michał Bąbos

Michał Bąbos (ur. 18 sierpnia 1993 w Tomaszowie Mazowieckim) – polski zawodnik karate WKF pochodzący z Lubochni, brązowy medalista World Games 2017, czterokrotny mistrz Polski seniorów, brązowy medalista turnieju z cyklu Karate 1. Absolwent Akademii Wychowania Fizycznego we Wrocławiu.
Zawodnik klubów: Bonsai Tomaszów Mazowiecki (2005–2012) oraz AZS UP Wrocław (od 2013).
Kariera sportowa.
Członek Kadry Narodowej od 2009 roku. Czterokrotnie reprezentował Polskę na Mistrzostwach Świata Karate WKF: World Karate Championships 2012 w Paryżu (9 miejsce), Bremen 2014, Linz 2016 i Madryt 2018. Najwyższy rezultat w Mistrzostwach Europy to: 7 miejsce w roku 2016 (Montpellier) oraz 7 miejsce w roku 2013 (Istambuł). Największe osiągnięcie to zdobycie 3 miejsca w konkurencji kumite indywidualne kat, +84 kg na igrzyskach sportów nieolimpijskich World Games 2017 w kategorii kumite powyżej 84 kg oraz zdobycie 3 miejsca na turnieju z cyklu Karate 1 (Toledo 2017).

</doc>
<doc id="4408909" url="https://pl.wikipedia.org/wiki?curid=4408909" title="Aleksy (Moschonas)">
Aleksy (Moschonas)

Aleksy, imię świeckie Aleksios Moschonas (ur. 1954 w Lechaia) – duchowny prawosławnego Patriarchutu Jerozolimy, od 1996 arcybiskup Tyberiady.
Życiorys.
W 1972 złożył śluby zakonne i został wyświęcony na diakona. Święcenia kapłańskie przyjął w 1975. W 1978 uzyskał godność archimandryty. Chirotonię biskupią otrzymał 10 listopada 1991 jako biskup Porfirupolis. W 1996 został mianowany arcybiskupem Tyberiady. Od 2001 jest przedstawicielem Patriarchatu w Gazie.

</doc>
<doc id="4408910" url="https://pl.wikipedia.org/wiki?curid=4408910" title="Ciszkowce">
Ciszkowce

Ciszkowce (; ) – wieś na Białorusi, w obwodzie brzeskim, w rejonie baranowickim, w sielsowiecie Wolna.
Dawniej wieś i folwark. W dwudziestoleciu międzywojennym leżały w Polsce, w województwie nowogródzkim, w powiecie baranowickim, do 22 stycznia 1926 w gminie Czernichowo, następnie w gminie Wolna.

</doc>
<doc id="4408913" url="https://pl.wikipedia.org/wiki?curid=4408913" title="Okanogan (rzeka)">
Okanogan (rzeka)

Okanogan ("Okanogan River", w Kanadzie: Okanagan, "Okanagan River") – rzeka w Kanadzie (Kolumbia Brytyjska) i Stanach Zjednoczonych (stan Waszyngton), dopływ Kolumbii. Długość rzeki wynosi (odcinek kanadyjski – ).
Rzeka wypływa z południowego krańca jeziora Okanagan, w pobliżu miasta Penticton, w Kolumbii Brytyjskiej. Płynie w kierunku południowym, przepływając przez jeziora Skaha i Osoyoos (na granicy amerykańskiej). Do rzeki Kolumbia uchodzi w pobliżu miejscowości Brewster.
Większe miasta położone nad rzeką to Penticton, Oliver, Osoyoos, Oroville i Omak.

</doc>
<doc id="4408914" url="https://pl.wikipedia.org/wiki?curid=4408914" title="Doroteusz (Leowaris)">
Doroteusz (Leowaris)

Doroteusz, imię świeckie Dimitrios Leowaris (ur. 22 sierpnia 1948 na Chios) – duchowny prawosławnego Patriarchutu Jerozolimy, od 2000 arcybiskup Abili.
Życiorys.
W 1969 został wyświęcony na diakona. Święcenia kapłańskie przyjął w 1973. W 1975 uzyskał godność archimandryty. Chirotonię biskupią otrzymał 12 października 1998. W 2000 został mianowany arcybiskupem Abili.

</doc>
<doc id="4408915" url="https://pl.wikipedia.org/wiki?curid=4408915" title="Szczerbowicze (obwód brzeski)">
Szczerbowicze (obwód brzeski)

Szczerbowicze (; ) – wieś na Białorusi, w obwodzie brzeskim, w rejonie baranowickim, w sielsowiecie Wolna.
W dwudziestoleciu międzywojennym leżały w Polsce, w województwie nowogródzkim, w powiecie baranowickim, do 22 stycznia 1926 w gminie Połoneczka, następnie w gminie Wolna.

</doc>
<doc id="4408919" url="https://pl.wikipedia.org/wiki?curid=4408919" title="Rososz (Białoruś)">
Rososz (Białoruś)

Rososz (; ) – chutor na Białorusi, w obwodzie brzeskim, w rejonie baranowickim, w sielsowiecie Wolna.
W dwudziestoleciu międzywojennym folwark i osada Rososz leżały w Polsce, w województwie nowogródzkim, w powiecie baranowickim, do 22 stycznia 1926 w gminie Połoneczka, następnie w gminie Wolna.

</doc>
<doc id="4408922" url="https://pl.wikipedia.org/wiki?curid=4408922" title="Miecz i krzyż">
Miecz i krzyż

Miecz i krzyż – włoski religijny film dramatyczny z 1958 roku.

</doc>
<doc id="4408923" url="https://pl.wikipedia.org/wiki?curid=4408923" title="Dymitr (Wasiliadis)">
Dymitr (Wasiliadis)

Dymitr, imię świeckie Nikolaos Wasiliadis – duchowny prawosławnego Patriarchutu Jerozolimy, od 2013 arcybiskup Liddy.
Życiorys.
1 września 2001 uzyskał godność archimandryty i został mianowany sekretarzem Świętego Synodu. Chirotonię biskupią otrzymał 9 marca 2013.

</doc>
<doc id="4408925" url="https://pl.wikipedia.org/wiki?curid=4408925" title="Veľký Inovec">
Veľký Inovec

Veľký Inovec (901 m n.p.m.; pol. Wielki Inowiec) – szczyt w Centralnych Karpatach Zachodnich na Słowacji, najwyższy w grupie górskiej Hrońskiego Inowca.
Położenie.
Leży w centralnej części grupy, w jej głównym grzbiecie. Po stronie zachodniej przez płytką przełęcz sąsiaduje z nim Malý Inovec (870 m n.p.m.).
Charakterystyka.
Szczyt tworzy rozległe spłaszczenie grzbietu wysokości 860–880 m n.p.m., rozciągnięte w osi północ-południe, które w części południowej wieńczy andezytowy masyw skalny – pozostałość po dawnym strumieniu lawowym. Szczyt jest w większości porośnięty lasem.
Turystyka.
Masyw Wielkiego Inowca jest dostępny znakowanymi szlakami turystycznymi z szeregu miejscowości położonych na obrzeżu gór. Węzeł szlaków znajduje się na pn.-zach. od wierzchołka, nieco poniżej schroniska turystycznego Chata Inovec. Najłatwiejszy dostęp zapewniają szlak niebieski ze wsi Veľká Lehota (1 godz. 45 min.) i szlak czerwony (dalekobieżna Rudná magistrála) z osady Bukovina (część miasta Nová Baňa; 2 godz.). Na wierzchołek wiedzie krótki, znakowany łącznik od przebiegającej nieco poniżej Rudnéj magistráli.
Ze szczytu ograniczone widoki, obejmujące fragmentarycznie grupy górskie Ptacznika, Małej i Wielkiej Fatry, Niżnych Tatr i Gór Szczawnickich. W kierunku południowym widoczna jest część Niziny Naddunajskiej, a przy sprzyjającej widoczności – nawet węgierski Ostrzyhom nad Dunajem.
Skalne ścianki wierzchołkowego spiętrzenia góry stanowią interesujący teren dla wspinaczki skałkowej.

</doc>
<doc id="4408927" url="https://pl.wikipedia.org/wiki?curid=4408927" title="Makary (Mawrojanakis)">
Makary (Mawrojanakis)

Makary, imię świeckie Jeorjos Mawrojanakis – duchowny prawosławnego Patriarchutu Jerozolimy, od 2013 arcybiskup Kataru.
Życiorys.
Święcenia kapłańskie przyjął w 2004. 24 listopada 2010 uzyskał godność archimandryty. Chirotonię biskupią otrzymał 10 marca 2013.

</doc>
<doc id="4408929" url="https://pl.wikipedia.org/wiki?curid=4408929" title="Albian Ajeti">
Albian Ajeti

Albian Ajeti (ur. 26 lutego 1997 w Bazylei) – szwajcarski piłkarz pochodzenia albańskiego grający na pozycji napastnika w West Ham United.
Życiorys.
Jest wychowankiem FC Basel. W 2015 roku dołączył do jego seniorskiego zespołu. W rozgrywkach Swiss Super League zagrał po raz pierwszy 6 kwietnia 2014 w zremisowanym 0:0 meczu z FC Thun. Do gry wszedł w 86. minucie, zastępując Sereya Dié. W latach 2014–2016 trzykrotnie zdobył wraz z klubem mistrzostwo kraju. 8 stycznia 2016 odszedł za milion euro do niemieckiego FC Augsburg. W Bundeslidze zadebiutował 12 marca 2016 w zremisowanym 2:2 spotkaniu z SV Darmstadt 98. Grał w nim od 54. minuty, gdy zastąpił Dominika Kohra. Jak się później okazało, był to jego jedyny występ ligowy w barwach Augsburga. Od 31 sierpnia 2016 do 30 czerwca 2017 przebywał na wypożyczeniu w szwajcarskim FC Sankt Gallen. Następnie pozostał w nim na zasadzie transferu definitywnego. 2 października 2017 ponownie został piłkarzem FC Basel. W sezonie 2017/2018 z 17 strzelonymi golami został królem strzelców ligi szwajcarskiej. 8 sierpnia 2019 odszedł za 8,7 miliona euro do angielskiego West Ham United.
Przygoda szwajcarskiego napastnika w barwach zespołu Młotów zakończyła się po zaledwie jednym sezonie. W sierpniu 2020 roku Ajeti przeniósł się do Celticu FC, z którym podpisał umowę obowiązującą do czerwca 2024 roku.
W reprezentacji Szwajcarii zadebiutował 8 września 2018 r. w wygranym 6:0 meczu Ligi Narodów z Islandią. Do gry wszedł w 65. minucie, zmieniając Breela Embolo. W 71. minucie zdobył swojego debiutanckiego gola po asyście Harisa Seferovicia.
Ma dwóch braci: Arlinda i swojego bliźniaka Adonisa. Obaj są piłkarzami. Arlind jest reprezentantem Albanii.

</doc>
<doc id="4408930" url="https://pl.wikipedia.org/wiki?curid=4408930" title="Makary (Mawrogiannakis)">
Makary (Mawrogiannakis)



</doc>
<doc id="4408935" url="https://pl.wikipedia.org/wiki?curid=4408935" title="Izydor (Fakitsas)">
Izydor (Fakitsas)

Izydor, imię świeckie Elias Fakitsas – duchowny prawosławnego Patriarchutu Jerozolimy, od 2013 arcybiskup Hierapolis.
Życiorys.
17 września 2008 uzyskał godność archimandryty. Chirotonię biskupią otrzymał 16 marca 2013.

</doc>
<doc id="4408938" url="https://pl.wikipedia.org/wiki?curid=4408938" title="Grundarfjarðarbær">
Grundarfjarðarbær

Grundarfjarðarbær – gmina w zachodniej Islandii, w środkowej części półwyspu Snæfellsnes, na jego północnym wybrzeżu. Obejmuje tereny nad zatokami Grundarfjörður i Kolgrafafjörður. Na początku 2018 roku gminę zamieszkiwało 877 osób, z tego zdecydowana większość w głównej miejscowości gminy Grundarfjörður (834 mieszk.).
Na terenie gminy znajduje się charakterystyczna góra Kirkjufell. Przez gminę przebiega droga nr 54 w kierunku Ólafsvík.

</doc>
<doc id="4408939" url="https://pl.wikipedia.org/wiki?curid=4408939" title="Antoni. Boży wojownik">
Antoni. Boży wojownik

Antoni. Boży wojownik – włoski religijny film dramatyczny z 2006 roku. Film jest biografią świętego Antoniego z Padwy.

</doc>
<doc id="4408949" url="https://pl.wikipedia.org/wiki?curid=4408949" title="Nektariusz (Selalmadzidis)">
Nektariusz (Selalmadzidis)

Nektariusz, imię świeckie Nikolaos Selalmadzidis (ur. 1962 w Dramie) – duchowny prawosławnego Patriarchatu Jerozolimy, od 2013 arcybiskup Antydonu.
Życiorys.
W 1983 złożył śluby zakonne i został wyświęcony na diakona. Święcenia kapłańskie przyjął w 1984. W 2004 uzyskał godność archimandryty. Chirotonię biskupią otrzymał 4 marca 2013. W 2016 brał udział w obradach Soboru Wszechprawosławnego na Krecie.

</doc>
<doc id="4408951" url="https://pl.wikipedia.org/wiki?curid=4408951" title="Jhon Wendt">
Jhon Wendt

Jhon Soane Patita Vaimua Wendt (ur. 15 stycznia 1994 w Numei) – francuski siatkarz pochodzenia nowokaledońskiego, grający na pozycji środkowego i atakującego.
Sukcesy klubowe.
Liga belgijska:
Superpuchar Szwajcarii:
Sukcesy reprezentacyjne.
Mistrzostwa Europy Kadetów:

</doc>
<doc id="4408953" url="https://pl.wikipedia.org/wiki?curid=4408953" title="Wayne Hightower">
Wayne Hightower

Wayne A. Hightower (ur. 14 stycznia 1940 w Filadelfia, zm. 18 kwietnia 2002 tamże) – amerykański koszykarz, występujący na pozycjach silnego skrzydłowego lub środkowego.

</doc>
<doc id="4408956" url="https://pl.wikipedia.org/wiki?curid=4408956" title="Krzysztof (Atallah)">
Krzysztof (Atallah)

Krzysztof, imię świeckie Hanna Atallah – duchowny prawosławnego Patriarchatu Jerozolimy, od 2018 arcybiskup Kyriakupolis.
Życiorys.
Chirotonię biskupią otrzymał 15 maja 2018. 30 czerwca 2018 został mianowany przedstawicielem Patriarchatu w Ammanie.

</doc>
<doc id="4408959" url="https://pl.wikipedia.org/wiki?curid=4408959" title="Vincenzo Costaguti">
Vincenzo Costaguti

Vincenzo Costaguti (ur. w 1612 w Rzymie, zm. 6 grudnia 1660 tamże) – włoski kardynał.
Życiorys.
Urodził się w 1612 roku w Rzymie, jako syn Prospera Costagutiego i Paoli Costy (jego przyrodnim bratem był Giambattista Costaguti). Po studiach uzyskał doktorat utroque iure, a następnie został protonotariuszem apostolskim, regentem Kancelarii Apostolskiej, referendarzem Najwyższego Trybunału Sygnatury Apostolskiej i wicelegatem w Ferrarze. 13 lipca 1643 roku został kreowany kardynałem diakonem i otrzymał diakonię Santa Maria in Portico. W okresie 1648–1651 był legatem w Urbino. 19 lipca 1660 roku został podniesiony do rangi kardynała prezbitera i otrzymał kościół tytularny San Callisto. Zmarł 6 grudnia tego samego roku w Rzymie.

</doc>
<doc id="4408960" url="https://pl.wikipedia.org/wiki?curid=4408960" title="Gmach Centrali PKO w Warszawie (1939–1944 )">
Gmach Centrali PKO w Warszawie (1939–1944 )



</doc>
<doc id="4408963" url="https://pl.wikipedia.org/wiki?curid=4408963" title="Arystobul (Kiriatzis)">
Arystobul (Kiriatzis)

Arystobul, imię świeckie Stylianos Kiriatsis – duchowny prawosławnego Patriarchutu Jerozolimy, od 2018 arcybiskup Madaby.
Życiorys.
Chirotonię biskupią otrzymał 20 maja 2018. 16 lipca 2018 uroczyście objął katedrę.

</doc>
<doc id="4408966" url="https://pl.wikipedia.org/wiki?curid=4408966" title="Anyone I Want to Be">
Anyone I Want to Be

Anyone I Want to Be – singel polskiej piosenkarki Roksany Węgiel, wydany 6 listopada 2018 nakładem wytwórni Universal Music Polska. Piosenkę skomponowali Maegan Cottone, Nathan Duvall, Cutfather, Peter Wallevik i Daniel Davidsen, a słowa napisali Małgorzata Uściłowska i Patryk Kumór.
Do piosenki został zrealizowany oficjalny teledysk, który został opublikowany premierowo 6 listopada 2018 na kanale „Junior Eurovision Song Contest” w serwisie YouTube. Za jego reżyserię odpowiadała Anna Chylkowska.
Kompozycja reprezentowała Polskę w 16. Konkursie Piosenki Eurowizji dla Dzieci w Mińsku. 25 listopada 2018 wygrała w finale, zdobywając największą liczbę 215 punktów w głosowaniu jurorów i internautów.
Utwór został wykorzystany do promocji filmu animowanego "Manu. Bądź sobą!". Na potrzeby animacji przygotowano nową wersję teledysku do przeboju „Anyone I Want to Be”.
30 października 2019 singel osiągnął status platynowej płyty.
Lista utworów.
Singel CD

</doc>
<doc id="4408969" url="https://pl.wikipedia.org/wiki?curid=4408969" title="Uniwersytet w Bifröst">
Uniwersytet w Bifröst

Uniwersytet w Bifröst (isl. "Háskólinn á Bifröst") – prywatna szkoła wyższa w Islandii, położona w miejscowości Bifröst, w gminie Borgarbyggð, w zachodniej części wyspy.
Szkoła została założona w 1918 roku w Reykjavíku jako Samvinnuskólinn (The Cooperative College). W 1955 roku podjęto decyzję o przeniesieniu szkoły do obecnej lokalizacji na teren ówczesnej farmy. W ten sposób powstała uniwersytecka osada Bifröst. Uczelnia zmieniała nazwę na Cooperative University w 1988, na Bifröst School of Business w 2000, wreszcie na Bifröst University w 2006. Uczelnia posiada swój kampus, ale większość studentów uczy się na odległość.

</doc>
<doc id="4408970" url="https://pl.wikipedia.org/wiki?curid=4408970" title="Uniwersytet Bifröst">
Uniwersytet Bifröst



</doc>
<doc id="4408971" url="https://pl.wikipedia.org/wiki?curid=4408971" title="Carlo Bichi">
Carlo Bichi

Carlo Bichi (ur. 6 maja 1639 w Sienie, zm. 7 listopada 1718 w Rzymie) – włoski kardynał.
Życiorys.
Urodził się 6 maja 1639 roku w Sienie, jako syn Galgana Bichiego i Girolamy Piccolomini. W młodości wstąpił do zakonu szpitalników i został referendarzem Najwyższego Trybunału Sygnatury Apostolskiej i wicelegatem w Bolonii. Ponadto pełnił rolę inkwizytora maltańskiego, wicelegata w Romanii i audytora Kamery Apostolskiej. 13 lutego 1690 roku został kreowany kardynałem diakonem i otrzymał diakonię Santa Maria in Cosmedin. Zmarł 7 listopada 1718 roku w Rzymie.

</doc>
<doc id="4408972" url="https://pl.wikipedia.org/wiki?curid=4408972" title="Andrzej Kaszlej">
Andrzej Kaszlej

Andrzej Lech Kaszlej (ur. 11 stycznia 1951, zm. 13 listopada 2018 w Wołominie) – polski historyk, znawca rękopisów cerkiewnosłowiańskich. 
Życiorys.
Syn Edwarda i Haliny. Był pracownikiem Centralnego Archiwum Wojskowego, a następnie wieloletnim pracownikiem Biblioteki Narodowej i starszym kustoszem Zakładu Rękopisów Biblioteki Narodowej. Wspierał także opracowanie zbiorów Biblioteki Polskiej w Paryżu i Biblioteki Polskiej w Londynie. Był autorem katalogów oraz artykułów dotyczących rękopisów cerkiewnosłowiańskich. Przed śmiercią pracował nad opracowaniem katalogu rękopisów w Archiwum Zofii i Jędrzeja Moraczewskich. W 2013 został za działalność na rzecz rozwoju kultury polskiej i dziedzictwa narodowego odznaczony Złotym Krzyżem Zasługi.

</doc>
<doc id="4408975" url="https://pl.wikipedia.org/wiki?curid=4408975" title="Tony Jackson">
Tony Jackson

Anthony B. „Tony” Jackson (ur. 7 listopada 1942 w Nowym Jorku, zm. 28 października 2005 tamże) – amerykański koszykarz, występujący na pozycjach rzucającego obrońcy lub niskiego skrzydłowego.

</doc>
<doc id="4408977" url="https://pl.wikipedia.org/wiki?curid=4408977" title="Roland Orlik">
Roland Orlik

Roland Orlik (ur. 31 marca 1965 w Krapkowicach) – polski skrzypek i pedagog.
Absolwent Akademii Muzycznej w Katowicach (klasa skrzypiec Antoniego Cofalika, dyplom z wyróżnieniem). Od 1998 pracuje na tej uczelni, prowadzi klasę skrzypiec. Profesor doktor habilitowany. Koncertmistrz Narodowej Orkiestry Symfonicznej Polskiego Radia w Katowicach (od 1993).

</doc>
<doc id="4408978" url="https://pl.wikipedia.org/wiki?curid=4408978" title="Anyone I Want To Be">
Anyone I Want To Be



</doc>
<doc id="4408981" url="https://pl.wikipedia.org/wiki?curid=4408981" title="Konkurs Piosenki Eurowizji dla Dzieci 2019">
Konkurs Piosenki Eurowizji dla Dzieci 2019

17. Konkurs Piosenki Eurowizji dla Dzieci odbył się 24 listopada 2019 w Arenie Gliwice. Organizatorem była Europejska Unia Nadawców we współpracy z Telewizją Polską.
W konkursie wzięli udział reprezentanci z 19 państw. Zwyciężyła Viki Gabor, reprezentantka Polski z piosenką „Superhero”.
Lokalizacja.
Miejsce organizacji konkursu.
10 grudnia 2018 ogłoszono, że konkurs odbędzie się w Polsce. 6 marca 2019 poinformowano, że zostanie rozegrany na terenie Areny Gliwice. Arena Gliwice to hala widowiskowo-sportowa, zapewnia ponad 17 tys. miejsc siedzących i stojących w Arenie Głównej[2]. Jest jedną z największych hal widowiskowo-sportowych w kraju[3].
Uroczysta ceremonia otwarcia konkursu odbyła się 18 listopada w Teatrze Śląskim im. Stanisława Wyspiańskiego w Katowicach.
Proces wyboru miejsca organizacji.
Dzięki wygranej w konkursie w 2018 Roksany Węgiel, reprezentantki Polski, TVP miała pierwszeństwo do aplikowania do roli gospodarza następnego finału. Chęć przygotowania widowiska w kraju wyrazili wówczas prezes TVP Jacek Kurski i prezydent RP Andrzej Duda.
Przed zgłoszeniem Polski dwa inne kraje zgłosiły zamiar organizacji tego wydarzenia. Oferty te pochodziły z Armenii (AMPTV) i Kazachstanu (Khabar Agency). Gdyby kazachska propozycja została przyjęta, kazachski nadawca poinformował, że przesunie konkurs na październik 2019 ze względu na możliwe niekorzystne warunki pogodowe w stolicy kraju, Astanie, która została zaproponowana jako miasto-gospodarz. Byłby to również pierwszy raz, kiedy członek stowarzyszony został wybrany do organizacji sztandarowego wydarzenia EBU. Aby jednak tak się stało, należałoby zmienić ogólne zasady konkursu, ponieważ podobnie jak w Konkursie Piosenki Eurowizji, wydarzenie nie może się odbyć w stowarzyszonym państwie członkowskim EBU.
23 listopada 2018 Jon Ola Sand, kierownik wykonawczy konkursu z ramienia Europejskiej Unii Nadawców (EBU), poinformował podczas konferencji prasowej 16. Konkursu Piosenki Eurowizji dla Dzieci, że organizacja rozważa możliwość organizacji kolejnego finału przez państwo, które wygra w 2018. 10 grudnia ogłoszono Polskę jako gospodarza konkursu w 2019.
Po finale konkursu w 2018 Jacek Kurski w wywiadzie dla Wirtualnych Mediów stwierdził, że konkurs prawdopodobnie nie odbędzie się w Warszawie z powodu braku w mieście odpowiedniej hali do organizacji widowiska. Powtórzył te słowa również 13 grudnia w wywiadzie dla Radia Zet, dodając, że konkurs może być zorganizowany w: Gdańsku, Gliwicach, Katowicach, Krakowie, Łodzi czy Szczecinie. Wymienił też kryteria, na podstawie których będzie wybrany gospodarz: budżet miasta i dostępność odpowiedniej bazy hotelowej oraz hali widowiskowej do wynajmu na miesiąc przed rozegraniem finału.
 Kandydatura zwycięska
 Kandydatura brana pod uwagę w fazie finalnej
17 stycznia 2019 Noel Curran, dyrektor generalny EBU, ogłosił, że konkurs odbędzie się w Krakowie. Następnego dnia TVP wydało oświadczenie, że nie doszło jeszcze do wyboru miasta. Ostatecznie ogłoszono, że konkurs odbędzie się w Gliwicach.
Przebieg konkursu.
Projekt graficzny konkursu i sceny.
Pod koniec kwietnia pojawiły się spekulacje medialne, jakoby hasło przewodnie konkursu brzmiało "Share the Joy" (tłum. Podziel się radością), co kilka tygodni później zostało potwierdzone za pośrednictwem oficjalnych kanałów społecznościowych dotyczących Konkursu Piosenki Eurowizji dla Dzieci.
13 maja na konferencji prasowej dotyczącej Konkursu Piosenki Eurowizji 2019 zaprezentowano logotyp konkursu, przedstawiający jaskrawy latawiec, który – jak tłumaczyli organizatorzy – symbolizuje „wolność, światło i radosne chwile”.
30 września organizatorzy udostępnili projekt sceny konkursowej, której pomysłodawcą jest Jorgos Stylianu-Matsis. Instalacja zawierała światła LED na środku sceny oraz na wybiegach przy publiczności.
Prowadzący.
22 sierpnia ogłoszono, że finał konkursu poprowadzą Ida Nowakowska, Aleksander Sikora i Roksana Węgiel, zwyciężczyni konkursu w 2018. 24 września podano, że ceremonię otwarcia konkursu poprowadzi Mateusz Szymkowiak, a za przebieg konferencji prasowych odpowiadać będzie Agata Konarska.
Motyw muzyczny.
9 października ogłoszono stworzenie utworu muzycznego, będącego zarazem motywem przewodnim konkursu, za który odpowiadać będzie Gromee, producent muzyczny i reprezentant Polski w 63. Konkursie Piosenki Eurowizji. Utwór „Share the Joy” został premierowy wykonany 18 listopada podczas ceremonii oficjalnego otwarcia konkursu, podczas którego wykonali ją Roksana Węgiel wraz ze wszystkimi uczestnikami konkursu. Numer ponownie zaprezentowano w trakcie niedzielnego koncertu finałowego.
20 listopada premierę miała piosenka promocyjna konkursu „Życie to gra”, którą zaśpiewali: Ula Kowalska, Nela Zawadzka, Milena Grigoryan, Antek Scardina i Paweł Szymański.
Kontrowersje.
Utrata przytomności reprezentanta Rosji.
Podczas pierwszych prób reprezentant Rosji Denbieriel Oorżak stracił przytomność na scenie konkursowej w Gliwicach i został przewieziony do szpitala. Jeden z wolontariuszy oznajmił, że był świadkiem, że rosyjska delegacja nakazała reprezentantom Rosji nie kontaktować się z reprezentantką Ukrainy, Sofiją Iwanko, a także wywierającej presji przez szefa rosyjskiej delegacji na chłopcu i dziewczynce, co w opinii wolontariusza mogło doprowadzić do utraty przytomności. Kilka godzin po incydencie poinformowano, że do zdarzenia doszło przez zły stan zdrowia chłopca. Partnerka sceniczna, Tatjana Meżenciewa, także potwierdziła informacje zawarte w oświadczeniu na swoim oficjalnym profilu na Instagramie. 22 listopada duet odbył kolejne próby sceniczne do występu, a w weekend zaprezentował się podczas koncertów konkursowych.
Kraje uczestniczące.
18 lipca Europejska Unia Nadawców ogłosiła listę państw uczestniczących w konkursie. W finale wzięli udział reprezentanci z 19 państw, w tym z Hiszpanii, która powróciła na konkurs po 13 latach. Z udziału w konkursie wycofały się telewizje z Azerbejdżanu oraz Izraela.
Finał.
18 listopada EBU udostępniła kolejność startową występów w finale. Wcześniej, w trakcie ceremonii otwarcia konkursu, wylosowany został pierwszy i ostatni występ oraz numer startowy kraju-gospodarza (Polski).
Wyniki.
Głosowanie online.
Podczas finału konkursu ogłoszono, że przez cały okres otwartego głosowania online oddano ponad 3,7 miliona głosów ważnych.
Pozostałe kraje.
Aby nadawca publiczny z danego kraju mógł wziąć udział w Konkursie Piosenki Eurowizji dla Dzieci, musi być aktywnym członkiem Europejskiej Unii Nadawców. Nie wiadomo, czy EBU zaprasza do uczestnictwa wszystkich 56 aktywnych członków stowarzyszenia, tak jak ma to miejsce w przypadku Konkursu Piosenki Eurowizji.
Oglądalność.
18 grudnia 2019 roku EBU ogłosiło, że oglądalność konkursu była druga co do ilości w historii wszystkich 17 edycji konkursu. Wyżej znalazła się tylko edycja organizowana w 2005 roku.

</doc>
<doc id="4408982" url="https://pl.wikipedia.org/wiki?curid=4408982" title="Ryszard Horżaniecki">
Ryszard Horżaniecki

Ryszard Piotr Horżaniecki (ur. 21 marca 1964 r. w Strzelinie) – polski nauczyciel, ekonomista, informatyk; samorządowiec, radny, burmistrz miasta i gminy Strzelin w latach 1998-2002.
Biografia.
Urodził się w 1964 roku w Strzelinie. Tam też kolejno ukończył szkołę podstawową oraz Liceum Ogólnokształcące im. Marii Curie-Skłodowskiej, gdzie pomyślnie zdał w 1982 roku egzamin maturalny. Następnie podjął studia na Akademii Rolniczej we Wrocławiu na kierunku ekonomika rolnictwa. Na uczelni tej uzyskał kolejno tytuły inżyniera i magistra w 1987 roku. Bezpośrednio po ukończeniu studiów podjął pracę jako nauczyciel ekonomiki w Zespole Szkół Rolniczych w Ludowie Polskim. W 1995 roku w wyniku zorganizowanego konkursu objął stanowisko dyrektora tej placówki. W tym czasie udało mu się m.in. utworzyć pierwszą w województwie wrocławskim klasę 5-letniego Liceum Agrobiznesu oraz klub jeździecki w szkolnym gospodarstwie. Funkcję dyrektora pełnił do 1998 roku.
W latach 90. XX wieku zaangażował się w działalność samorządową. W 1998 roku Rada Miejska w Strzelinie wybrała go na funkcję burmistrza Miasta i Gminy Strzelin, którą sprawował do końca kadencji w 2002 roku. Startował w pierwszych bezpośrednich wyborach na urząd burmistrza, przegrywając w II turze z Jerzym Matusiakiem stosunkiem 48,01% do 51,99% głosów. Otrzymał jednak mandat radnego IV kadencji z ramienia własnego komitetu wyborczego - Forum Samorządowe Strzelin 2000.
W 2003 roku został powołany ponownie na stanowisko dyrektora Zespołu Szkół Ponadgimnazjalnych nr 2 (do 2002 r. Zespół Szkół Rolniczych) rozpoczął kształcenie uczniów w trybie wieczorowym i zaocznym, powstały również nowe kierunki kształcenia w systemie dziennym. Przeprowadzono gruntowną modernizację placówki: utworzono 2 sale komputerowe, odnowiono i doposażono w meble i pomoce dydaktyczne gabinety, wyremontowano pokoje wychowanków w internacie. W 2006 roku przy szkole utworzono Powiatowe Centrum Edukacji Ekologicznej. Dodatkowo w latach 2007-2011 studiował zaocznie informatykę we wrocławskiej Wyższej Szkole Informatyki i Zarządzania "Copernicus". Funkcję dyrektora Centrum Kształcenia Zawodowego i Ustawicznego w Ludowie Polskim (obecna nazwa ZSP nr 2) sprawował do 2008 roku oraz w latach 2011-2014, pozostając zatrudnionym na stanowisku nauczyciela informatyki
W 2006 roku ponownie ubiegał się bezskutecznie o stanowisko burmistrza Strzelina z ramienia Komitet Wyborczego Wyborców Forum Obywatelskie - Strzelin 2000. Udało mu się jednak zachować mandat radnego miasta i gminy, tak samo jak i cztery lata później w 2010 roku. W 2014 roku bezskutecznie ubiegał się o wybór na radnego Rady Powiatu Strzelińskiego z KW Forum Samorządowe w Strzelinie. 

</doc>
<doc id="4408983" url="https://pl.wikipedia.org/wiki?curid=4408983" title="Lista odcinków anime Pokémon">
Lista odcinków anime Pokémon



</doc>
<doc id="4408986" url="https://pl.wikipedia.org/wiki?curid=4408986" title="Kalev Aigro">
Kalev Aigro

Kalev Aigro (ur. 15 lutego 1959 w Otepää) – estoński kombinator norweski i skoczek narciarski.
Sport zaczął trenować w 1971 roku. Kilkakrotny medalista mistrzostw Estonii w kombinacji norweskiej i skokach narciarskich. W 1978 roku został mistrzem Estonii w obu dyscyplinach, rok później zdobył srebrny medal w kombinacji, w 1980 wywalczył złoto w kombinacji oraz brąz w drużynowych skokach narciarskich, natomiast w 1981 zdobył brązowy medal w kombinacji oraz został drużynowym wicemistrzem Estonii w kombinacji i skokach. W 1982 w kombinacji wywalczył złoto drużynowo i srebro indywidualnie, rok później został mistrzem Estonii w kombinacji, w 1985 zdobył złoto w kombinacji indywidualnie i srebro drużynowo, w 1986 wywalczył złoty medal w kombinacji i brązowy w skokach, z kolei w 1988 został wicemistrzem Estonii w kombinacji. Zdobywał również medale letnich mistrzostw Estonii w obu dyscyplinach. Reprezentował kluby Dünamo, Jõu i Kalev.
W 1981 roku poślubił Ene, z d. Laanes, z którą miał dwoje dzieci: córkę Aiki i syna Aiko. Z drugą żoną Kristą ma syna Arttiego, również skoczka narciarskiego.

</doc>
<doc id="4408987" url="https://pl.wikipedia.org/wiki?curid=4408987" title="Marcin Gwóźdź">
Marcin Gwóźdź

Marcin Piotr Gwóźdź (ur. 14 grudnia 1977 w Ząbkowicach Śląskich) – polski menedżer, inżynier i samorządowiec, od 2018 do 2019 wicemarszałek województwa dolnośląskiego, poseł na Sejm IX kadencji.
Życiorys.
Syn Janusza i Anny. Ukończył szkołę podchorążych rezerwy. Absolwent studiów inżynierskich z zakresu mechaniki i budowy maszyn na Politechnice Wrocławskiej (2000) oraz magisterskich z zarządzania i inżynierii produkcji na Politechnice Poznańskiej (2007). Ukończył studia podyplomowe z bankowości i finansów na Uniwersytecie Ekonomicznym we Wrocławiu. Zdał także egzamin na członka rad nadzorczych spółek Skarbu Państwa i uzyskał uprawnienia doradcy restrukturyzacyjnego.
Przez kilkanaście lat pracował jako inżynier i menedżer, rozpoczynając od pracy konstruktora i technologa w zakładach konstrukcyjnych. W latach 2007–2016 pozostawał prezesem zarządu Przedsiębiorstwa Wodociągów i Kanalizacji Delfin w Ząbkowicach Śląskich, następnie do 2018 kierował także Uzdrowiskami Kłodzkimi. W kwietniu 2018 został wiceprezesem i członkiem zarządu spółki akcyjnej KGHM TFI.
Zaangażował się w działalność partii Prawo i Sprawiedliwość. W wyborach samorządowych w 2010 i 2014 był wybierany z jej listy radnym powiatu ząbkowickiego (w 2018 nie kandydował ponownie). 19 listopada 2018 powołany na stanowisko wicemarszałka województwa dolnośląskiego.
W wyborach w 2019 uzyskał mandat posła IX kadencji, kandydując w okręgu wałbrzyskim i otrzymując 8049 głosów.

</doc>
<doc id="4408993" url="https://pl.wikipedia.org/wiki?curid=4408993" title="Spis odcinków anime Katekyō Hitman Reborn!">
Spis odcinków anime Katekyō Hitman Reborn!



</doc>
<doc id="4408996" url="https://pl.wikipedia.org/wiki?curid=4408996" title="Marcin Krzyżanowski (samorządowiec)">
Marcin Krzyżanowski (samorządowiec)

Marcin Rafał Krzyżanowski (ur. 16 lipca 1979 we Wrocławiu) – polski samorządowiec i urzędnik, od 2018 wicemarszałek województwa dolnośląskiego.
Życiorys.
Syn Ryszarda i Krystyny. Ukończył IX Liceum Ogólnokształcące im. Juliusza Słowackiego we Wrocławiu oraz studia ze stosunków międzynarodowych na Wydziale Nauk Społecznych Uniwersytetu Wrocławskiego. Pracował w administracji publicznej i w sektorze prywatnym, zajmując się przygotowywaniem i rozliczaniem programów z dofinansowaniem unijnym (dotyczących m.in. edukacji, aktywizacji zawodowej i narzędzi dla inwestorów giełdowych). W 2012 z rekomendacji organizacji pozarządowych wybrano go do Wrocławskiej Rady Działalności Pożytku Publicznego, objął w niej funkcję sekretarza. Został także członkiem Wojewódzkiej Rady Dialogu Społecznego. Do 2018 zatrudniony w organizacji pozarządowej zajmującej się pośrednictwem pracy i aktywizacją zawodową.
W 2006 związał się z Prawem i Sprawiedliwością, przez dwie kadencje był asystentem jej klubu radnych we Wrocławiu. W latach 2012–2014 pozostawał członkiem zarządu okręgowego PiS. W 2006 i 2010 bezskutecznie ubiegał się o mandat radnego miejskiego Wrocławia; po raz pierwszy zdobył go w wyborach w 2014. W 2018 został wybrany w skład sejmiku dolnośląskiego VI kadencji. 19 listopada 2018 powołany na stanowisko wicemarszałka województwa. W 2019 kandydował do Senatu, przegrywając z Alicją Chybicką.
Życie prywatne.
Żonaty, ma syna Ignacego.

</doc>
<doc id="4408997" url="https://pl.wikipedia.org/wiki?curid=4408997" title="Kierownictwo Marynarki Wojennej">
Kierownictwo Marynarki Wojennej

Kierownictwo Marynarki Wojennej (KMW) – powołane rozporządzeniem Rady Ministrów z 3 kwietnia 1922 dowództwo polskiej Marynarki Wojennej, strukturalnie wchodzące w skład Ministerstwa Spraw Wojskowych. Pierwszym dowódcą na stanowisku Szefa Kierownictwa Marynarki Wojennej został mianowany wiceadm. Kazimierz Porębski, który kierował nim od 1 stycznia 1922 do 19 maja 1925, kiedy stanowisko Szefa KMW objął wiceadm. Jerzy Świrski, który kierował Marynarką Wojenną do jej rozwiązania 15 marca 1947.

</doc>
<doc id="4409000" url="https://pl.wikipedia.org/wiki?curid=4409000" title="Diabelskie Mosty">
Diabelskie Mosty

Diabelskie Mosty – skały w miejscowości Siedlec w gminie Janów, w powiecie częstochowskim, w województwie śląskim. Znajdują się w lesie przy drodze wojewódzkiej nr 793, na odcinku między Żarkami a Janowem, nieco powyżej źródeł Wiercicy.
Są to zbudowane z wapienia 3 skały o wysokości 15-18 m. W górnej części skał znajduje się Schronisko nad Diabelskimi Mostami. Nazwę skałom nadał poeta Zygmunt Krasiński (1812-1859), który często tędy spacerował.
Skały znajdują się w obrębie rezerwatu przyrody Parkowe. Pod względem geograficznym jest to obszar Równiny Janowskiej na Wyżynie Częstochowskiej w obrębie Parku Krajobrazowego Orlich Gniazd. 
Ze skałami związane są legendy. Jedna z nich mówi o diable, który wypatrując Twardowskiego na Księżycu wpadł w szczelinę między skałami i uwiązł w niej. Aby ponownie nie wpaść do szczelin, wyczarował ponad nimi pomosty. Faktycznie zaś pomosty ponad szczelinami oddzielającymi poszczególne skały kazał wybudować Krasiński. Przetrwały one do lat 60. XX wieku. Według drugiej legendy na skałach istniał diabelski zamek Tatarzyna, który za sprawą diabła zapadł się pod ziemię.
W czasie II wojny światowej oddział partyzantów AK, Twardego” zorganizował przy skałach udaną zasadzkę na nazywanego Krwawym Julkiem niemieckiego kata miejscowej ludności Juliana Schuberta.
W pobliżu skał jest parking samochodowy, a obok skał biegnie Szlak Orlich Gniazd.
Drogi wspinaczkowe.
Diabelskie Mosty są obiektem wspinaczki skalnej. Wspinacze opisują je jako Diabelskie Mosty I, Diabelskie Mosty II i Diabelskie Mosty III. Skały mają miejscami połogie, miejscami pionowe lub przewieszone ściany z filarami, kominami i zacięciami. Wspinacze poprowadzili na nich 25 dróg wspinaczkowych o trudności od IV+ do VI.5+ w skali Kurtyki. Wszystkie mają zamontowane stałe punkty asekuracyjne: ringi (r)i ringi zjazdowe (rz) lub dwa ringi zjazdowe (drz).

</doc>
<doc id="4409005" url="https://pl.wikipedia.org/wiki?curid=4409005" title="Butch Keaser">
Butch Keaser

Lloyd Weldon „Butch” Keaser (ur. 9 lutego 1950) – amerykański zapaśnik walczący w stylu wolnym. Srebrny medalista olimpijski z Montrealu 1976 w wadze do 68 kg.
Stracił praktycznie pewny złoty medal przez błąd wyliczeń trenerów odnośnie do ilości punktów jakimi mógł przegrać ostatnią walkę z Pawiełem Piniginem. Trenerzy sugerowali, że może sobie pozwolić na porażkę różnicą jedenastu punktów byle tylko nie dał się pokonać przed czasem. Uległ 1-12, a w rzeczywistości dopuszczalne było tylko siedem punktów straty.
Mistrz świata z 1973, a w 1975 odpadł w eliminacjach. Złoty medalista igrzysk panamerykańskich w 1975. Pierwszy w Pucharze Świata w 1973 roku.
Zawodnik Brooklyn Park i United States Naval Academy. Dwa razy All-American w NCAA Division I (1971–1972). Trzeci w 1972 i czwarty w 1971 roku.
Pierwszy Afroamerykanin, który zdobył tytuł mistrza świata i medal olimpijski w zapasach. Absolwent United States Naval Academy, żołnierz i instruktor United States Marine Corps, pracownik IBM, trener zapasów.

</doc>
<doc id="4409006" url="https://pl.wikipedia.org/wiki?curid=4409006" title="Lloyd Keaser">
Lloyd Keaser



</doc>
<doc id="4409008" url="https://pl.wikipedia.org/wiki?curid=4409008" title="Muscocyclops bidentatus">
Muscocyclops bidentatus

Muscocyclops bidentatus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1987 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie.
Jest to gatunek endemiczny występujący w Brazylii, jego naturalnym siedliskiem są tamtejsze bagna. 

</doc>
<doc id="4409009" url="https://pl.wikipedia.org/wiki?curid=4409009" title="Muscocyclops therasiae">
Muscocyclops therasiae

Muscocyclops therasiae – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1987 roku przez amerykańską biolog Janet W. Reid z Smithsonian Institution, National Museum of Natural History w Waszyngtonie.
Jest to gatunek endemiczny występujący w Brazylii, jego naturalnym siedliskiem są tamtejsze bagna. 

</doc>
<doc id="4409010" url="https://pl.wikipedia.org/wiki?curid=4409010" title="Muscocyclops operculatus">
Muscocyclops operculatus

Muscocyclops operculatus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1917 roku na podstawie prac naukowych szwajcarskiego zoologa Pierre-Alfreda Chappuis.

</doc>
<doc id="4409034" url="https://pl.wikipedia.org/wiki?curid=4409034" title="Czesław Oberdak">
Czesław Oberdak

Czesław Oberdak (ur. 20 lipca 1921 w Krakowie, zm. 8 marca 1945 w Woeste Hoeve koło Apeldoorn, Holandia) – podporucznik pilot Polskich Sił Powietrznych w Wielkiej Brytanii.
Życiorys.
Czesław Oberdak urodził się jako drugie dziecko Porfiriusza Oberdaka (ur. 24 marca 1878) i Stefanii z domu Klinger (ur. 26 grudnia 1888). Jego ojciec walczył podczas pierwszej wojny światowej na terenie Galicji jako oficer armii austro-węgierskiej. Ożenił się w czasie wojny. W roku 1917 urodziła się córka Ludmiła, w roku 1921 syn Czesław a w roku 1923 syn Roman.
Roman od młodości interesował się lotnictwem. Po maturze w maju 1939 uzyskał uprawnienia pilota szybowcowego. 15 sierpnia 1939 rozpoczął szkolenie pilota w lotnictwie wojskowym. Po wybuchu drugiej wojny światowej przedostał się przez Rumunię, Jugosławię, Włochy i Francję do Wielkiej Brytanii, gdzie zameldował się w czerwcu 1940 do służby w Royal Air Force, gdzie został przeszkolony na pilota.
W grudniu 1943 rozpoczął służbę w dywizjonie 306 „Toruńskim”. Do 30 maja 1944 odbył 26 lotów bojowych. Ostatni lot odbył w osłonie eskadry bombowców amerykańskich, lecących by zbombardować oddział zakładów Junkersa w Halberstadt. Jego samolot, jednosilnikowy myśliwiec North American P-51 Mustang został uszkodzony i musiał lądować na terenie okupowanej Holandii w Dalmsholte koło Ommen.
Po lądowaniu podpalił samolot. Przypadkowy świadek wydarzenia skontaktował go z bojownikiem holenderskiego ruchu oporu Janem Seigersem, który ukrywał go, aż sam został schwytany przez Niemców 29 czerwca 1944. Potem ukrywał się w ośmiu kryjówkach. Przemieszczał się często na rowerze. W grudniu 1944 trafił do Amsterdamu, gdzie ukrywał się wraz z piętnastoma osobami, wśród nich z Amerykaninem Franklinem D. Coslettem. Następnego dnia mieli obydwaj pojechać na skradzionych gestapowcom rowerach do Apeldoorn w pobliże już wyzwolonej części Holandii.
Wraz z czterema osobami ukrywał się w leśnej ziemiance koło Hoenderloo. 24 grudnia 1944 niemiecki samochód zatrzymał się wskutek defektu ogumienia w pobliżu kryjówki. Niemcy zauważyli unoszący się dym i ujęli ukrywających się. Oberdak i Coslett zostali oskarżeni przez Sicherheitsdienst o „terroryzm” i „sabotaż” i skazani na karę śmierci. Zostali uwięzieni w więzieniu w Doetinchem. 8 marca 1945 Oberdak został rozstrzelany w odwecie za zamach na wysokiego oficera SS. Łącznie rozstrzelano wtedy 263 więźniów. Ofiary egzekucji pochowano w masowym grobie koło Ugchelen. Coslett przeżył niewolę i został 12 kwietnia 1945 uwolniony z obozu w Westerbork.
Po wyzwoleniu Holandii odkopano i zidentyfikowano ofiary zbrodni, nie udało się jedynie zidentyfikować dwóch ofiar. W roku 1990 starsza siostra Czesława Oberdaka, Ludmiła Kaczmarska, zwróciła się do zajmującej się grobami wojennymi "Oorlogsgravenstichting" z prośbą o pomoc w odnalezieniu ciała jej brata. W książce "Księga lotników polskich poległych, zmarłych i zaginionych 1939-1946" Olgierda Cumfta i Huberta Kazimierza Kujawy znalazła informację o awaryjnym lądowaniu jej brata w pobliżu Zwolle. Richard Schuurman, dziennikarz "Courant" rozpoczął poszukiwania szczątków Czesława Oberdaka i dowiedział się, że został pochowany jako „nieznany Holender” w roku 1982 na cmentarzu Nationaal Ereveld Loenen w grobie E1253.
W listopadzie 2008 ostatecznie zidentyfikowano szczątki na podstawie zbieżności DNA z DNA siostry Ludmiły. Czesław Oberdak został pochowany 10 grudnia 2008 z honorami wojskowymi w obecności jego 92-letniej siostry na Cmentarzu Rakowickim w Krakowie. We wrześniu 2009 został odznaczony pośmiertnie Krzyżem Komandorskim Orderu Odrodzenia Polski.
Dziennikarz Richard Schuurman został odznaczony w roku 2012 przez ambasadora Rzeczypospolitej Polskiej w Królestwie Holandii Janusza Stańczyka Krzyżem Kawalerskim Orderu Zasługi Rzeczypospolitej Polskiej.

</doc>
<doc id="4409035" url="https://pl.wikipedia.org/wiki?curid=4409035" title="Józef Mrozowicki (pułkownik JKM)">
Józef Mrozowicki (pułkownik JKM)



</doc>
<doc id="4409037" url="https://pl.wikipedia.org/wiki?curid=4409037" title="Józef Mrozowicki">
Józef Mrozowicki

 

</doc>
<doc id="4409040" url="https://pl.wikipedia.org/wiki?curid=4409040" title="Jarosław Mamczarski">
Jarosław Mamczarski

Jarosław Mamczarski (ur. 24 kwietnia 1974 w Gliwicach) – polski kompozytor i pedagog.
Życiorys.
Absolwent Akademii Muzycznej im. Karola Szymanowskiego w Katowicach (Teoria Muzyki w 1998 i Kompozycja w 2000). Pracuje na tej uczelni na Wydziale Kompozycji, Interpretacji, Edukacji i Jazzu (od 1998). Doktor habilitowany, profesor AM w Katowicach.
Zajmuje się muzyką elektroniczną oraz improwizacją. Jego kompozycje prezentowane były m.in. podczas: festiwalu Warszawska Jesień, Festiwalu Muzyki Nowej, festiwalu Musica Moderna, New Music Festiwal w Louisville, Międzynarodowego Festiwalu Muzyki Elektronicznej w Tbilisi. 
Członek założyciel Polskiego Stowarzyszenia Muzyki Elektroakustycznej, członek Związku Kompozytorów Polskich.

</doc>
<doc id="4409045" url="https://pl.wikipedia.org/wiki?curid=4409045" title="Cyberiada (opera)">
Cyberiada (opera)

Cyberiada – opera Krzysztofa Meyera na podstawie opowiadania Stanisława Lema o tym samym tytule.
Prapremiera opery miała miejsce w Operze w Wuppertalu (w języku niemieckim). W Polsce wystawiono operę w roku 2013 w Teatrze Wielkim w Poznaniu.

</doc>
<doc id="4409046" url="https://pl.wikipedia.org/wiki?curid=4409046" title="Pseudopenis">
Pseudopenis



</doc>
<doc id="4409048" url="https://pl.wikipedia.org/wiki?curid=4409048" title="J. B. Priestley">
J. B. Priestley



</doc>
<doc id="4409050" url="https://pl.wikipedia.org/wiki?curid=4409050" title="Żyła Labbego">
Żyła Labbego

Żyła zespalająca dolna (łac. "vena anastomotica inferior"), zwana również żyłą Labbego (łac. "vena anastomotica Labbei") lub żyłą zespalającą tylną (łac. "vena anastomotica posterior") – żyła zespalająca łącząca żyłę środkową powierzchowną mózgu na powierzchni wypukłej płata skroniowego z zatoką poprzeczną. Niekiedy od żyły zespalającej dolnej odchodzi odnoga, podążająca ku górze do zatoki strzałkowej górnej.

</doc>
<doc id="4409052" url="https://pl.wikipedia.org/wiki?curid=4409052" title="Vendetta (opowiadanie)">
Vendetta (opowiadanie)



</doc>
<doc id="4409053" url="https://pl.wikipedia.org/wiki?curid=4409053" title="Żyła zespalająca górna">
Żyła zespalająca górna

Żyła zespalająca górna (łac. "vena anastomotica superior"), zwana również żyłą Trolarda (łac. "vena anastomotica Trolardi") lub żyłą zespalającą przednią (łac. "vena anastomotica anterior") – kieruje się od żyły środkowej powierzchownej mózgu skośnie do tyłu i ku górze, dochodząc aż do zatoki strzałkowej górnej. Stanowi ona połączenie zatoki jamistej z zatoką strzałkową górną.

</doc>
<doc id="4409054" url="https://pl.wikipedia.org/wiki?curid=4409054" title="Żyła podstawna">
Żyła podstawna

Żyła podstawna (łac. "vena basalis, vena Rosenthali") – parzysta żyła powierzchowna mózgu, powstaje w okolicy istoty dziurkowanej przedniej ze zlania się żyły przedniej mózgu z żyłą głęboką. Biegnie ku tyłowi, zataczając łuk dookoła śródmózgowia, i uchodzi do żyły wielkiej mózgu lub do żyły wewnętrznej mózgu, a niekiedy bezpośrednio do zatoki prostej. Oprócz wyżej wymienionych, do żyły podstawnej wpada wiele drobnych naczyń zbierających krew z torebki wewnętrznej, prążkowia, wyspy, międzymózgowia, konarów mózgu, zakrętu hipokampa i rogu dolnego komory bocznej. Obie żyły podstawne, prawa i lewa, oraz ich odgałęzienia początkowe, żyły przednie mózgu, są ze sobą połączone za pomocą żyły łączącej przedniej i żyły łączącej tylnej.

</doc>
<doc id="4409055" url="https://pl.wikipedia.org/wiki?curid=4409055" title="Drukarstwo polskie">
Drukarstwo polskie



</doc>
<doc id="4409060" url="https://pl.wikipedia.org/wiki?curid=4409060" title="Nikołaj Liliew">
Nikołaj Liliew

Nikołaj Liliew, właśc. "Nikołaj Michajłow Popiwanow" (bułg. Николай Лилиев (Николай Михайлов Попиванов), ur. 26 maja 1885 w Starej Zagorze, zm. 6 października 1960 w Sofii) – bułgarski poeta.
Życiorys.
W 1903 skończył gimnazjum w Swisztowie, później studiował literaturę w Lozannie, po czym pracował jako nauczyciel w męskim gimnazjum w Sofii oraz w gimnazjach w Płowdiwie i Swisztowie. Podczas wojny bałkańskiej został zmobilizowany w Starej Zagorze, podczas I wojny światowej był korespondentem wojennym. Po I wojnie światowej pracował w redakcji pisma i w bibliotece w Wiedniu i Monachium, a 1924–1928 jako dramaturg w Teatrze Narodowym w Sofii. Był jednym z najwybitniejszych przedstawicieli bułgarskiego symbolizmu. Pisał miniatury liryczne inspirowane twórczością francuskich symbolistów, przede wszystkim Paula Verlaine'a, wiersze przesycone nastrojami dekadenckimi (zbiory "Ptici w nosztta" z 1919 i "Łunni petna" z 1922) oraz poematy liryczne (m.in. "Zad stenata" z 1923, "Ahasfer" z 1924 i "Rodina" z 1925), wyrażające poczucie klęski i lęku o losy świata. Napisał także cykl "Pri moreto" (1934) oparty na motywach egzotycznych i baśniowych. Po II wojnie światowej zajmował się wyłącznie tłumaczeniem: poezji niemieckiej i światowej oraz arcydzieł dramaturgii światowej. Pisał też recenzje i artykuły o literaturze i teatrze zachodnioeuropejskim.

</doc>
<doc id="4409064" url="https://pl.wikipedia.org/wiki?curid=4409064" title="Jerzy Wiśniowski">
Jerzy Wiśniowski

Jerzy Wiśniowski v Wiśniewski herbu Prus – polski szlachcic, chorąży pancerny.
Życiorys.
Daty życia nieznane. Pochodził ze szlacheckiej rodziny Wiśniowskich (Wiśniewskich) herbu Prus osiadłej w ziemi chełmskiej. Był synem Andrzeja sędziego ziemskiego chełmskiego.
Poświęcił się karierze żołnierskiej, do armii koronnej wstąpił w 1686, podczas wyprawy Sobieskiego do Mołdawii jako towarzysz pancerny. W latach 1693–1695 był chorążym w chorągwi pancernej rotmistrza Baltazara Wilgi. Był uczestnikiem działań wojennych na Podolu, podczas wojny polsko–tureckiej. Odznaczył się w walkach z wojskami osmańskimi pod Kamieńcem Podolskim, w czerwcu 1694 był nagradzany finansowo przez hetmana Stanisława Jabłonowskiego za pojmanie jeńców oraz za rany odniesione podczas starć z Tatarami. Ostatni raz wzmiankowany w dokumentach wojskowych w 1695.

</doc>
<doc id="4409066" url="https://pl.wikipedia.org/wiki?curid=4409066" title="Phyllodactylus">
Phyllodactylus

Phyllodactylus – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące w Ameryce. 
Systematyka.
Etymologia.
"Phyllodactylus": φυλλον "phullon" „liść”; δακτυλος "daktulos" „palec”.
Podział systematyczny.
Do rodzaju należą następujące gatunki:

</doc>
<doc id="4409070" url="https://pl.wikipedia.org/wiki?curid=4409070" title="Brama Twardowskiego (skała)">
Brama Twardowskiego (skała)

Brama Twardowskiego – skała w miejscowości Siedlec w gminie Janów w powiecie częstochowskim, w województwie śląskim. Znajduje się w lesie przy drodze łączącej Siedlec z drogą wojewódzką nr 793, w odległości około 600 m od skrzyżowania tych dróg i parkingu. Jest to zbudowany z wapienia most skalny. Nazwę nadał mu poeta Zygmunt Krasiński (1812–1859), który często tędy spacerował. Już za jego czasów wykonano dla turystów drewniane schodki ułatwiające zwiedzanie skały.
Skała leży w obrębie rezerwatu przyrody Parkowe. Pod względem geograficznym jest to obszar Równiny Janowskiej na Wyżynie Częstochowskiej w obrębie Parku Krajobrazowego Orlich Gniazd. W lesie w okolicy Bramy Twardowskiego znajduje się jeszcze kilka innych ostańców. W formacjach tych oraz w Bramie Twardowskiego znajduje się kilka schronisk jaskiniowych: Brama Twardowskiego, Schronisko przed Bramą Twardowskiego I i Schronisko za Bramą Twardowskiego II.
Budujący skałę wapień skalisty powstał w jurze na dnie morza ze szczątków organizmów morskich. W późnej jurze nastąpiło podniesienie i odsłonięcie płyty wapiennej, a w kredzie ponowna transgresja morska i tworzenie się w wapieniach jaskiń. W późnej kredzie doszło do ponownego wypiętrzenia płyty i odsłonięcia wapieni.
We wrześniu 1939 na terenach otaczających skałę toczyły się walki oddziałów polskiej armii z niemieckim najeźdźcą.
Brama Twardowskiego znajduje się w lesie, około 50 m od drogi (przy drodze jest niewielka zatoka, dzięki czemu łatwo zlokalizować tę atrakcję turystyczną). Obok skały prowadzi Szlak Walk 7 Dywizji Piechoty, znakowany na zielono.
Legendy.
Z Bramą Twardowskiego związana jest legenda o czarnoksiężniku Twardowskim. Na skale znajdują się odciski, które według tej legendy pozostawił diabelski kogut, startując z Twardowskim na Księżyc. Istnieje też przekaz mówiący o tym, że panna, która przejdzie przez otwór Bramy Twardowskiego, wkrótce będzie miała szansę wyjść za mąż.

</doc>
<doc id="4409072" url="https://pl.wikipedia.org/wiki?curid=4409072" title="Krzyż Jubileuszowy Wojskowy">
Krzyż Jubileuszowy Wojskowy

Krzyż Jubileuszowy Wojskowy (niem. "Militär-Jubiläumskreuz", węg. "Katonai Jubileumi Kereszt") – wojskowe odznaczenie austro-węgierskie.
Historia.
Krzyż Jubileuszowy Wojskowy został ustanowiony z okazji 60. rocznicy objęcia tronu cesarza przez Franciszka Józefa I.
Odznaczenie stanowił złoty krzyż ze złotym wieńcem laurowym, wplecionym pomiędzy jego ramiona. Na umieszczonym centralnie medalionie znajdował się wizerunek cesarza Franciszka Józefa I z inskrypcją "FRANC. IOS. I". Na rewersie ukazano daty "1848 1908".
Inne wersje odznaczenia powstały dla osób nie służących w siłach zbrojnych: Krzyż Jubileuszowy Dworski oraz Krzyż Jubileuszowy dla Cywilnych Funkcjonariuszów Państwowych, które między sobą i wersją wojskową różniły się tylko wstążkami: cywilny noszony był na wstążce czerwonej, wojskowy na białej z czerwonymi paskami, a dworski odwrotnie – na czerwonej z białymi paskami.

</doc>
<doc id="4409074" url="https://pl.wikipedia.org/wiki?curid=4409074" title="Dimitri Oberlin">
Dimitri Oberlin

Dimitri Oberlin (ur. 27 września 1997 w Jaunde) – szwajcarski piłkarz pochodzenia kameruńskiego grający na pozycji napastnika w szwajcarskim klubie Servette FC.
Życiorys.
Jest wychowankiem FC Zürich. W czasach juniorskich trenował także w FC Etoile-Broye i FC Lausanne-Sport. W 2014 roku dołączył do seniorskiej drużyny FC Zürich. W rozgrywkach Swiss Super League zadebiutował 18 maja 2014 w zremisowanym 2:2 meczu z FC Aarau. Jak się później okazało, był to jego jedyny mecz ligowy w sezonie 2013/2014. 1 lipca 2015 odszedł za milion euro do austriackiego Red Bull Salzburg. Wraz z tym klubem w latach 2016–2017 zdobył dwa tytuły mistrza kraju. W sezonie 2015/2016 występował w FC Liefering stanowiącym klub satelicki Red Bull Salzburg. Od 15 lipca do 31 grudnia 2016 przebywał na wypożyczeniu w Rheindorfie Altach. 20 lipca 2017 został wypożyczony do FC Basel, w którym pozostał po zakończeniu wypożyczenia na zasadzie transferu definitywnego. Od 31 stycznia do 30 czerwca 2019 przebywał na wypożyczeniu we włoskim Empoli FC, a od 1 lipca 2019 do 30 czerwca 2020 w belgijskim SV Zulte Waregem. Jego kontrakt z FC Basel obowiązywał do 31 grudnia 2020.
W reprezentacji Szwajcarii zadebiutował 23 marca 2018 w wygranym 1:0 towarzyskim meczu z Grecją. Do gry wszedł w 73. minucie, zastępując Breela Embolo.

</doc>
<doc id="4409076" url="https://pl.wikipedia.org/wiki?curid=4409076" title="Brama Twardowskiego">
Brama Twardowskiego



</doc>
<doc id="4409085" url="https://pl.wikipedia.org/wiki?curid=4409085" title="Odprawa posłów greckich (opera)">
Odprawa posłów greckich (opera)

Odprawa posłów greckich – jednoaktowa opera Witolda Rudzińskiego skomponowana w roku 1962 do libretta opartego na motywach zaczerpniętych z tragedii Jana Kochanowskiego Odprawa posłów greckich. Polska prapremiera odbyła się w Krakowie, w roku 1966, w Miejskim Teatrze Muzycznym (na scenie Teatru im. Juliusza Słowackiego) w reżyserii Lidii Zamkow, pod kierownictwem muzycznym Kazimierza Korda.

</doc>
<doc id="4409089" url="https://pl.wikipedia.org/wiki?curid=4409089" title="Djibril Sow">
Djibril Sow

Djibril Sow (ur. 6 lutego 1997 w Zurychu) – szwajcarski piłkarz pochodzenia senegalskiego występujący na pozycji pomocnika w niemieckim klubie Eintrachcie Frankfurt oraz w reprezentacji Szwajcarii.
Życiorys.
Jest wychowankiem FC Zürich. W czasach juniorskich trenował także w BC Albisrieden. 1 lipca 2015 został piłkarzem Borussii Mönchengladbach, trafiając od razu do czwartoligowej drużyny rezerw. Przed rozpoczęciem sezonu 2016/2017 został włączony do pierwszego zespołu. W Bundeslidze zadebiutował 29 kwietnia 2017 w wygranym 2:1 meczu z 1. FSV Mainz 05. Do gry wszedł w 93. minucie, zastępując Larsa Stindla. 1 lipca 2017 odszedł za 2 miliony euro do berneńskiego BSC Young Boys. W rozgrywkach Swiss Super League zagrał po raz pierwszy 22 lipca 2017 w wygranym 2:0 spotkaniu z FC Basel. Grał w nim od 59. minuty, gdy zmienił Michela Aebischera. W sezonie 2017/2018 wraz z klubem zdobył mistrzostwo kraju. 1 lipca 2019 odszedł za 9 milionów euro do Eintrachtu Frankfurt.
W reprezentacji Szwajcarii zadebiutował 8 września 2016 w wygranym 6:0 meczu Ligi Narodów z Islandią. Do gry wszedł w 79. minucie, zmieniając Stevena Zubera.

</doc>
<doc id="4409092" url="https://pl.wikipedia.org/wiki?curid=4409092" title="John Lennox">
John Lennox

John Lennox (ur. 7 listopada 1943 w Irlandii Północnej) – brytyjski matematyk, filozof nauki i apologeta chrześcijański. Jest emerytowanym profesorem Uniwersytetu w Oksfordzie, oraz członkiem Green Templeton College. 
Uważany jest za autorytet w sprawach zgodności między nauką a wiarą. Jako chrześcijanin i naukowiec regularnie bierze udział w debatach z takimi ateistami jak Peter Atkins, Richard Dawkins czy Christopher Hitchens.
Życiorys.
Tytuł magistra i doktora z matematyki zdobył na Uniwersytecie w Cambridge. Przez wiele lat pracował w Instytucie Matematyki na Uniwersytecie Walijskim w Cardiff. Otrzymał także dyplom z filozofii na Uniwersytecie Oksfordzkim, oraz magistra bioetyki na University of Surrey.
Jest autorem wielu książek na temat związków między nauką, religią i etyką. Z jego książek na język polski zostały przetłumaczone: "Czy nauka pogrzebała Boga?", "Zderzenie światopoglądów" i "Bóg i Stephen Hawking. Czyj to w końcu projekt?".

</doc>
<doc id="4409093" url="https://pl.wikipedia.org/wiki?curid=4409093" title="Brama Twardowskiego (schronisko)">
Brama Twardowskiego (schronisko)

Brama Twardowskiego – schronisko w skale Brama Twardowskiego w miejscowości Złoty Potok w gminie Janów w powiecie częstochowskim, w województwie śląskim. Znajduje się w lesie przy drodze łączącej Siedlec z drogą wojewódzką nr 793, w odległości około 600 m od skrzyżowania tych dróg i parkingu.
Schronisko ma postać owalnego otworu w skale o wysokości 4 m i szerokości 5 m. Prawdopodobnie stanowiło część jakiegoś systemu jaskiniowego pochodzenia krasowego, który uległ zniszczeniu. Skale i schronisku nazwę nadał poeta Zygmunt Krasiński (1812-1859), który często tamtędy spacerował. Już za jego czasów wykonano dla turystów drewniane schodki ułatwiające zwiedzanie skały. Są one widoczne na rycinach Boucharda i Dymitrowicza z 1874 r. i z 1857 r.
Historia poznania.
Schronisko znane jest od dawna, zwiedzane było już w połowie XIX wieku. Było wymieniane we wszystkich przewodnikach turystycznych i zaznaczane na mapach. Po raz pierwszy jego dokumentację na podstawie pomiarów własnych i Jerzego Zygmunta opracował M. Czepiel w 2000 r. On też sporządził plan. Dane zaktualizował J. Zygmunt w 2008 r.

</doc>
<doc id="4409096" url="https://pl.wikipedia.org/wiki?curid=4409096" title="Baworowscy herbu Prus II">
Baworowscy herbu Prus II

Baworowscy – polski ród szlachecki pieczętujący się herbem Prus II.

</doc>
<doc id="4409098" url="https://pl.wikipedia.org/wiki?curid=4409098" title="Baworowscy">
Baworowscy



</doc>
<doc id="4409104" url="https://pl.wikipedia.org/wiki?curid=4409104" title="Juan Calahorro">
Juan Calahorro



</doc>
<doc id="4409106" url="https://pl.wikipedia.org/wiki?curid=4409106" title="Dania na Letnich Igrzyskach Olimpijskich 2016">
Dania na Letnich Igrzyskach Olimpijskich 2016

Danię na Letnich Igrzyskach Olimpijskich 2016 reprezentowało 119 zawodników: 78 mężczyzn i 41 kobiet. Był to dwudziesty siódmy start reprezentacji Danii na letnich igrzyskach olimpijskich.
Skład kadry.
Kajakarstwo.
Mężczyźni
Lekkoatletyka.
Mężczyźni
Konkurencje biegowe
Kobiety
Konkurencje biegowe
Piłka nożna.
Turniej mężczyzn
Piłka ręczna.
Turniej mężczyzn
Pływanie.
Mężczyźni
Kobiety
Żeglarstwo.
M = Wyścig medalowy

</doc>
<doc id="4409113" url="https://pl.wikipedia.org/wiki?curid=4409113" title="Maurycy Rynecki">
Maurycy Rynecki



</doc>
<doc id="4409116" url="https://pl.wikipedia.org/wiki?curid=4409116" title="Adam Baworowski">
Adam Baworowski



</doc>
<doc id="4409120" url="https://pl.wikipedia.org/wiki?curid=4409120" title="Odprawa posłów greckich (ujednoznacznienie)">
Odprawa posłów greckich (ujednoznacznienie)



</doc>
<doc id="4409122" url="https://pl.wikipedia.org/wiki?curid=4409122" title="Migotka (Muminki)">
Migotka (Muminki)



</doc>
<doc id="4409131" url="https://pl.wikipedia.org/wiki?curid=4409131" title="Phyllopezus">
Phyllopezus

Phyllopezus – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące w Ameryce Południowej. 
Systematyka.
Etymologia.
"Phyllopezus": "phullon" „liść”; πεζoς "pezos" „pieszo, piechotą”.
Podział systematyczny.
Do rodzaju należą następujące gatunki: 

</doc>
<doc id="4409133" url="https://pl.wikipedia.org/wiki?curid=4409133" title="Buffalo (Nowy Jork)">
Buffalo (Nowy Jork)



</doc>
<doc id="4409135" url="https://pl.wikipedia.org/wiki?curid=4409135" title="Brzezówka (dopływ Nilu)">
Brzezówka (dopływ Nilu)

Brzezówka – potok w Polsce (długość ok. 8 km, szerokość około 1,5 m) przepływa przez Brzezówkę, Kolbuszową, Domatków i Bukowiec w gminie Kolbuszowa, w powiecie kolbuszowskim, w województwie podkarpackim.
Potok przepływa m.in. przez obszary: Natura 2000 (w rejonie Brzezówki), Muzeum Kultury Ludowej, Kompleks Turystyczny Brzezóvka.
Potok w rejonie skansenu na obszarze miasta Kolbuszowa wpływa do rzeki Przyrwy (Nil), która przepływa przez miasto i jego centrum.

</doc>
<doc id="4409147" url="https://pl.wikipedia.org/wiki?curid=4409147" title="Łukasz Porycki">
Łukasz Porycki

Łukasz Porycki (ur. 21 czerwca 1982 w Mrągowie) – polski samorządowiec i urzędnik, od 2018 wicemarszałek województwa lubuskiego.
Życiorys.
Syn Zdzisława i Magdaleny. Absolwent stosunków międzynarodowych na Uniwersytecie Warmińsko-Mazurskim w Olsztynie, a także podyplomowych studiów menedżerskich na Wydziale Zarządzania Uniwersytetu Warszawskiego. Zdał egzamin dla członków rad nadzorczych w spółkach Skarbu Państwa.
Pracował w Urzędzie Marszałkowskim Województwa Lubuskiego, związał się z Polskim Stronnictwem Ludowym. W 2007 został członkiem gabinetu politycznego Ministra Pracy i Polityki Społecznej Jolanty Fedak, której jest bliskim współpracownikiem. W latach 2010–2012 sprawował funkcję zastępcy dyrektora Biura Ministra Pracy i Polityki Społecznej, następnie w latach 2012–2013 – dyrektora Biura Ochrony i Informacji Niejawnych w Ministerstwie Gospodarki, a w latach 2013–2014 – dyrektora biura Ministra Rolnictwa i Rozwoju Wsi. Został członkiem rad nadzorczych, m.in. Zielonogórskich Wodociągów i Kanalizacji. Od 2017 kierował Departamentem Infrastruktury Społecznej Urzędu Marszałkowskiego Województwa Lubuskiego. W 2018 bezskutecznie kandydował do rady miejskiej Zielonej Góry z ramienia KWW Janusza Kubickiego Bezpartyjni.
22 listopada 2018 wybrany na stanowisko wicemarszałka województwa lubuskiego.

</doc>
<doc id="4409148" url="https://pl.wikipedia.org/wiki?curid=4409148" title="Fiodor Czajka">
Fiodor Czajka

Fiodor Wasiljewicz Czajka (ros. Фёдор Васильевич Чайка, ukr. Федір Васильович Чайка, "Fedir Wasylowycz Czajka", ur. 3 marca 1918 we wsi Czajkiwka w rejonie wołczańskim, zm. 13 października 1974 w Odessie) – radziecki generał major, Bohater Związku Radzieckiego (1945).
Życiorys.
Urodził się w ukraińskiej rodzinie chłopskiej. Skończył 8 klas, pracował jako buchalter, od 1938 służył w Armii Czerwonej, został młodszym dowódcą w 49 pułku piechoty 50 Dywizji Piechoty w Połocku. W 1941 ukończył szkołę wojskową w Suchumi, od lutego 1942 uczestniczył w wojnie z Niemcami, był pomocnikiem szefa i szefem sztabu pułku piechoty, dowódcą batalionu piechoty i dowódcą pułku piechoty, walczył kolejno na Froncie Południowo-Zachodnim, Stalingradzkim, Dońskim, Południowo-Zachodnim, 3 Ukraińskim i 1 Białoruskim. Był dwukrotnie ranny, od 1943 należał do WKP(b). Brał udział m.in. w bitwie pod Stalingradem, wyzwalaniu Pawłohradu i forsowaniu Dniepru, walkach o Nikopol, operacji bieriezniegowato-sniegiriowskiej, wyzwalaniu Odessy, operacji jassko-kiszyniowskiej, wyzwalaniu Kiszyniowa, operacji wiślańsko-odrzańskiej (w tym w walkach na przyczółku magnuszewskim, gdzie 15 stycznia 1945 został ranny w rękę), uchwyceniu przyczółka kostrzyńskiego i operacji berlińskiej jako dowódca 1042 pułku piechoty 295 Dywizji Piechoty 5 Armii Uderzeniowej 1 Frontu Białoruskiego w stopniu podpułkownika. W 1948 ukończył Akademię Wojskową im. Frunzego, a w 1956 wyższe kursy akademickie przy tej akademii, 1948-1956 dowodził pułkiem w Nadmorskim Okręgu Wojskowym, a 1956-1960 dywizją. W 1960 został zastępcą dowódcy 44 Korpusu Armijnego w Leningradzkim Okręgu Wojskowym, w 1967 zakończył służę w stopniu generała majora.

</doc>
<doc id="4409159" url="https://pl.wikipedia.org/wiki?curid=4409159" title="Kochankowie z klasztoru Valldemosa (opera)">
Kochankowie z klasztoru Valldemosa (opera)

Kochankowie z klasztoru Valldemosa – opera Marty Ptaszyńskiej, której tematem jest związek Fryderyka Chopina i George Sand. Libretto na podstawie własnego dramatu napisał Janusz Krasiński.
Prapremiera opery odbyła się w Teatrze Wielkim w Łodzi w roku 2010 (Roku Fryderyka Chopina) w reżyserii Tomasza Koniny.
W libretcie wykorzystano oryginalne listy Fryderyka Chopina z Majorki do Juliana Fontany i fragmenty książki George Sand "Un hiver a Majorque".

</doc>
<doc id="4409160" url="https://pl.wikipedia.org/wiki?curid=4409160" title="Bitwa pod Radogoszczą">
Bitwa pod Radogoszczą



</doc>
<doc id="4409162" url="https://pl.wikipedia.org/wiki?curid=4409162" title="Hurrockaine">
Hurrockaine

Hurrockaine – grupa muzyczna grająca rock alternatywny. Zespół powstał pod koniec 2013 roku w Katowicach. 
Ma na swoim koncie dwie płyty EP „"Rust'n'Love"” (2017) oraz „"Memo"” (2018), a także pełnowymiarowy album „"Amantes Amentes"” (2020), których produkcją zajął się Tomasz "ZED" Zalewski, znany m.in. z długoletniej współpracy z grupą Coma. W lipcu 2018 grupa wystąpiła na jednym z największych czeskich festiwali rockowych Masters of Rock (festiwal) w Vizovicach. W czerwcu 2019 zespół zwyciężył w Eliminacjach do Pol'and'Rock Festival 2019. W sierpniu 2019 grupa wystąpiła na Dużej Scenie, obok takich gwiazd jak Skunk Anansie, Crystal Fighters, Kult, Agnieszka Chylińska czy Decapitated.
Hurrockaine są laureatami m.in. takich festiwali, przeglądów oraz plebiscytów muzycznych jak:
W grudniu 2018 roku zespół zajął pierwsze miejsce notowania listy Turbo-Top Antyradia, z singlem "Jak Ci Powiedzieć?" oraz drugie miejsce z singlem "Błyski" 
Singiel "Błyski" od sierpnia 2018 emitowany jest m.in. przez stację Eska Rock
11 grudnia 2020 roku na sklepowych półkach pojawił się album „"Amantes Amentes"”- pierwsza, w całości polskojęzyczna, długogrająca płyta zespołu Hurrockaine, zawierająca 10 autorskich utworów, opowiadających zapisane muzyką historie młodych ludzi w czasach pandemii. Materiał grupy wydało wydawnictwo Globe Records, a patronatem medialnym objęło Antyradio. 
14 lutego 2021 album "Amantes Amentes" trafił w całości na serwisy streamingowe. Singiel "Supernova" w marcu 2021 roku aż dwukrotnie zajął pierwsze miejsce na liście Turbo-Top Antyradia. Singiel "Kalumet" został wyróżniony przez serwis Spotify miejscem na oficjalnej playliście "New Music Friday Polska".
Muzycy.
Obecny skład zespołu

</doc>
<doc id="4409163" url="https://pl.wikipedia.org/wiki?curid=4409163" title="Stardew Valley">
Stardew Valley

Stardew Valley – niezależna gra komputerowa stworzona przez Erica Barone’a – posługującego się pseudonimem „Concerned Ape” – wydana 26 lutego 2016 przez Chucklefish. Stanowi połączenie gry fabularnej i symulacyjnej. Rozgrywka odbywa się w otwartym świecie. Gracz wciela się w pracownika korporacji, który zmęczony miejskim trybem życia postanawia wyjechać na pozostawioną mu przez dziadka farmę. Zadanie gracza polega głównie na uprawie roli oraz wielu innych aktywnościach. "Stardew Valley" umożliwia rozgrywkę zarówno jedno-, jak i wieloosobową do maksymalnie czterech graczy.
Fabuła.
Gra zaczyna się od krótkiego przerywnika filmowego, który wprowadza gracza w historie głównej postaci, tj. pracownika korporacji, który odziedziczył po swoim dziadku farmę nieopodal miasta Pelican Town. Akcja gry toczy się w otwartym świecie.
Rozgrywka.
"Stardew Valley" jest symulacją farmy podobną w założeniach do serii gier "Harvest Moon". Na początku rozgrywki gracz tworzy swojego awatara oraz wybiera rodzaj farmy dostosowany do jego preferencji. Podstawową aktywnością w tej grze komputerowej jest uprawianie wirtualnej farmy i dbanie o dobre relacje z postaciami niezależnymi. Wraz z postępami gracz otrzymuje dostęp do innych aktywności : łowienia ryb, górnictwa, zbieractwa, gotowania czy eksplorowania podziemi.
Historia.
Eric Barone po ukończeniu studiów informatycznych, nie mogąc znaleźć pracy, samotnie rozpoczął projekt. Jako fan serii "Harvest Moon" postanowił stworzyć grę komputerową w założeniach podobną do niej. Prace nad projektem trwały cztery lata, w ciągu których nad grą spędzał średnio 10 godzin dziennie. Gra ze wszystkimi jej elementami (grafika, muzyka) zostały w całości przez niego stworzone. Eric w tym czasie był utrzymywany przez swoją dziewczynę, czasami dorabiał jako pomocnik w teatrze. Po ukończeniu gry została ona wydana przez Chucklefish.
Odbiór.
"Stardew Valley" po premierze miała pozytywny odbiór, w ciągu dwóch tygodni sprzedało się ponad 425 tysięcy kopii gry komputerowej, a do 2018 roku ponad 3,5 miliona. Gra otrzymała dobre oceny od recenzentów.

</doc>
<doc id="4409167" url="https://pl.wikipedia.org/wiki?curid=4409167" title="Dziadkowicze (rejon baranowicki)">
Dziadkowicze (rejon baranowicki)



</doc>
<doc id="4409168" url="https://pl.wikipedia.org/wiki?curid=4409168" title="Nikołaj Lilijew">
Nikołaj Lilijew



</doc>
<doc id="4409169" url="https://pl.wikipedia.org/wiki?curid=4409169" title="Fedir Czajka">
Fedir Czajka



</doc>
<doc id="4409170" url="https://pl.wikipedia.org/wiki?curid=4409170" title="Maksym (Potos)">
Maksym (Potos)

Maksym, imię świeckie Georgios Potos (ur. 19 września 1966 w Argos) – duchowny prawosławnego Patriarchatu Konstantynopola, od 2018 metropolita Szwajcarii.
Życiorys.
W 1990 został wyświęcony na diakona. Święcenia kapłańskie przyjął w 1993, wtedy też uzyskał godność archimandryty. Chirotonię biskupią otrzymał 22 lipca 2018.

</doc>
<doc id="4409174" url="https://pl.wikipedia.org/wiki?curid=4409174" title="Ministerstwo Spraw Zagranicznych (Islandia)">
Ministerstwo Spraw Zagranicznych (Islandia)



</doc>
<doc id="4409175" url="https://pl.wikipedia.org/wiki?curid=4409175" title="Maksym (Pafilis)">
Maksym (Pafilis)

Maksym, imię świeckie Tomas Pafilis (ur. 1978 w Karditsie) – duchowny prawosławnego Patriarchatu Konstantynopola, od 2018 biskup pomocniczy metropolii Francji.
Życiorys.
Święcenia kapłańskie przyjął w 2003, wtedy też uzyskał godność archimandryty. W 2016 został mianowany wikariuszem generalnym metropolii Francji. Brał udział w obradach Soboru Wszechprawosławnego na Krecie. Chirotonię biskupią otrzymał 10 listopada 2018 jako wikariusz metropolii Francji z tytułem biskupa Meliteny.

</doc>
<doc id="4409184" url="https://pl.wikipedia.org/wiki?curid=4409184" title="Włodzimierz Promiński">
Włodzimierz Promiński

Włodzimierz Promiński (ur. 22 stycznia 1958 w Opolu) – polski skrzypek i pedagog.
Żona - Halina Promińska
Dzieci - Małgorzata Promińska, Katarzyna Promińska
Życiorys.
Absolwent Akademii Muzycznej im. Fryderyka Chopina w Warszawie (klasa Franciszka Jurysa, dyplom z wyróżnieniem w 1983). Studiował również w Hochschule für Muzik w Kolonii i w Hochschule für Muzik w Detmold. Doktor habilitowany sztuki muzycznej, profesor UMFC. W latach 2008-2012 dziekan Wydziału Instrumentalno-Pedagogicznego w Białymstoku.
Założyciel i I skrzypek Kwartetu Camerata (1984). Zespół z jego udziałem zdobył Nagrodę Muzyczną „Fryderyk” 1998 w kategorii album roku muzyka kameralna (za płytę Antonio Vivaldi - "„Złote” cztery pory roku") i był kilkakrotnie nominowany do tej nagrody.
Prezes Polskiego Towarzystwa Muzyki Kameralnej.

</doc>
<doc id="4409192" url="https://pl.wikipedia.org/wiki?curid=4409192" title="Marianna Pensky">
Marianna Pensky

Marianna Pensky (; ur. 1959) – amerykańska matematyk, doktor, profesor .
Życiorys.
Ukończyła studia na w 1981 r.
Od 2011 – członek .
Jest członkiem Rady Dyrektorów International Society for NonParametric Statistics (ISNPS).
Marianna Pensky jest redaktorem naczelnym czasopisma .
Jest autorką The Stress-strength Model and Its Generalizations: Theory and Applications (, 2003).
Wiele jej prac opublikowano w , (Series B), .

</doc>
<doc id="4409195" url="https://pl.wikipedia.org/wiki?curid=4409195" title="Sielsowiet Wolna">
Sielsowiet Wolna

Sielsowiet Wolna (biał. Вольнаўскі сельсавет, ros. Вольновский сельсовет) – sielsowiet na Białorusi, w obwodzie brzeskim, w rejonie baranowickim, z siedzibą w Wolnej.

</doc>
<doc id="4409196" url="https://pl.wikipedia.org/wiki?curid=4409196" title="Bjarni Benediktsson (1908–1970)">
Bjarni Benediktsson (1908–1970)

Bjarni Benediktsson (ur. 30 kwietnia 1908 w Reykjavíku, zm. 10 lipca 1970 w Þingvellir) – islandzki polityk i samorządowiec, w latach 1940–1947 burmistrz Reykjavíku, w latach 1947–1953 minister spraw zagranicznych, w latach 1947–1956 oraz 1959–1963 minister sprawiedliwości, w 1961 pełniący obowiązki premiera, w latach 1963–1970 premier Islandii.
Życiorys.
Urodził się 30 kwietnia 1908 w Reykjavíku jako syn polityka Benedikta Sveinssona (1877–1954) i Guðrún Pétursdóttir (1878–1963).
Swoją karierę polityczną związał z Partią Niepodległości. W latach 1940–1947 był burmistrzem Reykjavíku. W latach 1942–1946 oraz 1949–1970 był posłem do Althingu. 
4 lutego 1947 w rządzie Stefána Jóhanna Stefánssona objął ministerstwa spraw zagranicznych i sprawiedliwości, zastępując odpowiednio Ólafura Thorsa i Finnura Jónssona. 11 września 1953 nowym ministrem spraw zagranicznych została Kristinn Gudmundsson, ministrem sprawiedliwości Benediktsson pozostał do 24 lipca 1956 kiedy zastąpił go Hermann Jónasson. Powrócił na ten urząd trzy lata później 20 listopada 1959, w miejsce Fridjóna Skarphédinssona w piątym rządzie Ólafura Thorsa. Od 14 lipca do 31 grudnia 1961 tymczasowo pełnił obowiązki premiera za Thorsa. W tym czasie jego obowiązki w resorcie przejął Jóhann Hafstein, który objął ten urząd na stałe, gdy 14 listopada 1963, podczas kadencji prezydenta Ásgeira Ásgeirssona, Benediktsson objął po Thorsie urząd premiera Islandii. Pozostał na stanowisku przez blisko siedem lat.
Zginął w pożarze letniego domku rządowego w Þingvellir 10 lipca 1970, wraz z żoną i czteroletnim wnukiem.
Jego następcą na stanowisku premiera został Jóhann Hafstein.
Życie prywatne.
Był żonaty z Sigridur (1919–1970). Mieli czworo dzieci Björna (ur. 1944), Guðrún (ur. 1946), Valgerður (ur. 1950) i Annę (ur. 1955).
Björn Bjarnason również został politykiem, służył jako minister edukacji i sprawiedliwości. 

</doc>
<doc id="4409197" url="https://pl.wikipedia.org/wiki?curid=4409197" title="PUMA (przegląd)">
PUMA (przegląd)

Przegląd Umiejętności Artystycznych Amatorskich Zespołów Seniorów i Osób Niepełnosprawnych PUMA – ogólnopolska, dawniej międzynarodowa, senioralna, cykliczna impreza artystyczna odbywająca się w Dąbrowie Górniczej.
Do 2008 wydarzenie nosiło nazwę "Festiwal Twórczości Artystycznej Domów Pomocy Społecznej". W 2009 nazwę zmieniono na "Ogólnopolski Przegląd Umiejętności Artystycznych Domów Pomocy Społecznej".
Celem organizowania przeglądu jest m.in.: propagowanie i promowanie twórczości mieszkańców domów pomocy, zaprezentowanie ich dorobku (zarówno zespołów, jak i solistów), rozwijanie wrażliwości estetycznej, pielęgnowanie ludowych tradycji regionalnych, upowszechnianie pożądanych społecznie wzorów spędzenia wolnego czasu, wymiana pomysłów i doświadczeń artystycznych w gronie twórców, umożliwienie konfrontacji osiągnięć własnych i współzawodników, doskonalenie pracy twórczej artystów i zespołów, integracja społeczna (środowiskowa), podniesienie samooceny seniorów. Występom artystycznym towarzyszą konferencje i wykłady (np. w 2017 przewodniczącym komitetu naukowego był prof. Adam Zych).
W Przeglądzie udział biorą mieszkańcy domów pomocy społecznej (stacjonarnych i dziennych) oraz ich zespoły, jak również uczestnicy warsztatów terapii zajęciowej, przygotowując dowolny repertuar (m.in. kabaret, taniec, śpiew, poezja śpiewana, chór, twórczość ludowa i podwórkowa, teatr, gawęda, czy teatr lalkowy). Każdy ze startujących zespołów ma obowiązek delegowania jednego jurora, który jednak nie może oceniać własnego zespołu.
Patronat honorowy nad imprezą sprawuje minister Elżbieta Rafalska i Rzecznik Praw Obywatelskich Adam Bodnar, a wcześniej m.in. Anna Komorowska i Władysław Kosiniak-Kamysz. Gośćmi zaproszonymi na poszczególne edycje przeglądu byli m.in.: Magdalena Anioł, bp Antoni Długosz, Jacek Łapot, Mieczysław Szcześniak, Marzena Kipiel-Sztuka, Krzysztof Respondek, grupa Golec uOrkiestra, zespół Universe, grupa Kindla i Iwan Komarenko.

</doc>
<doc id="4409198" url="https://pl.wikipedia.org/wiki?curid=4409198" title="Trialog psychiatryczny">
Trialog psychiatryczny

Trialog psychiatryczny – ukierunkowana dyskusja terapeutyczna i negocjacje pomiędzy trzema stronami: osobami fachowo pomagającymi (w tym lekarzami), pacjentami opieki psychiatrycznej oraz członkami ich rodzin, bądź opiekunami faktycznymi (pomagającymi nieprofesjonalnie) – najczęściej rodzicami, rzadziej dziećmi.
Według założeń partnerzy w rozmowie powinni być traktowani równorzędnie, a sensem prowadzenia trialogu jest wspólne, efektywne poszukiwanie najbardziej skutecznych form terapii i opieki dla danej osoby. 
Początki trialogu miały miejsce wraz z powstaniem tzw. seminariów o psychozie, które tworzyli byli pacjenci opieki psychiatrycznej (usposobieni krytycznie do swojej choroby) i niekonwencjonalnie podchodzący do tematu profesjonaliści.

</doc>
<doc id="4409204" url="https://pl.wikipedia.org/wiki?curid=4409204" title="Aleksandr Woronow">
Aleksandr Woronow



</doc>
<doc id="4409205" url="https://pl.wikipedia.org/wiki?curid=4409205" title="Kościół św. Wawrzyńca w Starym Dłutowie">
Kościół św. Wawrzyńca w Starym Dłutowie

Kościół świętego Wawrzyńca – rzymskokatolicki kościół parafialny należący do dekanatu żuromińskiego diecezji płockiej.
Jest to świątynia wzniesiona w latach 1894-1895 według projektu architekta Stefana Szyllera. Budowla stylem nawiązuje do neorenesansu. Świątynia została konsekrowana w 1905 roku przez biskupa Apolinarego Wnukowskiego.
Kościół został wybudowany z czerwonej cegły i kamienia na nieregularnym planie i posiada skomplikowaną bryłę z licznymi detalami architektonicznymi. Przylegająca do bocznej ściany korpusu wieża została wzniesiona u jego szczytu i jest zwieńczona spiczastym dachem hełmowym.
Do wyposażenia świątyni należą m.in. ołtarz główny zaprojektowany przez Szyllera, a także realistyczny obraz Matki Boskiej.

</doc>
<doc id="4409207" url="https://pl.wikipedia.org/wiki?curid=4409207" title="Metody (Ostojić)">
Metody (Ostojić)

Metody, imię świeckie Ljubisza Ostojić (ur. 1976 w Sarajewie) – biskup Serbskiego Kościoła Prawosławnego.
Życiorys.
W 2005 został wyświęcony na diakona. Święcenia kapłańskie przyjął w 2008, a w 2013 uzyskał godność archimandryty. Chirotonię biskupią otrzymał 22 lipca 2018 jako wikariusz metropolii Czarnogóry i Przymorza z tytułem biskupa Dioklei. W 2021 r. przeniesiony na katedrę budimlańsko-nikšicką.

</doc>
<doc id="4409216" url="https://pl.wikipedia.org/wiki?curid=4409216" title="Paisjusz (Larendzakis)">
Paisjusz (Larendzakis)

Paisjusz, imię świeckie Dimitrios Larendzakis (ur. 1978 w Heraklionie) – grecki duchowny prawosławny w jurysdykcji Patriarchatu Konstantynopolitańskiego, biskup pomocniczy metropolii Austrii i egzarchatu Węgier.
Życiorys.
W 1998 r. złożył wieczyste śluby mnisze i przyjął święcenia diakońskie. W 2000 r. został wyświęcony na kapłana oraz uzyskał godność archimandryty. W latach 2015–2016 usługiwał w Patriarchacie Aleksandryjskim. W 2016 r. został protosinglem metropolii Austrii i egzarchatu Węgier. 29 sierpnia 2018 r. wybrany biskupem pomocniczym tejże administratury, z tytułem biskupa Apamei. Chirotonia odbyła się 20 października 2018 r. w soborze Świętej Trójcy w Wiedniu.
Hierarcha rezyduje w Budapeszcie, skąd zarządza węgierską częścią administratury (egzarchatem).

</doc>
<doc id="4409217" url="https://pl.wikipedia.org/wiki?curid=4409217" title="Krytyk teatralny">
Krytyk teatralny



</doc>
<doc id="4409219" url="https://pl.wikipedia.org/wiki?curid=4409219" title="Stanisław Tomczyszyn">
Stanisław Tomczyszyn

Stanisław Tomczyszyn (ur. 26 sierpnia 1959 w Żaganiu) – polski samorządowiec i nauczyciel. Od 2007 członek zarządu województwa lubuskiego, od 2014 w randze wicemarszałka.
Życiorys.
Ukończył studia z historii na Wydziale Humanistycznym Wyższej Szkoły Pedagogicznej w Zielonej Górze. Został absolwentem studiów podyplomowych: z nauczania historii na WSP w Zielonej Górze, z organizacji i zarządzania szkołą na Politechnice Zielonogórskiej, a także na Wydziale Finansów i Bankowości Wyższej Szkoły Bankowej w Poznaniu. Ukończył również kursy z wykorzystania technologii informacyjnej w szkole.
Od 1983 do 1984 pracował w Zarządzie Wojewódzkim Związku Młodzieży Wiejskiej w Zielonej Górze. Następnie w 1984 rozpoczął pracę nauczyciela historii w Szkole Podstawowej w Jabłonowie, od 1992 do 2007 był jej dyrektorem. Uzyskał pierwszy stopień specjalizacji zawodowej z nauczania historii, został także egzaminatorem w zakresie sprawdzianu po szkole podstawowej w Okręgowej Komisji Egzaminacyjnej w Poznaniu.
Działacz Polskiego Stronnictwa Ludowego. W trakcie kadencji 1994–1998 zasiadał w radzie gminy Brzeźnica oraz był wiceprzewodniczącym Sejmiku Samorządowego Województwa Zielonogórskiego. Współzałożyciel, a później przewodniczący Stowarzyszenia na Rzecz Promocji i Rozwoju Województwa Zielonogórskiego. Był również prezesem Klubu Sportowego LZS „Błękitni” Jabłonów. W 2002 i 2006 bez powodzenia ubiegał się o wybór do sejmiku lubuskiego z listy PSL. Uzyskiwał mandat radnego w kolejnych wyborach w 2010 (w miejsce wybranego na burmistrza Szprotawy Józefa Rubachy), 2014 i 2018.
W grudniu 2007 został wybrany na członka zarządu województwa lubuskiego z ramienia Polskiego Stronnictwa Ludowego, utrzymując stanowisko w 2010. 1 grudnia 2014 awansowany na wicemarszałka województwa, odpowiedzialnego za nadzór nad Departamentem Rolnictwa, Zasobów Naturalnych, Rybactwa i Rozwoju Wsi, Departamentem Środowiska oraz Departamentem Programów Rozwoju Obszarów Wiejskich. 22 listopada 2018 ponownie wybrany na wicemarszałka.
W 2001, 2011, 2015 i 2019 bezskutecznie kandydował do Sejmu.
Odznaczenia.
Odznaczony Srebrnym (2003) i Złotym (2015) Krzyżem Zasługi.
Życie prywatne.
Syn Michała i Heleny. Żonaty, ma jedno dziecko. Mieszka w Chotkowie.

</doc>
<doc id="4409220" url="https://pl.wikipedia.org/wiki?curid=4409220" title="Rejstówka (przysiółek)">
Rejstówka (przysiółek)



</doc>
<doc id="4409229" url="https://pl.wikipedia.org/wiki?curid=4409229" title="Dymitr (Rađenović)">
Dymitr (Rađenović)

Dymitr, imię świeckie Savo Rađenović (ur. 12 listopada 1976 w Cetyni) – duchowny Serbskiego Kościoła Prawosławnego, od 2018 biskup zahumsko-hercegowiński i nadmorski.
Życiorys.
W 2003 złożył śluby zakonne w monasterze Tvrdoš. Rok później został wyświęcony na hierodiakona. Święcenia kapłańskie przyjął w 2005. Chirotonię biskupią otrzymał 23 września 2018.

</doc>
<doc id="4409231" url="https://pl.wikipedia.org/wiki?curid=4409231" title="Gunnar Hámundarson">
Gunnar Hámundarson

Gunnar Hámundarson (ur. 940 w Fludir, zm. 992 w Hlíðarendi) – islandzki wódz żyjący w X wieku. Mieszkał w Fludir. Znany również jako Gunnar z Fludir. Występuje w sadze o Njálu jako jeden z głównych bohaterów. Zginął podczas obrony własnego domu w 992 roku. Gunnar Hámundarson jest jednym z najbardziej podziwianych bohaterów islandzkich sag. Utożsamiany jest jako osoba heroiczna oraz lojalna.
Rodzina i pochodzenie.
Gunnar Hámundarson urodził się w Fludir w 940 roku. Był synem Hámundra Gunnarssona i Rannveigy Sigfúsdóttur. Gunnar Hámundarson miał dwóch braci – Kolskeggra i Hjörtra oraz jedną siostrę o imieniu Arngunnr, która wyszła za Hróara Tungugoði. W 975 roku Gunnar ożenił się z Hallgerðr Höskuldsdóttir z Höskuldsstaðir. Był jej trzecim mężem. Hámundarson wraz z małżonką mieli trzech synów – Högniego, Graniegon oraz Hámundura. Gunnar Hámundarson, jak większość Islandczyków w X wieku, wierzył w nordyckie bóstwa.
Gunnar Hámundarson w Njáls saga.
Saga o Njálu opisuje Gunnara Hámundarsona jako potężnego wojownika, niezwyciężonego w walce. Autor sagi przypisuje Gunnarowi dzielność, męstwo i uczciwość. W sadze znajduje się opis potyczki, w której brał udział Hámundarson:
Hámundarson był wysportowanym, silnym mężczyzną. W Njáls saga znajduje się fragment o jego sprawności fizycznej:
Gunnar był zamieszany w wiele sporów, które próbował zakończyć za pomocą negocjacji, jednakże pomimo braku innych metod uciekał się do przemocy. Pragnienie Hámundarsona, aby osiedlić się bez rozlewu krwi, sprawiło, że zaczął powątpiewać w swoje męstwo. Gunnar Hámundarson władał wieloma rodzajami broni białej. Najchętniej posługiwał się nordycką bronią o nazwie atgeir. Gunnar Hámundarson wziął udział w najeździe wikingów na Eysýsla, gdzie zdobył słynnego atgeira. Jego poprzednim właścicielem był Hallgrímur. Hámundarson był także wyśmienitym łucznikiem. Saga podaje, że potrafił niezwykle celnie miotać kamienie. Był również doskonałym pływakiem.Zachował się opis jego wyglądu zewnętrznego:
Gunnar jest jednym z najbardziej podziwianych bohaterów islandzkich sag. Utożsamiany jest jako człowiek heroiczny, energiczny, cnotliwy, a przede wszystkim lojalny.
Śmierć Gunnara Hámundarsona.
Gunnar Hámundarson zabił dwóch członków rodziny Gissur. Pomimo porady swojego przyjaciela Njálla Þorgeirssona nie uciekł z ojczyzny. Krewni zabitych zaatakowali dom Gunnara Hámundarsona. Legenda głosi, że Gunnarowi zerwała się cięciwa w jego łuku. Poprosił żonę o kilka włosów, w celu zrobienia nowej cięciwy. Hallgerðra odmówiła, urażona wcześniejszą kłótnią z małżonkiem. Hámundarson został zmuszony do walki na miecze, w trakcie której poległ.
Gunnar Hámundarson jako bohater literacki.
Gunnar Hámundarson jest archetypem islandzkiego patrioty, pomimo że jego bohaterskie czyny wydają się wyraźnie wyolbrzymione. Gunnar podziwiany jest z powodu bohaterstwa, dobroci i oddania własnej ojczyźnie.
Linki zewnętrzne.
Pełny tekst sagi o Njalu 

</doc>
<doc id="4409243" url="https://pl.wikipedia.org/wiki?curid=4409243" title="Miasta Krymu">
Miasta Krymu



</doc>
<doc id="4409245" url="https://pl.wikipedia.org/wiki?curid=4409245" title="Redfield (Teksas)">
Redfield (Teksas)

Redfield – jednostka osadnicza w Stanach Zjednoczonych, w stanie Teksas, siedziba administracyjna hrabstwa Nacogdoches.

</doc>
<doc id="4409252" url="https://pl.wikipedia.org/wiki?curid=4409252" title="South Toledo Bend">
South Toledo Bend

South Toledo Bend – jednostka osadnicza w Stanach Zjednoczonych, w stanie Teksas, siedziba administracyjna hrabstwa Newton.

</doc>
<doc id="4409254" url="https://pl.wikipedia.org/wiki?curid=4409254" title="Zbigniew Ziemba">
Zbigniew Ziemba

Zbigniew Jan Ziemba (ur. 22 czerwca 1976 w Piotrkowie Trybunalskim) – polski samorządowiec, nauczyciel i działacz partyjny, w latach 2006–2011 wicestarosta piotrkowski, od 2018 wicemarszałek województwa łódzkiego.
Życiorys.
Syn Jana i Jadwigi. Z wykształcenia i zawodu jest nauczycielem historii. Absolwent I Liceum Ogólnokształcącego im. Bolesława Chrobrego w Piotrkowie Trybunalskim. W 2000 ukończył studia dzienne magisterskie na kierunku historia na Wydziale Filologiczno-Historycznym Wyższej Szkoły Pedagogicznej w Częstochowie oraz studia licencjackie w zakresie poradnictwa zawodowego i pośrednictwa pracy na tej uczelni. Ukończył studia podyplomowe w Wyższej Szkole Gospodarstwa Krajowego oraz studia podyplomowe z zarządzania na Wydziale Zarządzania Akademii Ekonomicznej w Katowicach. 
Pracował jako dyrektor Zespołu Szkolno-Gimnazjalnego w Woli Krzysztoporskiej. Długoletni współpracownik środowisk kombatanckich min. Związkiem Kombatantów RP i Byłych Więźniów Politycznych i Światowego Związku Żołnierzy Armii Krajowej, Związku Byłych Żołnierzy KWP (odznaczony Medalem „Pro Memoria”, Złotym Krzyżem KWP i medalem Za Zasługi dla Związku Kombatantów RP i Byłych Więźniów Politycznych). W 2017 został zaproponowany na stanowisko wiceprezesa ds. technicznych w Przedsiębiorstwie Energetyki Cieplnej w Bełchatowie, jednak nominacja została zablokowana przez władze PEC.
Od 2004 działa w Prawie i Sprawiedliwości (pełniąc wiele funkcji i realizując powierzone zadania, m.in. jako członek Zarządu Okręgu nr 10, obecnie kieruje strukturami partii w powiecie piotrkowskim jako przewodniczący komitetu), w 2015 został sekretarzem komitetu terenowego partii w Piotrkowie Trybunalskim w miejsce Bartłomieja Misiewicza. Uchodzi za bliskiego współpracownika Antoniego Macierewicza. Kandydował w wyborach samorządowych do Rady Powiatu w Piotrkowie Trybunalskim w 2006, 2010 i 2014 (każdorazowo uzyskując mandat). W radzie powiatu był członkiem komisji: rewizyjnej, rolnictwa i rozwoju wsi oraz oświaty i ochrony zdrowia. Od 2006 jest członkiem NSZZ „Solidarność”.
W 2018 uzyskał mandat radnego sejmiku łódzkiego VI kadencji (z wynikiem 30 021 głosów). 22 listopada tego roku powołany na stanowisko wicemarszałka województwa łódzkiego. W 2019 bez powodzenia kandydował do Sejmu.
Prywatnie jest pasjonatem historii lokalnej. Jest autorem artykułów i książek opisujących przeszłość Ziemi Piotrkowskiej (m.in.: "Socjaliści w piotrkowskim magistracie: działacze Polskiej Partii Socjalistycznej w samorządzie miejskim Piotrkowa Trybunalskiego w latach 1919–1939", Piotrków Trybunalski: Naukowe Wydawnictwo Piotrkowskie przy Filii Uniwersytetu Humanistyczno-Przyrodniczego Jana Kochanowskiego, 2010, , ostatnio wydana: Ojczyzna to pamięć, Wydawnictwo WITKM, Kraków 2018, .

</doc>
<doc id="4409255" url="https://pl.wikipedia.org/wiki?curid=4409255" title="Richard Genzer">
Richard Genzer

Richard Genzer (ur. 20 grudnia 1966 w Pradze) – czeski aktor, tancerz, piosenkarz, gospodarz telewizyjny i komik.
Życiorys.
Ukończył Konserwatorium Tańca w Pradze. Po studiach zaczął pracować jako tancerz w grupie UNO, a następnie zaczął występować w musicalach. W 2000 roku wraz z Michałem Suchánekem, Josefem Cardą i Veroniką Žilkovą wystąpił w programie telewizyjnym Tele Tele. 
Życie osobiste.
Jego byłą żoną jest piosenkarka Linda Fink, z którą ma córkę i syna.
Bibliografia.
 

</doc>
<doc id="4409256" url="https://pl.wikipedia.org/wiki?curid=4409256" title="Incydent w Cieśninie Kerczeńskiej">
Incydent w Cieśninie Kerczeńskiej

Incydent w Cieśninie Kerczeńskiej – starcie militarne, które miało miejsce 25 listopada 2018 roku, kiedy okręty Marynarki Wojennej Ukrainy próbowały wpłynąć przez Cieśninę Kerczeńską z Morza Czarnego na Morze Azowskie. U wejścia do cieśniny zostały zatrzymane przez rosyjski tankowiec, zagradzający przejście pod Mostem Krymskim, a następnie zaatakowane przez siły Służby Pogranicznej Federalnej Służby Bezpieczeństwa i Marynarki Wojennej Federacji Rosyjskiej.
Wszystkie trzy ukraińskie okręty zostały przejęte przez Rosjan. Do niewoli trafiło 24 marynarzy, z których 6 zostało rannych w czasie ostrzału. Holownik „Jany Kapu” został przy tym poważnie uszkodzony.
W odpowiedzi na kryzys w Cieśninie Kerczeńskiej prezydent Ukrainy Petro Poroszenko zwołał w nocy z 25 na 26 listopada nadzwyczajne posiedzenie Rady Bezpieczeństwa Narodowego i Obrony w celu tymczasowego wprowadzenia stanu wojennego, który zatwierdziła Rada Najwyższa Ukrainy wieczorem 26 listopada. Był to najpoważniejszy kryzys w stosunkach rosyjsko-ukraińskich od początku 2015 roku.
Przebieg wydarzeń.
25 listopada 2018 roku okręty Marynarki Wojennej Ukrainy w składzie dwóch małych opancerzonych kanonierek „Berdiansk” i „Nikopol” oraz holownika „Jany Kapu” przeprowadzały planowane przejście z portu w Odessie do portu w Mariupolu nad Morzem Azowskim. Zgodnie ze standardami międzynarodowymi, w celu zapewnienia bezpieczeństwa żeglugi, strona ukraińska poinformowała wcześniej Rosjan o planowanej trasie. Jednak – niezgodnie z Konwencją NZ o prawie morza oraz umową bilateralną między Ukrainą i Federacją Rosyjską o współpracy w eksploracji Morza Azowskiego i Cieśniny Kerczeńskiej z 2003 roku – okręty patrolowe straży granicznej FSB („Don”, „Szmaragd”, „Mangusta” i „Sobol”) oraz korwety „Suzdalec” z rosyjskiej Floty Czarnomorskiej dokonały blokady, a następnie zbrojnego ataku wymierzonego w okręty Marynarki Wojennej Ukrainy.
Przebieg wydarzeń 25 listopada (wszystkie godziny podane wg czasu ukraińskiego, tj. UTC+3):
26 listopada szef straży granicznej FSB na Krymie Anton Łozowyj powiadomił, że przechwycone ukraińskie okręty zostały przetransportowane do portu w Kerczu. Również rano ukazały się zdjęcia tych statków w Kerczu. Nieco później pojawiły się zdjęcia rosyjskich żołnierzy zakrywających te okręty za pomocą siatek maskujących.
Straty stron.
Ukraina: w wyniku starcia wojska rosyjskie opanowały ukraiński holownik i dwie kanonierki. Przechwycone przez Rosjan okręty zostały odholowane do Kerczu. Rosjanie pojmali 23 ukraińskich marynarzy. Według danych Marynarki Wojennej Ukrainy sześciu marynarzy zostało rannych, z czego dwóch ciężko. Rosjanie poinformowali, że udzielili pomocy medycznej rannym jeńcom, a ich stan ocenili jako stabilny.
Ranni marynarze:
Rosja: prorosyjskie źródła doniosły, że po zderzeniu co najmniej dwa okręty patrolowe, „Don” i „Szmaragd”, będą wymagały napraw.
Konsekwencje.
Polityczne.
Po incydencie zostało zwołane nadzwyczajne posiedzenie ukraińskiej Rady Bezpieczeństwa Narodowego i Obrony, na którym przedyskutowano propozycję prezydenta Ukrainy Petra Poroszenki w sprawie wprowadzenia stanu wojennego na 60 dni. Przewodniczący Rady Najwyższej Ukrainy Andrij Parubij zwołał na poniedziałek 26 listopada o 16:00 czasu ukraińskiego nadzwyczajne posiedzenie parlamentu, na którym to posiedzeniu została przyjęta prezydencka propozycja wprowadzenia stanu wojennego na 30 dni w obwodach kraju graniczących z Rosją, Krymem, wybrzeżem Morza Azowskiego i Czarnego lub Naddniestrzem (gdzie stacjonują wojska rosyjskie), czyli: donieckim, ługańskim, charkowskim, sumskim, czernihowskim, zaporoskim, chersońskim, mikołajowskim, odeskim i winnickim.
Ukraina zwróciła się do ONZ z żądaniem natychmiastowego zwołania posiedzenia Rady Bezpieczeństwa ONZ. Również na żądanie Ukrainy zostało zwołane posiedzenie Rady Stałej OBWE.
Wojskowe.
26 listopada Siły Zbrojne Ukrainy i Służba Bezpieczeństwa Ukrainy zostały postawione w stan pełnej gotowości bojowej. Na intensywny tryb służby przeszła policja i straż graniczna.
Epilog.
7 września 2019 roku wszyscy ukraińscy marynarze powrócili na Ukrainę w ramach wymiany jeńców. 18 listopada 2019 roku Rosja oddała Ukrainie przechwycone okręty, w bardzo złym stanie technicznym i ograbione z całego wyposażenia.

</doc>
<doc id="4409259" url="https://pl.wikipedia.org/wiki?curid=4409259" title="Wydział Edukacji Muzycznej Uniwersytetu Kazimierza Wielkiego w Bydgoszczy">
Wydział Edukacji Muzycznej Uniwersytetu Kazimierza Wielkiego w Bydgoszczy

Wydział Edukacji Muzycznej Uniwersytetu Kazimierza Wielkiego w Bydgoszczy – jeden z 9 wydziałów Uniwersytetu Kazimierza Wielkiego w Bydgoszczy.
Historia.
Wydział Edukacji Muzycznej powstał 1 stycznia 2015 roku w ramach przekształcenia z istniejącego Instytutu Edukacji Muzycznej&lt;ref name="https://muzyka.ukw.edu.pl"&gt;&lt;/ref&gt;.
Kierunki kształcenia.
Wydział Edukacji Muzycznej prowadzi studia na kierunku Edukacja artystyczna w zakresie sztuki muzycznej w ramach następujących specjalności:
Struktura organizacyjna.
Katedra Dyrygentury.
Samodzielni pracownicy naukowi:
Katedra Wokalistyki, Instrumentalistyki i Teorii Muzyki.
Samodzielni pracownicy naukowi:
Władze Wydziału.
W kadencji 2020–2024:

</doc>
<doc id="4409270" url="https://pl.wikipedia.org/wiki?curid=4409270" title="Kristina Tkaczowa">
Kristina Tkaczowa

Kristina Aleksandrowna Tkaczowa (; ur. 19 marca 1999 r. w Ułan Ude) – rosyjska bokserka, brązowa medalistka mistrzostw świata, srebrna medalistka mistrzostw Europy. Występuje w kategorii powyżej 81 kg.
Kariera.
W czerwcu 2018 roku podczas mistrzostw Europy w Sofii zdobyła brązowy medal w kategorii powyżej 81 kg. Po zwycięstwie w półfinale z Lidią Fidurą przegrała w finale z Włoszką Flavią Severin 0:5. W listopadzie na mistrzostwach świata w Nowym Delhi zdobyła brązowy medal. W ćwierćfinale pokonała Uzbeczkę Guzal Ismatovą 3:2, a w półfinale przegrała z Turczynką Şennur Demir 0:5.

</doc>
<doc id="4409271" url="https://pl.wikipedia.org/wiki?curid=4409271" title="Berwyn Jones">
Berwyn Jones

Thomas Berwyn Jones (ur. 13 lutego 1940 w Rhymney w hrabstwie Monmouthshire, zm. 12 stycznia 2007 w Ross-on-Wye) – brytyjski lekkoatleta, sprinter, medalista mistrzostw Europy z 1962, później zawodnik rugby league.
Był Walijczykiem. W młodych latach grał w rugby union w lokalnym klubie Rhymney RFC, ale sukcesy odnosił w lekkoatletyce. Zdobył srebrny medal w biegu na 100 metrów na letniej uniwersjadzie w 1961 w Sofii.
Zdobył brązowy medal w sztafecie 4 × 100 metrów (w składzie: Alf Meakin, Ron Jones, Berwyn Jones i David Jones) na mistrzostwach Europy w 1962 w Belgradzie. Berwyn Jones startował również w indywidualnym biegu na 100 metrów, w którym odpadł w półfinale.
Startując w reprezentacji Walii zdobył brązowy medal w sztafecie 4 × 110 jardów (w składzie: David England, Ron Jones, Berwyn Jones i Nick Whitehead) na Igrzyskach Imperium Brytyjskiego i Wspólnoty Brytyjskiej w 1962 w Perth, a w biegu na 100 jardów odpadł w półfinale.
Był mistrzem Wielkiej Brytanii (AAA) w biegu na 100 jardów w 1963 i brązowym medalistą w 1962. Był również mistrzem Walii na 100 jardów w 1961 i 1962 oraz na 220 jardów w 1962.
Kilkakrotnie poprawiał rekord Wielkiej Brytanii w sztafecie 4 × 100 metrów do wyniku 39,7 s (23 sierpnia 1963 w Londynie).
Jego rekordy życiowe wynosiły: 9,6 s na 100 jardów, 10,3 s na 100 metrów i 21,6 s na 220 jardów.
W 1964 zrezygnował z uprawiania lekkoatletyki i zaczął wyczynowo grać w rugby league. W latach 1964–1966 trzykrotnie wystąpił w międzynarodowych meczach reprezentacji Wielkiej Brytanii przeciwko Francji. Grał w klubach Wakefield Trinity, Bradford Northern i St Helens. Zakończył karierę w 1969.

</doc>
<doc id="4409274" url="https://pl.wikipedia.org/wiki?curid=4409274" title="Kristina Tkaczewa">
Kristina Tkaczewa



</doc>
<doc id="4409277" url="https://pl.wikipedia.org/wiki?curid=4409277" title="Katri Raik">
Katri Raik

Katri Raik (ur. 26 października 1967 w Tartu) – estońska historyk, wykładowczyni akademicka, polityk i samorządowiec, w latach 2018–2019 minister spraw wewnętrznych.
Życiorys.
Absolwentka szkoły średniej w Tartu, a także studiów na Uniwersytecie w Tartu, na którym w 2004 doktoryzowała się w zakresie historii. W latach 1991–1999 pracowała w biurze rektora tej uczelni, kierowała też uniwersyteckim działem informacji. W latach 1999–2007 i 2009–2015 zajmowała stanowisko dyrektora Narva Kolledž, jednostki organizacyjnej Uniwersytetu w Tartu. W międzyczasie (2007–2009) pełniła funkcję zastępczyni sekretarza generalnego w resorcie edukacji i badań. W marcu 2015 została rektorem Estońskiej Akademii Nauk o Bezpieczeństwie.
26 listopada 2018 mianowana ministrem spraw wewnętrznych w rządzie Jüriego Ratasa. Zastąpiła Andresa Anvelta, który podał się do dymisji ze względów zdrowotnych.
W 2019 uzyskała mandat posłanki do Zgromadzenia Państwowego XIV kadencji. 29 kwietnia tegoż roku zakończyła pełnienie funkcji rządowej. W grudniu 2020 wybrana na burmistrza Narwy.

</doc>
<doc id="4409279" url="https://pl.wikipedia.org/wiki?curid=4409279" title="Andreas Glück">
Andreas Glück

Andreas Glück (ur. 8 marca 1975 w Münsingen) – niemiecki polityk, lekarz i samorządowiec, działacz Wolnej Partii Demokratycznej (FDP), poseł do landtagu Badenii-Wirtembergii, deputowany do Parlamentu Europejskiego IX kadencji.
Życiorys.
W 1995 uzyskał dyplom maturalny w rodzinnej miejscowości. W latach 1997–2004 studiował medycynę na Uniwersytecie w Tybindze. Specjalizował się w zakresie chirurgii, podjął pracę w klinice w Reutlingen.
W 1995 wstąpił do Wolnej Partii Demokratycznej. W 2009 został radnym miejskim w Münsingen, w 2014 objął urząd zastępcy burmistrza tej miejscowości. W 2011 i 2016 wybierany na posła do landtagu Badenii-Wirtembergii. W 2019 uzyskał mandat deputowanego do PE IX kadencji.

</doc>
<doc id="4409280" url="https://pl.wikipedia.org/wiki?curid=4409280" title="Tomasz Frischmann">
Tomasz Frischmann

Tomasz Frischmann (ur. 10 listopada 1972 we Wrocławiu) – polski administratywista; prezes oławskiej Powszechnej Spółdzielni Mieszkaniowej (2003-2014); radny miejski, burmistrz Oławy od 9 grudnia 2014 roku.
Życiorys.
Urodził się w 1972 roku we Wrocławiu, jednak swoje całe życie zawodowe i rodzinne związał z rodzinną Oławą, w której kolejno ukończył szkołę podstawową oraz Liceum Ogólnokształcące im. Jana III Sobieskiego. Po pomyślnie zdanym egzaminie maturalnym podjął studia na kierunku administracja na Wydziale Prawa, Administracji i Ekonomii Uniwersytetu Wrocławskiego, które ukończył zdobyciem tytułu zawodowego magistra. Po ukończeniu studiów podjął pracę w oławskiej Powszechnej Spółdzielni Mieszkaniowej. W 1998 roku został jej członkiem Rady Nadzorczej, a w 2003 roku prezesem.
W wyborach samorządowych w 2006 roku uzyskał mandat radnego w Radzie Miasta Oławy z ramienia Bezpartyjnego Bloku Samorządowego (BBS). Pracował w trzech komisjach Rady Miejskiej: Komisji Rewizyjnej, Komisji Gospodarki Komunalnej, Mieszkaniowej i Ochrony Środowiska oraz Komisji Kultury, Sportu, Rekreacji i Młodzieży. Cztery lata później ponownie wybrano go do rady miasta. Podczas wyborów z 2010 roku uzyskał najwięcej głosów w całym mieście ze wszystkich startujących kandydatów - 407. W Radzie Miejskiej pełnił w latach 2010-2014 funkcję jej wiceprzewodniczącego oraz przewodniczył Komisji Kultury, Sportu, Rekreacji i Młodzieży.
Od 2008 roku jest szefem Dolnośląskiego Stowarzyszenia Zarządców i Administratorów "DOSZAN", skupiającego zarządców nieruchomości, a także członek komisji etyki Polskiej Federacji Rynku Nieruchomości. W latach 2011–2013 powołany przez ministra infrastruktury do Komisji Odpowiedzialności Zawodowej Zarządców Nieruchomości. Należał do współorganizatorów lokalnych finałów Wielkiej Orkiestry Świątecznej Pomocy, członek stowarzyszenia Boks Team w Oławie. Propagator i organizator turniejów w koszykówkę uliczną Street Ball. 
W 2014 roku został wystartował jako kandydat BBS-u na urząd burmistrza Oławy, wygrywając w II turze ze Zdzisławem Brezdeniem z poparciem 53,55% głosów. W 2018 roku uzyskał reelekcję już w I turze wyborów z wynikiem 58,19% głosów. 
Jest żonaty. Małżonka Wioletta pracuje jako nauczyciel języka niemieckiego w Szkole Podstawowej nr 8 w Oławie. Mają syna Michała, urodzonego w 2001 roku.

</doc>
<doc id="4409287" url="https://pl.wikipedia.org/wiki?curid=4409287" title="Ron Jones">
Ron Jones

Imię i nazwisko Ron Jones nosili lub noszą m.in.:

</doc>
<doc id="4409290" url="https://pl.wikipedia.org/wiki?curid=4409290" title="Bernadeta Hordejuk">
Bernadeta Hordejuk

Bernadeta Justyna Hordejuk z domu Wardowska (ur. 30 listopada 1964 w Iławie) – polska urzędniczka samorządowa, od 2018 przewodnicząca sejmiku warmińsko-mazurskiego.
Życiorys.
Ukończyła Liceum Ogólnokształcące im. Stefana Żeromskiego w Iławie. Absolwentka Akademii Rolniczej w Szczecinie z 1988, później kształciła się w zakresie samorządu terytorialnego na Uniwersytecie Warszawskim. Studiowała również m.in. organizację i zarządzanie sportem. Od 1989 pracowała w Miejskim Przedsiębiorstwie Turystycznym w Iławie, a także w urzędzie miejskim. Później zajmowała stanowisko dyrektora Iławskiego Centrum Kultury oraz Iławskiego Centrum Sportu, Turystyki i Rekreacji. W latach 2006–2008 pełniła funkcję sekretarza miasta Iławy, następnie do 2011 była zastępczynią burmistrza Iławy. W 2011 została zatrudniona w Starostwie Powiatowym w Iławie. W 2014 bezskutecznie kandydowała do Parlamentu Europejskiego, a w 2019 ubiegała się o mandat poselski.
W 2006 wybrana na radną powiatu iławskiego. W 2010, 2014 i 2018 z listy Platformy Obywatelskiej uzyskiwała mandat radnej sejmiku warmińsko-mazurskiego. W listopadzie 2018 została nową przewodniczącą tego gremium.

</doc>
<doc id="4409313" url="https://pl.wikipedia.org/wiki?curid=4409313" title="Unrugowie">
Unrugowie

Unrugowie – polski ród szlachecki, wywodzący się z Dolnego Śląska, osiadły w Wielkopolsce od końca XVI wieku i uznany w 1613 roku; podzielił się na linię międzychodzką, bukowiecką, świniarską i kargowską. Stanowi gałąź rozpowszechnionego w Świętym Cesarstwie Rzymskim rodu Unruh, herbu własnego – czerwony lew wspięty w złotym polu, w klejnocie trzy pióra strusie nad hełmem w koronie.
Ród Unrugów przyczynił się do rozwoju Międzychodu i Kargowej. Liczni jego przedstawiciele, w kolejnych wiekach, pielęgnowali polski patriotyzm, piastowali urzędy państwowe, a przede wszystkim walczyli w szeregach Wojska Polskiego, wśród nich najwyższy rangą admirał Józef Unrug.
Protoplaści rodu.
Cały ród Unruh / Unrug według własnej tradycji wywodzi się z Alzacji i wziął nazwisko od swego zawołania bojowego: "Ohne Ruhe!" (z niem.: "Bez odpoczynku / spokoju!"). Nazwisko przybrało postać Unruhe ("Niespoczywający [w walce]", "Niespokojny"), a w średniowieczu zapisywano je też w formach: Unruh, Unrug, Unruge, Unrow, Unrowe, Unruwe, Unrw, Unrugh, Unruch, Unroh, Unru, Onru. Według jednej wersji swej tradycji ród datuje się od Karola Wielkiego. Zgodnie z inną jej wersją jego założycielem był młody młynarz Kurt, który mszcząc się za pohańbienie i śmierć matki, zbrojną grupą napadał na włości księcia Franków Eberharda III. Schwytany przez króla Ottona I, został wrzucony do klatki ze lwem, którego ogłuszył gołymi rękami. Ułaskawiony wyruszył pod wodzą Udona I von der Wetterau i Konrada Kurzbolda, kuzyna Konrada I, na wojnę ze zbuntowanym przeciw Ottonowi I Ebrehardem i sam zabił go w 939 roku. Za swoją wytrwałość w walce został przezwany Kurt Ohne Ruhe, a król nobilitował go i nadał herb z lwem. Następnie Kurt brał udział w kolejnych wojnach. Ostatecznie zamieszkał z żoną Elżbietą, córką hrabiego Goll, w nadanym mu zamku nad Łabą.
Ród Unruhe w średniowieczu był szeroko rozgałęziony w Rzeszy i Europie Środkowej. Liczne gałęzie posiadał na Łużycach, gdzie w 1339 roku Sigmund Johann von Unruh był kanclerzem Ziemi Żarskiej oraz w Czechach (od końca XII wieku), gdzie w 1304 roku notowany był kanclerz Johann von Unruh. W 1430 roku jacyś członkowie rodu przybyli do Nowej Marchii, prawdopodobnie wraz Hohenzollernami z Norymbergi. Ich potomkowie po rozbiorach osiedlili się w powiecie babimojskim, a gałąź ta wygasła pod koniec XIX wieku. Również w Prusach Wschodnich mieszkali Unruhowie. Jednak nie ma dowodów genealogicznych na pokrewieństwo polskich Unrugów pochodzących ze Śląska z tymi gałęziami, a także z innymi gałęziami śląskimi. Możliwe, że wszystkie one nie mają wcale wspólnego przodka osiadłego w Turyngii, jak głosi tradycja, ale są to odrębne rody złączone jednym herbem i zawołaniem, które stało się wspólnym nazwiskiem. Doktor medycyny Gerd von Unruh z Uniwersytetu w Bonn rozpoczął projekt badań genetycznych mężczyzn w całym rodzie, mający na celu ustalenie wzajemnych powiązań między gałęziami i wewnątrz nich.
Pierwszy z Unruhów w Polsce walczył w szeregach rycerstwa Bolesława III Krzywoustego przeciwko Henrykowi V w zwycięskiej wojnie polsko-niemieckiej 1109 roku. Jan Długosz w jednej z prac pisał, iż był on również posłem księcia polskiego do cesarza. "Almanach Gotajski" stwierdza wprost, że był to pierwszy, znany ze źródeł historycznych, Unruh / Unrug w ogóle. Pieśń rybałtów śląskich wspomina o udziale Unrugów po stronie polskiej w bitwie pod Opolem z Mongołami w 1241 roku.
W okresie rozbicia dzielnicowego Polski Unruhowie zamieszkiwali na Dolnym Śląsku. Wpierw osiedlili się w okolicach Brzegu, a następnie Kożuchowa. Ich szczególną siedzibą przez ponad 400 lat była Racula w księstwie głogowskim. Pierwsza wzmianka o niej pochodzi z 1315 roku i wymienia jako właściciela wsi Johanna von Unruha, który ufundował w niej kościół pw. św. Mikołaja. Zamieszkiwała ją w większości ludność polska aż do XVIII wieku. Akta grodzkie z Poznania w 1336 roku również wzmiankują Jana Unruga z księstwa głogowskiego. Hannus Unru był dworzaninem księcia głogowskiego Henryka, a Jan Unruwe rzecznikiem rycerstwa głogowskiego. Dokument z 1357 roku z Żagania posiada pieczęć przedstawiającą najstarszy zachowany wizerunek herbu Unrugów.
W 1385 roku w Królestwie Polskim notowany był dziekan Piotr Unrug ze Śląska, a za nim podążyło kilku innych. Pochodzący z tej dzielnicy rycerze Hans i Peter Unruge walczyli pod Grunwaldem w 1410 roku po stronie krzyżackiej, jednakże cztery lata później przeszli na służbę króla polskiego Władysława Jagiełły. Nie wiadomo, czy mieli potomków. Piotr Hervest Unrow był dworzaninem i posłem króla Aleksandra Jagiellończyka i Zygmunta Starego, uczestniczył w walkach z Tatarami, m.in. w zwycięskiej bitwie pod Kleckiem w 1506 roku. Posłem Zygmunta Starego był również drugi przedstawiciel rodu Ernest Unrow.
W okresie reformacji Unruhowie z Raculi: Nickol i Hans przyjęli protestantyzm już w 1525 roku, pod wpływem proboszcza parafii św. Jadwigi w Zielonej Górze Pawła Lemberga i odtąd kościół w Raculi został siedzibą parafii ewangelickiej, związanej z dziejami rodu. Jan Unru notowany na Śląsku w 1300 roku i utożsamiany z raculskim Johannem von Unruh, jego syn Hannus oraz wnuk wójt Niczek (Mikołaj) Unrow (zm. 1416), żonaty z córką wicesędziego poznańskiego Wawrzyńca Będlewskiego herbu Łodzia, byli w prostej linii przodkami Christopha / Krzysztofa (1550-1622), protoplasty rodu Unrugów w Wielkopolsce.
Christoph von Unruh (1550-1622), zamieszkały w Żabnie, w Raculi poślubił Annę von Promnitz herbu Promnicz z Dzietrzychowic, z możnego rodu dolnośląskiego, która wniosła w posagu ogromny majątek w złocie. Z powodu przynależności do wspólnoty protestanckiej, poszukując wolności religijnej, wraz z rodziną opuścił Śląsk, będący już pod panowaniem Austrii i tak jak inni współwyznawcy, przybył do Rzeczypospolitej. W 1597 roku za 45 tys. talarów kupił od Jana hrabiego Ostroroga, wspierającego protestantów, klucz międzychodzki, czyli miasto Międzychód ze wsiami: Wielowieś, Muchocin, Dzięcielin, Mokrzec, Kaplin, Mierzyn, Radgoszcz, Strychy i Świniary. Do roku 1599 zbudował zamek w Międzychodzie nad Jeziorem Miejskim (koło dzisiejszej ul. Zamkowej), który stał się główną siedzibą pierwszej polskiej linii rodu. Jego założycielem został jako Christoph von Unruh der Uhrältere (Krzysztof Unrug Najstarszy). W 1613 roku od króla Zygmunta III Wazy otrzymał indygenat i udostojnienie herbu. W dokumencie potwierdzenia zapisano jego nazwisko w formie: "Christopherus von Unrug". Zmarł w gnieździe rodowym w Raculi. Według jednych publikacji miał jedną córkę: Barbarę Karską-Sczaniecką, według innych dwie: Sydonię von Braun-Steinberg i Annę Broniewską, a także trzech synów: Christopha, Georga i Balthasara.
Potomkowie Balthasara (1582-1634), w kolejnych pokoleniach dziedziczący Świniary, Strychy i Grochów, nie wyróżnili się licznie w źródłach historycznych szczególną służbą dla Rzeczypospolitej. Bracia Krzysztof i Adam Fryderyk walczyli jako polscy oficerowie w wojnie północnej (1700 -1721). Ludwik Filip (ok. 1703-1740) syn Baltazara Unruga (1655-1722) syna Adama Abrahama chorążego czarnkowskiego, był starostą gnieźnieńskim. Później przeniósł się do Nowej Marchii i został leutnantem armii Królestwa Prus. Poległ w bitwie pod Małujowicami. Jego syn Karl Philipp von Unruh (1731-1805) dosłużył się stopnia generała porucznika tej armii. Syn jego Karl von Unruh (1786-1852) również został generałem porucznikiem i gubernatorem wojskowym Fryderyka Wilhelma. Córka Dorothea Christiana Modeste (1781-1854) wyszła za grafa Wilhelma Ernesta zur Lippe-Biesterfeld (1777-1840). Ich praprawnukiem w prostej linii był książę Niderlandów Bernhard zur Lippe-Biesterfeld ojciec byłej królowej Beatrycze. Potomkiem Balthasara był też Karl Friedrich Stephan von Unruh (1845-1898), w latach 1883–1898 poseł do parlamentu pruskiego z okręgu koszalińskiego. Krzysztof Zygmunt (1677-1747), prawnuk Balthazara, zaczął pisać kronikę rodzinną od 1740 roku, która jest do dziś zachowana. W piątym pokoleniu linia świniarska uległa całkowitej germanizacji, a w ciągu XIX wieku wszystkie jej odgałęzienia wygasły po mieczu.
Potomkowie Georga / Jerzego (1580-1652): synowie Krzysztof i Aleksander oraz liczni przedstawiciele ich linii w następnych pokoleniach przez cztery stulecia brali aktywny udział w polskim życiu narodowym, piastując urzędy, a przede wszystkim walcząc w szeregach różnych formacji Wojska Polskiego. Ponadto choć ich krewni na Śląsku posiadali spore dobra i byli szlachtą tytularną, rzadko polskie linie Unrugów decydowały się na koligacje ze szlachtą śląską, starając się częściej wiązać rodzinnie z wielkopolskimi elitami. Teodor Żychliński, autor "Złotej Księgi Szlachty Polskiej" tak scharakteryzował polską gałąź Unrugów:
Wielu spośród kolejnych członków rodu od Krzysztofa Najstarszego do rozbiorów, a nawet po nich, stosowało polską pisownię nazwiska: Unrug. Świadczą o tym zbiory dokumentów, np. "Volumina Legum" i "Teki Dworzaczka" oraz ich własnoręczne podpisy w listach. Także Carl Günther Ludovici (1707–1778), w swej największej encyklopedii niemieckiej XVIII wieku "Grosses vollständiges Universal-Lexicon" stwierdził:
Wbrew temu we współczesnych publikacjach w języku polskim jest obecna maniera nadużywania niemieckiej formy imion i nazwiska odnośnie do ich wszystkich. Np. Stefan Petriuk powstanie formy Unrug suponuje dopiero w 1848 roku od Henryka Kajetana Maurycego. Tymczasem Oswald Pietruski, w swym "Poczcie Elektorów Królów Polskich", w 1843 roku pisał coś wręcz przeciwnego:
Linia międzychodzka.
Krzysztof Unrug (1624-1689), syn Georga / Jerzego (1580-1652) i kolejny dziedzic Międzychodu, używał obu pisowni imienia i nazwiska. Był sekretarzem królowej Ludwiki Marii i członkiem polskiego poselstwa na rokowania w Münsterze w 1648 roku. W 1649 roku walczył w obronie Zbaraża w stopniu rotmistrza, w 1651 roku wyróżnił się w bitwie pod Beresteczkiem. Podczas potopu szwedzkiego w 1655 roku przeszedł na stronę wroga z motywów religijnych, lecz potem zrehabilitował się, w 1658 roku goszcząc w Międzychodzie króla Jana Kazimierza, a rok później wystawiając regiment piechoty, którego został pułkownikiem i walcząc ze Szwedami oraz Rosjanami do 1660 roku, m.in. w bitwie pod Połonką. Następnie był starostą gnieźnieńskim i wałeckim oraz komisarzem do spraw delimitacji granicy Rzeczypospolitej z Brandenburgią. W 1685 roku był posłem na sejm.
Znacznie powiększył rodzinne posiadłości, kupując m.in. miasta: Trzciel, Poniec i Skoki oraz Nowy Tomyśl. Na gruntach zakupionej przez ojca od Żychlińskich wsi Kargowa w latach 1641–1653 zbudował miasto, które nazwał Unrugowo / Unruhstadt oraz nowy zamek. Łącznie posiadał 42 wsie. Był żonaty dwukrotnie: z Marią Anną Broniewską herbu Leliwa (zm. 1664) córką Hieronima Broniewskiego i Bogumiłą Jaskólecką herbu Zaremba. Z Marią miał ośmioro dzieci, a z Bogumiłą dwanaścioro. Wśród jego potomków wyróżnili się szczególnie w służbie Rzeczypospolitej:
Kasper Niesiecki w swym "Herbarzu Polskim" wymienia członków rodu o niekreślonym pokrewieństwie, nieznanych w innych publikacjach. Są to: Wojciech żonaty z Heleną grafówną Nostycz i Bernard żonaty z Marią Eleonorą grafówną Metternich (ok. 1660) oraz pełniący urzędy:
Unrugowie uczestniczyli w elekcjach królów polskich. W spisach głosujących wymienionych jest kilku z nich. Na Jana III Sobieskiego w 1674: Krzysztof na Międzychodzie Unrug starosta gnieźnieński, Jan Krzysztof Unrug i Władysław Unrug z Międzychodu. Na Augusta II w 1697: Unrug starościc wałecki, Jerzy Unrug, Krzysztof Unrug, Bogusław Unrug starosta gnieźnieński i Jerzy Unrug wojski wschowski. Na Stanisława Augusta Poniatowskiego w 1764: Alexander Unrug starosta zelegniewski i Piotr Władysław Unrug.
Sejm w roku 1768 zajął się kwestią odszkodowania Unrugom za straty poniesione w wyniku niesprawiedliwego wyroku na Zygmunta Unruga. W uchwale postanowił:
W związku z zagarnięciem Czarnego przez Prusy w wyniku I rozbioru, Sejm Rozbiorowy w 1775 roku zadecydował o wypłaceniu Alexandrowi Unrugowi zadośćuczynienia w kwocie 45 tys. złotych polskich.
W ciągu kolejnych dziesięcioleci XVIII wieku Unrugowie linii międzychodzkiej stopniowo wracali do niemieckiej kultury. Równocześnie coraz bardziej nieumiejętnie zarządzali majątkami. Wskutek tego, z powodu kłótni i długów w 1790 roku sprzedali dziedzictwo Międzychód Karolowi Mielęckiemu herbu Ciołek, szambelanowi króla Stanisława Augusta Poniatowskiego, za 160 tysięcy talarów reńskich. Dziesięć lat wcześniej kupił on już od potomków Balthazara majątek Rozbitek, który do rodu wniosła w posagu Ewa Eleonora Szlichtyng-Bukowiecka. Wkrótce po II rozbiorze Polski majątek Miedzychód zmienił właścicieli, a w 1816 roku przeszedł w ręce państwa pruskiego. Sto lat później zamek został wyburzony.
Także cały majątek Kargowa, w wyniku życia ponad stan Jana Moritza Unruga (1770-1836), syna Aleksandra Unruga, był tak zadłużony, że rząd pruski w 1828 roku objął nad nim kontrolę, a po jego śmierci przejął na własność skarbu państwa. Pierwszy jego syn Moritz Wilhelm (1804-1842) był wyższym urzędnikiem pruskim w Münsterze, Frankfurcie nad Menem i Karlsruhe, a drugi Eduard Severin Oswald (1809-1874) leutnantem w 2 Pułku Kawalerii Gwardii w Erfurcie oraz podskarbim Hohenzollernów na zamku Eller koło Düsseldorfu. Linię kargowską po mieczu zakończył syn Moritza Wilhelma, Ludwig Heinrich Friedrich (ur. w 1833), asesor sądowy, który w Koblencji poślubił Annę von Dockum-Dolffs (ur. w 1840) i miał z nią jedną córkę Luise (ur. w 1863).
Potomkowie Krzysztofa Unruga pod zaborem pruskim, po mieczu pochodzący jedynie od Krzysztofa Piotra (1742-1811), syna Władysława (1698-1749), ostatecznie ulegli wtórnej germanizacji. Byli to von Unruhowie dziedziczący Mniszki, Tuczępy, Miłostowo, Ulejno oraz Górowo. Z nich wywodził się niemiecki generał Walter von Unruh (1875-1945), urodzony w Mniszkach, który usiłował nakłonić adm. Józefa Unruga, przebywającego w oflagu, do wstąpienia w szeregi Kriegsmarine i Peter Christoph Hugo Anatol von Unruh (1920-1941), który jako żołnierz poległ pod Pskowem. W latach 1945-1955 Unruhowie tej linii opuścili Polskę. Obecnie w kiedyś wzorowo prowadzonym, a dziś zabytkowym folwarku w Mniszkach mieści się skansen. Wśród potomków zamieszkałych w Niemczech wyróżnił się społecznie, urodzony w Mniszkach, Georg Christoph von Unruh (1913-2009) profesor nauk prawnych, zajmujący się też historią rodu Unrugów. Jego syn Werner Klaus również jest profesorem prawa. Christoph-Nikolaus Rudolf von Unruh, prawnik z najmłodszego pokolenia linii międzychodzkiej, założył stronę domową rodu Unrugów: Unrug.de.
Linia bukowiecka.
Aleksander Unrug (1628-po 1682), młodszy syn Georga /Jerzego (1580-1652) i wnuk Krzysztofa Unruga Najstarszego, w 1654 roku zakupił Bukowiec. Tam został założycielem trwałej linii polskiej rodu Unrugów, zwanej od jej pierwszej głównej siedziby linią bukowiecką. Pozostałe jego dobra, to: Pieski, Nowe Gorzycko, Gorzyń, Goślina i Skrzydlewo. Ożenił się z Urszulą Elżbietą Troską herbu Troska z Podlegórza (zm. w 1713). Miał z nią trzech synów i córkę. Podczas potopu szwedzkiego również początkowo poparł Szwedów, atakując z bratem pobliskie kościoły katolickie w Trzcielu, Pszczewie i Kamionnej, lecz potem zrehabilitował się i wypłacił odszkodowania rodzinom ofiar. Potomkowie jego stopniowo spolonizowali się całkiem, zachowując do poł. XIX wieku wyznanie kalwińskie.
Jerzy Sebastian Unrug (1666-1723), pierwszy syn Aleksandra i dziedzic Bukowca ożenił się z Anną Heleną Jaskólecką herbu Zaremba, z którą miał dwóch synów: Jerzego Sebastiana (młodszego) i Aleksandra. Ten pierwszy, podpułkownik polski, z pierwszą żoną Sabiną von Jugendreich Schöningen miał syna Aleksandra Zygmunta, żonatego z Karoliną von Wedel, który został adiutantem księcia Anhalt-Dessau Leopolda III. Drugą żoną Jerzego Sebastiana (młodszego) została Eleonora, córka Bogusława Unruga z Międzychodu (1661-1725), wnuczka Sybilli, siostry ciotecznej ostatniego władcy z dynastii Piastów, księcia legnicko-wołowsko-brzeskiego Jerzego IV Wilhelma. Ich syn Ludwik Bogusław, żonaty z Heleną Sabiną Dzierżanowską miał jedyną córkę Joannę Elżbietę (ur. ok. 1760), którą poślubił Fryderyk Sebastian Teofil Unrug (1734-1802), podkomorzy króla Stanisława Augusta Poniatowskiego, właściciel Dzięczyny i Ziemlina, drugi syn Aleksandra Unruga (1704-1773), również podkomorzego królewskiego, drugiego syna Jerzego Sebastiana Unruga (1666-1723) z pierwszą żoną Heleną Beatą Bronikowską herbu Osęk (drugą była Joanna Krystyna Szarlota Troska).
Fryderyk Sebastian Teofil Unrug (1734-1802) i Joanna Elżbieta Unrużanka mieli trzy córki: Joannę Karolinę, która wyszła za generała pruskiego hrabiego Kalkreuth, Wilhelminę Filipinę poślubioną hrabiemu von Unruh z gałęzi niemieckiej i trzecią, która została żoną polskiego generała Mojaczewskiego. Mieli też jednego syna – Henryka Kajetana Maurycego (1791-1849), protoplastę polskich Unrugów wyznania katolickiego, będących też po kądzieli potomkami pierwszych władców Polski z dynastii Piastów.
Henryk Kajetan Maurycy Unrug (1791-1849), dziedzic Bukowca, Szołowa, Dzięczyny i Skrzydlewa, później też właściciel Wszołowa, żonaty z Anielą Teklą z domu Kurnatowską herbu Łodzia (1802-1849), szambelan króla Prus, żyjąc pod zaborem pruskim, używał wpierw niemieckiej formy imienia i nazwiska Heinrich Kajetan Moritz Graf von Unruh, lecz pod koniec życia urzędowo wrócił do polskiej. Początkowo był członkiem parafii ewangelicko-reformowanej w Żychlinie, ale w 1848 roku został pierwszym mężczyzną w rodzie Unrugów, który przeszedł na katolicyzm z żoną i częścią dzieci (jego córka Rozalia Potworowska uczyniła to dopiero ok. 1870 roku, a syn Józef pozostał ewangelikiem do końca życia). Był miłośnikiem twórczości Fryderyka Chopina, słuchał jego wczesnych koncertów w Dusznikach-Zdroju w 1826 roku. Trzy lata później w Żychlinie, podczas wesela Melanii Bronikowskiej i Wiktora Kurnatowskiego ze skoligaconych z Unrugami rodów, po występie zaproszonego na nie Chopina, Henryk Unrug włożył na głowę artysty gałązkę bluszczu przewiązaną wstążeczką, mówiąc: „Wieńczę talent i cnotę”. Adam Bogumił Helbich wspominał, iż „nastąpił potem długo trwający i ciągle wznawiany grzmot oklasków. Fryderykowi potoczyły się łzy po policzkach, a podobno w całem zgromadzeniu nie było nikogo z suchem okiem”. Henryk Kajetan Maurycy zmarł z żoną i trójką z jedenaściorga dzieci oraz kilkoma dalszymi krewnymi podczas epidemii cholery w Szołowie. Spośród ich synów, w służbie Polsce wyróżnili się:
Oprócz Kazimierza Unruga w powstaniu styczniowym poległo jeszcze dwóch przedstawicieli rodu: Jan Unrug i drugi, nieznanego imienia. Nie są znane ich związki z linią bukowiecką. Udział w polskich walkach powstańczych ściągnął na rodzinę represje zaborcy, m.in. Bukowiec został skonfiskowany przez rząd pruski. W latach 70. XIX wieku własnością Unrugów tej linii pozostawały jedynie folwarki: Szołów oraz Mełpin z Lubiatowem i Lutówkiem. Najmłodszy syn Henryka Kajetana, Henryk Unrug (1836-1903) wydzierżawił od hr. Jezierskiego klucz Ryki, gdzie specjalizował się w hodowli ryb, koni, krów, świń i owiec, odnosząc sukcesy na tym polu.
Podczas walk o niepodległość Ojczyzny, w II Rzeczypospolitej oraz w czasie II wojny światowej, służyli Polsce kolejni potomkowie synów Henryka Kajetana Maurycego Unruga (1791-1849).
Potomkowie Wiktora Edwarda Unruga (1831-1915), od którego pochodzą mieszkający w Polsce członkowie rodu Unrugów:
Spośród sześciorga dzieci Józefa Baltazara Unruga (1825-1903) dziedzica Wszołowa, wyróżnili się: Jan, Zygmunt i jego córka Jadwiga oraz wnuczki Aniela i Zofia:
Potomkowie Tadeusza Gustawa Unruga (1834-1907):
7 maja 1920 roku o godz. 6 rano szwadron Michała Unruga, jako pierwszy polski oddział, wkroczył do Kijowa. Witany był przez duchowieństwo prawosławne z wiernymi w uroczystej procesji, Radę Miasta i kilkudziesięciotysięczny tłum mieszkańców. Następnie por. Michał Unrug, rot. Włodzimierz Podhorski i por. Eugeniusz Święcicki z Pułku Jazdy Tatarskiej weszli do ratusza i złożyli wpis do "Złotej Księgi Miasta Kijowa", „w imieniu Najjaśniejszej Rzeczypospolitej Polskiej zajmując Gród Chrobrowy”.
Drzewo genealogiczne.
 Christoph von Unruh der Uhrältere / Krzysztof Unrug Najstarszy (1550-1622) ⚭ Anna von Promnitz / Anna Promnicz († 1621) 

</doc>
<doc id="4409314" url="https://pl.wikipedia.org/wiki?curid=4409314" title="Odbicie jasyru (obraz Józefa Brandta)">
Odbicie jasyru (obraz Józefa Brandta)

Odbicie jasyru (inne tytuły Jasyr, Odbicie jasyru. Bitwa pod Martynowem, Bitwa Koniecpolskiego z Tatarami pod Martynowem) – obraz olejny namalowany przez polskiego malarza Józefa Brandta w 1878, znajdujący się w zbiorach Muzeum Narodowego w Warszawie.
Opis.
5 czerwca 1624 Tatarzy krymscy pod wodzą Kantymira Murzy dokonali najazdu na ziemie Rzeczypospolitej od strony Wołoszczyzny na Pokucie celem zdobycia łupów i wzięcia ludności w jasyr. Tatarzy doszli aż do środkowej Małopolski, po czym widząc narastający opór polskiej ludności postanowili zawrócić. Dowodzący polskimi wojskami hetman polny koronny Stanisław Koniecpolski postanowił zebrać więcej sił i przygotować zasadzkę na wracających z łupami i jasyrem Tatarów na brodzie pod wsią Martynów na zachodniej Ukrainie.
Obraz Józefa Brandta przedstawia scenę odbicia polskich jeńców z obozu tatarskiego zwanego koszem, podczas bitwy pod Martynowem 20 czerwca 1624. Panoramicznie ujęty obóz wypełniony jest masą ludzi, w środku widoczna jest grupa oswobodzonych kobiet i mężczyzn którzy gwałtownymi gestami ujawniają swoje uczucia: radość z wolności miesza się z szokiem i wściekłością na Tatarów. Główna scena bitwy rozgrywa się na dalszym planie pośrodku, zaznaczona dymem unoszącym się nad walczącymi. Wokół widoczne są postacie rannych i zabitych, porzucone łupy, namioty, bydło i wielbłądy. Po lewej stronie widoczni są brodzący w wodzie uciekający jeźdźcy tatarscy. Horyzont zamykają łagodne wzgórza z ołowiano-szarym niebem a wyżej błękitnym. Plamy słonecznego światła wydobywają sceny z dalszego planu.

</doc>
<doc id="4409323" url="https://pl.wikipedia.org/wiki?curid=4409323" title="Transport w Reykjavíku">
Transport w Reykjavíku

Transport w Reykjavíku – system transportowy w stolicy Islandii Reykjavíku składający się z sieci drogowej, transportu autobusowego, terminala promowego oraz dwóch portów lotniczych.
Transport drogowy.
Przez Reykjavík przebiega większość głównych dróg znajdujących się na Islandii. Są to drogi nr 1 – główna droga okrążająca całą wyspę i łącząca Reykjavík z innymi regionami kraju; 40 łącząca miasto z miejscowością Garðabær; 41 biegnąca ze stolicy do Keflavíku, gdzie znajduje się port lotniczy; 49 przebiegająca jedynie na terenie Reykjavíku oraz 413 łącząca miasto z miejscowością Kópavogur i 430 łącząca miasto z miejscowością Hafravatn. Ponadto w stolicy wyspy znajduje się wiele wewnętrznych dróg lokalnych, a także nienumerowane arterie komunikacyjne łączące ze sobą dzielnice miasta. Ze względu na fakt, iż w regionie stołecznym Höfuðborgarsvæðið mieszka około 2/3 populacji Islandii, jedynie tutaj występuje gęstsza siatka ulic i szerokich alei komunikacyjnych. Na terenie Reykjavíku znajduje się wiele publicznych parkingów. Miasto podzielono na cztery strefy parkowania – od P1 do P4, które różnią się od siebie ceną za postój. 
Elektromobilność.
W Reykjavíku panują idealne warunki do rozwoju elektromobilności. Wpływają na to takie czynniki, jak wysokie koszty konwencjonalnych paliw, energia elektryczna pochodząca w 100% ze źródeł odnawialnych oraz fakt, iż większość podróży samochodem na terenie Islandii są to krótkie podróże na terenie miasta. W związku z tym władze miasta propagują takie środki transportu, budując stacje do ładowania samochodów elektrycznych. Dodatkowo wprowadzone zostały dodatkowe opłaty dla samochodów typu SUV, które charakteryzują się wysokim zużyciem paliwa. W 2017 r. 2% nowych samochodów zarejestrowanych na Islandii było w pełni elektrycznych, a kolejne 6,7% to tzw. hybrydy plug-in. Daje to drugi wynik w Europie, za Norwegią.
Komunikacja miejska.
Komunikacja miejska na terenie Reykjavíku opiera się wyłącznie na systemie autobusów miejskich. Za obsługę miejskich linii autobusowych w regionie stołecznym odpowiada przedsiębiorstwo Strætó. Wszystkie autobusy są pomalowane na żółto. Na terenie miasta kursuje 31 linii dziennych o numerach od 1 do 46, 6 linii nocnych o numerach od 101 do 111, a także uruchamiane przez przedsiębiorstwo linie komunikacyjne do sąsiednich miejscowości. Oprócz tego z Reykjavíku kursują autobusy międzymiastowe do dalszych miejscowości na Islandii, obsługiwane przez prywatnych przewoźników. Ponadto w centrum Reykjavíku znajduje się główny dworzec autobusowy na Islandii, z którego odjeżdżają dalekobieżne autobusy do innych miast wyspy. Pełnią one rolę jedynego lądowego środka transportu publicznego w państwie, gdyż na Islandii nie ma kolei.
Transport morski.
Reykjavik jest największym miastem portowym na Islandii. Znajdują się tu dwa porty: stare nadbrzeże w centrum miasta oraz usytuowany we wschodniej części terminal Sundahöfn. Stare nadbrzeże jest wykorzystywane głównie przez rybaków, a także przez zawijające do Reykjavíku statki pasażerskie. Port Sundahöfn jest natomiast największym w kraju terminalem cargo. 
Transport lotniczy.
W okolicach Reykjavíku znajdują się dwa porty lotnicze: Port lotniczy Reykjavík oraz Port lotniczy Keflavík.
Port lotniczy Reykjavík.
Port lotniczy Reykjavík (isl.: "Reykjavíkurflugvöllur", ang.: "Reykjavík Airport", kod IATA: RKV, kod ICAO: BIRK) znajduje się bezpośrednio na terenie miasta i obsługuje ruch krajowy oraz połączenia na Wyspy Owcze i Grenlandię.
Port lotniczy Keflavík.
Port lotniczy Keflavík (isl. "Keflavíkurflugvöllur", ang. "Keflavík International Airport", kod IATA: KEF, kod ICAO: BIKF) jest największym w Islandii portem lotniczym i obsługuje niemal cały ruch międzynarodowy. Jest zlokalizowane w miejscowości Keflavík ok. 50 km na południowy zachód od stolicy państwa. Dojazd z Reykjavíku do lotniska zapewnia droga nr 41 oraz kursujące autobusy rejsowe. Port w Keflavíku obsługuje loty do wielu państw europejskich, m.in. Niemiec, Norwegii, Wielkiej Brytanii, Polski, Włoch, czy też Hiszpanii, a także połączenia do Stanów Zjednoczonych i Kanady.

</doc>
<doc id="4409324" url="https://pl.wikipedia.org/wiki?curid=4409324" title="Dudu (Syria)">
Dudu (Syria)

Dudu (arab. ضوضو) – wieś w Syrii, w muhafazie Aleppo, w dystrykcie Afrin. W 2004 roku liczyła 186 mieszkańców.

</doc>
<doc id="4409328" url="https://pl.wikipedia.org/wiki?curid=4409328" title="Al-Ghizlan">
Al-Ghizlan

Al-Ghizlan (arab. الغزلان) – wieś w Syrii, w muhafazie Aleppo, w dystrykcie Afrin. W 2004 roku liczyła 154 mieszkańców.

</doc>
<doc id="4409329" url="https://pl.wikipedia.org/wiki?curid=4409329" title="Ad-Darwiszijja">
Ad-Darwiszijja

Ad-Darwiszijja (arab. الدرويشية) – wieś w Syrii, w muhafazie Aleppo, w dystrykcie Afrin. W 2004 roku liczyła 282 mieszkańców.

</doc>
<doc id="4409332" url="https://pl.wikipedia.org/wiki?curid=4409332" title="Halil">
Halil

Halil (arab. هليل) – wieś w Syrii, w muhafazie Aleppo, w dystrykcie Afrin. W 2004 roku liczyła 153 mieszkańców.

</doc>
<doc id="4409333" url="https://pl.wikipedia.org/wiki?curid=4409333" title="Al-Ghazlan">
Al-Ghazlan



</doc>
<doc id="4409334" url="https://pl.wikipedia.org/wiki?curid=4409334" title="Al-Hudżajdż">
Al-Hudżajdż

AL-Hudżajdż (arab. الحجيج) – wieś w Syrii, w muhafazie Aleppo, w dystrykcie Afrin. W 2004 roku liczyła 319 mieszkańców.

</doc>
<doc id="4409335" url="https://pl.wikipedia.org/wiki?curid=4409335" title="Maine Mariners">
Maine Mariners

Maine Mariners - amerykański klub hokeja na lodzie od sezonu 2018-19 występujący w lidze ECHL.
Zespół ma siedzibę w Portland (Maine) w stanie Maine, mecze domowe rozgrywa w Cross Insurance Arena. Zespół bierze udział w Północnej Dywizji Wschodniej Konferencji.
Drużyna zastąpiła Portland Pirates z AHL po tym jak ten klub został sprzedany grupie z Springfield. Springfield Thunderbirds zaczęli grać w sezonie 2016/17.
Historia.
Klub został założony w 1989 jako Anchorage Aces w lidzie PSHL. Pomiędzy 2003 i 2017, klub był znany jako Alaska Aces.
23 maja 2016, klub Portland Pirates został sprzedany i przeniesieny do Springfield w stanie Massachusetts i zostali nazwani Springfield Thunderbirds.
Grupa inwestorów kierowana przez byłych szefów Pirates, W. Godfrey Wood i Brad Church - ten drugi był także byłym graczem w Portland Pirates - ogłosiła zamiar umieszczenia klubu ECHL w Portland, aby wypełnić pustkę, zaczynając działalność już w 2017. Jednak postępy w realizacji planu utknęły w martwym punkcie, dopóki cztery grupy, z których żadna nie zaangażowała Wooda, złożyły własne wnioski pod koniec lutego 2017. Do 8 marca właściciele areny ograniczyli swój wybór do propozycji zgłoszonych przez Spectra i National Sports Services, przy czym obie grupy były zaangażowane w zarządzanie zespołami ligi ECHL w przeszłości.
W czerwcu 2017 Comcast Spectacor, spółka macierzysta Spectry oraz operatorzy Cross Insurance Arena i Philadelphia Flyers - założyciele i wieloletni klub afiliacyjny w NHL oryginalnego klubu Maine Mariners - nabyli prawa do nieaktywnego klubu ECHL, Alaska Aces. 15 czerwca liga zgodziła się na sprzedaż i przeniesienie klubu do Portland. Prezydent Philadelphia Flyers, Paul Holmgren, został prezesem zespołu, a były zawodnik Daniel Briere został managerem generalnym.
W sierpniu 2017 klub ogłosił pięciu finalistów na nazwę drużyny: Mariners, Watchmen, Lumberjacks, Puffins oraz Wild Blueberries. 
Nazwa "Mariners" wygrała i została ogłoszona publicznie 29 września. 29 listopada ujawniono logo i kolory klubu. 
17 lutego 2018 Mariners zatrudnili Riley Armstrong jako trenera. 9 kwietnia 2018 klub ogłosił, że będą związani afiliacyjne z New York Rangers z NHL oraz z Hartford Wolf Pack z AHL.
Mariners rozegrali swój pierwszy mecz w dniu 13 października 2018, przegrana 6-3 z Adirondack Thunder. Inauguracyjny mecz odbył się na domowym lodowisku w obecności 5291 kibiców.

</doc>
<doc id="4409336" url="https://pl.wikipedia.org/wiki?curid=4409336" title="Al-Dżabalijja">
Al-Dżabalijja

Al-Dżabalijja (arab. الجبلية) – wieś w Syrii, w muhafazie Aleppo, w dystrykcie Afrin. W 2004 roku liczyła 133 mieszkańców.

</doc>
<doc id="4409337" url="https://pl.wikipedia.org/wiki?curid=4409337" title="Rejon kirowohradzki">
Rejon kirowohradzki



</doc>
<doc id="4409338" url="https://pl.wikipedia.org/wiki?curid=4409338" title="Żajna Szekierbiekowa">
Żajna Szekierbiekowa

Żajna Kurmanbiekowna Szekierbiekowa (; ur. 17 grudnia 1989 r. w Szymkencie) – kazachska bokserka, srebrna i brązowa medalistka mistrzostw świata, srebrna medalistka igrzysk azjatyckich, złota medalistka mistrzostw Azji. Występowała w kategoriach od 51 do 54 kg.
Kariera.
Przygodę z boksem zaczęła w 2007 roku.
W 2010 roku zdobyła złoty medal mistrzostw Azji w Astanie w kategorii do 54 kg. W finale przegrała z Kim Hye-song z Korei Północnej. Tego samego roku uczestniczyła również na igrzyskach azjatyckich w Kantonie. Odpadła w pierwszej rundzie z Annią Albanią z Filipin.
Dwa lata później na mistrzostwach Azji w Ułan Bator przegrała z Japonką Ayaką Minową w ćwierćfinale. Podczas majowych mistrzostw świata w Qinhuangdao została wyeliminowana w pierwszej rundzie przez Brazylijkę Éricę Matos.
Na igrzyskach azjatyckich w Inczonie w 2014 roku zdobyła srebrny medal w kategorii do 51 kg. Po kolejnych zwycięstwach nad Japonką Tomoką Kugimiyą, Ri Hyang-mi z Korei Północnej i Mjagmardulamyn Nandinceceg z Mongolii przegrała w finale z Mary Kom z Indii. W 2015 roku nie dała rady pokonać w ćwierćfinale Chinki Ren Cancan podczas mistrzostw Azji w Ulanqab.
W maju 2016 roku przegrała w półfinale z Angielką Nicolą Adams, zdobywając brązowy medal mistrzostwach świata w Astanie. W ćwierćfinale pokonała Niemkę Azizę Nimani. Tym występem zapewniła sobie możliwość udziału w igrzyskach olimpijskich w Rio de Janeiro. Tam w rywalizacji kobiet do 51 kg przegrała w pierwszej swojej walce w ćwierćfinale z Francuzką Sarah Ourahmoune 0:3.
W 2018 roku na mistrzostwach świata w Nowym Delhi zdobyła srebrny medal. W ćwierćfinale pokonała Sandrę Drabik, a w półfinale – Japonkę Tsukimi Namiki. W finale zaś przegrała z Pang Chol-mi z Korei Północnej 0:5.

</doc>
<doc id="4409340" url="https://pl.wikipedia.org/wiki?curid=4409340" title="Dżalkama">
Dżalkama

Dżalkama (arab. جلقمة) – wieś w Syrii, w muhafazie Aleppo, w dystrykcie Afrin. W 2004 roku liczyła 172 mieszkańców.

</doc>
<doc id="4409343" url="https://pl.wikipedia.org/wiki?curid=4409343" title="Energetyka wodna w Islandii">
Energetyka wodna w Islandii

Energetyka wodna w Islandii – gałąź przemysłu islandzkiego zajmująca się pozyskiwaniem energii wód i jej przetwarzaniem na energię elektryczną. 
Hydroenergetyka pokrywa 73,1% krajowego zapotrzebowania na energię elektryczną. Islandia zajmuje 11. miejsce w Europie pod względem produkcji energii elektrycznej w hydroelektrowniach i 1. miejsce na świecie pod względem produkcji na 1 mieszkańca.
Warunki naturalne.
Ponad 10% wyspy pokrywają lodowce (największe z nich to Vatnajökull, Langjökull i Hofsjökull), z których wypływają liczne rzeki polodowcowe, jak np. Þjórsá, Jökulsá á Fjöllum, Hvítá, Skjálfandafljót, Jökulsá á Brú, czy też Tungnaá. Cechują się one dużym przepływem wody (do 100m3/s) oraz dużymi różnicami wysokości – od źródeł na wysokości kilkuset m n.p.m. do ujścia do oceanu. Takie czynniki w połączeniu z dużą liczbą wodospadów stanowią bardzo dobre warunki do rozwoju energetyki wodnej. Mimo to, ze względu na duże walory przyrodnicze, część rzek jest objęta ochroną i ich eksploatacja energetyczna jest zabroniona.
Potencjał hydroenergetyczny Islandii oszacowano na 184 TWh/rok, z czego wykorzystywanie 40 TWh/rok jest ekonomicznie opłacalne. Biorąc pod uwagę roczną produkcję energii elektrycznej pochodzącej z hydroelektrowni na Islandii, która wynosi 13,8 TWh (2017), wykorzystywane jest około 1/3 opłacalnego potencjału energetycznego.
Historia.
Pierwszą elektrownię wodną na Islandii otwarto w 1904 roku. Znajdowała się w okolicach Reykjavíku i miała moc 9 kW. Kolejną hydroelektrownię o nazwie Fjarðarselsvirkjun otwarto w 1913 roku, natomiast w roku 1921 do użytku została oddana elektrownia w Seyðisfjörður o mocy 1 MW. 
Kolejne inwestycje w hydroenergetykę nastąpiły w latach 50. XX wieku. Na rzece Sog otwarto dwie elektrownie w 1953 roku o mocy 31 MW i w 1959 roku o mocy 26,4 MW. Należały one częściowo do rządu Islandii i były pierwszymi inwestycjami energetycznymi w kraju z myślą o przemyśle. 
W 1965 roku rząd wspólnie z urzędem miasta Reykjavík założył spółkę energetyczną Landsvirkjun. W 1969 roku wspólnie wybudowali elektrownię o mocy 210 MW na rzece Þjórsá, która była szczególnie ważna dla powstającego wówczas w południowo-wschodniej Islandii przemysłu wydobycia i produkcji aluminium.
W 2002 r. 17% energii elektrycznej produkowanej na Islandii pochodziło z hydroenergetyki. W związku z tym rząd postanowił, że powinna powstać infrastruktura pozwalająca na uzyskiwanie kolenych 30 TWh rocznie z tego źródła. W 2009 r. Islandia zakończyła swój największy program hydroenergetyczny, oddając do użytku kompleks Kárahnjúka o mocy 690 MW. Projekt ten powstał głównie z myślą o kompleksie hutniczym w Reyðarfjörður.
Produkcja.
Według raportu International Hydropower Association, w Islandii w 2017 roku wyprodukowano 13,82 TWh energii elektrycznej pochodzącej z hydroenergetyki. Przy zapotrzebowaniu kraju na poziomie 19,2 TWh, zaspokaja to 73,1% zapotrzebowania energetycznego kraju. Elektrownie wodne w Islandii mają łączną moc 1986 MW. Jest to ok. 0,9% ogólnej mocy hydroenergetycznej Europy i plasuje Islandię na 24. miejscu w Europie pod względem łącznej mocy – trzy pierwsze miejsca zajmują Norwegia (31 837 MW), Turcja (26 681 MW) i Francja (25 517 MW). Reykjavík był jednym z trzech europejskich dużych miast (razem z Oslo i Bazyleą), w których ponad 70% energii elektrycznej zostało dostarczone z hydroenergetyki. Islandia jest też na 1. miejscu na świecie jeśli chodzi o produkcję energii elektrycznej z hydroenergetyki na jednego mieszkańca (42 MWh).
"Źródło:" 

</doc>
<doc id="4409344" url="https://pl.wikipedia.org/wiki?curid=4409344" title="Al-Hadżidż">
Al-Hadżidż



</doc>
<doc id="4409345" url="https://pl.wikipedia.org/wiki?curid=4409345" title="Dżalakma">
Dżalakma



</doc>
<doc id="4409352" url="https://pl.wikipedia.org/wiki?curid=4409352" title="Hydroelektrownia Kárahnjúkar">
Hydroelektrownia Kárahnjúkar



</doc>
<doc id="4409357" url="https://pl.wikipedia.org/wiki?curid=4409357" title="Grábrókarfell">
Grábrókarfell

Grábrókarfell – góra sąsiadująca z miasteczkiem Bifröst w regionie Vesturland.
Opis.
Góra ma 3500 lat i jest kraterem. Do najbliższego lodowca (jest to drugi pod względem wielkości lodowiec kraju - Langjökull) są 42 kilometry. Znacznie dalej jest trzeci - Hofsjökull. Góra znajduje się w rezerwacie przyrody Grábrókargígar.
Niespełna 400 m od góry znajduje się inna góra: Grábrók.

</doc>
<doc id="4409359" url="https://pl.wikipedia.org/wiki?curid=4409359" title="Grábrókarfell.">
Grábrókarfell.



</doc>
<doc id="4409360" url="https://pl.wikipedia.org/wiki?curid=4409360" title="Arabowszczyzna">
Arabowszczyzna

Arabowszczyzna (, "Arabouszczyna"; , "Arabowszczina") – agromiasteczko na Białorusi, w obwodzie brzeskim, w rejonie baranowickim, w sielsowiecie Horodyszcze, przy drodze republikańskiej .
Dawniej wieś i folwark. Istniała tu kaplica rzymskokatolicka należąca najpierw do parafii w Stołowiczach, a po jej skasowaniu przez władze carskie w wyniku represji popowstaniowych, do parafii w Kroszynie. W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.
23 maja 1996 roku w pobliżu wsi zginął ppłk. Uładzimir Karwat.

</doc>
<doc id="4409365" url="https://pl.wikipedia.org/wiki?curid=4409365" title="Lista odcinków serialu anime Haikyū!!">
Lista odcinków serialu anime Haikyū!!

Artykuł zawiera listę wszystkich wyemitowanych odcinków telewizyjnego serialu Haikyū!!, produkowanego na podstawie mangi autorstwa Haruichiego Furudate.
Według stanu na 18 grudnia 2020, wyprodukowano i wyemitowano łącznie 85 odcinków, wydano 5 odcinków specjalnych OVA oraz pokazano 4 filmy kompilacyjne.
Haikyū!! (2014).
Pierwszy sezon obejmuje adaptację tomów od 1 do 8 (rozdziały 1–71). Kolejne odcinki emitowane były na antenach MBS i TBS w każdy piątek o 17.00 (czasu japońskiego JST).
Haikyū!! Second Season (2015–2016).
Sezon drugi obejmuje adaptację tomów od 9 do połowy 17 (rozdziały 72–149). Kolejne odcinki emitowane były na antenach na antenach MBS, Tokyo MX, CBC i BS11, jednak premierowo odcinki emitowane były na antenie MBS w każdy piątek o 26.58 (czasu japońskiego JST).
Haikyū!! Karasuno Kōkō VS Shiratorizawa Gakuen Kōkō (2016).
Trzeci sezon obejmuje adaptację tomów od połowy 17 do 21 (rozdziały 150–190). Kolejne odcinki emitowane były na antenach MBS i TBS, CBC, RKB Mainichi Broadcasting, HBC, TBC oraz na kanałach BS-TBS, jednak premierowo odcinki emitowane były na antenie TBS w każdy piątek o 25.55 (czasu japońskiego JST).
Haikyū!! To The Top (2020).
Czwarty sezon obejmuje adaptację tomów od 22 do 33 (rozdziały 191–296). W porównaniu z poprzednimi sezonami, "Haikyū!! To The Top" podzielony został na dwie połowy, o czym poinformowano 29 listopada 2019. Dzień po emisji premierowego odcinka czwartego sezonu na oficjalnej stronie podano do informacji, że liczyć będzie 25 odcinków. 
Pierwsza połowa.
Pierwsza połowa (składająca się z 13 odcinków) emitowana była od 10 stycznia do 3 kwietnia 2020 na antenach MBS i TBS w paśmie Super Animeism w każdy piątek o 25.25 (czasu japońskiego JST).
Druga połowa.
Premiera drugiej połowy czwartego sezonu (składającej się z pozostałych 12 odcinków) planowana była pierwotnie na lipiec 2020, jednak 22 maja za pośrednictwem oficjalnej strony internetowej anime produkcja podała do informacji, że premiera została opóźniona bezterminowo. Produkcja uzasadniła tę decyzję „uwagą poświęconą środkom bezpieczeństwa przeciw rozprzestrzenianiu się pandemii COVID-19”. W numerze 32/2020 magazynu „Shūkan Shōnen Jump” (wydanym 13 lipca) ogłoszono, że premiera drugiej połowy odbędzie się w październiku antenach MBS, TBS oraz BS-TBS w paśmie Animeism, natomiast 16 sierpnia poinformowano, że premiera nastąpi ostatecznie 2 października, zaś premierowo odcinki emitowane będą na antenach MBS i TBS w każdy piątek o 26.25 (czasu japońskiego JST). Ostatni odcinek sezonu wyemitowany został 18 grudnia.
Filmy kompilacyjne.
Filmy kompilacyjne są powtórzeniem wydarzeń ujętych w mandze. Pierwsza dwa były wyświetlane w japońskich kinach w 2015 roku, zaś dwa kolejne – w 2017 roku.

</doc>
<doc id="4409367" url="https://pl.wikipedia.org/wiki?curid=4409367" title="Banquete">
Banquete

Banquete – jednostka osadnicza w Stanach Zjednoczonych, w stanie Teksas, siedziba administracyjna hrabstwa Nueces.

</doc>
<doc id="4409369" url="https://pl.wikipedia.org/wiki?curid=4409369" title="Sieć drogowa w Islandii">
Sieć drogowa w Islandii

Sieć drogowa w Islandii – sieć dróg znajdujących się na terenie Islandii zarządzanych przez państwowe przedsiębiorstwo Vegagerðin.
Drogi krajowe.
Drogi krajowe na Islandii () zgodnie z ustawą Althingu z 2007 r. zostały podzielone na 6 kategorii. Wszystkimi zarządza krajowe przedsiębiorstwo o nazwie (Islandzki Zarząd Dróg).
Drogi główne (S).
Drogi główne () stanowią podstawę systemu transportowego Islandii i mają zapewnić komunikację pomiędzy poszczególnymi regionami. W większości są to drogi asfaltowe, a w okolicy największych miast także dwujezdniowe. Na niewielkich odcinkach na obszarach wiejskich mogą być to drogi szutrowe.
Wyjątek stanowią drogi główne przebiegające przez wyżyny znajdujące się w centralnej części wyspy. Różnią się one od pozostałych dróg głównych przede wszystkim niewielką liczbą stacji benzynowych. Częściej są to także drogi jedynie szutrowe, a tylko na niektórych odcinkach wyasfaltowane.
Drogi boczne (T).
Drogi boczne () są to drogi, które przebiegają przez niezaludnione tereny. Łączą one drogi główne z innymi drogami głównymi, drogami górskimi, wioskami liczącymi poniżej 100 mieszkańców lub infrastrukturą taką jak port promowy, lotnisko, parki narodowe itp. Drogi boczne pełnią rolę logistyczną oraz turystyczną.
Drogi lokalne (H).
Drogi lokalne () stanowią uzupełnienie sieci dróg głównych oraz bocznych. Zapewniają dojazd do pojedynczych gospodarstw domowych, zakładów przemysłowych, elektrowni, szkół i innych obiektów. Są to drogi w większości nieutwardzone.
Drogi górskie (L, F).
Drogi górskie () są to drogi kołowe, których nie można zaliczyć do żadnej z powyższych kategorii. Prowadzą one przez góry lub wyżyny w centralnej części wyspy i są to wąskie nieutwardzone drogi bez przepraw mostami przez rzeki, czy też profilowania wysokości. Na drogach górskich obowiązuje wiele obostrzeń i zakazów obowiązujących w określonych porach roku. Na niektórych drogach istnieje zalecenie lub nawet wymóg jazdy z napędem na cztery koła (wtedy oznacza się je literą F).
Drogi zamknięte dla ruchu samochodowego.
Są to drogi, na których obowiązuje zakaz wjazdu samochodom, lecz są one wykorzystywane jako ścieżki piesze, do jazdy na rowerze lub turystyki konnej. Są one utrzymywane przez Islandzki Zarząd Dróg lub, w przypadku dróg prywatnych, przez ich właścicieli.
Numeracja dróg.
Na początku numeru każdej drogi znajduje się litera oznaczająca typ drogi (S – główna, T – boczna, H – lokalna, L – górska, F – z wymogiem napędu na cztery koła). Następna cyfra oznacza region, w którym przebiega. Kolejne cyfry (poza drogą nr 1) oznaczają rodzaj drogi. Drogi o numerze dwucyfrowym to główne trasy sieci dróg, natomiast drogi o numerach trzycyfrowych przebiegają na terenie jednego regionu. Drogi z czterema cyframi w numerze to drogi znaczenia lokalnego, a ich numery rzadko pojawiają się na znakach drogowych.
"Źródło:"
Tunele.
"Źródło:"
Połączenia promowe.
W niektórych regionach budżet państwa finansuje przeprawy promowe przez fiordy i zatoki, jeśli zasępują one niebezpieczne lub nieczynne zimą przeprawy drogowe. Taka sytuacja ma mijece na odcinkach:

</doc>
<doc id="4409370" url="https://pl.wikipedia.org/wiki?curid=4409370" title="Bernard Beckett">
Bernard Beckett

Bernard Beckett (ur. 1967) – nowozelandzki pisarz fikcji z gatunku young adult. W swoim dorobku ma zarówno powieści, jak i sztuki. Pracował jako nauczyciel w szkołach średnich ucząc dramatu, matematyki oraz języka angielskiego w Wellington. Aktualnie uczy w Hutt Valley High School w Lower Hutt.
Zadebiutował w 1999 powieścią "Lester".

</doc>
<doc id="4409373" url="https://pl.wikipedia.org/wiki?curid=4409373" title="La Paloma-Lost Creek">
La Paloma-Lost Creek

La Paloma-Lost Creek – jednostka osadnicza w Stanach Zjednoczonych, w stanie Teksas, siedziba administracyjna hrabstwa Nueces.

</doc>
<doc id="4409374" url="https://pl.wikipedia.org/wiki?curid=4409374" title="Ron Jones (lekkoatleta)">
Ron Jones (lekkoatleta)

Ronald „Ron” Jones (ur. 19 sierpnia 1934 w Aberdare, zm. 30 grudnia 2021) – walijski lekkoatleta, sprinter, medalista mistrzostw Europy z 1962.
Wystąpił w reprezentacji Walii na Igrzyskach Imperium Brytyjskiego i Wspólnoty Brytyjskiej w 1958 w Cardiff, gdzie zajął 5. miejsce w sztafecie 4 × 110 jardów i odpadł w ćwierćfinale biegu na 100 jardów.
Zdobył brązowy medal dla Wielkiej Brytanii w sztafecie 4 × 100 metrów (w składzie: Alf Meakin, Ron Jones, Berwyn Jones i David Jones) na mistrzostwach Europy w 1962 w Belgradzie.
Startując w reprezentacji Walii zdobył brązowy medal w sztafecie 4 × 110 jardów (w składzie: David England, Ron Jones, Berwyn Jones i Nick Whitehead) na Igrzyskach Imperium Brytyjskiego i Wspólnoty Brytyjskiej w 1962 w Perth, a w biegu na 100 jardów odpadł w półfinale.
Na igrzyskach olimpijskich w 1964 w Tokio zajął 8. miejsce w sztafecie 4 × 100 metrów. Sztafeta brytyjska biegła w składzie: Peter Radford, Ron Jones, Menzies Campbell i Lynn Davies. Odpadł w półfinale biegu na 100 metrów na mistrzostwach Europy w 1966 w Budapeszcie, a brytyjska sztafeta 4 × 100 metrów w składzie: Davies, Jones, Campbell i Barrie Kelly zajęła w finale 5. miejsce. Walijska sztafeta 4 × 110 jardów z Jonesem w składzie zajęła 4. miejsce na Igrzyskach Imperium Brytyjskiego i Wspólnoty Brytyjskiej w 1966 w Kingston, a on sam odpadł w ćwierćfinale biegu na 100 jardów.
Odpadł w ćwierćfinale biegu na 100 metrów i w półfinale sztafety 4 × 100 metrów na igrzyskach olimpijskich w 1968 w Meksyku. Na mistrzostwach Europy w 1969 w Atenach odpadł w półfinale biegu na 100 metrów i w eliminacjach sztafety 4 × 100 metrów. Odpadł w eliminacjach biegu na 100 metrów na Igrzyskach Brytyjskiej Wspólnoty Narodów w 1970 w Edynburgu.
Był mistrzem Wielkiej Brytanii (AAA) w biegu na 100 metrów w 1969, wicemistrzem w biegu na 100 jardów w 1963 i 1968 i brązowym medalistą na 100 jardów w 1963.
Kilkakrotnie poprawiał rekord Wielkiej Brytanii w sztafecie 4 × 100 metrów do wyniku 39,33 s (19 października 1968 w Meksyku).

</doc>
<doc id="4409375" url="https://pl.wikipedia.org/wiki?curid=4409375" title="North San Pedro">
North San Pedro

North San Pedro – jednostka osadnicza w Stanach Zjednoczonych, w stanie Teksas, siedziba administracyjna hrabstwa Nueces.

</doc>
<doc id="4409377" url="https://pl.wikipedia.org/wiki?curid=4409377" title="Sawiecki (obwód brzeski)">
Sawiecki (obwód brzeski)

Sawiecki (; ) – osiedle na Białorusi, w obwodzie brzeskim, w rejonie baranowickim, w sielsowiecie Horodyszcze, nad zbiornikiem Kutowszczyzna.
Znajduje tu się zapora wodna na Serweczy.

</doc>
<doc id="4409378" url="https://pl.wikipedia.org/wiki?curid=4409378" title="Górnik Zabrze w sezonie 1956">
Górnik Zabrze w sezonie 1956

Sezon 1956 był 8. sezonem w historii klubu i 1. na najwyższym poziomie rozgrywek ligowych. Górnik rozpoczął rozgrywki I Ligi (rozgrywanej systemem wiosna-jesień) jako absolutny beniaminek po awansie z II ligi i zakończył je na 6. miejscu. Rozgrywki Pucharu Polski rozpoczął od 1/16 finału docierając do finału.
Stadion.
Miejscem rozgrywania spotkań domowych był otwarty w 1934 roku stadion przy obecnej ul. Roosevelta 81 mieszczący ok. 35 000 widzów. 
Puchar Polski.
Górnik Zabrze rozpoczął rozgrywki Pucharu Polski od 1/16 finału pokonując na inaugurację drużynę Górnika Radlin 3:1. Odpadł z rozgrywek w finale rozegranym na Stadionie Dziesięciolecia przeciwko Legii Warszawa przegrywając 0:3.

</doc>
<doc id="4409379" url="https://pl.wikipedia.org/wiki?curid=4409379" title="Rancho Banquete">
Rancho Banquete

Rancho Banquete – jednostka osadnicza w Stanach Zjednoczonych, w stanie Teksas, siedziba administracyjna hrabstwa Nueces.

</doc>
<doc id="4409380" url="https://pl.wikipedia.org/wiki?curid=4409380" title="Gekon murowy">
Gekon murowy



</doc>
<doc id="4409381" url="https://pl.wikipedia.org/wiki?curid=4409381" title="Genezis (powieść)">
Genezis (powieść)

Genezis (ang. "Genesis") – nowozelandzka powieść fantastycznonaukowa autorstwa Bernarda Becketta wydana w 2006. Polska wersja ukazała się w 2011, nakładem wydawnictwa Zysk i s-ka. W 2007 książka wygrała New Zealand Post Book Awards for Children and Young Adults. W 2010 jej tłumaczenie na język japoński zdobyło Sense of Gender Award. Akcja książki rozgrywa się w dystopicznym świecie przyszłości, na wyspie niegdyś nazywaną Nową Zelandią. Główna bohaterka, Anax, w trakcie egzaminu poznaje fakty, o których nie powinna wiedzieć.

</doc>
<doc id="4409383" url="https://pl.wikipedia.org/wiki?curid=4409383" title="Sandy Hollow-Escondidas">
Sandy Hollow-Escondidas

Sandy Hollow-Escondidas – jednostka osadnicza w Stanach Zjednoczonych, w stanie Teksas, siedziba administracyjna hrabstwa Nueces.

</doc>
<doc id="4409385" url="https://pl.wikipedia.org/wiki?curid=4409385" title="Girmontowce">
Girmontowce

Girmontowce (; ) – agromiasteczko na Białorusi, w obwodzie brzeskim, w rejonie baranowickim, w sielsowiecie Horodyszcze.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.

</doc>
<doc id="4409386" url="https://pl.wikipedia.org/wiki?curid=4409386" title="Coracoideum">
Coracoideum



</doc>
<doc id="4409389" url="https://pl.wikipedia.org/wiki?curid=4409389" title="Franciszek Październik">
Franciszek Październik

Franciszek Stefan Październik (ur. 30 września 1950 w Oławie) – polski ekonomista; urzędnik; samorządowiec, burmistrz Oławy w latach 2002–2014.
Życiorys.
Urodził się w 1950 roku w Oławie. Jest absolwentem Akademii Ekonomicznej im. Oskara Lange we Wrocławiu, gdzie uzyskał tytuł magistra ekonomii. Bezpośrednio po ukończeniu studiów, podjął w 1975 roku pracę w rodzinnej miejscowości w urzędzie miejskim, przechodząc przez wszystkie szczeble urzędniczej kariery zawodowej. Między innymi w latach 1985–1990 sprawował funkcję zastępcy naczelnika Oławy.
Po transformacji ustrojowej w 1989 roku zdecydował się kandydować w pierwszych demokratycznych wyborach samorządowych do nowo powstałej Rady Miejskiej w Oławie. Mandat radnego sprawował nieprzerwanie przez kolejne kadencję do 2002 roku. Ponadto w latach 1994–2002 pełnił funkcję zastępcy burmistrza Oławy. 10 listopada 2002 roku został wybrany burmistrzem Oławy w II turze w pierwszych bezpośrednich wyborach na to stanowisko z ramienia lokalnego Komitetu Wyborczego Wyborców Bezpartyjny Blok Samorządowy. W 2006 roku także kandydował na urząd burmistrza, pokonując w II turze wyborów swoją kontrkandydatkę, Ewę Leszczak i pozostając na swoim urzędzie na kolejną kadencję. W 2010 roku ponownie triumfował w II turze wyborów na burmistrza Oławy.
W czasie jego kilkunastu lat rządów doszło m.in. do utworzenie w Oławie podstrefy wałbrzyskiej specjalnej strefy ekonomicznej „Invest Park”, co dało około 2500 nowych miejsc pracy. Rozwinęło się budownictwo mieszkaniowe – jedno- i wielorodzinne. Wprowadzona została nowoczesna gospodarka odpadami komunalnymi. Powstała kryta pływalnia „Termy Jakuba”. Zrewitalizowano budynek Ratusza, w którym mieści się nowoczesna biblioteka miejska, zmodernizowano budynek po dawnym kinie Odra, a także nastąpiła modernizacja obiektów sportowych.
W 2014 roku zrezygnował z dalszego ubiegania się o reelekcję. Zdobył natomiast mandat radnego z ramienia Bezpartyjnego Bloku Samorządowego w Radzie Powiatu Oławskiego, który sprawował do końca kadencji w 2018 roku. Ponadto zatrudniony był jako doradca burmistrza Oławy na 1/2 etatu do swojego przejścia na emeryturę w 2015 roku.

</doc>
<doc id="4409390" url="https://pl.wikipedia.org/wiki?curid=4409390" title="Spring Gardens">
Spring Gardens

Spring Gardens – jednostka osadnicza w Stanach Zjednoczonych, w stanie Teksas, siedziba administracyjna hrabstwa Nueces.

</doc>
<doc id="4409391" url="https://pl.wikipedia.org/wiki?curid=4409391" title="Tierra Grande">
Tierra Grande

Tierra Grande – jednostka osadnicza w Stanach Zjednoczonych, w stanie Teksas, siedziba administracyjna hrabstwa Nueces.

</doc>
<doc id="4409392" url="https://pl.wikipedia.org/wiki?curid=4409392" title="Hið Íslenzka Reðasafn">
Hið Íslenzka Reðasafn

Islandzkie Muzeum Penisów (isl. Hið Íslenzka Reðasafn) – muzeum znajdujące się w stolicy Islandii Reykjavíku. W zbiorach placówki znajduje się 280 eksponatów w postaci penisów zwierząt, a także dwa narządy ludzkie.
Historia.
Sigurður Hjartarson, założyciel muzeum, pracował jako nauczyciel historii oraz języka hiszpańskiego w szkole średniej Hamrahlíð w Reykjavíku. Od dziecka posiadał penis byka, który dostał jako bicz. W 1974 r. otrzymał kolejne cztery penisy wielorybów od lokalnych rybaków. Od tego czasu zaczął interesować się zbieraniem członków zwierząt. W kolejnych latach swoją kolekcję powiększał o penisy wielorybów, płetwonogów oraz innych zwierząt hodowlanych, pochodzące głównie z rzeźni. W prezencie od rybaków otrzymał także penisa niedźwiedzia polarnego zastrzelonego na dryfującej krze u wybrzeży Vestfirðir.
Kolekcja początkowo była przechowywana w szkole, w której uczył, jednak w 1997 r. Hjartarson postanowił przedstawić swoją kolekcję publicznie. Otrzymał dotację w wysokości 200 tys. ISK, która pozwoliła mu wynająć powierzchnię w muzeum w Reykjavíku w sierpniu 1997. Kolekcja powoli się rozrastała, wzrastała także liczba odwiedzających. W 2003 r. muzeum zwiedziło 5200 osób, w tym 4200 turystów z zagranicy. W 2004 r., po przejściu na emeryturę, Hjartarson nie mógł sobie pozwolić na utrzymanie wystawy, nie otrzymywał także dotacji od państwa, ani miasta. W związku z tym przeniósł wystawę do dawnej restauracji w położonej 480 km na północ od stolicy wioski Húsavík.
W 2012 r. Sigurður Hjartarson przekazał swoją kolekcję synowi Hjörturowi Gíslemu Sigurðssonowi. Muzeum zostało przeniesione z powrotem do Reykjavíku do własnej siedziby przy Laugavegur 116.
W 2012 r. pewien niemiecki przedsiębiorca złożył ofertę zakupu kolekcji penisów i przewiezienia jej do Wielkiej Brytanii za kwotę 30 mln ISK, jednak rodzina założyciela nie zgodziła się na taką propozycję, uzasadniając, że kolekcja musi pozostać w Islandii.
Zbiory.
W zbiorach muzeum znajduje się 280 okazów zwierzęcych penisów pochodzących od 93 różnych gatunków zwierząt. Wśród nich znajdują się okazy jednych z największych, jak i jednych z najmniejszych penisów w świecie zwierząt. Największym eksponatem jest prącie niebieskiego wieloryba o długości 170 cm i masie 70 kg (jest to tylko jego fragment, cały okaz miałby 5 m długości i masę około 350–450 kg). Najmniejszy eksponat ma natomiast 2 mm i jest to prącie chomika.
W muzeum znajduje się także wystawa poświęcona penisom postaci związanych z folklorem Islandii. W tej sekcji znajdują się prącia, które miałyby należeć do takich postaci fikcyjnych, jak np. elfy, trolle, czy też kelpie.
Ludzki penis.
Muzeum przez długi czas dążyło do uzyskania eksponatu w postaci ludzkiego prącia. Początkowo w zbiorach znajdował się jedynie napletek udostępniony przez jeden ze szpitali po operacji obrzezania. W muzeum znajduje się także 15 posrebrzanych rzeźb penisów islandzkiej reprezentacji w piłce ręcznej po tym, jak zdobyła srebrny medal na igrzyskach olimpijskich w 2008 r. w Pekinie.
Pierwszy ludzki penis trafił do kolekcji muzeum w 2008 r. Pochodził on od Amerykanina Toma Mitchella, który chciał, by „jego penis stał się najsłynniejszym penisem na świecie”. Specjalnie żeby oddać go do muzeum, wytatuował na swoim prąciu motyw flagi USA. Kolejnym ofiarodawcą stał się anonimowy Islandczyk, który zmarł w 2011 r. i tym samym kolekcja wzbogaciła się o drugi okaz ludzkiego prącia. Kolejnych dwóch darczyńców z Niemiec i Wielkiej Brytanii zadeklarowało chęć oddania swojego penisa na rzecz islandzkiego muzeum.

</doc>
<doc id="4409393" url="https://pl.wikipedia.org/wiki?curid=4409393" title="Tierra Verde (Teksas)">
Tierra Verde (Teksas)

Tierra Verde – jednostka osadnicza w Stanach Zjednoczonych, w stanie Teksas, siedziba administracyjna hrabstwa Nueces.

</doc>
<doc id="4409394" url="https://pl.wikipedia.org/wiki?curid=4409394" title="Islandzkie Muzeum Lotnictwa">
Islandzkie Muzeum Lotnictwa

Islandzkie Muzeum Lotnictwa (isl. "Flugsafn Íslands") — muzeum historii lotnictwa Islandii mieszczące się na lotnisku Akureyri. Zostało założone 1 maja 1999 roku, a 24 czerwca 2000 roku oficjalnie otwarte. W 2018 dyrektorem muzeum był Einar Jónasson.
Historia.
Islandzkie Muzeum Lotnictwa zostało założone 1 maja 1999 roku. 24 czerwca 2000 roku zostało oficjalnie otwarte przez Halldóra Blöndala, przewodniczącego Althingu. Początkowo muzeum było znane jako Muzeum Lotnictwa w Akureyri, jednakże w 2005 roku zmieniono nazwę na Islandzkie Muzeum Lotnictwa. Zmiana nazwy muzeum miała podkreślić jego znaczącą rolę na arenie kraju. Pierwszym dyrektorem muzeum był Svanbjörn Sigurðsson. Jednocześnie rozwijała się inna kolekcja lotnictwa w Hnjótur w Örlygshöfn. Początkowo muzeum mieściło się w hangarze wynajmowanym od Íslandsbanki. W 2007 roku eksponaty zostały przeniesione do specjalnie wybudowanego budynku o powierzchni 2200 metrów kwadratowych. Nowy budynek został oficjalnie otwarty przez Sigrún Jakobsdóttir, burmistrz Akureyri. W 2009 roku placówka obchodziła dziesięciolecie istnienia. Kolekcja samolotów znajdujących się w Islandzkim Muzeum Lotnictwa została wykorzystana przez Islandzką Szkołę Techniczną. W 2018 dyrektorem muzeum był Einar Jónasson.
Kolekcja.
Islandzkie Muzeum Lotnictwa posiada kolekcję samolotów oraz lotni ważnych dla historii islandzkiego lotnictwa. Część z tych samolotów jest sprawna. Sprawne egzemplarze odbywają minimum jeden lot w roku. Oprócz samolotów i lotni muzeum posiada także zbiór fotografii o tematyce lotniczej.&lt;br&gt;Do egzemplarzy posiadanych przez Islandzkie Muzeum Lotnictwa należą:

</doc>
<doc id="4409396" url="https://pl.wikipedia.org/wiki?curid=4409396" title="Alf Meakin">
Alf Meakin

Alfred F. „Alf” Meakin (ur. 30 sierpnia 1938) – brytyjski lekkoatleta, sprinter, medalista mistrzostw Europy z 1962.
Zdobył brązowy medal w sztafecie 4 × 100 metrów (w składzie: Meakin, Ron Jones, Berwyn Jones i David Jones) na mistrzostwach Europy w 1962 w Belgradzie. Wystąpił także w biegu na 100 metrów, w którym odpadł w półfinale.
Jako reprezentant Anglii zdobył złoty medal w sztafecie 4 × 110 jardów (w składzie: Meakin, David Jones, Len Carter i Peter Radford) na Igrzyskach Imperium Brytyjskiego i Wspólnoty Brytyjskiej w 1962 w Perth, w biegu na 100 jardów odpadł w ćwierćfinale, a w biegu na 220 jardów w eliminacjach.
Na igrzyskach olimpijskich w 1964 w Tokio odpadł w eliminacjach biegu na 100 metrów.
Był halowym mistrzem Wielkiej Brytanii (AAA) w biegu na 60 jardów w 1964.
Kilkakrotnie poprawiał rekord Wielkiej Brytanii w sztafecie 4 × 100 metrów do wyniku 39,7 s (23 sierpnia 1963 w Londynie).

</doc>
<doc id="4409399" url="https://pl.wikipedia.org/wiki?curid=4409399" title="Boys Ranch">
Boys Ranch

Boys Ranch – jednostka osadnicza w Stanach Zjednoczonych, w stanie Teksas, siedziba administracyjna hrabstwa Oldham.

</doc>
<doc id="4409405" url="https://pl.wikipedia.org/wiki?curid=4409405" title="Mauriceville">
Mauriceville

Mauriceville – jednostka osadnicza w Stanach Zjednoczonych, w stanie Teksas, siedziba administracyjna hrabstwa Orange.

</doc>
<doc id="4409409" url="https://pl.wikipedia.org/wiki?curid=4409409" title="Ogrodniki (rejon baranowicki)">
Ogrodniki (rejon baranowicki)

Ogrodniki (; ) – wieś na Białorusi, w obwodzie brzeskim, w rejonie baranowickim, w sielsowiecie Horodyszcze.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.

</doc>
<doc id="4409415" url="https://pl.wikipedia.org/wiki?curid=4409415" title="Teofil (Roman)">
Teofil (Roman)

Teofil, imię świeckie Petru Roman (ur. 13 maja 1971 w Desești) – duchowny Rumuńskiego Kościoła Prawosławnego, od 2018 biskup pomocniczy eparchii Hiszpanii i Portugalii.
Życiorys.
W 1992 złożył śluby zakonne oraz został wyświęcony na hierodiakona i hieromnicha. Chirotonię biskupią otrzymał 15 kwietnia 2018.

</doc>
<doc id="4409417" url="https://pl.wikipedia.org/wiki?curid=4409417" title="Once Upon a Deadpool">
Once Upon a Deadpool



</doc>
<doc id="4409418" url="https://pl.wikipedia.org/wiki?curid=4409418" title="Był sobie Deadpool">
Był sobie Deadpool



</doc>
<doc id="4409423" url="https://pl.wikipedia.org/wiki?curid=4409423" title="Atanazy (Rusnac)">
Atanazy (Rusnac)

Atanazy, imię świeckie Tudor Rusnac (ur. 17 stycznia 1982 w Kiszyniowie) – duchowny Rumuńskiego Kościoła Prawosławnego, od 2018 biskup pomocniczy eparchii Włoch.
Życiorys.
1 lutego 2011 otrzymał godność archimandryty i protosingla eparchii Włoch. 15 lutego 2018 został mianowany biskupem pomocniczym tejże administratury z tytułem biskupa bogdańskiego. Chirotonia odbyła się 1 maja 2018.

</doc>
<doc id="4409424" url="https://pl.wikipedia.org/wiki?curid=4409424" title="Budynek Muzeum Diecezjalnego w Toruniu">
Budynek Muzeum Diecezjalnego w Toruniu

Budynek Muzeum Diecezjalnego w Toruniu – zabytkowa kamienica, w której znajduje się Muzeum Diecezjalne w Toruniu.
Lokalizacja.
Budynek znajduje się w południowej części Zespołu Staromiejskiego, w bliskim sąsiedztwie Bazyliki katedralnej św. Jana Chrzciciela i św. Jana Ewangelisty, na rogu ulic Żeglarskiej i Rabiańskiej.
Historia.
Kamienica pochodzi z ok. 1500 roku. Do 1601 roku siedziba odwachu (straż miejska). W 1758 roku nabył ją Johann Meissner, syn słynnego burmistrza Torunia i właściciela pałacu w Rynku Staromiejskim. W XIX w. dom przebudowano, m.in. usunięto szczyt frontowy i zastąpiono gzymsem. 
W 1960 i 1970 roku kamienicę wpisano do rejestru zabytków. 
W okresie PRL mieściła się w niej filia Książnicy Miejskiej. 
Po 1989 roku jej właścicielem stała się Fundacja „Nasza Przyszłość” związana ze środowiskiem Radia Maryja. W 2006 roku władze fundacji sprzedały ją diecezji toruńskiej na potrzeby Muzeum Diecezjalnego. 
Adaptacja kamienicy na jego siedzibę trwała kilka lat i była finansowana ze środków Unii Europejskiej, samorządu Torunia oraz kurii diecezjalnej. Dzięki pracom konserwatorskim odrestaurowano m.in. barokowe, drewniane, kręcone schody w wysokiej sieni, zdobione figurą starorzymskiego wojownika (na parterze) i Minerwy - starorzymskiej bogini sztuki, rzemiosła i mądrości (na I piętrze) oraz fragmenty gotyckiej i renesansowej polichromii.
W podziemiach tylnego traktu kamienicy jest wyeksponowana zabytkowa średniowieczna studnia, z widocznym lustrem czystej wody. 
Uroczyste otwarcie muzeum odbyło się 20 grudnia 2014 roku.

</doc>
<doc id="4409429" url="https://pl.wikipedia.org/wiki?curid=4409429" title="Wielotaśmowa maszyna Turinga">
Wielotaśmowa maszyna Turinga

Wielotaśmowa maszyna Turinga (ang. "multitape Turing machine") jest jak zwykła maszyna Turinga z tą różnicą, że ma wiele taśm. Każda taśma ma własną głowicę do zapisu i odczytu danych. Początkowo dane wejściowe zapisane są na taśmie pierwszej, a pozostałe taśmy są puste.
W niektórych publikacjach naukowych wielotaśmowa maszyna Turinga nazywana jest także maszyną Turinga z wieloma ciągami i kursorami, gdzie ciągi to innymi słowy taśmy, natomiast kursory to głowice.
Każdą wielotaśmową maszynę Turinga działającą w czasie formula_1 niezależnie od liczby taśm, można zasymulować za pomocą jednotaśmowej maszyny Turinga w czasie formula_2. Ponadto żadna z klas złożoności (np. czasu wielomianowego) nie podlega zmianom, a zatem zarówno w modelu jednotaśmowym, jak i wielotaśmowym są one takie same.
Zapis formalny.
Maszyna Turinga z formula_3-taśmami może być opisana jako formula_4 gdzie:
Maszyna Turinga z dwoma stosami.
Maszyna Turinga z dwoma stosami (ang. "two-stack Turing machine") – to deterministyczna maszyna Turinga z taśmą wejściową służącą tylko do odczytu, oraz dwiema taśmami pamięci. Jeżeli na którejkolwiek z taśm pamięci głowica przesuwa się w lewo, to na danej taśmie drukowany jest symbol pusty.
Przetwornik ciągów skończonych.
Specjalnym przypadkiem wielotaśmowej maszyny Turinga jest maszyna posiadająca trzy taśmy: roboczą, wejściową i wyjściową. Na taśmie wejściowej umieszczone jest słowo wejściowe tylko do odczytu, bez możliwości zmiany zawartości komórek. Na taśmie wyjściowej w chwili początkowej umieszczone są wyłącznie symbole puste, a w trakcie wykonywania programu w komórkach zapisywane są pewne symbole wynikające z prowadzonych obliczeń.

</doc>
<doc id="4409439" url="https://pl.wikipedia.org/wiki?curid=4409439" title="Tomasz Urynowicz">
Tomasz Urynowicz

Tomasz Mariusz Urynowicz (ur. 6 listopada 1973 w Krakowie) – polski samorządowiec, działacz sportowy i społeczny, z wykształcenia politolog, radny Krakowa i sejmiku małopolskiego, w latach 2018–2021 wicemarszałek województwa małopolskiego.
Życiorys.
Wnuk budowniczych Nowej Huty. Absolwent studiów politologicznych na Akademii Pedagogicznej w Krakowie, a także studiów podyplomowych na Uniwersytecie Jagiellońskim. W latach 1998–2010 zasiadał w radzie Dzielnicy XVIII Nowa Huta, w tym od 1998 do 2002 jako przewodniczący dzielnicy (z ramienia AWS). Był założycielem i od 2004 do 2010 prezesem Nowa Huta Rugby Klub Kraków. W 2010 znalazł się w zarządzie Polskiego Związku Rugby. Działał również w Stowarzyszeniu „Nowy Hutnik 2010” oraz zasiadał w radzie społecznej Szpitala Specjalistycznego im. Stefana Żeromskiego w Krakowie. Do początku 2018 pracował jako dyrektor Departamentu Turystyki, Sportu i Promocji Małopolskiego Urzędu Marszałkowskiego, później przeszedł do spółki Opakomet, gdzie odpowiada za marketing.
W 2009 przystąpił do Platformy Obywatelskiej, z jej listy w 2010 i 2014 był wybierany do rady miejskiej Krakowa. W styczniu 2018 przeszedł do partii Porozumienie Jarosława Gowina. W tym samym roku zdobył mandat radnego sejmiku małopolskiego VI kadencji, startując jako kandydat tej partii z listy Prawa i Sprawiedliwości. 22 listopada 2018 wybrany na stanowisko wicemarszałka województwa małopolskiego. 17 sierpnia 2021 ogłosił odejście z klubu radnych PiS. 10 września tego samego roku został odwołany funkcji wicemarszałka.
Życie prywatne.
Żonaty, ma syna Adama i córkę Hannę. W plebiscycie „Gazety Wyborczej” z okazji 60-lecia powstania Nowej Huty został wybrany na „Przodownika Nowej Huty”.

</doc>
<doc id="4409441" url="https://pl.wikipedia.org/wiki?curid=4409441" title="Kowaczewo (obwód Pazardżik)">
Kowaczewo (obwód Pazardżik)

Kowaczewo () – wieś w Bułgarii, w obwodzie Pazardżik, w gminie Septemwri. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 2 603 mieszkańców.

</doc>
<doc id="4409443" url="https://pl.wikipedia.org/wiki?curid=4409443" title="Beniamin (Goreanu)">
Beniamin (Goreanu)

Beniamin, imię świeckie Veaceslav Goreanu (ur. 1975 w Puhoi) – duchowny Rumuńskiego Kościoła Prawosławnego, od 2018 biskup Południowej Besarabii.
Życiorys.
W 2007 r. złożył wieczyste śluby mnisze w monasterze Neamț. 1 stycznia 2008 został wyświęcony na hierodiakona; w tym samym roku przyjął święcenia kapłańskie. 28 listopada 2010 otrzymał godność archimandryty. Chirotonia biskupia miała miejsce 26 maja 2018.

</doc>
<doc id="4409444" url="https://pl.wikipedia.org/wiki?curid=4409444" title="Łozen (obwód Pazardżik)">
Łozen (obwód Pazardżik)

Łozen () – wieś w Bułgarii, w obwodzie Pazardżik, w gminie Septemwri. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 915 mieszkańców.

</doc>
<doc id="4409449" url="https://pl.wikipedia.org/wiki?curid=4409449" title="Sławowica (obwód Pazardżik)">
Sławowica (obwód Pazardżik)

Sławowica () – wieś w Bułgarii, w obwodzie Pazardżik, w gminie Septemwri. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 353 mieszkańców.

</doc>
<doc id="4409450" url="https://pl.wikipedia.org/wiki?curid=4409450" title="Günther Sidl">
Günther Sidl

Günther Sidl (ur. 19 marca 1975 w St. Pölten) – austriacki polityk, politolog i samorządowiec, działacz Socjaldemokratycznej Partii Austrii, poseł do landtagu Dolnej Austrii, poseł do Parlamentu Europejskiego IX kadencji.
Życiorys.
Studiował politologię i komunikację na Uniwersytecie Wiedeńskim. W 2014 ukończył studia doktoranckie z zakresu nauk politycznych.
Działacz Socjaldemokratycznej Partii Austrii, był etatowym pracownikiem biura federalnego partii (1998–2002). Pracował też przy kampaniach prezydenckich Heinza Fischera w 2004 i 2010. Od 2007 do 2008 kierował biurem eurodeputowanej Karin Scheele, później do 2010 był jej asystentem w administracji rządu Dolnej Austrii. Pracował również m.in. w organizacji sportowej ASKÖ (2003), jako kierownik działu PR w instytucji szkoleniowej (2004–2007) oraz we frakcji socjaldemokratów w landtagu. W 2013 objął stanowisko dyrektora VHS Wiener Urania, instytucji zajmującej się kształceniem dorosłych.
W 2009 został radnym gminy targowej Petzenkirchen. W 2012 objął funkcję przewodniczącego partii w powiecie Melk. Stanął też na czele krajowego oddziału BSA, związanego z SPÖ zrzeszenia pracowników naukowych i artystów. W 2013 i 2018 wybierany na posła do landtagu Dolnej Austrii, został wiceprzewodniczącym frakcji deputowanych SPÖ. W listopadzie 2018 został zatwierdzony na trzecim miejscu listy wyborczej socjaldemokratów w wyborach europejskich w maju 2019. W wyniku tych wyborów uzyskał mandat posła do Parlamentu Europejskiego IX kadencji.

</doc>
<doc id="4409456" url="https://pl.wikipedia.org/wiki?curid=4409456" title="Wład Topałow">
Wład Topałow

Wład Topałow (), właśc. Władisław Michajłowicz Topałow (; ur. 25 października 1985 w Moskwie) – rosyjski piosenkarz, tancerz i aktor, wokalista zespołu Smash!! w latach 2001–2006.

</doc>
<doc id="4409457" url="https://pl.wikipedia.org/wiki?curid=4409457" title="Zuzanna Leśniak-Goulais">
Zuzanna Leśniak-Goulais



</doc>
<doc id="4409459" url="https://pl.wikipedia.org/wiki?curid=4409459" title="Olizarowszczyzna">
Olizarowszczyzna

Olizarowszczyzna (, "Alizarauszczyna"; , "Olizarowszczina") – wieś na Białorusi, w obwodzie brzeskim, w rejonie baranowickim, w sielsowiecie Horodyszcze, nad zbiornikiem Kutowszczyzna, na Serweczy.

</doc>
<doc id="4409461" url="https://pl.wikipedia.org/wiki?curid=4409461" title="Adam Bugajski">
Adam Bugajski



</doc>
<doc id="4409462" url="https://pl.wikipedia.org/wiki?curid=4409462" title="Kutowszczyzna">
Kutowszczyzna

Kutowszczyzna (; ) – wieś na Białorusi, w obwodzie brzeskim, w rejonie baranowickim, w sielsowiecie Horodyszcze.
Dawniej wieś i folwark. W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.
W czasach sowieckich przy wsi powstał zbiornik retencyjny Kutowszczyzna na Serweczy.

</doc>
<doc id="4409463" url="https://pl.wikipedia.org/wiki?curid=4409463" title="Gunnar Beck">
Gunnar Beck

Gunnar Beck (ur. 1963 w Düsseldorfie) – niemiecki prawnik i nauczyciel akademicki, wykładowca uczelni w Wielkiej Brytanii, poseł do Parlamentu Europejskiego IX kadencji.
Życiorys.
W 1985 zdał egzamin maturalny w Neuss. Studiował następnie prawo, nauki polityczne i ekonomiczne oraz filozofię na uczelniach w Oksfordzie, Münsterze i Heidelbergu. Kształcił się także w londyńskiej korporacji prawniczej Inner Temple. W 1996 doktoryzował się w zakresie filozofii w Nuffield College w Oksfordzie, jego promotorem był historyk idei Isaiah Berlin.
Podczas pracy nad doktoratem został nauczycielem akademickim na Uniwersytecie Oksfordzkim, później także w London School of Economics oraz w SOAS w ramach Uniwersytetu Londyńskiego. W pracy naukowej zajął się głównie zagadnieniami z zakresu filozofii prawa i prawem Unii Europejskiej. Autor takich publikacji książkowych jak "Fichte and Kant on Freedom, Rights, and Law" (2008) oraz "The Legal Reasoning of the Court of Justice of the EU" (2013).
W latach 2000–2002 pracował w firmie prawniczej Herbert Smith. Był też doradcą delegacji brytyjskiego parlamentu do Konwentu Europejskiego. Do 2010 udzielał się także jako ekspert do spraw prawa europejskiego w Izbie Gmin. Równolegle z działalnością dydaktyczną i doradczą podjął także praktykę w zawodzie barristera.
W 2014 został członkiem Alternatywy dla Niemiec, a w 2018 jej oficjalnym kandydatem do Europarlamentu. W wyniku głosowania w 2019 uzyskał mandat eurodeputowanego IX kadencji.

</doc>
<doc id="4409464" url="https://pl.wikipedia.org/wiki?curid=4409464" title="Tymoteusz (Bel)">
Tymoteusz (Bel)

Tymoteusz, imię świeckie Cristian–Simion Bel (ur. 13 stycznia 1974 w Rohia) – duchowny Rumuńskiego Kościoła Prawosławnego, od 2018 biskup pomocniczy eparchii Maramureszu i Sătmaru.
Życiorys.
1 października 1993 został wyświęcony na diakona, 28 kwietnia 1994 złożył śluby zakonne. święcenia kapłańskie przyjął 14 maja 2005. 14 września 2006 uzyskał godność archimandryty. Chirotonię biskupią otrzymał 24 czerwca 2018.

</doc>
<doc id="4409465" url="https://pl.wikipedia.org/wiki?curid=4409465" title="Święta Lutgarda">
Święta Lutgarda



</doc>
<doc id="4409467" url="https://pl.wikipedia.org/wiki?curid=4409467" title="Omniewicze (obwód brzeski)">
Omniewicze (obwód brzeski)

Omniewicze (; ) – wieś na Białorusi, w obwodzie brzeskim, w rejonie baranowickim, w sielsowiecie Horodyszcze.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.

</doc>
<doc id="4409470" url="https://pl.wikipedia.org/wiki?curid=4409470" title="Leopold Wajgiel">
Leopold Wajgiel

Leopold Wajgiel (też: Waigel, Wajgel, Wajgl i Weigel; ur. 8 listopada 1842 r. w Przemyślu, zm. 11 listopada 1906 r. we Lwowie) – polski pedagog, profesor gimnazjalny, arachnolog, działacz społeczny i turystyczny, publicysta, działający w ówczesnej Galicji.
Życiorys.
Studia uniwersyteckie odbył we Lwowie i Wiedniu. Pracował jako profesor gimnazjalny, w latach 1872-1887 w Kołomyi, a następnie we Lwowie. Około 1870 r. poślubił Heliodorę Nowogrodzką, z którą miał syna Eugeniusza (1873-1944), lekarza i weterynarza, profesora Uniwersytetu Warszawskiego, oraz córkę Kazimierę Heliodorę zamężną z Edwardem Zontakiem - synem lwowskiego przyrodnika Władysława Zontaka.
Działalność naukowa i popularnonaukowa.
Był z zamiłowania zoologiem – zajmował się głównie arachnologią. Badaniami objął całą ówczesną Galicję. W oparciu o okazy dostarczone przez Władysława Kulczyńskiego opracował jedne z pierwszych wykazów pajęczaków tatrzańskich (m.in. pająków i kosarzy): "Spis pająków" („Sprawozdania Komisji Fizjograficznej” 1867, 1868), "Pajęczaki galicyjskie (Arachnoidea Halicjae)" (Kołomyja 1874). Całość fauny galicyjskiej (w tym i tatrzańskiej) omówił w dziele pt. "Grundzüge der zoogeographischen Verhältnisse Galiziens" (Lemberg 1895). Był także autorem artykułu "O faunie grobów ludzkich" (1889).
Poza tym drukował szereg artykułów naukowych i popularnonaukowych na różne tematy przyrodnicze (m.in. w czasopiśmie „Przyrodnik”, którego był współwydawcą w latach 1871-1872) oraz geograficzne i etnograficzne (m.in. w „Pamiętniku Towarzystwa Tatrzańskiego” i w wydawanym przez siebie „Turyście”, p. niżej). Dominowały w nich tematy dotyczące Czarnohory i Tatr. W 1877 r. opublikował "Rys miasta Kołomyi", w którym oprócz historii samego miasta przedstawił dzieje Pokucia oraz szereg informacji geograficznych i etnograficznych dot. Huculszczyzny.
Działalność turystyczna i społeczna.
Był aktywnym turystą górskim, członkiem Towarzystwa Tatrzańskiego. W czasie pobytu w Kołomyi był jednym z założycieli (w 1878) i najaktywniejszych działaczy Kołomyjskiego Oddziału tego towarzystwa, a w latach 1878-1887 jego wiceprezesem. Już w 1880 r. wyznakował za pomocą wykonanych własnym sumptem drogowskazów szlak wiodący z Żabiego przez Krasny Łuh na Howerlę. Był to pierwszy przypadek wyznakowania szlaku turystycznego w dziejach polskiej turystyki. W tym samym 1880 r. działał przy organizacji w Kołomyi wielkiej wystawy etnograficznej, prezentującej dorobek kulturowy Pokucia. W 1883 r. wydawał w tym mieście dla Oddziału Czarnohorskiego Towarzystwa Tatrzańskiego czasopismo „Turysta” (p. wyżej). Był autorem turystycznego "Przewodnika na Czarnohorę i w góry Pokuckie z mapą" (Lwów 1885). W 1895 r. został skreślony z listy członków Kołomyjskiego Oddziału TT za niepłacenie składek.
Został jednym z pierwszych członków Komisji Fizjograficznej Akademii Umiejętności. Był obywatelem honorowym miasta Kołomyja.

</doc>
<doc id="4409473" url="https://pl.wikipedia.org/wiki?curid=4409473" title="Gulussa">
Gulussa

Gulussa – współrządca Numidii od 148 p.n.e. 
Biografia.
Był jednym z trzech synów króla Numidii Masynissy. Brał udział w kilku antykartagińskich poselstwach do Rzymu. Podczas jednego z nich próbował skłonić senat do odrzucenia skarg Kartagińczyków, zarzucających Masynissie zajmowanie należących do Kartaginy terytoriów, ok. 171 p.n.e. przestrzegał Rzymian, iż Kartagińczycy rozbudowują swoją flotę, zaś w 151 p.n.e. informował o przygotowaniach Kartaginy do wojny. Appian z Aleksandrii pisze o też poselstwie do Kartaginy, na które wyruszył wraz z bratem Micypsą, by zażądać odwołania z wygnania polityków nastawionych przyjacielsko do Numidii. Kartagińczycy nie przyjęli posłów, i zaatakowali ich w drodze powrotnej.
Po śmierci ojca został współrządcą królestwa razem z Micypsą i Mastanabalem. Zgodnie z podziałem dokonanym przez Scypiona Afrykańskiego Młodszego Gulussa otrzymał władzę nad wojskiem i wspierał Rzymian w III wojnie punickiej. W jej trakcie prowadził negocjacje z Hazdrubalem, podczas których z polecenia Scypiona Afrykańskiego Młodszego bezskutecznie oferował mu osobiste bezpieczeństwo w zamian za poddanie miasta. Według Salustiusza zmarł w wyniku choroby (zapewne przed 118 p.n.e.), zostawiając syna o imieniu Massywa, który w momencie dojścia do władzy Jugurty przebywał w Rzymie i zgłosił swoje pretensje do tronu Numidii.

</doc>
<doc id="4409474" url="https://pl.wikipedia.org/wiki?curid=4409474" title="Bohusze (sielsowiet Horodyszcze)">
Bohusze (sielsowiet Horodyszcze)

Bohusze (; ) – wieś na Białorusi, w obwodzie brzeskim, w rejonie baranowickim, w sielsowiecie Horodyszcze.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.

</doc>
<doc id="4409476" url="https://pl.wikipedia.org/wiki?curid=4409476" title="Bołcicze">
Bołcicze

Bołcicze (; ) – wieś na Białorusi, w obwodzie brzeskim, w rejonie baranowickim, w sielsowiecie Horodyszcze.
W dwudziestoleciu międzywojennym wieś leżała w Polsce, w województwie nowogródzkim, w powiecie baranowickim.

</doc>
<doc id="4409477" url="https://pl.wikipedia.org/wiki?curid=4409477" title="Adam Bugajski (dyplomata)">
Adam Bugajski (dyplomata)

Adam Zbigniew Bugajski (ur. 11 czerwca 1974 w Gdańsku) – polski urzędnik i dyplomata. Stały Przedstawiciel RP przy Biurze NZ i organizacjach międzynarodowych w Wiedniu (2015–2019).
Życiorys.
Ukończył studia historyczne na Uniwersytecie Gdańskim oraz Krajową Szkołę Administracji Publicznej.
Bezpośrednio po studiach trafił do Ministerstwa Spraw Zagranicznych, gdzie został zatrudniony w Departamencie Polityki Bezpieczeństwa. Pod koniec 2003 wyjechał do stałego przedstawicielstwa RP przy NATO w Brukseli, gdzie w latach 2008–2010 pełnił funkcję zastępcy placówki. Po powrocie do kraju w 2010 objął stanowisko zastępcy dyrektora Departamentu Strategii i Planowania, a rok później, podczas polskiej prezydencji w Radzie UE, awansował na stanowisko dyrektora Departamentu Polityki Bezpieczeństwa.
30 listopada 2014 został mianowany Ambasadorem Nadzwyczajnym i Pełnomocnym – Stałym Przedstawicielem RP przy Biurze Narodów Zjednoczonych i organizacjach międzynarodowych w Wiedniu. Stanowisko objął 19 stycznia 2015. Odpowiadał za polską obecność m.in.: w Organizacji Bezpieczeństwa i Współpracy w Europie, Międzynarodowej Agencji Energii Atomowej, Organizacji Narodów Zjednoczonych ds. Rozwoju Przemysłowego, Organizacji ds. Traktatu o Całkowitym Zakazie Prób Jądrowych czy Biurze ONZ ds. Rozbrojenia. Kadencję zakończył w 30 września 2019. Bezpośrednio po powrocie został dyrektorem Departamentu Polityki Bezpieczeństwa MSZ.
W 2012 został odznaczony Srebrnym Krzyżem Zasługi przez Prezydenta RP.
Jest żonaty, ma troje dzieci. Zna język angielski i francuski oraz podstawy niemieckiego.

</doc>
<doc id="4409479" url="https://pl.wikipedia.org/wiki?curid=4409479" title="Gene Davis">
Gene Davis

Eugene Lee „Gene” Davis (ur. 17 listopada 1945) – amerykański zapaśnik walczący w stylu wolnym. Dwukrotny olimpijczyk. Brązowy medalista z Montrealu 1976 i odpadł w Monachium 1972. Walczył w wadze do 62 kg.
Czwarty na mistrzostwach świata w 1971, a szósty w 1974. Drugi w Pucharze Świata w 1976 roku.
Zawodnik Hellgate High School z Missoula i Oklahoma State University. Trzy razy All-American (1965–1967) w NCAA Division I, pierwszy w 1966; trzeci w 1967; czwarty w 1965 roku.

</doc>
<doc id="4409480" url="https://pl.wikipedia.org/wiki?curid=4409480" title="Radosław Giętkowski">
Radosław Giętkowski

Radosław Giętkowski (ur. 1978 w Elblągu) – polski prawnik, doktor habilitowany nauk prawnych, profesor nadzwyczajny Uniwersytetu Gdańskiego, specjalista w zakresie prawa karnego i prawa administracyjnego, w szczególności prawa dyscyplinarnego.
Życiorys.
W 2002 ukończył studia prawnicze na Wydziale Prawa i Administracji Uniwersytetu Gdańskiego (praca magisterska pt. „Karnoprawny obowiązek naprawienia szkody wyrządzonej przestępstwem”). Tam też w 2005 na podstawie napisanej pod kierunkiem Jarosława Warylewskiego rozprawy pt. „Kara ograniczenia wolności w polskim prawie karnym” otrzymał stopień naukowy doktora nauk prawnych w zakresie prawa. Na podstawie dorobku naukowego oraz rozprawy pt. "Odpowiedzialność dyscyplinarna w prawie polskim" uzyskał w 2014 na Wydziale Prawa i Administracji UG stopień doktora habilitowanego nauk prawnych w zakresie prawa.
W 2005 został adiunktem w Katedrze Prawa Administracyjnego UG. Po habilitacji objął stanowisko profesora nadzwyczajnego UG.
W kadencji 2015–2018 pełnił funkcję rzecznika dyscyplinarnego i członka Konwentu Rzeczników przy Ministrze Nauki i Szkolnictwa Wyższego, otrzymując w 2017 za swoją działalność nagrodę ministra II stopnia. W 2019 został powołany na kolejną kadencję na stanowisko rzecznika dyscyplinarnego przy Ministrze Nauki i Szkolnictwa Wyższego. Od stycznia 2021 jest wiceprzewodniczącym Komisji Dyscyplinarnej ds. nauczycieli akademickich przy Radzie Głównej Nauki i Szkolnictwa Wyższego na kadencję 2021–2024.

</doc>
<doc id="4409481" url="https://pl.wikipedia.org/wiki?curid=4409481" title="Marijana Nikołowa">
Marijana Nikołowa

Marijana Nikołowa, bułg. Марияна Николова (ur. 16 września 1975 w Botewgradzie) – bułgarska prawniczka i urzędniczka państwowa, w latach 2018–2021 wicepremier, od 2020 do 2021 również minister turystyki.
Życiorys.
Ukończyła szkołę średnią w miejscowości Prawec. Absolwentka prawa na Nowym Uniwersytecie Bułgarskim. Uzyskała też m.in. magisterium z administracji publicznej na Uniwersytecie Sofijskim im. św. Klemensa z Ochrydy. Podjęła w Sofii praktykę w zawodzie adwokata. Pracowała m.in. jako doradca w resorcie administracji publicznej i na dyrektorskim stanowisku w obsłudze prawnej ministerstwa rolnictwa. Kierowała również departamentem prawnym państwowego przedsiębiorstwa energetycznego NEK EAD.
W maju 2017 wicepremier Waleri Simeonow powierzył jej stanowisko dyrektora swojego gabinetu. W listopadzie 2018 Marijana Nikołowa zastąpiła go na funkcji wicepremiera do spraw gospodarki i demografii w koalicyjnym trzecim gabinecie Bojka Borisowa. W lipcu 2020 w tym samym rządzie została dodatkowo ministrem turystyki. Obie funkcje pełniła do maja 2021.

</doc>
<doc id="4409482" url="https://pl.wikipedia.org/wiki?curid=4409482" title="Fossá (rzeka)">
Fossá (rzeka)

Fossá (z islandzkiego "foss" = "wodospad", "á" = "rzeka") – popularna nazwa rzek islandzkich, na których znajdują się wodospady.
Region Höfuðborgarsvæði.
Fossá – krótki, prawy dopływ rzeki Dælisá, spływający z północnych stoków łańcucha Esja
Region Vesturland.
Fossá – krótki strumień, uchodzący do zatoki Breiðafjörður, przepływając przez Ólafsvík
Fossá – rzeka uchodząc do zatoki Breiðafjörður, przecinając drogą 574 na wschód od Ólafsvík. Jej źródła znajdują się po północnej stronie wzgórza Sandkúlar
Fossá – strumień uchodzący do jeziora Reyðarvatn. Źródła znajdują się w obniżeniu między wzgórzami Fanntófell (893 m n.p.m.) i Lyklafell (845 m n.p.m.)
Region Vestfirðir.
Fossá – krótki strumień uchodzący do Breiðafjörður na wybrzeżu Barðaströnd
Fossá – krótki strumień, wpadający do strumienia Tröllá, a wraz kilkoma innymi, do jeziora Syðradalsvatn, skąd uchodzą do fiordu Ísafjarðardjúp, na wschód od Bolungarvik
Fossá – stromy strumień, wypływający z niewielkiego jeziora Fossavatn do rzeki Langá, która uchodzi do fiordu Skutulsfjörður
Fossá – strumień uchodzący do fiordu Húnaflói, spływający ze wzgórza Sandfell (689 m n.p.m.)
Region Norðurland vestra.
Fossá – lewy dopływ rzeki Svartá (uchodzącej do rzeki Blanda, a wraz z nią do Húnafjörður), przez większość czasu płynąc w równoległej do niego dolinie, a wpadając doń w rejonie drogi 734. Źródła tej rzeki znajdują się na zachodnich zboczach wzgórz Þingmannaháls, położonych na wschód od jeziora Blöndulón
Fossá – lewy dopływ rzeki Hofsá (uchodzącej do Skagafjörður), do którego wpada w głębokim jarze Vesturdalur. Wypływa z północnego obszaru lodowca Hofsjökull, po wschodniej stronie góry Twifell (1006 m n.p.m.)
Region Norðurland eystra.
Fossá – prawy dopływ rzeki Hörgá (uchodzącej do Eyjafjörður). Wpada do niej w dolnym jej biegu, uprzednio przecinając drogę 1. Strumień spływający z północnego obszaru niewielkiego lodowca Fossárjökull, wznoszącego się na zachód od Akureyri 
Region Austurland.
Fossá – krótki strumień wpadający bezpośrednio do Reyðarfjörður w pobliżu skrzyżowania dróg 936 i 1. Spływa z północno-zachodniej doliny w paśmie Hallberutindur
Fossá – krótki strumień wpadający do rzeki Stöðvará w pobliżu ujścia do fiordu Stöðvarfjörður
Fossá – rzeka wpływająca do fiordu Berufjörður. Obszar źródłowy znajduje się wśród jezior i potoków jeziora Líkárvatn
Fossá – lewy dopływ Fagradalsá, wpadającej do rzeki Breiðdalsá (uchodzącej do fiordu Breiðdalsvík). Źródła znajdują się ne wschodnich zboczach pasma Mýrafellstindur (972 m n.p.m.)
Fossá – krótki, lewy dopływ strumienia Gilsá w dorzeczu Breiðdalsá, spływający z zachodnich stoków Njáll og Bera (1020 m n.p.m.)
Region Suðurland.
Fossá – prawy dopływ &lt;bdi&gt;Tungufljót&lt;/bdi&gt;, uchodzącej do Kúðafljót. Początek biegu zaczyna się na wysokości ponad 520 m n.p.m., w pobliżu rzeki Gæsá-innri oraz drogi F233, na północny wschód od lodowca Mýrdalsjökull. W dolnym biegu omija wzniesienie Fossárfjall (462 m n.p.m.)
Fossá – prawy dopływ &lt;bdi&gt;Þjórsá, uchodzącej doń w pobliżu drogi 32 i 3365, mieszając się z wodami jeziora Bjarnalón, połączone elektrownią wodną Búrfellsstöð. Początek biegu zaczyna się na wysokości poniżej 700 m n.p.m. w okolicy jeziora Helgavatn&lt;/bdi&gt;&lt;bdi&gt;, sąsiadując z dolinami rzek Innri-Skúmstungná (po stronie wschodniej), oraz doliną rzeki Stóra-Laxá (po stronie północnej). W jej dolinie znajduje się wiele wodospadów. Wśród m.in. Hjálparfoss i Hjálparfoss.&lt;/bdi&gt;
Fossá – strumień wpadający do jeziora Úlfljótsvatn w pobliżu drogi 360, omijając pole kempingowe. &lt;bdi&gt;Początek biegu zaczyna się na wysokości ok. 150 m n.p.m. u podnóży Úlfljótvatns-Selfjall (285 m n.p.m.)&lt;/bdi&gt;
Linki zewnętrzne.
Geoportal Islandii 
Rzeki o nazwie Fossá w Islandii&lt;bdi&gt;&lt;/bdi&gt;á w serwisie OpenStreetMap

</doc>
<doc id="4409483" url="https://pl.wikipedia.org/wiki?curid=4409483" title="Mihajlo Sekulović">
Mihajlo Sekulović

Mihajlo Sekulović (ur. 22 lipca 1991 w Titogradzie) – czarnogórski koszykarz, występujący na pozycjach silnego skrzydłowego lub środkowego, obecnie zawodnik Miasta Szkła Krosno.

</doc>
<doc id="4409484" url="https://pl.wikipedia.org/wiki?curid=4409484" title="Górnik Zabrze w sezonie 1948/1949">
Górnik Zabrze w sezonie 1948/1949

Sezon 1948/1949 był 1. sezonem w historii klubu od momentu jego powstania 14 grudnia 1948 roku. Górnik brał udział w rewanżowej rundzie Klasy A Śląska Opolskiego (marzec i kwiecień 1949 roku) oraz w eliminacjach wstępnych o miejsce w II lidze sezonu 1949.
Działalność klubu.
Pod koniec 1948 roku katowicki magazyn "Sport" zapowiedział połączenie istniejących na terenie Zabrza klubów górniczych w jedno towarzystwo sportowe. 14 grudnia 1948 roku utworzono Górniczy Zakładowy Klub Sportowy Górnik, będący fuzją Pogoni Zabrze, Zjednoczenia, Concordii i Skry. Stanowisko prezesa objął działacz robotniczy Filip Sieroń.
Klasa A.
Górnik rozpoczął rozgrywki od rundy rewanżowej najniższej klasy rozgrywkowej - Klasy A w obrębie Śląska Opolskiego odnosząc trzy zwycięstwa i dwie porażki. Następnie brał udział w eliminacjach o miejsce w II lidze, podczas których uległ drużynie Stali Bobrek z Bytomia w spotkaniu barażowym.

</doc>
<doc id="4409485" url="https://pl.wikipedia.org/wiki?curid=4409485" title="Eliasz (Aude)">
Eliasz (Aude)

Eliasz, imię świeckie Elias Aude (ur. 1941 w Anfa) – libański duchowny prawosławnego Patriarchatu Antiocheńskiego, od 1980 metropolita Bejrutu.
Życiorys.
Święcenia kapłańskie przyjął w 1969. Chirotonię biskupią otrzymał 18 listopada 1979. W 1980 został mianowany metropolitą Bejrutu.

</doc>
<doc id="4409491" url="https://pl.wikipedia.org/wiki?curid=4409491" title="Eliasz (Kfoury)">
Eliasz (Kfoury)

Eliasz, imię świeckie Iljas Kfoury (ur. 1947 w Szrin) – libański duchowny prawosławnego Patriarchatu Antiocheńskiego, od 1995 metropolita Tyru i Sydonu.
Życiorys.
Święcenia kapłańskie przyjął w 1974. Chirotonię biskupią otrzymał w 1984 jako wikariusz patriarszy Damaszku. W 1995 został mianowany metropolitą Tyru i Sydonu.

</doc>
<doc id="4409493" url="https://pl.wikipedia.org/wiki?curid=4409493" title="Bariera informacyjna">
Bariera informacyjna

Bariera informacyjna – przeszkoda, która zakłóca proces przepływu informacji od jej twórcy do użytkownika. Pojawia się zawsze wtedy, gdy występuje rozbieżność między idealną a aktualną dostępnością opublikowanej informacji. Powoduje utrudnienie, opóźnienie lub uniemożliwienie dostępu do informacji.
W szerszym rozumieniu przez bariery informacyjne rozumie się trudności, jakie pojawiają się podczas poszukiwania informacji, jej wykorzystywania i rozpowszechniania.
Bariery informacyjne są ściśle powiązane z potrzebami i działaniami informacyjnymi.
Rodzaje barier informacyjnych.
Wyróżniamy następujące rodzaje barier informacyjnych:
Inny podział uwzględnia cztery grupy barier informacyjnych:
Część barier dotyka użytkownika niezależnie od jego świadomości (bariery obiektywne). Pozostałe powstają poprzez jego świadomość (bariery subiektywne).
Bariery informacyjne można podzielić na te, które są niezmiennie utrudnieniem dla użytkowników informacji oraz takie, które zależą od określonych warunków, związanych z aktualną sytuacją.
Typologia barier informacyjnych.
Bariery w dzieleniu się wiedzą i informacją.
Bariery wynikłe podczas dzielenia się wiedzą i informacją najczęściej powstają pod wpływem barier interpersonalnych, będących wynikiem zachowań ludzkich w kontakcie bezpośrednim lub za pośrednictwem technologii. Istnieją cztery podstawowe grupy barier występujących w dzieleniu się wiedzą i informacją:
Bariery a potrzeby i zachowania informacyjne.
Bariery informacyjne stanowią zmienne o charakterze negatywnym dla potrzeb i zachowań informacyjnych. Według A. Lantza źródłem barier informacyjnych w tej sytuacji są:

</doc>
<doc id="4409495" url="https://pl.wikipedia.org/wiki?curid=4409495" title="Damaskin (Mansour)">
Damaskin (Mansour)

Damaskin, imię świeckie Samih Youssef Mansour (ur. 1949 w Damaszku) – syryjski duchowny prawosławnego Patriarchatu Antiocheńskiego, od 1997 metropolita São Paulo i całej Brazylii.
Życiorys.
W 1974 został wyświęcony na diakona. Święcenia kapłańskie przyjął w 1975. Chirotonię biskupią otrzymał w 1992 jako wikariusz metropolii São Paulo z tytułem biskupa Edessy. W 1997 został mianowany metropolitą São Paulo i całej Brazylii.

</doc>
<doc id="4409496" url="https://pl.wikipedia.org/wiki?curid=4409496" title="Russ Hellickson">
Russ Hellickson

Russell Owen „Russ” Hellickson (ur. 29 maja 1948) – amerykański zapaśnik walczący w stylu wolnym. Srebrny medalista olimpijski z Montrealu 1976 w wadze do 100 kg.
Wicemistrz świata z 1979; trzeci w 1971 i czwarty w 1975. Zdobył trzy złote medale na igrzyskach panamerykańskich, w 1971, 1975 i 1979. Pierwszy w Pucharze Świata w 1978 i drugi w 1973 roku.
Zawodnik Stoughton High School i University of Wisconsin–Madison.
Przez trzynaście lat (1986-1994) był członkiem sztabu szkoleniowego drużyny zapasów Uniwersytetu Wisconsin.

</doc>
<doc id="4409498" url="https://pl.wikipedia.org/wiki?curid=4409498" title="Russell Hellickson">
Russell Hellickson



</doc>
<doc id="4409500" url="https://pl.wikipedia.org/wiki?curid=4409500" title="Rajd Zimowy Dolnośląski 1991">
Rajd Zimowy Dolnośląski 1991

Rajd Dolnośląski 1991 – 7. edycja Dolnośląskiego Rajdu Zimowego. Był to rajd samochodowy rozgrywany od 22 do 24 lutego 1991 roku. Była to pierwsza runda Rajdowych Samochodowych Mistrzostw Polski w roku 1991. Rajd składał się z piętnastu odcinków specjalnych.

</doc>
<doc id="4409501" url="https://pl.wikipedia.org/wiki?curid=4409501" title="Rajd Dolnośląski 1991">
Rajd Dolnośląski 1991



</doc>
<doc id="4409502" url="https://pl.wikipedia.org/wiki?curid=4409502" title="Jerzy (Abou Zakhem)">
Jerzy (Abou Zakhem)

Jerzy, nazwisko świeckie Abou Zakhem (ur. 1949 w Arnie) – syryjski duchowny prawosławnego Patriarchatu Antiocheńskiego, od 2000 metropolita Himsu.
Życiorys.
Święcenia kapłańskie przyjął w 1980. Chirotonię biskupią otrzymał w 1988. W 2000 został mianowany metropolitą Himsu.

</doc>
<doc id="4409503" url="https://pl.wikipedia.org/wiki?curid=4409503" title="Zimowy Rajd Dolnośląski 1991">
Zimowy Rajd Dolnośląski 1991



</doc>
<doc id="4409505" url="https://pl.wikipedia.org/wiki?curid=4409505" title="Bazyli (Mansour)">
Bazyli (Mansour)

Bazyli (ur. 1962 w Muzajri’a) – syryjski duchowny prawosławnego Patriarchatu Antiocheńskiego, od 2008 metropolita Akkaru.
Życiorys.
Chirotonię biskupią otrzymał w 1995 jako biskup Tartusu i Safity. W 2008 został mianowany metropolitą Akkaru.

</doc>
<doc id="4409506" url="https://pl.wikipedia.org/wiki?curid=4409506" title="Stres mniejszościowy">
Stres mniejszościowy

Stres mniejszościowy – stres, na które narażone są osoby należące do stygmatyzowanych grup mniejszościowych, dyskryminowanych np. ze względu na orientację seksualną, pochodzenie etniczne. Na stres mniejszościowy składają się codzienne problemy związane z dyskryminacją lub brakiem takich samych możliwości czy szans, jakie mają członkowie grupy większościowej, jego skutkiem jest chroniczne napięcie. Stres mniejszościowy jest nie tylko wynikiem nieprzyjemnych wydarzeń, ale odnosi się też do ogólnych doświadczeń członków mniejszości w kontekście życia w większościowej społeczności, gdzie prawdopodobne jest występowanie konfliktów w sferze wartości, potrzeb, doświadczeń, sposobie życia i w niedostosowaniu społecznych struktur do potrzeb grupy mniejszościowej. Może to prowadzić u członków grup mniejszościowych do zaburzeń w kształtowaniu się obrazu siebie oraz być czynnikiem ryzyka powstawania poważnych zaburzeń psychicznych.

</doc>
<doc id="4409508" url="https://pl.wikipedia.org/wiki?curid=4409508" title="Albin Pajda">
Albin Pajda

Albin Pajda ps. "Zbigniew" (ur. 19 marca 1920 roku w Chmielniku zm. 6 listopada 2018 w Rzeszowie) – polski żołnierz Związku Walki Zbrojnej, Armii Krajowej w stopniu podporucznika.
Służba wojskowa.
Działał na terenie Rzeszowszczyzny. Od lipca 1940 roku był żołnierzem na Placówce Tyczyn w Rzeszowskim Obwodzie Związku Walki Zbrojnej.
Od kwietnia 1941 roku był podoficerem w Oddziale „Wedeta”, uczestniczył w akcjach dywersyjno-propagandowych na terenie Rzeszowskiego Inspektoratu Związku Walki Zbrojnej – Armii Krajowej. Był współwydawcą konspiracyjnego pisma „Na Posterunku”.
W styczniu 1945 roku został żołnierzem poakowskiego podziemia niepodległościowego, od września 1945 roku działał dla zrzeszenia „Wolność i Niezawisłość”.
Został aresztowany przez funkcjonariuszy Urzędu Bezpieczeństwa w październiku 1947 roku .
W latach 1947-1952 więziony w Krakowie, Wronkach oraz obozie pracy w Rusku.

</doc>
<doc id="4409510" url="https://pl.wikipedia.org/wiki?curid=4409510" title="Ignacy (Samaan)">
Ignacy (Samaan)

Ignacy, imię świeckie Chadi Salim Samaan (ur. 1975 w Damaszku) – syryjski duchowny prawosławnego Patriarchatu Antiocheńskiego, od 2017 metropolita Meksyku, Wenezueli i Wysp Morza Karaibskiego.
Życiorys.
20 grudnia 1999 został wyświęcony na diakona. Święcenia kapłańskie przyjął 12 września 2001. Chirotonię biskupią otrzymał 10 lipca 2011 jako biskup pomocniczy archidiecezji meksykańskiej. 4 października 2017 został mianowany metropolitą Meksyku, Wenezueli i Wysp Morza Karaibskiego.

</doc>
<doc id="4409513" url="https://pl.wikipedia.org/wiki?curid=4409513" title="Warren Davis">
Warren Davis

Warren Lee Davis (ur. 30 czerwca 1943 w Atlantic City) – amerykański koszykarz, występujący na pozycjach niskiego lub silnego skrzydłowego.

</doc>
<doc id="4409515" url="https://pl.wikipedia.org/wiki?curid=4409515" title="Joe Corso">
Joe Corso

Joseph Marion „Joe” Corso (ur. 22 grudnia 1951) – amerykański zapaśnik walczący w stylu wolnym. Olimpijczyk z Montrealu 1976, gdzie odpadł w eliminacjach w wadze do 57 kg.
Brązowy medalista mistrzostw świata z 1979, a w 1981 odpadł w eliminacjach. Triumfator igrzysk panamerykańskich w 1979 roku.
Zawodnik Valley High School w West Des Moines i Uniwersytetu Purdue. All-American w NCAA Division I w 1975, gdzie zajął trzecie miejsce.

</doc>
<doc id="4409517" url="https://pl.wikipedia.org/wiki?curid=4409517" title="Dymitr (Radżenowić)">
Dymitr (Radżenowić)



</doc>
<doc id="4409518" url="https://pl.wikipedia.org/wiki?curid=4409518" title="Eliasz (Audi)">
Eliasz (Audi)



</doc>
<doc id="4409519" url="https://pl.wikipedia.org/wiki?curid=4409519" title="Eliasz (Kfuri)">
Eliasz (Kfuri)



</doc>
<doc id="4409520" url="https://pl.wikipedia.org/wiki?curid=4409520" title="Damaskin (Mansur)">
Damaskin (Mansur)



</doc>
<doc id="4409521" url="https://pl.wikipedia.org/wiki?curid=4409521" title="Jerzy (Abu Zachim)">
Jerzy (Abu Zachim)



</doc>
<doc id="4409522" url="https://pl.wikipedia.org/wiki?curid=4409522" title="Bazyli (Mansur)">
Bazyli (Mansur)



</doc>
<doc id="4409523" url="https://pl.wikipedia.org/wiki?curid=4409523" title="Alizarauszczyna">
Alizarauszczyna



</doc>
<doc id="4409528" url="https://pl.wikipedia.org/wiki?curid=4409528" title="Czesław Mostek">
Czesław Mostek

Czesław Mostek (ur. 16 kwietnia 1915, zm. 19 listopada 2018) – kapitan, żołnierz Armii Krajowej.
Służba.
W latach 1935-1939 służył w żandarmerii, a następnie w Korpusie Ochrony Pogranicza na Wileńszczyźnie. Uczestniczył w Ceremonii Pogrzebowej Józefa Piłsudskiego. Był w asyście, która wiozła serce Marszałka do Wilna. 
Podczas wojny obronnej 1939 uczestniczył w obronie Warszawy. Podczas Powstania Warszawskiego służył w drużynie biorącej udział w natarciu na obsadzony przez Niemców Fort Bema. Od 4 sierpnia był oficerem zaopatrzenia w Kampinosie i w Zgrupowaniu „Żyrafa” – pluton 260. Po wojnie został aresztowany za działalność w Armii Krajowej i osadzony w praskiej katowni UB na Sierakowskiego u zbiegu z ul. Kłopotowskiego.
Został pochowany w Parafii Rzymskokatolickiej Narodzenia św. Jana Chrzciciela w Lesznie koło Błonia.

</doc>
<doc id="4409529" url="https://pl.wikipedia.org/wiki?curid=4409529" title="Karolina Michalkiewicz">
Karolina Michalkiewicz



</doc>
<doc id="4409536" url="https://pl.wikipedia.org/wiki?curid=4409536" title="Atanazy (Fahd)">
Atanazy (Fahd)

Atanazy, nazwisko świeckie Albert Fahd (ألبير فهد) (ur. 1965 w Latakii) – syryjski duchowny prawosławnego Patriarchatu Antiocheńskiego, od 2018 metropolita Latakii.
Życiorys.
Święcenia kapłańskie przyjął w 1997. Chirotonię biskupią otrzymał 18 lipca 2011 (?) jako biskup Tartusu. W 2018 został mianowany metropolitą Latakii.

</doc>
<doc id="4409539" url="https://pl.wikipedia.org/wiki?curid=4409539" title="Jimmy Jackson (zapaśnik)">
Jimmy Jackson (zapaśnik)

James Earl „Jimmy” Jackson (ur. 28 lipca 1956; zm. 17 czerwca 2008) – amerykański zapaśnik walczący w stylu wolnym. Olimpijczyk z Montrealu 1976, gdzie odpadł w eliminacjach w wadze ponad 100 kg.
Triumfator igrzysk panamerykańskich w 1979. Pierwszy w Pucharze Świata w 1977, 1978, 1979, 1980 i drugi w 1981 roku.
Zawodnik Ottawa Hills High School w Grand Rapids i Oklahoma State University. Trzy razy All-American w NCAA Division I (1976–1978). Pierwszy w 1976, 1977 i 1978 roku.

</doc>
<doc id="4409540" url="https://pl.wikipedia.org/wiki?curid=4409540" title="Sylwan (Moussa)">
Sylwan (Moussa)

Sylwan, nazwisko świeckie Moussa (ur. 1967 w Maracay) – duchowny prawosławnego Patriarchatu Antiocheńskiego, od 2018 metropolita Byblos i Batroun.
Życiorys.
Urodził się w Wenezueli. W 1996 został wyświęcony na diakona. Święcenia kapłańskie przyjął w 2000. Chirotonię biskupią otrzymał w 2006 jako metropolita Buenos Aires. 27 kwietnia 2018 został mianowany metropolitą Byblos i Batroun.

</doc>
<doc id="4409541" url="https://pl.wikipedia.org/wiki?curid=4409541" title="Wrocławskie Lato Organowe">
Wrocławskie Lato Organowe



</doc>
<doc id="4409542" url="https://pl.wikipedia.org/wiki?curid=4409542" title="James Haines">
James Haines

James „Jim” Allen Haines (ur. 20 października 1954) – amerykański zapaśnik walczący w stylu wolnym. Olimpijczyk z Montrealu 1976, gdzie odpadł w eliminacjach w wadze 52 kg.
Wicemistrz świata w 1979 i czwarty w 1978, a w 1975 odpadł w eliminacjach. Srebrny medalista igrzysk panamerykańskich w 1975. Pierwszy w Pucharze Świata w 1978 i trzeci w 1977 roku.
Zawodnik Arcadia High School i University of Wisconsin–Madison. All-American w NCAA Division I w 1977, gdzie zajął pierwsze miejsce.

</doc>
<doc id="4409543" url="https://pl.wikipedia.org/wiki?curid=4409543" title="Jim Haines">
Jim Haines



</doc>
<doc id="4409549" url="https://pl.wikipedia.org/wiki?curid=4409549" title="Billy Rosado">
Billy Rosado

William John „Billy” Rosado (ur. 23 października 1955) – amerykański zapaśnik walczący w stylu wolnym. Olimpijczyk z Montrealu 1976, gdzie odpadł w eliminacjach w wadze 48 kg. Był członkiem kadry na igrzyska w Moskwie 1980, na które nie pojechał z powodu bojkotu.
Brązowy medalista mistrzostw świata w 1981, a 1974 i 1978 odpadł w eliminacjach. Triumfator igrzysk panamerykańskich w 1979. Drugi w Pucharze Świata w 1979 i trzeci w 1976 roku.
Zawodnik Santa Rita High School w Tucson i Arizona State University. All-American w NCAA Division I w 1977, gdzie zajął piąte miejsce.

</doc>
<doc id="4409552" url="https://pl.wikipedia.org/wiki?curid=4409552" title="Mike Farina">
Mike Farina

Michael Charles „Mike” Farina (ur. 5 maja 1958) – amerykański zapaśnik walczący w stylu klasycznym. Olimpijczyk z Montrealu 1976, gdzie zajął ósme miejsce w wadze 48 kg.
Zawodnik Iowa State University.

</doc>
<doc id="4409555" url="https://pl.wikipedia.org/wiki?curid=4409555" title="Bruce Thompson">
Bruce Thompson

Bruce Jerome Thompson (ur. 13 listopada 1951) – amerykański zapaśnik walczący w stylu klasycznym. Olimpijczyk z Montrealu 1976, gdzie odpadł w eliminacjach w wadze 52 kg. Był członkiem kadry na igrzyska w Moskwie 1980, na które nie pojechał z powodu bojkotu.
Cztery razy, bez sukcesu, startował na mistrzostwach świata, w 1973, 1974, 1975 i 1979. Triumfator igrzysk panamerykańskich w 1975 i 1979 roku.

</doc>
<doc id="4409556" url="https://pl.wikipedia.org/wiki?curid=4409556" title="Andrzej Makowiecki (historyk literatury)">
Andrzej Makowiecki (historyk literatury)

Andrzej Zdzisław Makowiecki (ur. 5 maja 1939 w Warszawie, zm. 11 października 2019 tamże) – polski historyk literatury okresu pozytywizmu, Młodej Polski i dwudziestolecia międzywojennego, profesor zwyczajny Uniwersytetu Warszawskiego i Akademii Teatralnej, krytyk literacki. Także historyk literatury francuskiej.
Życiorys.
Jest synem Jana Makowieckiego i Danuty, z d. Paprockiej. Okres II wojny światowej spędził z rodzicami w Warszawie. Jest absolwentem XI Liceum Ogólnokształcącego im. Mikołaja Reja w Warszawie (1958). W 1963 ukończył studia polonistyczne na Uniwersytecie Warszawskim. W 1964 rozpoczął na UW studia doktoranckie. Od 1966 zajmował się twórczością krytycznoliteracką. W 1968 obronił pracę doktorską „Artysta jako bohater literacki prozy Młodej Polski” napisana pod kierunkiem Janiny Kulczyckiej-Saloni. Od marca 1969 pracował w Państwowym Instytucie Wydawniczym, od grudnia 1969 w Filii UW w Białymstoku. Tam w latach 1973–1976 kierował Zakładem Filologii Polskiej na Wydziale Humanistycznym, w latach 1979–1981 był dyrektorem Instytutu Filologii Polskiej. W 1980 uzyskał tytuł doktora habilitowanego na podstawie rozprawy „Trzy legendy literackie. Przybyszewski – Witkacy – Gałczyński”. Od 1982 pracował na UW w Warszawie, jako kierownik Zakładu Historii Literatury Okresu Pozytywizmu i Młodej Polski. W 1984–1987 był prodziekanem do spraw studenckich Wydziału Polonistyki, a w 1987–1993 dyrektorem Instytutu Literatury Polskiej UW. W 1988 otrzymał tytuł profesora nadzwyczajnego, w 1995 tytuł profesora zwyczajnego. Na UW przeszedł na emeryturę w 2005.
Równocześnie od 1979 pracował w Państwowej Wyższej Szkole Teatralnej w Warszawie, od lat 80. na Wydziale Wiedzy o Teatrze, w latach 1989–1993 był dziekanem tego wydziału. W latach 1995–2001 był przewodniczącym Zespołu Nauk Humanistycznych w Komisji Ekspertów przy Ministrze Edukacji Narodowej, w latach 1999–2005 zastępcą dyrektora do spraw studiów i studentów w Kolegium MISH UW. W latach 2005–2010 był członkiem Rady Akademii Artes Liberales. Związany także z pracą w Kolegium Międzywydziałowych Indywidualnych Studiów Humanistycznych UW.
Od 1994 do 2001 był przewodniczącym jury w teleturnieju Wielka Gra. Zastąpił na tym stanowisku prof. Janusza Sikorskiego. Dodatkowo był głównym ekspertem i autorem pytań z tematów z dziedziny literatury polskiej (głównie XIX wieku), a także był 3. ekspertem z większości tematów z dziedziny literatury francuskiej, początkowo wymieniał się tą funkcją z prof. Remigiuszem Foryckim, później zawsze był ekspertem. W tych rolach pojawiał się aż do końca trwania tego teleturnieju, czyli do 2006. W 2001 na stanowisku przewodniczącego jury teleturnieju Wielka Gra zastąpił go prof. Tadeusz Panecki, który pełnił tę funkcję do końca trwania tego teleturnieju.
W latach 2004–2006 był jurorem Nagrody Nike.
Od 1989 był członkiem korespondentem, od 1994 członkiem zwyczajnym Towarzystwa Naukowego Warszawskiego. Od 1996 do 2003 był członkiem Komitetu Nauk o Literaturze PAN.

</doc>
<doc id="4409557" url="https://pl.wikipedia.org/wiki?curid=4409557" title="Joe Sade">
Joe Sade

Joseph Earl „Joe” Sade, Jr. (ur. 19 października 1952) – amerykański zapaśnik walczący w stylu klasycznym. Olimpijczyk z Montrealu 1976, gdzie odpadł w eliminacjach w wadze 57 kg.
Odpadł w eliminacjach mistrzostw świata w 1973 roku.
Zawodnik University of Oregon.

</doc>
<doc id="4409558" url="https://pl.wikipedia.org/wiki?curid=4409558" title="Gary Alexander (zapaśnik)">
Gary Alexander (zapaśnik)

Gary Joseph Alexander (ur. 10 lutego 1944) – amerykański zapaśnik walczący w stylu klasycznym. Olimpijczyk z Montrealu 1976, gdzie odpadł w eliminacjach w wadze 62 kg. Był w składzie na igrzyska w Monachium 1972, ale na dwa miesiące przed zawodami został postrzelony w szczękę przez policjanta.
Odpadł w eliminacjach mistrzostw świata w 1971; 1973 i 1975. Wicemistrz igrzysk panamerykańskich w 1975 roku.
Zawodnik Uniwersytetu Minnesoty i University of Wisconsin–River Falls.

</doc>
<doc id="4409559" url="https://pl.wikipedia.org/wiki?curid=4409559" title="Pat Marcy">
Pat Marcy

Patrick Joel „Pat” Marcy (ur. 6 października 1950) – amerykański zapaśnik walczący w stylu klasycznym. Olimpijczyk z Montrealu 1976, gdzie odpadł w eliminacjach w wadze 68 kg.
Odpadł w eliminacjach mistrzostw świata w 1974; 1975 i 1977. Mistrz igrzysk panamerykańskich w 1975 roku.
Zawodnik Augsburg University z Minneapolis.

</doc>
<doc id="4409560" url="https://pl.wikipedia.org/wiki?curid=4409560" title="Patrick Marcy">
Patrick Marcy



</doc>
<doc id="4409563" url="https://pl.wikipedia.org/wiki?curid=4409563" title="John Matthews (zapaśnik)">
John Matthews (zapaśnik)

John Kelly Matthews (ur. 27 grudnia 1951) – amerykański zapaśnik walczący w stylu klasycznym. Olimpijczyk z Montrealu 1976, gdzie odpadł w eliminacjach w wadze 74 kg.
Zajął czwarte miejsce na mistrzostwach świata w 1978 i odpadł w eliminacjach w 1977, 1979 i 1982. Mistrz igrzysk panamerykańskich w 1979. Trzeci w Pucharze Świata w 1980 roku.
Zawodnik Central Michigan University.

</doc>
<doc id="4409566" url="https://pl.wikipedia.org/wiki?curid=4409566" title="Brad Rheingans">
Brad Rheingans

Bradley Bert „Brad” Rheingans (ur. 13 grudnia 1953) – amerykański zapaśnik walczący w stylu klasycznym. Olimpijczyk z Montrealu 1976, gdzie zajął czwarte miejsce w wadze 100 kg. Był członkiem kadry na igrzyska w Moskwie 1980, na które nie pojechał z powodu bojkotu.
Brązowy medalista mistrzostw świata w 1979; szósty w 1978 i odpadł w eliminacjach w 1975. Triumfator igrzysk panamerykańskich w 1975 i 1979. Pierwszy w Pucharze Świata w 1976 roku.
Zawodnik North Dakota State University.

</doc>
<doc id="4409567" url="https://pl.wikipedia.org/wiki?curid=4409567" title="Pete Lee">
Pete Lee

William Marlin „Pete” Lee (ur. 10 lutego 1951) – amerykański zapaśnik walczący w stylu klasycznym. Olimpijczyk z Montrealu 1976, gdzie zajął piąte miejsce w wadze plus 100 kg.
Szósty na mistrzostwach świata w 1977 i 1982; dziesiąty w 1983. Wicemistrz igrzysk panamerykańskich w 1979. Trzeci w Pucharze Świata w 1982 roku.
Zawodnik Ball State University.

</doc>
<doc id="4409572" url="https://pl.wikipedia.org/wiki?curid=4409572" title="Barrie Kelly">
Barrie Kelly

Barrie Harrison Kelly (ur. 2 sierpnia 1940 w Bury) – brytyjski lekkoatleta, sprinter, mistrz europejskich igrzysk halowych z 1966.
Przebieg kariery.
Zwyciężył w biegu na 60 metrów na pierwszych europejskich igrzyskach halowych w 1966 w Dortmundzie.
Zajął 6. miejsce w finale biegu na 100 metrów na mistrzostwach Europy w 1966 w Budapeszcie, a brytyjska sztafeta 4 × 100 metrów w składzie: Lynn Davies, Ron Jones, Menzies Campbell i Kelly zajęła 5. miejsce. Jako reprezentant Anglii zajął 7. miejsce w biegu na 100 jardów i w sztafecie 4 × 110 jardów na Igrzyskach Imperium Brytyjskiego i Wspólnoty Brytyjskiej w 1966 w Kingston.
Odpadł w ćwierćfinale biegu na 100 metrów i w półfinale sztafety 4 × 100 metrów na igrzyskach olimpijskich w 1968 w Meksyku. Na mistrzostwach Europy w 1969 w Atenach ponownie zajął 6. miejsce w finale biegu na 100 metrów. Na halowych mistrzostwach Europy w 1971 w Sofii odpadł w półfinale biegu na 60 metrów, podobnie jak w biegu na 50 metrów na halowych mistrzostwach Europy w 1972 w Grenoble.
Był mistrzem Wielkiej Brytanii (AAA) w biegu na 100 jardów w 1967, wicemistrzem w 1965 oraz brązowym medalistą w 1966 i 1968. W hali był mistrzem w biegu na 60 jardów w 1966, wicemistrzem w 1965 i brązowym medalistą w 1967, a także mistrzem w biegu na 60 metrów w 1972 oraz wicemistrzem na tym dystansie w 1968, 1969, 1971 i 1973.
Dwukrotnie poprawiał rekord Wielkiej Brytanii w sztafecie 4 × 100 metrów do wyniku 39,33 s (19 października 1968 w Meksyku).
Jako dziecko cierpiał na astmę. Jego pasją jest fotografowanie zwierząt i krajobrazu.
Rekordy życiowe.
źródło:

</doc>
<doc id="4409580" url="https://pl.wikipedia.org/wiki?curid=4409580" title="Hieronim Rozdrażewski Jarosz">
Hieronim Rozdrażewski Jarosz



</doc>
<doc id="4409581" url="https://pl.wikipedia.org/wiki?curid=4409581" title="Hieronim Rozdrażewski">
Hieronim Rozdrażewski



</doc>
<doc id="4409590" url="https://pl.wikipedia.org/wiki?curid=4409590" title="Kazimierz Pękala">
Kazimierz Pękala

Kazimierz Pękala (ur. 28 sierpnia 1936 w Posiołku Nowodworskim, zm. 20 listopada 2018 w Lublinie) – polski geomorfolog, prof. dr hab., nauczyciel akademicki Uniwersytetu Marii Curie-Skłodowskiej w Lublinie.
Życiorys.
Studiował geografię na Uniwersytecie Marii Curie-Skłodowskiej w Lublinie. Miał doktorat i stopień doktora habilitowanego. 15 czerwca 1990 uzyskał tytuł naukowy profesora nauk przyrodniczych. Pełnił funkcję przewodniczącego Komisji Rewizyjnej Polskiego Towarzystwa Geomorfologów Polskich oraz zastępcy przewodniczącego Komitetu Badań Polarnych Prezydium Polskiej Akademii Nauk.
Zmarł 20 listopada 2018. Pochowany został na cmentarzu przy ulicy Lipowej w Lublinie. 

</doc>
<doc id="4409595" url="https://pl.wikipedia.org/wiki?curid=4409595" title="Dorota Broniszówna">
Dorota Broniszówna



</doc>
<doc id="4409596" url="https://pl.wikipedia.org/wiki?curid=4409596" title="Jarosz Rozdrażewski">
Jarosz Rozdrażewski



</doc>
<doc id="4409599" url="https://pl.wikipedia.org/wiki?curid=4409599" title="Janusz Bibik">
Janusz Bibik



</doc>
<doc id="4409603" url="https://pl.wikipedia.org/wiki?curid=4409603" title="Roy Fowler">
Roy Fowler

Henry Roy Fowler (ur. 26 marca 1934 w Longsdon w pobliżu Leek, zm. 27 czerwca 2009) – brytyjski lekkoatleta, długodystansowiec, medalista mistrzostw Europy z 1962.
Zdobył brązowy medal w biegu na 10 000 metrów na mistrzostwach Europy w 1962 w Belgradzie, przegrywając jedynie z Piotrem Bołotnikowem ze Związku Radzieckiego i Friedrichem Janke ze wspólnej reprezentacji Niemiec. Jako reprezentant Anglii dwukrotnie wystąpił na igrzyskach Imperium Brytyjskiego i Wspólnoty Brytyjskiej. W Perth w 1962 zajął 8. miejsce w biegu na 6 mil, a w Kingston w 1966 Nie ukończył tej konkurencji.
Odnosił wiele sukcesów w międzynarodowych mistrzostwach w biegach przełajowych (poprzedniku mistrzostw świata w biegach przełajowych). Zwyciężył w nich w 1963, a w 1968 zdobył brązowy medal. Zespół Anglii z Fowlerem zwyciężył w rywalizacji drużynowej w 1966 i 1968, zdobyła srebrny medal w 1961 i brązowy w 1963.
Fowler był mistrzem Wielkiej Brytanii (AAA) w biegu na 6 mil w 1962. Zdobył srebrny medal w 1963 i brązowy medal w 1968 w mistrzostwach Anglii w biegu przełajowym.
Złoty medalista mistrzostw świata weteranów w biegu na 5000 metrów w 1975 oraz w biegu na 10 000 metrów w 1975 i 1977.

</doc>
<doc id="4409611" url="https://pl.wikipedia.org/wiki?curid=4409611" title="Mycosphaerella pomi">
Mycosphaerella pomi

Mycosphaerella pomi (Pass.) Lindau – gatunek grzybów z klasy "Dothideomycetes". U jabłoni ("Malus") wywołuje chorobę o nazwie drobna plamistość liści jabłoni.
Systematyka i nazewnictwo.
Pozycja w klasyfikacji według Index Fungorum: "Mycosphaerella, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy zdiagnozował go w 1876 r. Giovanni Passerini nadając mu nazwę "Sphaerella pomi". Obecną, uznaną przez Index Fungorum nazwę nadał mu Gustav Lindau w 1897 r.
Synonimy: 
Morfologia i rozwój.
Pasożyt obligatoryjny i saprotrof. Jego grzybnia rozwija się w tkance miękiszowej żywych liści, a później także martwych, opadłych liści. Wytwarza na obydwu ich stronach, ale głównie na górnej rozproszone pyknidia o rozmiarach 80–120 μm. Powstają w nich jednokomórkowe, owalne konidia o rozmiarach 2–3 μm × 5–8 μm. Wiosną powodują one infekcje pierwotne. W okresie wegetacyjnym na żywych liściach wytwarzane są konidia, które dokonują infekcji wtórnych rozprzestrzeniając chorobę. Odbywa się to w okresach dłuższej, deszczowej pogody.
W 1890 r. w Japonii po raz pierwszy zaobserwowano występowanie tego patogenu na owocach gruszy domowej ("Pyrus communis").

</doc>
<doc id="4409612" url="https://pl.wikipedia.org/wiki?curid=4409612" title="Phyllosticta mali">
Phyllosticta mali



</doc>
<doc id="4409613" url="https://pl.wikipedia.org/wiki?curid=4409613" title="Cylindrosporium pomi">
Cylindrosporium pomi



</doc>
<doc id="4409614" url="https://pl.wikipedia.org/wiki?curid=4409614" title="Wiktor Baworowski">
Wiktor Baworowski

Wiktor Baworowski, pseudonim literacki "Wiktor z Baworowa" (ur. w 1825 lub 1826 w Kołtowie, zm. 3 grudnia 1894 we Lwowie) – bibliofil, mecenas nauk, poeta i tłumacz romantycznych dzieł Byrone’a i Hugo, założyciel Biblioteki Baworowskich we Lwowie, właściciel dóbr Myszkowice, Łuka Wielka, Baworów, Zastawie obok Tarnopola, Łoszniów, Krowinka obok Trembowli.
Życiorys.
Jego ojcem był Józef Baworowski (ur. ok. 1780, zm. 1841), żołnierz napoleoński, odznaczony krzyżem Virtuti Militari, właściciel dóbr ziemskich Myszkowice, Łuka Wielka, Bohatkowce, Krzywe koło Tarnopola, Łoszniów koło Trembowli, a matką Felicja ze Starzeńskich h. Lis (ur. 1793, zm. 14 października 1837), właścicielka Kołtowa. Miał braci Włodzimierza, posła do Sejmu Krajowego Galicji i austriackiej Rady Państwa w Wiedniu i Wacława Stanisława. W domu ojcowskim otrzymał wychowanie cudzoziemskie, kształcąc się w języku francuskim, potem w niemieckim i angielskim. Jego nauczycielem był Kazimierz Kunaszewski, który przetłumaczył na język niemiecki "Prelekcyj" Adama Mickiewicza i wydał w 1843 w Lipsku. Po śmierci rodziców jego opiekunem został wuj, hr. Michał Starzeński, który wysłał Wiktora wraz z bratem Włodzimierzem do Lwowa, gdzie pod okiem pedagoga Jurgasa otrzymali prywatne wykształcenie
Działalność zawodowa i społeczna.
W 1847 Wiktor Baworowski poznał Jana Nepomucena Kamińskiego i pod jego kierunkiem rozpoczął studia nad językiem i stylistyką polską. W 1848 został absolwentem Uniwersytetu Franciszkańskiego we Lwowie, na życzenie wuja wstąpił do służby państwowej, otrzymując posadę w Namiestnictwie we Lwowie (w latach 1849–1850 koncepista-praktykant). Po kilku latach służby porzucił zajmowane stanowisko mimo próśb namiestnika Agenora Romualda Gołuchowskiego i zajął się gospodarką w dobrach, które otrzymał po podziale schedy z braćmi. 
W 1857 został członkiem korespondentem Towarzystwa Naukowego Krakowskiego.
Pod koniec życia groziła mu całkowita ślepota, co zapewne spowodowało, że popełnił samobójstwo (poderznął sobie gardło). Został pochowany w grobowcu rodzinnym w podziemiach parafialnego kościoła św. Wacława w Baworowie.

</doc>
<doc id="4409618" url="https://pl.wikipedia.org/wiki?curid=4409618" title="Moby Dick (opera)">
Moby Dick (opera)

Moby Dick – opera-misterium w 4 aktach Eugeniusza Knapika.
Libretto napisał poeta Krzysztof Koehler. Światowa prapremiera odbyła się w Warszawie w Teatrze Wielkim – Operze Narodowej w reżyserii Barbary Wysockiej pod kierownictwem muzycznym Gabriela Chmury. 
"Moby Dick" to współczesne, filozoficzno-symboliczne misterium nawiązujące do "Księgi Jonasza" i "Ksiąg Królewskich" Starego Testamentu. 
Osoby: 

</doc>
<doc id="4409625" url="https://pl.wikipedia.org/wiki?curid=4409625" title="Drobna plamistość liści jabłoni">
Drobna plamistość liści jabłoni

Drobna plamistość liści jabłoni (ang. black spot of apple, brooks fruit spot of apple) – grzybowa choroba jabłoni wywołana przez "Mycosphaerella pomi". 
Występowanie i szkodliwość.
Choroba ta występuje powszechnie w strefie klimatu umiarkowanego. Silnie porażone liście przedwcześnie opadają. Choroba nie powoduje jednak większych strat.
Na liściach jabłoni występują jeszcze dwie inne choroby powodujące podobne objawy: brunatna plamistość liści jabłoni i kanciasta plamistość liści jabłoni. Wszystkie trzy choroby określane są wspólną nazwą nekrotyczna plamistość liści jabłoni. Plamistość liści powoduje również parch jabłoni, uważany za najgroźniejszą chorobę tego drzewa, jednak wywołane przez niego plamy różnią się morfologią.
Objawy.
Patogen atakuje głównie liście, powodując na nich powstawanie drobnych plamek. Początkowo powstają jasnobrunatne z ciemnoszarą obwódką, potem szarobiałe przebarwienia. W miarę rozwoju choroby przekształcają się one w owalne i nieregularnie rozproszone plamki o średnicy 2-3 mm. W drugiej połowie lata przy wilgotnej pogodzie pojawiają się na nich brunatne skupiska zarodników.
Etiologia.
Przezimowują pyknidia na opadłych liściach. Wiosną wytwarzają one zarodniki konidialne, które uwalniają się z pyknidiów podczas wilgotnej pogody. Roznoszone przez wiatr dokonują infekcji pierwotnej. W sezonie wegetacyjnym na porażonych liściach wytwarzane są konidia, które dokonują infekcji wtórnych rozprzestrzeniając chorobę.
Ochrona.
Zabiegi stosowane przeciwko parchowi jabłoni są skuteczne także przeciwko drobnej plamistości liści jabłoni. W przypadku dużego nasilenia choroby w poprzednim roku, należy wykonać opryskiwanie fungicydami w fazie różowego pąka, pod koniec kwitnienia, oraz po czerwcowym opadaniu zawiązków. Zabiegi te powtarza się 2-3-krotnie co dwa tygodnie. Najskuteczniejsze są fungicydy miedziowe i ditiokarbaminianowe.

</doc>
<doc id="4409627" url="https://pl.wikipedia.org/wiki?curid=4409627" title="Adam Swinarski">
Adam Swinarski

Adam Swinarski herbu Poraj – podwojewodzi poznański, cześnik kaliski w latach 1618–1626.
Poseł na sejm zwyczajny 1613 roku, sejm 1620 roku i sejm 1621 roku z województwa poznańskiego i kaliskiego. Poseł na sejm nadzwyczajny 1613 roku z Wielkopolski. Marszałek sejmiku województw poznańskiego i kaliskiego w grudniu 1625 roku. Poseł na sejm 1624 roku. Poseł województw poznańskiego i kaliskiego na sejm warszawski 1626 roku.

</doc>
<doc id="4409628" url="https://pl.wikipedia.org/wiki?curid=4409628" title="W małym dworku (opera)">
W małym dworku (opera)

W małym dworku – opera komiczna Zbigniewa Bargielskiego z roku 1981.
Zbigniew Bargielski wykorzystując tragifarsę Stanisława Ignacego Witkiewicza napisał operę, będącą parodią opery, jej "fabuły, stylu wykonawczego, prezentacji". Do kompozycji opery Bargielski włączył fragmenty "Strasznego dworu" Stanisława Moniuszki. Ten świadomy cytat muzyczny był swoistą kpiną z polskiego sarmatyzmu Moniuszkowskiego (analogicznie, jak Witkacy odwołał się w swoim dramacie do "W małym domku" Tadeusza Rittnera).
Prapremiera odbyła się w Operze Wrocławskiej pod kierownictwem muzycznym Roberta Satanowskiego, w reżyserii Wojciecha Szulczyńskiego.
"W małym dworku" jest drugą (po "Sonacie Belzebuba" Edwarda Bogusławskiego z roku 1977) operą opartą na dramatach Stanisława I. Witkiewicza.

</doc>
<doc id="4409632" url="https://pl.wikipedia.org/wiki?curid=4409632" title="Myszkowice (rejon tarnopolski)">
Myszkowice (rejon tarnopolski)



</doc>
<doc id="4409635" url="https://pl.wikipedia.org/wiki?curid=4409635" title="Marcin Misiak">
Marcin Misiak

Marcin Misiak (ur. w 1979) – polski wiolonczelista i pedagog.
Życiorys.
Absolwent Akademii Muzycznej we Wrocławiu (klasy wiolonczeli prof. Stanisława Firleja i prof. dr. hab. Urszuli Marciniec-Mazur). Stypendysta w Thorton School of Music - University of Southern California. Doktor habilitowany, wykładowca na Wydziale Instrumentalnym Akademii Muzycznej we Wrocławiu. 
Stały współpracownik Orkiestry Kameralnej Leopoldinum - prowadzi tam grupę wiolonczel i gra partie solowe. Współpracował również m.in. z Legnicką Orkiestrą Symfoniczną, Przemyską Orkiestrą Kameralną i Barock Orchester Berlin.

</doc>
<doc id="4409636" url="https://pl.wikipedia.org/wiki?curid=4409636" title="Mycosphaerella fagi">
Mycosphaerella fagi

Mycosphaerella fagi (Auersw.) Lindau – gatunek grzybów z klasy "Dothideomycetes". U buka ("Fagus") powoduje plamistość liści.
Systematyka i nazewnictwo.
Pozycja w klasyfikacji według Index Fungorum: "Mycosphaerella, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy zdiagnozował go w 1869 r. Bernhard Auerswald nadając mu nazwę "Sphaerella fagi". Obecną, uznaną przez Index Fungorum nazwę nadał mu Gustav Lindau w 1897 r.

</doc>
<doc id="4409643" url="https://pl.wikipedia.org/wiki?curid=4409643" title="Matka czarnoskrzydłych snów (opera)">
Matka czarnoskrzydłych snów (opera)

Matka czarnoskrzydłych snów – opera kameralna Hanny Kulenty z roku 1995.
Opera powstała na zamówienie Monachijskiego Biennale Operowego w koprodukcji z Operą Państwową w Hamburgu. Libretto w języku angielskim napisał holenderski pisarz – Paul Goodman.
Utwór odwołuje się do mitycznej Hekabe (znanej w literaturze m.in. z tragedii Eurypidesa). Jest swoistym "studium schizofrenii".
Polska premiera odbyła się w roku 2010 w Operze Wrocławskiej. Została przygotowana przez Wojciecha Michniewskiego (kierownictwo muzyczne) i Ewelinę Pietrowiak (reżyseria).

</doc>
<doc id="4409645" url="https://pl.wikipedia.org/wiki?curid=4409645" title="Arnór Sigurðsson">
Arnór Sigurðsson

Arnór Sigurðsson (ur. 15 maja 1999 w Akranes) – islandzki piłkarz, występujący na pozycji pomocnika w szwedzkim klubie IFK Norrköping, do którego jest wypożyczony z CSKA Moskwa oraz w reprezentacji Islandii.
Kariera piłkarska.
Jest wychowankiem Íþróttabandalag Akraness. W jego seniorskim zespole grał w latach 2016–2017. W marcu 2017 został piłkarzem szwedzkiego IFK Norrköping. W rozgrywkach Allsvenskan zagrał po raz pierwszy 15 września 2017 w zremisowanym 1:1 meczu z Kalmar FF. 31 sierpnia 2018 został zawodnikiem rosyjskiego CSKA Moskwa, gdzie trafił za 4 miliony euro. 23 września 2018 zadebiutował w Priemjer-Lidze – w zremisowanych 1:1 derbach Moskwy ze Spartakiem. Do gry wszedł w 71. minucie, zastępując Ałana Dzagojewa.
Kariera reprezentacyjna.
W reprezentacji Islandii zadebiutował 15 listopada 2018 w przegranym (0:2) meczu Ligi Narodów z Belgią.

</doc>
<doc id="4409663" url="https://pl.wikipedia.org/wiki?curid=4409663" title="Bitwa pod Łętownicą i Andrzejewem">
Bitwa pod Łętownicą i Andrzejewem

Bitwa pod Andrzejewem i Łętownicą – wrześniowe walki 18 Dywizji Piechoty Wojska Polskiego przebijającej się za Bug z wojskami III Rzeszy.
11 września 1939 oddziały 18 Dywizji Piechoty podjęły próbę wyjścia z okrążenia uderzając na Zambrów. Całodzienna walka 71 pułku piechoty na głównym kierunku i 33 pułku piechoty na kierunku pomocniczym nie przyniosła oczekiwanych rezultatów. Wobec powyższego dowódca Samodzielnej Grupy Operacyjnej „Narew” gen. Czesław Młot-Fijałkowski nakazał płk. Stefanowi Kosseckiemu oderwać się od nieprzyjaciela i przez Łętownicę i Andrzejewo maszerować w kierunku miejscowości Nur, gdzie znajdował się most na Bugu. W nocy z 11 na 12 września pancerno-zmotoryzowane jednostki niemieckie okrążyły maszerującą na południe polską dywizję. Próby przebicia się jednostek polskich przez oddziały niemieckie nie powiodły się. W walce zginął dowódca piechoty dywizyjnej płk Aleksander Hertel, dowódca dywizji pułkownik Stefan Kossecki został ciężko ranny, a 18 Dywizja Piechoty została rozbita.
Ocena położenia wojsk.
Dowództwo 18 DP oceniało, że w tym rejonie operowały dwa pułki z 20 Dywizji Zmotoryzowanej i co najmniej batalion czołgów z 10 Dywizji Pancernej, a w Czyżewie i Dmochach znajdował się zmotoryzowany oddział niemieckiej piechoty. Również Długobórz i Szumowo były obsadzone przez niemiecką piechotę, wspieraną przez artylerię.
Po bitwie o Zambrów Niemcy bardzo szybko zareagowali na próby przebicia się dywizji na południe. W nocy z 11 na 12 września przegrupowali siły i dążyli do okrążenia, a następnie zniszczenia polskiej dywizji. W tym celu oddziały niemieckiej 20 DZmot z częścią 10 DPanc. przeszły z Zambrowa i Czyżewa w kierunku Andrzejewa, 21 DP wysłała z rejonu Śniadowa w kierunku na Srebrną silny oddział wydzielony, a 206 Dywizja Piechoty zamknęła od strony południowo-zachodniej pierścień okrążenia w rejonie Małkinia–Nur.
Po nieskutecznych próbach odblokowania dróg odwrotu na południowy wschód w rejonie Zambrowa 18 Dywizja Piechoty w nocy z 11 na 12 września porządkowała swoje oddziały i zamierzając ominąć miasto rozpoczęła marsz przez Andrzejewo – Czyżew na Nur. Od 12 września oddziały dywizji porządkowały się na osiągniętych nocnym marszem rejonach:
Od 15.00 11 września brak było jakiejkolwiek łączności z dowództwem Samodzielnej Grupy Operacyjnej „Narew” oraz z Suwalską i Podlaską brygadą kawalerii. Dywizja pozostała w całkowitym odosobnieniu.
Działania dywizji w rejonie Łętownicy i Andrzejewa.
O 15.00 11 września dowódca 18 DP płk Stefan Kossecki otrzymał od dowódcy SGO „Narew” gen. bryg. Czesława Młot-Fijałkowskiego rozkaz przerwania działań zaczepnych na Zambrów i wycofania się nocą przez Andrzejewo i Czyżew na Nur. Walki trwały jeszcze do wieczora. Wraz z zapadnięciem zmroku oddziały niemieckie cofnęły się na północny skraj Zambrowa. Polskie oddziały rozpoczęły formować kolumny marszowe i o wyznaczonych godzinach rozpoczęły marsz, podczas którego Niemcy zaatakowali kolumnę II/71 pp. Zostali jednak odrzuceni zdecydowanym przeciwdziałaniem ogniowym polskich żołnierzy. Zaatakowany został także formujący kolumny III/42 pp z 3 baterią 18 pal. Po krótkiej obronie utracił on zdolność bojową, a żołnierze w panice rozproszyli się.
Rano 12 września do Łętownicy przybył wraz ze sztabem dowódca 18 DP płk Kossecki. Dysponował on tylko częścią oddziałów dywizji, znajdujących się w bezpośrednim zasięgu jego dowodzenia, a mianowicie: resztkami trzech pułków piechoty (razem około 6–8 kompanii strzeleckich), częściowo pododdziałami samodzielnymi, plutonami i kompaniami specjalnymi oraz częścią artylerii (18 dział). Z pozostałymi oddziałami dywizji nie było łączności.
Około 8.30, prowadzący rozpoznanie na kierunku Andrzejewa por. Roszkowski poinformował sztab dywizji o ruchach niemieckich wojsk na kierunku Czyżew – Andrzejewo. Wobec zagrożenia dróg odwrotu dywizji, płk Kossecki zdecydował natychmiast uderzyć na Andrzejewo. Około 9.00 zebrał w Łętownicy oddział w sile około batalionu, który składał się z żołnierzy 71 pułku piechoty oraz batalionu ON „Ostrołęka” i osobiście poprowadził go do natarcia. Wsparcie ogniowe miał zapewnić 18 dac i II/18 pal.
Por. Władysław Wujcik, oficer łączności 18 pal, tak relacjonuje przebieg walki:
Wycofujący się z pola walki dowódca plutonu ckm baonu ON sierż. Karcz zameldował szefowi sztabu dywizji ppłk Kazimierzowi Pluta-Czachowskiemu, że płk Kossecki został ciężko ranny i zmarł na jego rękach. Ciało zostało na przedpolu. Przed utratą przytomności dowódca dywizji wydał ostatni rozkaz: "dowództwo dywizji ma objąć płk Hertel. Dywizja nie może się poddać. Ma walczyć do wieczora, a potem przebijać się choćby pojedynczo". Na wezwanie szefa sztabu, do zabrania ciała dowódcy dywizji z pola walki, zgłosiło się ok. 20 ochotników, którzy pod dowództwem podchorążego wyruszyli w tyralierze wzdłuż drogi polnej z Łętownicy do Andrzejewa. Jednak po przejściu ok. 1 km, w wyniku zmasowanego ognia karabinów maszynowych nieprzyjaciela, żołnierze zalegli.
Około 11.00 płk Aleksander Hertel przejął dowodzenie dywizją i zdecydował ponowić natarcie na Andrzejewo całością posiadanych sił. Zamierzał, pod osłoną ognia artylerii, obejść z lewej strony Andrzejewo i wyjść na Nur.
W miejsce poległych w walkach dowódców pododdziałów, dowodzenie w natarciu przejęli oficerowie sztabu dywizji:
Bezpośrednie wsparcie artylerii miały zapewnić:
Natarcie wznowiono o 14.30. Wspierana ogniem artylerii piechota odrzuciła Niemców z zajmowanych przez nich stanowisk i atakowała dalej. W tym czasie lekarz III/71 pp dotarł z patrolem sanitarnym do ciała dowódcy dywizji i stwierdził, że płk Kossecki daje oznaki życia. Dowódca dywizji przetransportowany został na punkt opatrunkowy w Łętownicy, gdzie po zabiegach reanimacyjnych odzyskał przytomność. Około 15.00 niemiecki koncentryczny kontratak zatrzymał polskie natarcie i odrzucił polskich piechurów poza pasma wzniesienia 134. Tu nieprzyjaciel został zatrzymany ogniem artylerii i ciężkiej broni maszynowej piechoty. Po godzinie Niemcy wznowili natarcie z kierunku Andrzejewa, ale skoncentrowany ogień 18 dac i 18 pal wstrzymał je w miejscu. W wyniku skutecznego ognia artylerii, piechota poderwała się do ataku i około 16.30 odrzuciła nieprzyjaciela poza wzg. 134, uzyskując ponownie wgląd na Andrzejewo. W tym czasie Niemcy wprowadzili do walki nowe oddziały i zmasowanym ogniem artylerii i ciężkiej broni piechoty zatrzymali natarcie. W walce został ranny w stopę płk Hertel.
Od rana 12 września trwały też walki na północ od Łętownicy. Około 14.00 Niemcy zajęli Srebrny Borek. Wyprowadzony kontratak siłami 33 pułku piechoty odrzucił Niemców ze wsi. Niemcy z powodzeniem wprowadzili do walki świeże jednostki i odbili wieś, a pododdziały polskie odeszły na południe, by po chwili po raz kolejny kontratakować. W walce tej poległ dowódca III/ 33 pp, mjr Józef Sikora. Ostatni tego dnia kontratak, poprowadzony przez dowódcę 33 pp ppłk Lucjana Stanka, doprowadził do odzyskania wsi.
Około 11.00 niemiecka piechota zmotoryzowana zaatakowała II batalion 42 pp, zdobywając Srebrną. Otoczony batalion bronił się aż do zmroku, po czym nocnym atakiem na bagnety przedarł się do lasów Czerwonego Boru. Około 18.00 Niemcy uderzyli ze Srebrnej w kierunku na zachodni skraj Łętownicy. Resztki oddziałów 42 pp, pod dowództwem ppłk. Wacława Malinowskiego, przeszły do kontrataku. Niemcy zostali odrzuceni aż do Srebrnej. Działanie było prowadzone równolegle z ostatnim kontratakiem 33 pp na Srebrny Borek. Po wschodniej stronie 33 pułku piechoty nieprzyjaciel przeprowadził natarcie na oddziały dywizji we wschodniej części Łętownicy. Natarcie to było skoordynowane z uderzeniem na odcinek broniony przez oddziały 33 pp. Kontratak, przeprowadzony z Łętownicy przez improwizowany oddział kpt. dypl. Ludwika Hodakowskiego, odrzucił natarcie niemieckiej piechoty aż za szosę Czyżew – Zambrów. Z zapadnięciem zmroku zamknął się pierścień niemieckiego okrążenia wokół walczących resztek 18 Dywizji Piechoty.
Około 20.00 płk Hertel, na odprawie z oficerami znajdującymi się w Łętownicy, wydał rozkaz nocnego natarcia na Andrzejewo i utorowania sobie drogi siłą. Sformowano oddział uderzeniowy liczący około 500 ludzi, z dwoma działkami przeciwpancernymi i kilkoma ciężkimi karabinami maszynowymi. Dowództwo nad nimi objął płk Hertel. Oddział miał nacierać wzdłuż drogi Łętownica – Andrzejewo i otworzyć drogę pozostałym jednostkom dywizji. W ślad za oddziałem uderzeniowym miała przejść kolumna resztek artylerii pod dowództwem ppłk. Władysława Brzozowskiego oraz kolumna służb i taborów z rannymi pod dowództwem mjr. Edwarda Szmoniewskiego. Oddziały ppłk. Malinowskiego (resztki 42 pp) oraz ppłk. Stanka (resztki 33 pp) otrzymały rozkaz przebijania się na własną rękę i kierowania się w rejon miejscowości Nur.
Około 22.00 oddział uderzeniowy wyruszył w kierunku Andrzejewa. Po krótkim marszu wpadł w zasadzkę ogniową. Poległo wielu żołnierzy, m.in. płk Hertel, kpt. dypl. Hodakowski i kpt. dypl. Kazimierz Karpiński. Resztki oddziału wycofały się do Łętownicy.
Po ostatnim zorganizowanym natarciu żołnierze otrzymali rozkaz przebijania się na własną rękę, w wyniku którego z okrążenia wydostały się następujące grupy:
Wobec beznadziejnej sytuacji tysięcy rannych żołnierzy oraz wyczerpania amunicji, dnia 13 września o godz. 5.00, dowódca 18 pal ppłk Witold Sztark, jako najstarszy stopniem z pozostałych w Łętownicy oficerów, wysłał do Niemców parlamentariuszy. Po przerwaniu walki, około 7.00, nastąpiła kapitulacja pozostałych w Łętownicy resztek 18 Dywizji Piechoty. W rejonie Łętownica – Andrzejewo Niemcy zastali kolumny taborowe dywizji z ponad 5 tysiącami rannych, niewielką ilość zdrowych żołnierzy i około tysiąca woźniców cywilnych. Komunikaty niemieckie z 14 września podały, że w rejonie walk pod Zambrowem zdobyto wiele sprzętu bojowego i wzięto do niewoli 6 tysięcy żołnierzy.
Epilog.
18 Dywizja Piechoty, która podczas wycofywania się spod Zambrowa została otoczona przez nieprzyjaciela i samotnie prowadziła dramatyczny bój o wyjście z okrążenia, w bitwie pod Łętownicą i Andrzejewem została ostatecznie rozbita i już nie odtworzona. Swoim działaniem opóźniła jednak marsz niemieckiej 20 Dywizji Zmotoryzowanej i 10 Dywizji Pancernej w kierunku na Brześć.
Po kapitulacji, wziętych do niewoli żołnierzy zgromadzono na targowisku w Andrzejewie, a potem na placu koszarowym w Zambrowie. Byli głodni i kompletnie wyczerpani. W nocy z 13 na 14 września, gdy wszyscy jeńcy leżeli pokotem, wpadły na nich głodne i nie pojone konie. Powstał popłoch. Niemcy otworzyli ogień z broni maszynowej do wstających, zabijając i raniąc wielu. Ranni jęczeli do rana bez żadnej pomocy. Po kilku dniach całe zgrupowanie odesłano pod eskortą do Dłutowa, stąd odwieziono ich do Kętrzyna, a potem do Stabławki.
Pamięć o bitwie.
Większość ciał poległych żołnierzy została złożona na cmentarzu w Andrzejewie. W październiku 1943 na zbiorowej mogile postawiono brzozowy krzyż, sporządzono obramowanie oraz położono cementowy krzyż w kształcie Krzyża Virtuti Militari. Po drugiej wojnie światowej groby ogrodzono siatką i postawiono trzy krzyże. W 1961 mogiła została otoczona kamiennym parkanem i włączona w obręb cmentarza.
17 września 2017 r., na szczycie budynku remizy Ochotniczej Straży Pożarnej w Łętownicy, odsłonięto mural upamiętniający walki pod Łętownicą i Andrzejewem. Autorem i wykonawcą projektu jest Piotr Karsznia.
W czerwcu 2016 r. Fundacja „Gdańska Szkoła Muralu” przygotowała projekt i wykonała mural na ścianie jednego z budynków gospodarczych znajdujących się obok terenów rekreacyjnych przy ul. Krzyckiego.
Mural zajmuje powierzchnię około 100 m². W jego centralnej części umieszczono twarze pułkownika Stefana Kosseckiego i pułkownika Aleksandra Hertla. Po bokach namalowano inne motywy wojenne z tamtego okresu. Wykonanie koordynowali: Rafał Roskowiński i Piotr Karsznia.

</doc>
<doc id="4409680" url="https://pl.wikipedia.org/wiki?curid=4409680" title="Janusz Ostrowski (lekarz)">
Janusz Ostrowski (lekarz)

Janusz Zbigniew Ostrowski (ur. 24 maja 1954 we Włocławku) – polski lekarz internista, nefrolog, nauczyciel akademicki, doktor habilitowany nauk o zdrowiu, profesor Centrum Medycznego Kształcenia Podyplomowego.
Życiorys.
W 1979 ukończył studia w Pomorskiej Akademii Medycznej w Szczecinie. Specjalista w zakresie chorób wewnętrznych (II stopień w 1986) i nefrologii (II stopień w 1991).
Stopień doktora nauk medycznych uzyskał w 2004 w Gdańskim Uniwersytecie Medycznym na podstawie rozprawy pt. "Współzależność pomiędzy spostrzeganiem siebie, a jakością życia u pacjentów leczonych przy pomocy dializ". W 2015 w Collegium Medicum Uniwersytetu Mikołaja Kopernika na podstawie oceny osiągnięć naukowych, dydaktycznych i organizacyjnych oraz monografii pt. "Początki dializoterapii w Polsce i Dzieje dializy otrzewnej w Polsce" uzyskał stopień naukowy doktora habilitowanego. Od 2019 profesor Centrum Medycznego Kształcenia Podyplomowego.
Od 1979 zawodowo związany ze szpitalem Wojewódzkim we Włocławku, początkowo jako asystent, następnie zastępca ordynatora, kierownik Ośrodka Dializy Pozaustrojowej tego szpitala, od 1994 jako ordynator Oddziału Nefrologii i Dializoterapii, a od 2005 III Oddziału Chorób wewnętrznych i Nefrologii. Od 2005 dyrektor medyczny stacji dializ Gambro, a następnie Diaverum. Od 2011 dyrektor ds. dializy otrzewnej Diaverum Polska. Od 2017 związany ze Szkołą Zdrowia Publicznego Centrum Medycznego Kształcenia Podyplomowego, w której jest prodziekanem oraz kierownikiem Zakładu Historii Medycyny.
Członek polskich i międzynarodowych towarzystw naukowych, w tym m.in.: od 1982 członek Oddziału Włocławskiego Towarzystwa Internistów Polskich, w tym w latach 1992–2001 przewodniczący tego oddziału; od 1985 członek Polskiego Towarzystwa Nefrologicznego, w tym w latach 2007–2010 przewodniczący Oddziału Gdańsko-Pomorskiego oraz od 2008 Sekretarz Sekcji Historycznej tego towarzystwa; członek European Renal Association – European Dialysis and Transplant Association; członek International Society for Peritoneal Dialysis; członek International Association for  the History of Nephrology, w tym od 2013 członek zarządu, a od 2017 do 2019 prezydent tego towarzystwa. Aktywny członek samorządu lekarskiego, w tym w latach 1992–1994 wiceprzewodniczący Kujawsko-Pomorskiej Okręgowej Izby Lekarskiej w Toruniu.
Autor lub współautor ponad 120 publikacji oraz monografii i podręczników z zakresu chorób wewnętrznych, nefrologii i historii medycyny. Organizator konferencji naukowych, w tym m.in.: 25 Włocławskich Konferencji Nefrologicznych, 25 Włocławskich Konferencji Ultrasonograficznych, a także prezydent 10 Kongresu International Association for the History of Nephrology w Wieńcu-Zdroju w 2017.

</doc>
<doc id="4409682" url="https://pl.wikipedia.org/wiki?curid=4409682" title="Dunwich (Lovecraft)">
Dunwich (Lovecraft)



</doc>
<doc id="4409686" url="https://pl.wikipedia.org/wiki?curid=4409686" title="Castle Rock (Stephen King)">
Castle Rock (Stephen King)



</doc>
<doc id="4409687" url="https://pl.wikipedia.org/wiki?curid=4409687" title="Wilkowyje (Ranczo)">
Wilkowyje (Ranczo)



</doc>
<doc id="4409689" url="https://pl.wikipedia.org/wiki?curid=4409689" title="Pawieł Afanasjew (wojskowy)">
Pawieł Afanasjew (wojskowy)

Pawieł Aleksandrowicz Afanasjew (ros. Павел Александрович Афанасьев, ur. 16 grudnia 1922 we wsi Krutincy w guberni tulskiej (obecnie w obwodzie tulskim), zm. 26 listopada 1990 w Moskwie) – radziecki wojskowy, generał major, Bohater Związku Radzieckiego (1944).
Życiorys.
Pracował w kołchozie w rodzinnej wsi, m.in. jako brygadzista i kierownik czytelni, 1941–1942 był sekretarzem sielsowietu. 
Od lutego 1942 służył w Armii Czerwonej, w maju 1942 ukończył szkołę pułkową, a w październiku 1942 kursy młodszych poruczników 61 Armii i został dowódcą plutonu kursantów, w grudniu 1942 został skierowany na front wojny z Niemcami. Jako zastępca dowódcy i dowódca kompanii oraz zastępca dowódcy batalionu 37 gwardyjskiego pułku piechoty walczył na Froncie Zachodnim (grudzień 1942–luty 1943), Briańskim (luty–sierpień 1943), Centralnym (wrzesień–październik 1943), Białoruskim (październik 1943–luty 1944) i 1 Białoruskim (kwiecień–lipiec 1944). Uczestniczył m.in. w operacji orłowskiej, czernihowsko-prypeckiej, homelsko-rzeczyckiej, kalenkowicko-mozyrskiej i brzesko-lubelskiej.
15 lipca 1943 został ranny w walkach w obwodzie orłowskim. Szczególnie wyróżnił się przy forsowaniu Dniepru 29 września 1943 w obwodzie czernihowskim, gdy dowodzona przez niego kompania uchwyciła przyczółek w rejonie wsi Lubecz i odparła wiele ataków przeciwnika, a sam Afanasjew osobiście zabił 15 hitlerowców. 
W grudniu 1944 ukończył kursy doskonalenia dowódców batalionów 1 Frontu Białoruskiego, od grudnia 1944 do marca 1945 jako dowódca batalionu 37 gwardyjskiego pułku piechoty 1 Frontu Białoruskiego brał udział w operacji warszawsko-poznańskiej i pomorskiej.
Od marca do maja 1945 jako zastępca szefa sztabu grupy operacyjnej 1 Frontu Białoruskiego i w operacji berlińskiej, po czym został oficerem w komendanturze wojskowej Berlina.
Po powrocie do ZSRR, w latach 1950–1951, był . 
W 1955 ukończył Akademię Wojskową im. Frunzego i został szefem wydziału operacyjnego i zastępcą szefa sztabu 69 Dywizji w Białomorskim Okręgu Wojskowym/Północnym Okręgu Wojskowym/Leningradzkim Okręgu Wojskowym (w Wołogdzie), od listopada 1967 do grudnia 1970 był delegowany do Egiptu jako starszy doradca wojskowy dowódcy dywizji piechoty, 1970–1984 był szefem wydziału języków zachodnich Wojskowego Instytutu Języków Obcych, następnie zakończył służbę wojskową. 
Został pochowany na Cmentarzu Trojekurowskim.
Odznaczenia.
I odznaczenia zagraniczne.

</doc>
<doc id="4409690" url="https://pl.wikipedia.org/wiki?curid=4409690" title="Jerzy Zemke">
Jerzy Zemke

Jerzy Zemke (ur. 1948, zm. 14 listopada 2018) – polski matematyk i ekonomista, doktor habilitowany nauk ekonomicznych w zakresie nauk o zarządzaniu, profesor nadzwyczajny Uniwersytetu Gdańskiego.
Życiorys.
W 1972 ukończył studia matematyczne na Uniwersytecie Mikołaja Kopernika w Toruniu. W 1981 na Wydziale Ekonomiki Produkcji Uniwersytetu Gdańskiego na podstawie rozprawy pt. "Koncepcja uogólnienia postaci analitycznej równań modelu ekonometrycznego (na przykładzie rynku nowego tonażu zbiornikowców)" uzyskał stopień naukowy doktora nauk ekonomicznych dyscyplina: ekonomia specjalność: modelowanie gospodarki morskiej. W 2011 na Wydziale Zarządzania UG na podstawie dorobku naukowego oraz rozprawy pt. "Ryzyka zarządzania organizacją gospodarczą" otrzymał stopień doktora habilitowanego nauk ekonomicznych dyscyplina: nauki o zarządzaniu specjalność: zarządzanie w warunkach ryzyka.
Został profesorem nadzwyczajnym UG na Wydziale Zarządzania w Katedrze Ekonometrii.
Zmarł 14 listopada 2018. Został pochowany 19 listopada 2018 na Cmentarzu Komunalnym w Sopocie (kwatera E5-2-20).

</doc>
<doc id="4409693" url="https://pl.wikipedia.org/wiki?curid=4409693" title="Iwona, księżniczka Burgunda (opera)">
Iwona, księżniczka Burgunda (opera)

Iwona, księżniczka Burgunda – opera Zygmunta Krauze z roku 2004.
Libretto opery (na podstawie dramatu Witolda Gombrowicza "Iwona, księżniczka Burgunda)" napisali Zygmunt Krauze i Grzegorz Jarzyna.
Światowa prapremiera wersji koncertowej opery przygotowana została pod kierunkiem Andrzeja Straszyńskiegp z okazji sezonu polskiego we Francji i była zaprezentowana w Théâtre Sylvia Monfort w Paryżu. Polska prapremiera odbyła się z okazji 100. rocznicy urodzin Witolda Gombrowicza we wrześniu 2006 roku na scenie Teatru Narodowego w ramach 49. Międzynarodowego Festiwalu Muzyki Współczesnej "Warszawska Jesień". Autorem inscenizacji i reżyserem spektaklu był Marek Weiss-Grzesiński, scenografię przygotował Wiesław Olko, kostiumy – Gosia Baczyńska i Wojciech Dziedzic, a Orkiestrę Opery Narodowej poprowadził Andrzej Straszyński.
Obsada z roku 2006:
Kinga Preis (Iwona), Dariusz Machej (Król Ignacy), Magdalena Barylak (Królowa Małgorzata), Adam Zdunikowski (Książę Filip), Artur Ruciński (Szambelan), Monika Ledzion (Iza), Piotr Łykowski (Cyryl), Krzysztof Kur (Cyprian), Joanna Cortés (Ciotka I) i Agnieszka Dąbrowska (Ciotka II).
1 lutego 2007 roku w Teatrze Wielkim – Operze Narodowej w Warszawie wystawiono wersję sceniczną opery z obsadą z roku 2006.
"Dramat Gombrowicza jest literackim żartem [...]. Opera jest [...] opowieścią filozoficzną".

</doc>
<doc id="4409716" url="https://pl.wikipedia.org/wiki?curid=4409716" title="Sonia Chahal">
Sonia Chahal

Sonia Chahal (; ur. 3 października 1997 r. w Dadri) – indyjska bokserka, srebrna medalistka mistrzostw świata. Występowała w kategoriach od 46 do 57 kg.
Kariera.
Przygodę z boksem zaczęła w 2011 roku.
Na mistrzostwach świata w Nowym Delhi w 2018 roku zdobyła srebrny medal w kategorii do 57 kg. W ćwierćfinale wygrała z Yeną Arias z Kolumbii, a z w półfinale pokonała na punkty Jo Son-hwa z Korei Północnej. W finałowej walce przegrała z Niemką Ornellą Wahner 1:4.

</doc>
<doc id="4409722" url="https://pl.wikipedia.org/wiki?curid=4409722" title="Pułapka (opera)">
Pułapka (opera)

Pułapka – opera Zygmunta Krauze z roku 2011.
Autorzy libretta – Zygmunt Krauze i Grzegorz Jarzyna dochowali wierności literackiemu pierwowzorowi.
"Pułapka" Tadeusza Różewicza, na podstawie której powstała opera, opowiada historię życia Franza Kafki, uwikłanego we własną osobowość, nieprzystosowanego do codzienności, człowieka zdeterminowanego przez kompleks ojca i strach przed kobietami, pisarza, tworzącego w czasie, gdy groza holocaustu zataczała coraz szersze kręgi, i docenionego dopiero po śmierci.
Polska prapremiera miała miejsce w Operze Wrocławskiej pod kierownictwem muzycznym Tomasza Szredera, w reżyserii Eweliny Pietrowiak.

</doc>
<doc id="4409726" url="https://pl.wikipedia.org/wiki?curid=4409726" title="Lista światowego dziedzictwa UNESCO w Islandii">
Lista światowego dziedzictwa UNESCO w Islandii

Lista światowego dziedzictwa UNESCO w Islandii – lista miejsc w Islandii wpisanych na listę światowego dziedzictwa UNESCO, ustanowioną na mocy Konwencji w sprawie ochrony światowego dziedzictwa kulturowego i naturalnego, przyjętą przez UNESCO na 17. sesji w Paryżu 16 listopada 1972 i ratyfikowaną przez Islandię 19 grudnia 1995 roku.
Obecnie (stan na 2023 rok) na liście znajdują się 3 obiekty: jedno dziedzictwo kulturowe i dwa o charakterze przyrodniczym.
Na islandzkiej liście informacyjnej UNESCO – liście obiektów, które Islandia zamierza rozpatrzyć do zgłoszenia do wpisu na listę światowego dziedzictwa, znajduje się 6 obiektów (stan na 2023 rok).
Obiekty na liście światowego dziedzictwa UNESCO.
Poniższa tabela przedstawia islandzkie obiekty na liście światowego dziedzictwa UNESCO:
Obiekty na islandzkiej liście informacyjnej UNESCO.
Poniższa tabela przedstawia obiekty na islandzkiej liście informacyjnej UNESCO:

</doc>
<doc id="4409728" url="https://pl.wikipedia.org/wiki?curid=4409728" title="Kościół św. Bartłomieja w Padwi Narodowej">
Kościół św. Bartłomieja w Padwi Narodowej



</doc>
<doc id="4409739" url="https://pl.wikipedia.org/wiki?curid=4409739" title="Atlético Mineiro Belo Horizonte">
Atlético Mineiro Belo Horizonte



</doc>
<doc id="4409741" url="https://pl.wikipedia.org/wiki?curid=4409741" title="Cruzeiro Porto Alegre">
Cruzeiro Porto Alegre



</doc>
<doc id="4409744" url="https://pl.wikipedia.org/wiki?curid=4409744" title="Wit Stwosz (opera)">
Wit Stwosz (opera)

Wit Stwosz – opera w 3 aktach z prologiem i epilogiem Józefa Świdra z roku 1974.
Prapremiera odbyła się w Operze Śląskiej w Bytomiu pod kierownictwem muzycznym Napoleona Siessa w reżyserii Jerzego Rakowieckiego.
Opera na motywach życia Wita Stwosza. Finałem utworu (epilogiem) jest odsłonięcie ołtarza Wita Stwosza w Krakowie.
W operze powtarzają się motywy hejnału mariackiego, melodie i rytmy krakowiaka, motywy muzyki staropolskiej i religijnej, odzywają się także charakterystyczne krakowskie dzwonki.
Osoby:

</doc>
<doc id="4409755" url="https://pl.wikipedia.org/wiki?curid=4409755" title="Hrabstwo Kalamunda">
Hrabstwo Kalamunda



</doc>
<doc id="4409756" url="https://pl.wikipedia.org/wiki?curid=4409756" title="Sudaporn Seesondee">
Sudaporn Seesondee

Sudaporn Seesondee (; ur. 10 października 1991 r. w Nakhonie Ratchasimie) – tajska bokserka, srebrna i brązowa medalistka mistrzostw świata, srebrna medalistka igrzysk azjatyckich, złota i srebrna medalistka igrzysk Azji Południowo-Wschodniej. Występowała w kategoriach od 60 do 75 kg.
Kariera.
W 2011 roku zdobyła złoty medal igrzysk Azji Południowo-Wschodniej rozegranych w Dżakarcie i Palembangu w kategorii do 60 kg, pokonując w finale na punkty Wietnamkę Ngô Thị Chung. Dwa lata później w Naypyidaw w tej samej konkurencji w finale uległa Lừu Thị Duyên z Wietnamu, zdobywając srebrny medal.
Na mistrzostwach świata w 2014 roku w Czedżu zdobyła brązowy medal w kategorii do 64 kg. Po zwycięstwie w ćwierćfinale z Czeszką Martiną Schmoranzovą przegrała w półfinale z Sandą Ryan z Anglii.
W 2018 roku na igrzyskach azjatyckich w Dżakarcie zdobyła srebrny medal w kategorii do 60 kg. W pierwszej rundzie pokonała Wu Shih-yi reprezentującą Chińskie Tajpej. W ćwierćfinale natomiast okazała się lepsza od Rimmy Wołosienko z Kazachstanu, a w półfinale – z Indonezyjką Huswatuną Hasanahą. W finale zaś przegrała z Oh Yeon-ji z Korei Południowej. Tego samego roku w listopadzie podczas mistrzostw świata w Nowym Delhi zdobyła srebrny medal. W ćwierćfinale wygrała z Finką Mirą Potkonen. W walce o finał pokonała Oh Yeon-ji, ale tam lepsza okazała się Irlandka Kellie Harrington.

</doc>
<doc id="4409760" url="https://pl.wikipedia.org/wiki?curid=4409760" title="Hrabstwo Roebourne">
Hrabstwo Roebourne



</doc>
<doc id="4409766" url="https://pl.wikipedia.org/wiki?curid=4409766" title="Gaston Milhaud">
Gaston Milhaud

Gaston Milhaud (ur. 10 sierpnia 1858 w Nîmes, zm. 1 października 1918 w Paryżu) – francuski historyk i filozof nauki. Współtwórca konwencjonalistycznej filozofii nauki.
Życiorys.
Urodzony 10 sierpnia 1958 r. w Nîmes. W 1878 roku rozpoczyna studia matematyczne na École normale supérieure, gdzie studiuje m.in. pod kierunkiem Darboux. Po ukończeniu studiów pracuje jako nauczyciel matematyki w liceum w Hawrze, a od 1891 r. w Montpelier. Prowadzi tam cykle wykładów o genezie nauki greckiej, które w 1893 r. ukazują się w formie książki "Leçons sur les origines de la science grecque". W 1894 r. Milhaud broni rozprawę doktorską z filozofii pt. "Essai sur les conditions et les limites de la certitude logique". W kolejnym roku zostaje profesorem w Montpellier, a w 1909 obejmuje na Sorbonie utworzoną dla niego katedrę historii i filozofii nauki. Umiera 1 października 1918 r. w Paryżu.
Poglądy.
W swoich badaniach filozoficznych Milhaud podążał śladami swojego mistrza Émile'a Boutroux. Stał się – obok Pierre’a Duhema, Henriego Poincarégo oraz Édouarda Le Roya – współtwórcą konwencjonalistycznej filozofii nauki. Podkreślał rolę pierwiastków konwencjonalnych w procesie tworzenia wiedzy naukowej.
Twierdził, że prawa nauk przyrodniczych z czasem odrywają się od doświadczenia i zaczynają być traktowane przez naukowców jako niepodważalne. Stają się w ten sposób aksjomatami czy „definicjami w ukryciu”. W rezultacie prawa te stają się nieobalane przez doświadczenie. Milhaud ilustruje to sytuacją, w której skonfrontowalibyśmy chemika z informacją o odkryciu amoniaku nierozpuszczalnego w wodzie. Chemik ten najpewniej kategorycznie odrzuci nasze doniesienie jako fałszywe, a stanie się tak dlatego, że uznaje on rozpuszczalność w wodzie za definicyjną cechę amoniaku. W świetle uznawanej przez niego definicji, „nierozpuszczalny w wodzie amoniak” to sprzeczność logiczna.

</doc>
<doc id="4409767" url="https://pl.wikipedia.org/wiki?curid=4409767" title="Bitwa pod Legnicą (1634)">
Bitwa pod Legnicą (1634)

Bitwa pod Legnicą (również: bitwa pod Lipcami, bitwa pod Ulesiem) – starcie zbrojne, które miało miejsce 13 maja 1634 w czasie wojny trzydziestoletniej, pomiędzy wojskami saskimi pod dowództwem Johanna Georga von Arnima, a wojskami cesarskimi Fryderyka II Habsburga dowodzonymi przez generała Hieronima Colloredo, jednego z czołowych dowódców armii cesarskiej na frontach wojny trzydziestoletniej.
W bitwie po stronie wojsk saskich walczyło 8 regimentów kawalerii i 5 regimentów piechoty. 
Po stronie wojsk cesarskich walczyło 13 regimentów jazdy i 3 regimenty piechoty.
W wyniku bitwy wojska cesarskie poniosły klęskę. 
Straty wojsk cesarskich wyniosły 4000 zabitych i 1400 jeńców wojennych.
Po stronie saskiej zginęło lub zostało rannych 1000 osób. 

</doc>
<doc id="4409769" url="https://pl.wikipedia.org/wiki?curid=4409769" title="Bitwa pod Ulesiem">
Bitwa pod Ulesiem



</doc>
<doc id="4409770" url="https://pl.wikipedia.org/wiki?curid=4409770" title="Miasto Karratha">
Miasto Karratha



</doc>
<doc id="4409773" url="https://pl.wikipedia.org/wiki?curid=4409773" title="Bitwa pod Lipcami">
Bitwa pod Lipcami



</doc>
<doc id="4409774" url="https://pl.wikipedia.org/wiki?curid=4409774" title="Zasłużony dla Miasta Legionowo">
Zasłużony dla Miasta Legionowo

Zasłużony dla Miasta Legionowo – tytuł honorowy nadawany raz w roku osobom lub instytucjom za wybitne osiągnięcia dla Miasta Legionowo, ze szczególnym uwzględnieniem dziedzin: gospodarczej, naukowej, kulturalnej, społecznej, sportowej, historycznej oraz za czyny bohaterskie. Tytuł ten nazywany jest statuetką, ponieważ występuje w tej formie z wizerunkiem gen. Bolesława Roi (ojcem chrzestnym Legionowa); nadaje go Prezydent Miasta Legionowo po zasięgnięciu opinii Kapituły Statuetki.
Pierwsze nadanie tytułu odbyło się w 2006 r. 
W latach 2013 i 2016 nie nadano żadnego tytułu.

</doc>
<doc id="4409778" url="https://pl.wikipedia.org/wiki?curid=4409778" title="Mrozowiccy herbu Prus III">
Mrozowiccy herbu Prus III

Mrozowiccy – polski ród szlachecki pieczętujący się herbem Prus III
Pochodzenia staropruskiego, od II połowy XIII wieku obecny na Mazowszu, gdzie otrzymał od książąt mazowieckich w zamian za służbę wojskową nadania ziemskie na obszarze położonym na południe od dzisiejszej Warszawy w okolicach Grójca. W połowie XV wieku przyjęli nazwisko od dóbr Mrozowice w ziemi bełskiej i do końca XVIII wieku pisali się z Mrozowic; byli wspólnego pochodzenia z senatorską rodziną Wieczwińskich vel Wieczffińskich vel Witwińskich, która w tym czasie otrzymała nadania w ziemi zawkrzeńskiej i przyjęła swoje nazwisko od dóbr Wieczwnia (obecnie Wieczfnia Kościelna). Służyli rycersko, jako rotmistrzowie, pułkownicy i regimentarze wojsk koronnych, w wojnach z: Tatarami, Turcją, Moskwą i Multanami, często poświęcając swoje życie. Do końca I Rzeczypospolitej wielu z nich, mając gruntowne wykształcenie zdobyte w kolegiach jezuickich, Akademii Krakowskiej i Zamojskiej, pełniło urzędy grodzkie i ziemskie, głównie sędziowskie, na Rusi Czerwonej oraz funkcje sekretarzy królewskich, kolejno królów: Władysława IV, Jana Kazimierza, Michała Korybuta Wiśniowieckiego, Jana III Sobieskiego i Augusta II Mocnego oraz podkomorzego koronnego i szambelana Stanisława Augusta Poniatowskiego. Brali udział w: Konfederacji Barskiej, wojnie z Austrią 1809, wojnie z Rosją 1812, Wiośnie Ludów w Galicji 1848, Powstaniu Węgierskim 1848, Powstaniu Styczniowym, I Wojnie Światowej, Kampanii Wrześniowej 1939, II Wojnie Światowej na Zachodzie oraz w Powstaniu Warszawskim. Wielu przedstawicieli rodziny od początków XVII wieku było ludźmi pióra: poetami, pisarzami, tłumaczami literatury historycznej i religijnej, publicystami i dziennikarzami, którzy publikowali w językach: łacińskim, polskim i francuskim.

</doc>
<doc id="4409780" url="https://pl.wikipedia.org/wiki?curid=4409780" title="Wysoczyzna Chojnowska">
Wysoczyzna Chojnowska

Wysoczyzna Chojnowska – mikroregion (317.781) w południowo-zachodniej Polsce, stanowiący większą, zachodnią część Równiny Chojnowskiej (317.78). 
W przeszłości termin postulowany w fizykogeograficznej (Janusz Kondracki) i geomorfologicznej (Sylwia Gilewska) regionalizacji Polski na określenie całej Równiny Chojnowskiej.
Mikroregion rozciąga się od zachodnich granic Legnicy, przez okolice Chojnowa (w centralnej części), do wschodnich granic Bolesławca.
Wysoczyzną Chojnowska jest utworem falistym wzniesionym około 200 m n.p.m. o wysokościach względnych dochodzących do 100 metrów. Na powierzchni wysoczyzny zalegają zdenudowane pokrywy moreny dennej.
Przez Wysoczyznę Chojnowską przeprowadzono szlaki komunikacyjne:

</doc>
<doc id="4409783" url="https://pl.wikipedia.org/wiki?curid=4409783" title="Aleksandr Krajnow">
Aleksandr Krajnow

Aleksandr Iosifowicz Krajnow (ros. Александр Иосифович Крайнов, ur. 10 września 1919 we Włodzimierzu, zm. 21 maja 1977) – radziecki generał major, Bohater Związku Radzieckiego (1945).
Życiorys.
Do 1934 skończył 8 klas szkoły średniej, później pracował w magazynie, od 1936 służył w Armii Czerwonej, w 1938 ukończył szkołę wojskową w Jarosławiu, po czym został skierowany na Daleki Wschód. Od maja 1942 uczestniczył w wojnie z Niemcami na Froncie Zachodnim, 2 Nadbałtyckim i 1 Białoruskim jako szef sztabu batalionu piechoty, dowódca batalionu, szef sekcji sztabu brygady, dowódca batalionu i dowódca brygady, od 1942 należał do WKP(b). W 1943 ukończył kursy doskonalenia kadry oficerskiej i został zastępcą dowódcy, a we wrześniu 1944 dowódcą 1083 pułku piechoty 312 Dywizji Piechoty 69 Armii 1 Frontu Białoruskiego w stopniu podpułkownika, brał udział w operacji berlińskiej w kwietniu 1945. W 1947 ukończył Akademię Wojskową im. Frunzego, a w 1961 Wojskową Akademię Sztabu Generalnego, był dowódcą dywizji i zastępcą naczelnika wojskowej szkoły piechoty w Moskwie, później pracował w Sztabie Zjednoczonych Sił Zbrojnych Państw-Stron Układu Warszawskiego. Zginął w wypadku drogowym. Został pochowany na Cmentarzu Kuźmińskim w Moskwie.
Odznaczenia.
I wiele medali ZSRR oraz odznaczeń zagranicznych.

</doc>
<doc id="4409785" url="https://pl.wikipedia.org/wiki?curid=4409785" title="Mieczysław Mittelstaedt">
Mieczysław Mittelstaedt

Mieczysław Mittelstaedt (ur. 1916 r., zm. 1943 r.) – polski lekkoatleta, biegacz.
Urodzony prawdopodobnie w 1916 r., dokładna data nie jest znana, jako że został znaleziony w lesie. Przybrany syn Tadeusza i Kazimiery Mittelstaedt, brak informacji o jego życiu prywatnym i edukacji. Reprezentant zespołu KSZO Ostrowiec Świętokrzyski. W 1937 r. przez redakcję "Przeglądu Sportowego" określany jako drugi w Polsce biegacz na 800 m. W 1938 r. w biegu na 400 m uzyskał wynik 49,6 s, co lokowało go w Polsce w grupie kilku zawodników tej klasy, a rok wcześniej na dystansie 800 m uzyskał 1.54,8. W regionie kieleckim jego wynik został poprawiony dopiero w latach 1970. W 1938 r. reprezentant Polski w meczu z Francją (nie wystąpił z powodu choroby), z Rumunią (rezerwowy) i Węgrami (mecz odwołany). Kandydat do reprezentacji na niezrealizowane z powodu wojny Igrzyska Olimpijskie w Tokio (1940 r.). Zmarł w 1943 r. z powodu gruźlicy, pochowany w Szewnie koło Ostrowca Świętokrzyskiego.
Brat Tadeusza, żołnierza oddziału partyzanckiego.

</doc>
<doc id="4409789" url="https://pl.wikipedia.org/wiki?curid=4409789" title="Klasztor Amesbury">
Klasztor Amesbury

Klasztor Amesbury – klasztor istniejący w średniowieczu w Amesbury w Anglii (obecnie w hrabstwie Wiltshire w Wielkiej Brytanii), ufundowany w drugiej połowie X w. przez Elfrydę, żonę króla Anglii Edgara Spokojnego, jako klasztor żeński, w 1177 zamieniony przez króla Anglii Henryka II w klasztor podwójny (żeński i męski), rozwiązany w 1539. Ocalały kościół klasztorny służy jako anglikański kościół parafialny.
Historia.
Żeński klasztor benedyktyński w Amesbury został ufundowany ok. 979 przez Elfrydę, wdowę po królu Anglii Edgarze Spokojnym w ramach pokuty za zamordowanie syna i następcy Edgara, a jej pasierba, Edwarda Męczennika. Wedle piętnastowiecznych źródeł przywilejem obdarzył go król Ethelred II Bezradny, który odwiedził to miejsce w 995. Według "Domesday Book" klasztor posiadał w końcu XI w. liczne dobra, jednak nie należał do znaczących miejsc kultu. Istniał do 1177. Tutejsze zakonnice zostały oskarżone o odstępstwa od reguły i powołano nowe zgromadzenie. Nowej fundacji dokonał król Anglii Henryk II. Także i ona miała stanowić akt pokuty – za zamordowanie przez zwolenników króla arcybiskupa Canterbury Tomasza Becketa. Z kolei według Geralda de Barry była to jedna z trzech fundacji, jaką król obiecał papieżowi w zamian za zwolnienie ze ślubów krucjatowych.
Założeniem macierzystym nowej fundacji był francuski klasztor Fontevrault, gdzie przestrzegano reguły wzorowanej na benedyktyńskiej, a klasztor był podwójny (zarówno męski, jak i żeński). Do Amesbury przybyły nowe zakonnice z Francji i innych klasztorów angielskich podlegających Fontevrault, natomiast dotychczasowe mieszkanki klasztoru przeniesiono w inne miejsca. Klasztor początkowo dobrze prosperował, obdarzony królewskimi łaskami i licznymi nadaniami. Wzniesiono liczne zabudowania, w tym kościół. W ślad za królewskimi nadaniami swoje czynili możni świeccy i duchowni. Opieką darzył klasztor także syn Henryka II, Henryk III, który potwierdził nadania ojca i uzupełnił o własne, wspomógł rozbudowę zabudowań, a także kilkakrotnie go odwiedzał. Związki króla z klasztorem zacieśniły się jeszcze za czasów kolejnego króla Anglii, Edwarda I. W 1285 wstąpiła do klasztoru jego córka Maria. Krótko po niej zrobiła to samo jego matka (wdowa po Henryku III) i zarazem babka Marii, Eleonora z Prowansji, która już wcześniej wspierała klasztor i stała za wstąpieniem do niego Marii. W 1291 Eleonora zmarła tutaj i została pochowana przed ołtarzem w kościele klasztornym. Po śmierci Edwarda I trafiła tu pod opiekę Marii jego najmłodsza córka Eleonora, która zmarła tutaj w 1311. Za życia Eleonory z Prowansji zakonnicą w Amesbury była także inna jej wnuczka, Eleonora, córka księcia Bretanii Jana II, późniejsza ksieni klasztoru w Fontevrault. Maria pozostawała tu aż do śmierci w 1332. Na początku XIV w. w klasztorze przebywało ponad 100 zakonnic.
Związki Amesbury z klasztorem macierzystym stopniowo się rozluźniały w trakcie konfliktów francusko-angielskich od końca XIII w. i faktycznie klasztor z czasem całkowicie się usamodzielnił; po 1400 nie ma już wzmianek wskazujących na istnienie męskiego zgromadzenia (które już wcześniej było mniej liczne od żeńskiego), a prawdopodobnie w XV w. klasztor przystąpił do zakonu benedyktynów. Jego znaczenie w drugiej połowie XIV i XV w. stopniowo malało, podobnie jak liczba zakonnic (w 1381 jest wyliczonych tylko ok. 30). Tracił także źródła utrzymania. Jeszcze w 1501 zatrzymała się w nim w drodze na swój ślub z księciem Walii Arturem Katarzyna Aragońska. W 1539 został rozwiązany podczas akcji likwidacji klasztorów za panowania Henryka VIII Tudora.
Klasztor obejmował teren o powierzchni ok. 5 ha. Oprócz kościoła klasztornego obejmował liczne inne budynki, mieszkalne i gospodarcze. Należały do niego liczne dobra, które po rozwiązaniu klasztoru trafiały w różne ręce (sam klasztor jako pierwszy w 1540 przejął Edward Seymour), a kościół zaczął pełnić funkcję anglikańskiego kościoła parafialnego. Inne budynki klasztorne stopniowo likwidowano, ostatnie z nich zostały zburzone w XIX w.
Nazwę "Amesbury Abbey" (dosłownie: opactwo Amesbury) przejął otoczony parkiem duży budynek wzniesiony w XIX w. na terenie dawnego klasztoru według projektu Thomasa Hoppera, początkowo stanowiący rezydencję, w 1960 zamieniony na dom opieki. 
Klasztor Amesbury pojawia się w legendach arturiańskich jako miejsce, w którym miała się schronić po śmierci Artura i umrzeć królowa Ginewra.

</doc>
<doc id="4409790" url="https://pl.wikipedia.org/wiki?curid=4409790" title="Kościół św. Marii i św. Melariusza w Amesbury">
Kościół św. Marii i św. Melariusza w Amesbury

Kościół św. Marii i św. Melariusza – kościół dawnego benedyktyńskiego klasztoru Amesbury w Amesbury w Anglii, zbudowany w XII–XIII w., rozbudowywany do XV w., w XIX w. przebudowany. Po likwidacji klasztoru w 1539 anglikański kościół parafialny.
Historia.
Kościół pierwotnie być może służył jednocześnie jako parafialny i klasztorny dla zakonnic klasztoru Amesbury (do czasu jego rozwiązania w 1539), choć duże oddalenie kościoła od budynków klasztornych powoduje istnienie alternatywnej teorii, zgodnie z którą miał istnieć odrębny kościół klasztorny, po którym dziś nie zostały ślady. 
Zbudowano go na miejscu starszej świątyni (klasztor istniał tutaj od drugiej połowy X w., a kościół mógł stać jeszcze wcześniej) w XII i XIII w. W początku XII w. powstała nawa kościoła, natomiast w XIII w. jego wschodnia część: prezbiterium i transept. Te prace miały związek z reformą tutejszego klasztoru w 1177 i znaczącym wsparciem nowego zgromadzenia przez królów Anglii. W tym okresie powstały także dwie kaplice przylegające od wschodu do północnego ramienia transeptu, kaplica przy południowym ramieniu transeptu oraz pomieszczenie przylegające od północy do prezbiterium i służące jako zakrystia (kaplica pomiędzy transeptem i zakrystią została następnie zburzona). W XV w. rozbudowano kościół o południową nawę boczną, wykonano także nowy dach oraz okna od wschodu i zachodu. Pierwotnie jakaś konstrukcja znajdowała się też przy północnej ścianie nawy głównej, jednak nie jest znane jej przeznaczenie.
Kościół zbudowany był na planie krzyża i składał się z nawy o długości ok. 40 m, prezbiterium o długości ok. 15 m i dwóch ramion transeptu, każde o długości ok. 12 m. Kościół kryty był dwuspadowym dachem, a dobudówki (w tym zakrystia) płaskim. Nad skrzyżowaniem naw znajdowała się ośmioboczna wieża, licząca ok. 20 m, z czterema dzwonami.
W 1291 pochowano przed ołtarzem kościoła Eleonorę z Prowansji, wdowę po królu Henryku III, która kilka lat przed śmiercią wstąpiła do tutejszego klasztoru. Tu także zakonnicą była jej wnuczka Maria, córka króla Edwarda I, zmarła w 1311.
W 1539 klasztor został rozwiązany, a kościół zaczął pełnić funkcję anglikańskiego kościoła parafialnego. Z dachu zerwano ołów, który sprzedano, rozebrano też w 1541 iglicę. W pierwszej połowie XVIII w. przebudowano południową ścianę transeptu. W 1803 zburzono kaplicę przylegającą do południowego ramienia transeptu.
W latach 1852–1853 kościół został odrestaurowany według projektu Williama Butterfielda, który zdecydował się usunąć wszystkie jego elementy powstałe po 1400 (nastąpiło to w ramach akcji restauracyjnej, która objęła wiele kościołów tego regionu hrabstwa Wiltshire). Doprowadziło to istotnych zmian w wyglądzie kościoła, obecnie ocenianych krytycznie: w prezbiterium wymieniono wschodnie okno (nowe wykonano w stylu XIII-wiecznym) i wykonano nowy, bardziej stromy dach. W północnym ramieniu transeptu zlikwidowano klatkę schodową, a przylegającą doń kaplicę zamieniono na zakrystię. Nową klatkę schodową wraz z kotłownią dobudowano przy narożniku tego ramienia transeptu i prezbiterium. W południowym ramieniu transeptu XVIII-wieczne okna zastąpiono nowymi, wykonanymi w stylu XIII-wiecznym. Przebudowano także zachodnią fasadę nawy, zmieniając wygląd okien. Z wnętrza usunięto prawie wszystkie meble i wyposażenie, zniszczono także znajdujące się wewnątrz pomniki.
Już na początku XX w. kościół wymagał kolejnego remontu, wówczas też przywrócono część usuniętego wcześniej wyposażenia. W 1919 umieszczono na wieży nowy zegar, który zastąpił wcześniejszy, jeden z najstarszych w Anglii, pochodzący z XV w. Stary zegar został odzyskany przez parafię w 1971. W 1983 umieszczono w kościele XVIII-wieczne organy pochodzące z zamykanego kościoła z Salisbury.
Podczas prac w 1907 odnaleziono pod posadzką prezbiterium saksoński kamienny krzyż wpisany w koło, datowany prawdopodobnie na drugą połowę X w., co odpowiada dacie fundacji klasztoru. Również w 1907 pod posadzką prezbiterium odnaleziono zniszczoną przez Butterfielda chrzcielnicę pochodzącą z ok. 1200.
Niepewne jest pochodzenie wezwania św. Melariusza. Według legendy, relikwie tego świętego miały zostać w kościele, gdy pozostawione na noc na ołtarzu, o poranku nie dały się z niego już poruszyć. Być może początkowo kościół nosił wezwanie wyłącznie Marii, a wezwanie św. Melora dodano po przeniesieniu relikwii św. Melariusza, być może zaś nosił takie wezwanie od początku i stanowiło ono nawiązanie do pokuty za zamordowanie Edwarda Męczennika (ponieważ Melariusz miał być zamordowanym w młodości księciem, podobnie jak Edward) lub z powodu istnienia kultu tego świętego w tym miejscu klasztor został właśnie tu założony.
Opis.
Kościół zbudowany jest na planie krzyża z kamienia. Od strony zachodniej znajdują się nawa główna z XII w. i boczna nawa południowa z XV w. Na wschód od nawy znajdują się prezbiterium i transept z wieżą, pochodzące z XIII w. Część okien pochodzi z XIX w. (we wschodniej ścianie prezbiterium, południowej ścianie transeptu i zachodniej ścianie nawy). Do północnego ramienia transeptu przylega od wschodu kaplica. Nawa została skrócona prawdopodobnie jeszcze przed XIX-wieczną przebudową. Wieża wznosi się centralnie, nad skrzyżowaniem naw; jest dwupozioma i są na niej zawieszone dzwony. W nawie widoczne są elementy więźby dachowej z XV-XVI w. z rzeźbionymi wspornikami. Także w transepcie znajdują się rzeźbione anioły u styku żeber dachu ze ścianami. W południowej nawie znajduje się zdobiona XII-wieczna dzwonnica wykonana z marmuru z Purbeck na wapiennej, XV-wiecznej podstawie, a także druga, także średniowieczna. W kościele znajduje się także pochodzące z XV lub z początku XVI w. dębowe lektorium, przywrócone w 1907. W południowym transepcie eksponowane są fragmenty saksońskiego krzyża wpisanego w koło oraz XV-wieczny zegar.

</doc>
<doc id="4409791" url="https://pl.wikipedia.org/wiki?curid=4409791" title="Stanisław Jerzy Kuliś">
Stanisław Jerzy Kuliś

Stanisław Jerzy Kuliś, znany także pod pseudonimem literackim: Stan O Kulis (szczególnie za granicą) (ur. 28 marca 1952) – polski poeta, dramaturg, pisarz i publicysta. Mecenas kultury i sztuki, organizator spotkań literackich, historycznych, filozoficznych, politycznych i patriotycznych. Od 1976 roku działający w opozycji antykomunistycznej, założyciel i współtwórca partii Polska Odrodzona. Inicjator i sponsor plenerów, wernisaży, sympozjów i sesji. Współrealizator programów i festiwali, przy współudziale z ugrupowaniami twórczymi i politycznymi z Krakowa, Warszawy, Polski i zagranicy, fundacjami, muzeami, szkołami i uczelniami, głównie na Szlaku Via Regia w Polsce i Europie, na Szlaku Młodej Polski oraz Szlaku Króla Tenoru – Jana Kiepury; Kraków, Krynica-Zdrój, Sosnowiec.
Od roku 1991 prowadzi działalność w słynnej, młodopolskiej kawiarni literackiej Jama Michalika w Krakowie, w której podtrzymuje artystyczne tradycje tego miejsca, w kontynuacji występów kabaretów i znanych satyryków. Współpracuje z wydawnictwami i mediami, gdzie realizowane są programy TV, rejestrujące ważne wydarzenia artystyczne, współczesną działalność Kawiarni oraz sceny do znanych filmów.
Pomimo odmowy dotowania i braku wsparcia ze strony władz Krakowa oraz Ministra Kultury i Dziedzictwa Narodowego, bezinteresownie wspiera twórców i grupy twórcze, głównie Oddział Krakowski Stowarzyszenia Pisarzy Polskich, współrealizując od roku 1995 Noce Poezji, wieczory autorskie, Jubileusze i Spotkania z Gwiazdami w Jamie Michalikowej, a także goszcząc corocznie znanych twórców w D.W. Tryumfy w Krynicy-Zdroju – od 1996 r. – Krynicka Jesień Poezji, a od 2010 – Krynica Poezji z S.P.P oraz w Pałacu Dietla w Sosnowcu.
W latach 1991–2018 zrealizował i współfinansował około dziesięć tysięcy programów. Określany przez twórcze kręgi Dobrodziejem i Przyjacielem Artystów.
Życie prywatne.
Żonaty, ojciec trojga dzieci.

</doc>
<doc id="4409793" url="https://pl.wikipedia.org/wiki?curid=4409793" title="Metropolia Korei">
Metropolia Korei

Metropolia Korei – prawosławna administratura wchodząca w skład Patriarchatu Konstantynopolitańskiego.
Utworzona w 2004 poprzez wydzielenie z metropolii Nowej Zelandii.
Rosyjska misja.
Pierwsze nabożeństwa prawosławne w Korei zaczęły być odprawiane w kaplicy w konsulacie rosyjskim w Seulu po rozpoczęciu działalności przez rosyjską misję prawosławną w Korei. Cerkiew ta była jednak dostępna jedynie dla Rosjan i w związku z tym realna działalność misyjna nie była w rzeczywistości prowadzona. Większe nakłady pieniężne zostały przeznaczone na misję w Korei dopiero po wojnie rosyjsko-japońskiej. W tym okresie misjonarze zorganizowali trzy kaplice oraz pięć punktów misyjnych bez własnych cerkwi, w 1910 powstała wolno stojąca cerkiew św. Mikołaja w Seulu.
Działalność misji uległa zahamowaniu po 1910, kiedy Korea została anektowana do Cesarstwa Japonii, a w całym kraju miała miejsce fala ataków na chrześcijan. Mimo wyświęcenia w 1912 pierwszego konwertyty koreańskiego na diakona, misja nie zdołała już zdobyć silnej pozycji w społeczeństwie – o wiele większe sukcesy odnosiły misje katolicka i protestancka. Po rewolucji październikowej misja w Korei nie otrzymywała już żadnego wsparcia finansowego ze strony władz Rosji, które to subwencje stanowiły dotąd podstawę jej działania. W związku z tym w 1921 Rosyjski Kościół Prawosławny ogłosił zakończenie pracy misyjnej w Korei.
Po 1945.
Parafia św. Mikołaja w Seulu, do której należeli zarówno nieliczni Rosjanie, jak i Koreańczycy, zdołała przetrwać jako jedyna prawosławna parafia w Korei. Jej cerkiew przetrwała II wojnę światową, została zdewastowana dopiero w czasie wojny koreańskiej. Świątynię odbudowano w stylu greckim z inicjatywy greckich, prawosławnych żołnierzy sił ONZ, które stacjonowały w Seulu razem ze swoim kapelanem, ks. Andreasem Halkiopoulosem. On również doprowadził do przyjęcia parafii w jurysdykcję Patriarchatu Konstantynopolitańskiego.
Misja Patriarchatu Konstantynopolitańskiego.
W 1975 patriarcha konstantynopolitański Atenagoras pobłogosławił rozpoczęcie misji Patriarchatu Ekumenicznego na Dalekim Wschodzie, na czele której stanął hieromnich Sotirios (Trambas). Doprowadził on do erygowania pięciu nowych parafii z wolno stojącymi cerkwiami (parafia Zaśnięcia Matki Bożej w Chonju, parafia św. Pawła w Inchon, parafia św. Andrzeja w Yanggu, parafia Zwiastowania w Pusan oraz parafia św. Michała Archanioła w Taegu). W Korei powstał również pierwszy klasztor – żeński monaster Przemienienia Pańskiego w Kapyong. Przy cerkwi w Seulu, podniesionej do rangi soboru, powstało seminarium duchowne oraz centrum diecezjalne z biblioteką i muzeum. Hieromnich Sotirios został w 1993 biskupem Zela. W 2004 utworzono metropolię Korei.
W administraturze prowadzone są prace nad przekładem na język koreański tekstów liturgicznych oraz literatury prawosławnej. Jest on głównym językiem liturgicznym w parafiach w Korei, obok greckiego, rosyjskiego i angielskiego. Duchowni pracujący w Korei są narodowości greckiej oraz koreańskiej. Liczbę wiernych szacuje się na kilka tysięcy.

</doc>
<doc id="4409798" url="https://pl.wikipedia.org/wiki?curid=4409798" title="Miasto Kalamunda">
Miasto Kalamunda



</doc>
<doc id="4409804" url="https://pl.wikipedia.org/wiki?curid=4409804" title="Arabinowszczyzna">
Arabinowszczyzna



</doc>
<doc id="4409808" url="https://pl.wikipedia.org/wiki?curid=4409808" title="Tajemnice wraków Bałtyku">
Tajemnice wraków Bałtyku

Tajemnice wraków Bałtyku – polski serial dokumentalny, emitowany na Canal+ Discovery. Akcja rozgrywa się zarówno na terenie Polski, jak i w krajach powiązanych z badanymi wrakami. Nurkowania na wrakach wykonuje polska ekipa nurków pod przewodnictwem Tomasza Stachury. Cykl został zrealizowany przez dom produkcyjny Tv Working Studio. Pomysłodawcą serii i jej producentem jest Jakub Sebastian Bałdyga.
Obsada.
Ekipa nurków.
W programie bierze udział ekipa doświadczonych nurków pod przewodnictwem Tomasza Stachury, w skład której wchodzą: Tomasz Zwara, Marek Cacaj, Krzysztof Wnorowski, Łukasz Piórewicz, Jacek Kapczuk, Łukasz Pastwa, Piotr Lelik. Drużyna w każdym odcinku odkrywa tajemnice kolejnego bałtyckiego wraku.
Opis serii.
Seria dokumentalna prowadzona jest przez zespół doświadczonych płetwonurków (Tomasz Stachura, Tomasz Zwara, Łukasz Piórewicz, Jacek Kapczuk, Marek Cacaj, Krzysztof Wnorowski) zajmujących się nurkowaniem wrakowym na Bałtyku – jednym z najtrudniejszych i najbardziej wymagających akwenów morskich na świecie. W każdym odcinku prezentowana jest historia innego wraku spoczywającego na dnie Morza Bałtyckiego. Seria prezentuje ostatnich żyjących świadków wielu tragedii, które miały miejsce na statkach pływających po Morzu Bałtyckim. Historie badanych wraków często wiążą się z wojną, obozami pracy, szpiegami, rodzinnymi tragediami i niepokojami społecznymi. Serial bogaty jest także w ekspertyzy historyków, dokumentalistów, dziennikarzy i pisarzy. To właśnie dowody w postaci zdjęć z nurkowania wrakowego, uzyskanego dostępu do dokumentów i opinii specjalistów, pozwoliły na uzyskanie kluczowych odpowiedzi na nurtujące od wielu lat pytania.
Opisy odcinków.
Odcinek 1. Mount Vernon.
Zespół nurków pod wodzą Tomka Stachury przygotowuje się do ekspedycji. Tymczasem do Tomka dzwoni Elin Linde, wnuczka ostatniego kapitana statku Mount Vernon. Jednostka zatonęła w do dziś niewyjaśnionych okolicznościach. Elin i jej matka od wielu lat próbują odkryć tajemnicę śmierci kapitana Gosty Rudnerta. Po sześćdziesięciu latach Szwecja odtajnia część dokumentów. Okazuje się, że wrak spoczywa w okolicach polskiego wybrzeża. Elin, która sama nurkuje i kilkukrotnie na własną rękę poszukiwała wraku, chce w końcu zobaczyć mostek kapitański, na którym mógł zginąć jej dziadek, a także dokumenty, które posiadają polskie władze. Czy jej misja się uda? Czy Mount Vernon doczeka się prawdy? Na te i na wiele innych pytań poznamy odpowiedź w pierwszym odcinku serii: Tajemnice wraków Bałtyku.
Odcinek 2. Bremerhaven.
W drugim odcinku odkryjemy tajemnicę statku Bremerhaven, który owiany jest złą sławą. Mówi się o nim, że „przynosi pecha”: zbudowany i zwodowany w Belfaście, tam, gdzie słynny Titanic, od początku niesie śmierć swoim pasażerom. W końcu staje się obozem pracy przymusowej ulokowanym w Policach, gdzie w dalszym ciągu zbiera żniwo śmierci. Czy rzeczywiście był to „pływający obóz koncentracyjny”? Odpowiedzi na to pytanie poszukamy u osób, których wydarzenia na Bremerhaven bezpośrednio dotknęły – byłych więźniów i ich rodzin, w tym u babci Łukasza Piórewicza, nurka z ekipy Tomka Stachury. Łukaszowi bardzo zależy, by zobaczyć miejsce, z którego w bardzo ciężkim stanie po wielu latach robót przymusowych wrócił do domu jego pradziadek.
Odcinek 3. Stuttgart.
Statek szpitalny, który w teorii nie mógł zatonąć. Wedle prawa wojennego, statki te chroni się przed atakami ze stron nieprzyjaciela. Jednak Niemcy z niewiadomych przyczyn zakamuflowali SS Stuttgart; Amerykanie, dokonując dziennego bombardowania na port w Gdyni, kilkukrotnie trafili SS Stuttgart, który natychmiast stanął w płomieniach. Odholowany poza port zatonął; wielu ludzi zginęło w tragicznych okolicznościach, nie mogąc się z niego wydostać. Tonęli i palili się żywcem.
Po wielu latach wrak statku został wysadzony w celu udrożnienia komunikacji z portem. Wśród jego pozostałości na dnie Bałtyku leży mazut – ciężki olej opałowy. Specjaliści mówią o tykającej bombie ekologicznej, a eksperci wraz z ekipą nurków sprawdzą, na ile mazut zagraża użytkownikom polskich plaż. W tym odcinku ekipa porozumiewa się ze sobą za pomocą specjalnych kablolin (izolowane kable do komunikacji nurkowej).
Odcinek 4. Jan Heweliusz.
W 4. odcinku „Tajemnic wraków Bałtyku” przedstawiono historię polskiego promu kolejowo-samochodowego Jan Heweliusz, zbudowanego w Norwegii dla Polskich Linii Oceanicznych. Prom zatonął w czasie rejsu do Ystad w wyniku zabójczego sztormu – o sile 12 stopni w skali Beauforta. Jest to kolejny statek, który nie musiał wcale zatonąć – zadecydował o tym silny wiatr boczny, który przechylił statek, będący wówczas w złym stanie technicznym, nie dokończono bowiem naprawy furty rufowej, która podczas wyjścia Jana Heweliusza w ostatni rejs nie była szczelna. Mimo że większość osób znajdujących się na pokładzie przeżyło samą katastrofę, ostatecznie zginęli oni z powodu zimna i błędów akcji ratowniczej. Twórcy programu docierają do tych świadków, którzy przeżyli tragedię i przedstawiają historię nawigatora, któremu nie pozwolono wylecieć na ratunek załodze i pasażerom. Jan Heweliusz to jedyna jak dotąd utracona polska jednostka morska, na której zginęli wszyscy pasażerowie.
Odcinek 5. U-272.
U-Boot to inaczej okręt podwodny, z niemieckiego „Unterseeboot”. U-Booty siały postrach w trakcie wojny – bał się ich nawet sam Churchill, gdyż były niezwykle skuteczne w wojennych starciach. Jednak warunki na U-bootach są bardzo trudne. Nie bez powodu okręty te nazywa się „żelaznymi trumnami” – średni czas przeżycia marynarza na U-Boocie wynosił zaledwie 4 miesiące. Jednak chętnych do służby nigdy nie brakowało.
U-272 to niemiecki statek szkoleniowy, który nie dość, że zatonął zupełnie przez przypadek – w zderzeniu z innym U-bootem – to w dodatku przez lata jego wrak błędnie identyfikowano jako U-346. Ekipa Tomka Stachury odkrywa historię U-272 oraz – we współpracy z Akademią Marynarki Wojennej w Gdyni – pokazuje, jak naprawdę wyglądało życie na U-Bootach. Twórcy programu docierają też do oryginalnych niemieckich dokumentów, które rekonstruują przebieg ostatnich wydarzeń na U-272. Okazuje się, że nie wszyscy członkowie załogi zginęli w wypadku, i że paradoksalnie z tonącego U-Boota można się samodzielnie uratować.
Odcinek 6. M-85.
Jeden zatopiony okręt niemiecki, kilka uszkodzonych, w tym dwa ciężko – taki był efekt działania polskiej floty we wrześniu 1939 r. Był to rezultat niezrozumiałej i całkowicie błędnej strategii sztabu komandora Aleksandra Mohuczego, dowódcy dywizjonu okrętów podwodnych. W efekcie mimo wielkiego wysiłku i poświęcenia załogi musiały często walczyć o przetrwanie własnych okrętów, zamiast skoncentrować się na niszczeniu sił wroga. W odcinku szóstym „Tajemnic wraków Bałtyku” prezentowany jest wadliwy plan taktyczny polskiej marynarki i historia jedynego sukcesu polskich okrętów podwodnych w trakcie kampanii wrześniowej – postawienie przez ORP Żbik zagród minowych ochraniających polskie wybrzeże, na których tonie nieprzyjacielski trałowiec M-85, tracąc 24 z 51 członków załogi. Przez prawie 74 lata miejsce zatonięcia M-85 było nieznane.
Odcinek 7. Junkers 88.
Pierwsza w serii historia zatopionego samolotu. Ju-88 był niezwykle wszechstronnym bombowcem, nazywanym „niemieckim Mosquito”. Najbardziej skuteczny był w atakach z niewielkiej wysokości i płytkiego lotu nurkowego, choć był też przystosowany do roli nocnego myśliwca, bombowca torpedowego i samolotu rozpoznawczego. Oprócz prototypu istniało wiele wersji Ju-88. Egzemplarz tego samolotu znaleziono kilka lat temu na dnie Bałtyku. Takie znalezisko zdarza się najwyżej raz na kilkadziesiąt lat, a wrak samolotu jest absolutnie unikatowy, bo zachowany praktycznie w całości. Ekipa Tomka Stachury odkrywa tajemnicę wraku samolotu, który dzięki temu, że wodował, nie rozpadł się, co pozwoliło prawdopodobnie przeżyć trzem z pięciu osób znajdujących się na pokładzie.
Odcinek 8. Graf Zeppelin.
W ósmym odcinku „Tajemnic wraków Bałtyku” ekipa Tomka Stachury nurkuje, by zobaczyć wrak jedynego lotniskowca III Rzeszy z okresu II wojny światowej. Nigdy do końca nie wybudowany, w 1947 roku już po wojnie zostaje odesłany do Leningradu. Tonie 17 sierpnia 1947 podczas holu na Morzu Bałtyckim, a okoliczności zatonięcia do dziś pozostają tajemnicą. Jedna z hipotez zakłada testowanie na nim przez wojska radzieckie wytrzymałości na trafienia. Graf Zeppelin mógł zostać zatopiony pod naciskiem armii sojuszniczych na marynarkę radziecką, które nie chciały dopuścić do tego, by ZSRR miał w swoim posiadaniu lotniskowiec. A był to lotniskowiec potężny – dopiero trzecia torpeda z niszczyciela Sławnyj przypieczętowała jego los.
Odcinek 9. Franken.
Franken to niemiecki tankowiec o napędzie mechanicznym zatopiony niedaleko Helu przez radzieckie lotnictwo w trakcie II wojny światowej, 8 kwietnia 1945 roku. Nurkowanie na wraku jest trudne i wymagające, bo trzeba zejść poniżej 40 metrów, zatem niezbędna jest częściowa dekompresja. Jest to bardzo trudny wrak, do którego można wejść i penetrować pomieszczenia. Zginęło na nim trzech nurków – jeden Czech i dwóch Polaków. Więc do całej listy ofiar, które Franken miał na swoim koncie, kiedy tonął w 1945 roku trzeba dopisać te trzy osoby – mówi Tomek Stachura, szef ekipy nurków. W przedostatnim odcinku pierwszej serii „Tajemnic wraków Bałtyku” nurkowie składają pod wodą pomnik swoim zaginionym kolegom, który spocznie na powierzchni jednego z najniebezpieczniejszych obiektów nurkowania wrakowego.
Odcinek 10. Georg Büchner.
Kontrowersyjne zatonięcie historycznego statku, który wbrew woli mieszkańców niemieckiego Rostock zostaje sprzedany na złom. Georg Büchner – luksusowy liniowiec, niegdyś obsługujący trasę z Antwerpii do Konga Belgijskiego, w nieznanych okolicznościach traci pływalność nieopodal Rozewia, w trakcie holowania do stoczni złomowej w litewskiej Kłajpedzie. Hol zostaje przecięty, a statek idzie na dno. W tym odcinku dawny pasażer statku, Freddy Korthoudte, opowiada jak bardzo luksusowym statkiem pasażerskim był Büchner, niegdyś nazywany Charlesville. Istnieje teoria o celowym zatopieniu, aby wyłudzić ubezpieczenie. Nie wiadomo dlaczego nie było wachty, a zaspawane wcześniej otwory okienne były całkowicie otwarte. Tomek Stachura wraz z ekipą nurków i niemieckim dziennikarzem, pasjonatem historii Büchnera, Merlinem Franke, usiłują ustalić rzeczywisty przebieg wydarzeń z 30 maja 2013 roku. Pomaga w tym m.in. Frederik Janssens, belgijski kolekcjoner pamiątek. W tym odcinku nurkowie po raz pierwszy od zatonięcia schodzą do wraku.

</doc>
<doc id="4409813" url="https://pl.wikipedia.org/wiki?curid=4409813" title="Aleksandr Plakin">
Aleksandr Plakin

Aleksandr Wasiljewicz Plakin (ros. Александр Васильевич Плякин, ur. w Saratowie, zm. 7 lutego 1971 w Wołgogradzie) – radziecki wojskowy, podpułkownik, Bohater Związku Radzieckiego (1945).
Życiorys.
Urodził się w rodzinie robotniczej. W 1928 ukończył artystyczne technikum przemysłowe, 1928–1929 i ponownie 1936–1955 służył w Armii Czerwonej. Od sierpnia 1942 uczestniczył w wojnie z Niemcami w składzie 62 Armii/8 Gwardyjskiej Armii na Froncie Stalingradzkim, potem Dońskim, Południowo-Zachodnim, 3 Ukraińskim i 1 Białoruskim jako dowódca 246 gwardyjskiego pułku piechoty 82 Gwardyjskiej Dywizji Piechoty w stopniu majora. Brał udział w bitwie pod Stalingradem, wyzwalaniu Ukrainy, Polski i walkach na terytorium Niemiec, m.in. w walkach o Poznań i Kostrzyn, w których wyróżnił się jako dowódca pułku, za co został odznaczony Złotą Gwiazdą Bohatera Związku Radzieckiego. Po wojnie kontynuował służbę w armii do roku 1955, gdy został zwolniony w stopniu podpułkownika.
Odznaczenia.
I trzy inne medale.

</doc>
<doc id="4409814" url="https://pl.wikipedia.org/wiki?curid=4409814" title="Somalowie">
Somalowie

Somalowie – lud kuszycki, głównie w Somalii, Etiopii, Kenii i Dżibuti. Istnieją także duże somalijskie diaspory na Półwyspie Arabskim, w USA i Kanadzie, w krajach europejskich, oraz u wybrzeży Afryki Wschodniej. Ich populację szacuje się na 26,7 mln. Przytłaczająca większość posługuje się językiem somali. Dzielą się na koczowniczych pasterzy i rolniczą ludność osiadłą. 
Ich nazwa wywodzi się od słów "so maal", co dosłownie znaczy „idź wydoić zwierzę dla siebie!”. Dla Somalijczyków jest to w gruncie rzeczy surowy wyraz gościnności. Somalijczycy uważają siebie za wojowników. Czasami mężczyźni opuszczają kobiety odpowiedzialne za stada, aby ćwiczyć swoje umiejętności wojenne. Istnieją cztery główne grupy klanów somalijskich: Somaal, Sab, Hawija i Daarood. Somaal są przede wszystkim koczowniczymi pasterzami. Sab zazwyczaj prowadzą osiadły tryb życia jako rolnicy lub rzemieślnicy. Struktura społeczna jest oparta na rodach patrylinearnych.
Somalijczycy po raz pierwszy pojawili się u Rogu Afryki około 1200 r. Ekspansję na zachód i południe rozpoczęli około 150 lat później. Nawrócili się na islam pod wpływem arabskich kupców osiedlających się na wybrzeżach Somalii. W XVII w. duże grupy Somalów osiedliły się w Etiopii.

</doc>
<doc id="4409817" url="https://pl.wikipedia.org/wiki?curid=4409817" title="Dekanat miadziolski (eparchia mołodeczańska)">
Dekanat miadziolski (eparchia mołodeczańska)



</doc>
<doc id="4409818" url="https://pl.wikipedia.org/wiki?curid=4409818" title="Marcin Stanisław Stolarski">
Marcin Stanisław Stolarski

Marcin Stanisław Stolarski (ur. 20 lipca 1976 w Warszawie) – polski inżynier kosmiczny oraz dokumentalista i popularyzator nauki. Doktor inżynier z zakresu telekomunikacja. Jest autorem programów dokumentalnych i popularnonaukowych na temat powstawania pierwszych polskich satelitów kosmicznych: PW-Sat, Lem (satelita), Heweliusz (satelita).
Praca naukowa.
Stopień naukowy doktora uzyskał w 2010 na Politechnice Warszawskiej. Będąc studentem realizował takie projekty kosmiczne jak ESEO czy PW-Sat. Aktualnie pracuje w firmie RocketLab jako inżynier radiowy współtworząc systemy radiokomunikacyjne dla rakiety Electron. Jako pracownik Creotech Instruments S.A. budował satelity kosmiczne w projektach takich jak SAT-AIS-PL. Jest autorem koncepcji platformy satelitarnej HyperSat ufundowanej kwotą 15 mil PLN przez Narodowe Centrum Badań i Rozwoju. Wcześniej w Centrum Badań Kosmicznych PAN był kierownikiem systemu komunikacji w projekcie pierwszych polskich satelitów naukowych BRITE-PL ufundowanej przez Ministerstwo Nauki i Szkolnictwa Wyższego. W roku 2013 został również laureatem w konkursie organizowanym przez Ministerstwo Nauki i Szkolnictwa Wyższego - Top 500 Innovators i wyjechał na dwumiesięczne studia biznes i innowacje na uniwersytet w Berkeley USA. Jego specjalnością są satelitarne systemy telekomunikacyjne, w szczególności segment naziemny do komunikacji z satelitami kosmicznymi.
Działalność popularyzatorska.
W ramach działalności popularyzatorskiej prowadzi własny kanał (Inżynieriada) w serwisie YouTube oraz Facebook. Bierze udział, jako organizator, w takich popularyzatorskich przedsięwzięciach jak zawody europejskich łazików marsjańskich (ERC), AstroBot, Akademia Misia Haribo, projekt Pan Stanisław, gdzie wraz z uczniami gimnazjum w Lęborku budował małego satelitę, CANduino czyli otwartej platformy edukacyjnej CANsat do eksperymentów w stratosferze. W roku 2013 został laureatem konkursu popularyzatorskiego FameLab, a w roku 2014 został rzecznikiem nauki, udowadniając swoje kompetencje popularyzatorskie. Jest częstym gościem w telewizji (TVP, POLSAT, TVN) oraz radiu (TokFM, RDC, PR), gdzie opowiada o budowie świata i skomplikowanych regułach sił natury nim rządzących. W roku 2015 wystąpił jako prowadzący program popularnonaukowy Potyczki Naukowców w kanale TV PLANET+.

</doc>
<doc id="4409819" url="https://pl.wikipedia.org/wiki?curid=4409819" title="Dekanat uździeński">
Dekanat uździeński



</doc>
<doc id="4409820" url="https://pl.wikipedia.org/wiki?curid=4409820" title="Dekanat dołginowski">
Dekanat dołginowski



</doc>
<doc id="4409821" url="https://pl.wikipedia.org/wiki?curid=4409821" title="Mark Hughes (Herbalife)">
Mark Hughes (Herbalife)



</doc>
<doc id="4409822" url="https://pl.wikipedia.org/wiki?curid=4409822" title="Úlfljótsvatn">
Úlfljótsvatn

Úlfljótsvatn – jezioro w południowej Islandii, na południe od jeziora Þingvallavatn, 74 km na wschód od stolicy, Reykjavíku.
Geografia.
Jezioro ma powierzchnię 245 hektarów. Jedynym dopływem jest rzeka Sog, która przepływa także przez jezioro Álftavatn. Wysokość lustra znajduje się 80 m n.p.m. Maksymalna głębokość jeziora sięga 20 metrów. Dominującym gatunkiem ryby jest tu golec zwyczajny.

</doc>
<doc id="4409823" url="https://pl.wikipedia.org/wiki?curid=4409823" title="Skleryty skrzydłowe">
Skleryty skrzydłowe

Skleryty skrzydłowe, pteralia () – zespół sklerytów w nasadowej części skrzydła owadów, odpowiedzialny za jego stawowe połączenie z tułowiem.
Wykształcenie sklerytów skrzydłowych umożliwia owadom bardziej złożone ruchy skrzydeł niż tylko „góra-dół”. Najsilniej są one rozwinięte w infragromadzie nowoskrzydłych, u których to umożliwiają one także składanie skrzydeł.
Do sklerytów tych należą:

</doc>
<doc id="4409830" url="https://pl.wikipedia.org/wiki?curid=4409830" title="Władysław Marcinkowski (Jaxa)">
Władysław Marcinkowski (Jaxa)



</doc>
<doc id="4409831" url="https://pl.wikipedia.org/wiki?curid=4409831" title="Iwan Puzanow">
Iwan Puzanow

Iwan Tierientjewicz Puzanow (ros. Иван Терентьевич Пузанов, ur. 10 czerwca 1923 w Szczerbyniwce (obecnie Torećk w obwodzie donieckim), zm. 28 lutego 2007 w Petersburgu) – radziecki wojskowy, podpułkownik, Bohater Związku Radzieckiego (1945).
Życiorys.
Urodził się w wielodzietnej ukraińskiej rodzinie chłopskiej. Uczył się w technikum leśniczym w Kungurze, od marca 1942 służył w Armii Czerwonej, ukończył smoleńską szkołę artylerii ewakuowaną do Irbitu i w październiku 1942 został skierowany na front wojny z Niemcami, dowodził plutonem w 160 Dywizji/89 Gwardyjskiej Dywizji Piechoty. Uczestniczył w bitwie pod Stalingradem, operacji ostrorożsko-rossoszańskiej, operacji charkowskiej, bitwie pod Kurskiem, bitwie o Dniepr, operacji korsuń-szewczenkowskiej, humańsko-botoszańskiej, jassko-kiszyniowskiej, wiślańsko-odrzańskiej i berlińskiej. Od 1943 należał do WKP(b). 14 stycznia 1945 jako dowódca baterii 196 gwardyjskiego pułku artylerii 89 Gwardyjskiej Dywizji Piechoty 5 Armii Uderzeniowej 1 Frontu Białoruskiego w stopniu starszego porucznika wyróżnił się w walkach o przyczółek magnuszewski na Wiśle przy przełamywaniu obrony przeciwnika. 17 stycznia dowodzona przez niego bateria jako jedna z pierwszych sforsowała Pilicę na południowy zachód od Warki. Po wojnie nadal służył w armii, dosłużył się stopnia podpułkownika i stanowiska dowódcy dywizjonu, w 1970 zakończył służbę.
Odznaczenia.
I inne.

</doc>
<doc id="4409832" url="https://pl.wikipedia.org/wiki?curid=4409832" title="Stanisław Marciniak (1915-1953)">
Stanisław Marciniak (1915-1953)



</doc>
<doc id="4409833" url="https://pl.wikipedia.org/wiki?curid=4409833" title="Stanisław Marciniak (1911-1999)">
Stanisław Marciniak (1911-1999)



</doc>
<doc id="4409836" url="https://pl.wikipedia.org/wiki?curid=4409836" title="Stanisław Marciniak (profesor)">
Stanisław Marciniak (profesor)



</doc>
<doc id="4409838" url="https://pl.wikipedia.org/wiki?curid=4409838" title="Volkswagen Passat Alltrack">
Volkswagen Passat Alltrack



</doc>
<doc id="4409839" url="https://pl.wikipedia.org/wiki?curid=4409839" title="Thecadactylus">
Thecadactylus

Thecadactylus – rodzaj jaszczurki z rodziny Phyllodactylidae.
Zasięg występowania.
Rodzaj obejmuje gatunki występujące w Ameryce. 
Systematyka.
Etymologia.
"Thecadactylus": "thēkē" „skrzynia, szkatuła, sposób pochowania”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="4409841" url="https://pl.wikipedia.org/wiki?curid=4409841" title="Kościół Spirito Santo w Rawennie">
Kościół Spirito Santo w Rawennie

Kościół Spirito Santo (Kościół pod wezwaniem Ducha Świętego) – kościół w Rawennie, zbudowany w VI wieku jako katedra ariańska. Po śmierci króla Teodoryka Wielkiego został przejęty przez katolików. W latach 1607–1797 należał do teatynów. Obecnie jest użytkowany przez prawosławną społeczność rumuńską w Rawennie. Znajduje się na terenie parafii San Giovanni Evangelista.
Historia.
Dzisiejszy kościół Ducha Świętego był pierwszym obiektem sakralnym, wzniesionym przez króla Teodoryka Wielkiego po zdobyciu przez niego Rawenny w 493 r. Został przeznaczony na katedrę ariańską. Otrzymał wezwanie Hagia Anastasis (Święte Zmartwychwstanie), stając się jednym z najważniejszych miejsc kultu religijnego w mieście. W 540 r. Rawenna została zdobyta przez Cesarstwo Bizantyńskie. Za rządów biskupa Agnello (557–570) katedra ariańska została przejęta przez katolików otrzymując wezwanie św. Teodora z Amasei. W XVI wieku ukończono dekorację kościoła; w 1543 r. Opat Corrado Grassi zlecił Livio Agrestiemu namalowanie kilka obrazów. Kościół nosił wówczas wezwanie Ducha Świętego, jako że według starożytnej legendy arcybiskup Rawenny, następca św. Apolinarego, miał zostać wskazany przez Ducha Świętego, który w formie gołębicy zjawił się w kościele i spoczął na jego głowie. W latach 1607–1797 kościół należał, wraz z pobliskim klasztorem, do zakonu teatynów. W 1797 r. klasztor został zniesiony. W XIX wieku kościół znajdował się w złym stanie technicznym grożąc zawaleniem. Poważnie uszkodzony w czasie II wojny światowej został odrestaurowany. W 1986 r. rozwiązano problem jego stateczności.
Obecnie kościół jest użytkowany przez prawosławną społeczność rumuńską w Rawennie jako cerkiew parafii pod wezwaniem św. Jerzego w jurysdykcji eparchii włoskiej Rumuńskiego Kościoła Prawosławnego.
Architektura.
Portyk przed fasadą kościoła pochodzi z XVI wieku. Składa się on z pięciu szerokich arkad frontowych i jednej arkady bocznej, wychodzącej od strony północnej na dziedziniec. W tym samym stuleciu podniesiono o 182 cm pierwotną posadzkę, aby zniwelować osiadanie gruntu. Pozostałością po tej interwencji są ślady prymitywnych arkad wejściowych w ścianach zewnętrznych i wewnętrznych.
Wnętrze.
Kościół, mający wymiary około 26,40 × 17 m, zachował, pomimo licznych przebudów i modernizacji, wnętrze zbliżone do pierwotnego, z tradycyjnym podziałem na trzy nawy z dużymi oknami, zamkniętymi półokrągłymi łukami, kolumnami z kapitelami i głowicami nasadnikowymi z czasów Teodoryka Wielkiego i poligonalnie zamkniętą apsydą.
Starożytne mozaiki, które pierwotnie zdobiły apsydę, nie zachowały się. Pod koniec I połowy XVI wieku nawa główna została przekryta pozłacanym stropem kasetonowym, który przesłonił więźbę dachową. Wewnątrz wyróżnia się ambona z greckiego marmuru, datowana na VI wiek, obustronnie zdobiona; na jej częściach bocznych znajdują się krzyże na globie, podczas gdy wypukłą część środkową tworzą trzy edykuły, przedzielone spiralnie żłobionymi kolumienkami, ozdobione ornamentem muszlowym i zwieńczone tympanonami.
W związku z użytkowaniem budynku przez parafię prawosławną do jego wnętrza wstawiono współczesny jednorzędowy ikonostas.

</doc>
<doc id="4409844" url="https://pl.wikipedia.org/wiki?curid=4409844" title="Aleksander (Mufarrij)">
Aleksander (Mufarrij)

Aleksander, imię świeckie Rafeek Mufarrij (ur. 1956) – libański duchowny prawosławnego Patriarchatu Antiocheńskiego, od 2004 biskup Ottawy, Wschodniej Kanady i Upstate New York.
Życiorys.
Urodził się w północnym Libanie. 9 stycznia 2000 został wyświęcony na diakona. Święcenia kapłańskie przyjął 9 kwietnia 2000. Chirotonię biskupią otrzymał 5 grudnia 2004 (?).

</doc>
<doc id="4409847" url="https://pl.wikipedia.org/wiki?curid=4409847" title="Young adult">
Young adult

Young adult, także Young adult fiction, YA – kategoria tworów kultury (głównie literatury, ale także komiksów czy filmów) kierowanych do nastoletnich czytelników w wieku 12–18 lat.
Tematyka dzieł "young adult" zwykle nawiązuje do wieku i doświadczeń, jakie ma za sobą główny bohater. Literatura YA obejmuje większość odmian gatunkowych powieści dla dorosłych: romanse, fantastyka, obyczajowe, kryminały. Główne wątki poruszone w książkach YA to: przyjaźń, pierwsza miłość, zauroczenia, związki, dorastanie i poszukiwanie własnej tożsamości.
Powieści tego typu powstały, aby ułatwić młodym czytelnikom zmianę, jaką jest rozpoczęcie czytania literatury dla dorosłych.
Chociaż grupą docelową tych dzieł są młode osoby, ponad połowa czytelników książek tego typu to osoby dorosłe. W 2012 roku jedna z firm marketingowych odkryła, że nieco ponad połowa wszystkich amerykańskich czytelników YA ma więcej niż 22 lata. Mniej niż jedna trzecia czytelników YA była w wieku od 30 do 44 lat.
Rynek książek YA.
Łukasz Gołębiewski i Paweł Waszczyk podają, że sektor książek dla młodzieży jest jednym z najbardziej wymagających w Polsce, dlatego że wydawanie tego typu literatury zobowiązuje wydawców do zdobywania wiedzy na temat panujących mód czytelniczych, a także odpowiadania na potrzeby młodych czytelników (np. wydawanie książek, które opisują różne mniejszości). Wydawcy muszą również śledzić zapowiedzi seriali telewizyjnych, kinowych oraz gier komputerowych.
Literatura dla młodzieży w Polsce po 2010 roku utrzymuje się na stabilnym poziomie pod względem liczby wydanych publikacji. „Ruch Wydawniczy w Liczbach”, przygotowany przez Bibliotekę Narodową na podstawie egzemplarzy obowiązkowych, podaje, że w 2018 roku opublikowano 403 tytuły z kategorii YA, przy czym od 2013 roku ich liczba wahała się między 350 a 450 tytułów. Literatura "young adult" to w 60% przekłady, z czego 50% to tłumaczenia z literatury amerykańskiej. Najpopularniejsze są powieści o tematyce obyczajowej. Kolejne miejsca zajmują fantastyka i powieści akcji.
Na współczesny rynek książek YA wpływ miał m.in. sukces powieści o Harrym Potterze autorstwa J.K. Rowling. Przyczyniły się one do powstania licznych odmian literatury fantastycznej dla młodzieży. Od ok. 2008 roku popularne stały się powieści o wampirach (np. "Zmierzch" Stephanie Meyer), następnie ok. 2010 roku pojawiły motywy postapokaliptyczne ("Igrzyska Śmierci" Suzanne Collins czy "Niezgodna" Veroniki Roth). Najpopularniejsze wśród książek "young adult fiction" są powieści obyczajowe pisane np. przez amerykańskiego pisarza – Johna Greena.
Do autorów y"oung adult" zaliczamy m.in.: Adama Silvera, Cassandrę Clare, Davida Levithan, Holly Black, Kierę Cass, Lauren Oliver, Leigh Bardugo, Rainbow Rowell, Ricka Riordana czy V.E. Schwab.
Historia.
Literatura dla młodych dorosłych istnieje prawdopodobnie co najmniej od lat 30 XX wieku, kiedy ukazała się seria "Little House" autorstwa Laury Ingalls Wilder. Wtedy nauczyciele i bibliotekarze powoli zaczynali akceptować książki dla nastolatków jako odrębny typ literatury.
Terminu "young adults" zaczęło używać środowisko bibliotekarskie w Stanach Zjednoczonych pod koniec lat 50. XX wieku. W 1957 roku powstało "Young Adult Services Division", które następnie zmieniło nazwę na "Young Adult Library Services Association" (ang. Stowarzyszenie na Rzecz Usług Bibliotecznych dla Młodych Dorosłych).
W latach 70. XX wieku Mary Kingsbury wypowiedziała się na temat powstawania tej nowej odmiany literatury. Była zdania, że wielu bibliotekarzy nie podejmuje odpowiednich kroków i odrzuca tego typu powieści w obawie przed krytyką ze strony rodziców oraz administracji szkół. Kingsbury uważała również, że bibliotekarze poprzez odpowiedni dobór książek dla nastolatków, mogliby pokazać im, że rozumieją problemy, z którymi zmagają się młodzi ludzie.
Dzięki wielu działaniom na rzecz uznania YA już w 1978 roku w bibliotekach coraz częściej zaczęto używać określenia "young adult". Wraz z nim pojawiały się również różne obawy, m.in. dotyczące realizmu ukazanego w książkach tego typu. Dorośli zaczęli obawiać się, że literatura YA zdemoralizuje młodzież.
Lata 80. XX wieku to czas, gdy krytycy literaccy zaczęli poszukiwać kanonu powieści y"oung adult". Nominowano 17 książek, w tym "Czekoladową wojnę" Roberta Cormiera i "Are You There, God? It’s Me, Margaret" Judy Blume jako klasykę literatury YA. Jak mówi Michał Zając, analizując te powieści, widać, że narodziny kategorii y"oung adult" można wiązać „z pokoleniowym, antyestablishmentowym i obyczajowym buntem". Obie książki dotyczyły tematów ważnych dla młodzieży – ich lęków oraz frustracji, a także religijności czy różnych aspektów związanych z dojrzewaniem.
Kolejna dekada przyniosła jeszcze większą akceptację dla książek y"oung adult". Brenda O. Daly w eseju "Laughing with, or Laughing at the Young Adult Romance" z 1989 roku zauważyła, że literatura dla młodych dorosłych cieszy się dużą popularnością. Podważyła również zdanie wielu dorosłych krytyków literackich, którzy twierdzili, że wszystko w tej literaturze jest „takie samo”.

</doc>
<doc id="4409849" url="https://pl.wikipedia.org/wiki?curid=4409849" title="Sarah J. Maas">
Sarah J. Maas

Sarah Janet Maas (ur. 5 marca 1986) – amerykańska pisarka powieści fantasy. Zadebiutowała w 2012 powieścią "Szklany tron" opublikowaną przez Bloomsbury. Książka zajęła pierwsze miejsce na liście bestsellerów New York Timesa.
Życiorys.
Urodziła się w Nowym Jorku 5 marca 1986. Ukończyła Hamilton College, gdzie studiowała religioznawstwo oraz kreatywne pisanie.
Życie prywatne.
Razem z mężem mieszka w Pensylwanii. 22 listopada 2017 ogłosiła na Instagramie, że razem z małżonkiem spodziewa się syna. Chłopiec przyszedł na świat latem 2018 i dostał na imię Taran.
Kariera.
Maas zaczęła pisać swoją pierwszą powieść, "Szklany tron", w wieku szesnastu lat. Po napisaniu kilku rozdziałów historii na FictionPress.com okazało się, że jej praca jest jedną z najpopularniejszych. Wykasowała ją, mając zamiar spróbować wydać swoją powieść. Jej debiut opiera się na baśni o Kopciuszku. Maas zadała sobie pytania: "co by było, gdyby Kopciuszek był zabójcą, a nie sługą? Co, gdyby nie uczestniczyła w balu aby spotkać księcia, a po to, by go zabić""?"
W 2008 autorka zaczęła wysyłać swoją historię do agentów, którego znalazła w 2009. Szklany tron trafił do wydawnictwa Bloomsbury w marcu 2010, które następnie wykupiło prawa do dwóch kolejnych książek z serii. Historia trafiła do piętnastu krajów i została przetłumaczona na dwadzieścia trzy języki. Zostały także opublikowane nowelki, których akcja dzieje się dwa lata przez pierwszym tomem. Drugi tom serii, Korona w mroku, została uznana za bestseller New York Timesa. W 2015 ogłosiła, że Mark Gordon Company wykupiła prawa do telewizyjnej ekranizacji Szklanego tronu. Ostatnia część serii została wydana w 2018.
"Dwór cierni i róż", druga z serii Maas, jest luźno oparta na Pięknej i Bestii. Początek historii został napisany w 2009, ale nie został opublikowany do 2015. Pojawiają się informacje, że ma również pojawić się jej ekranizacja.
16 maja 2018 autorka ogłosiła, że stworzy trzecią serię, która tym samym będzie jej pierwszą powieścią fantasy dla dorosłych. Ma nazywać się "Crescent City" i zostać opublikowana przez Bloomsbury w 2019.

</doc>
<doc id="4409855" url="https://pl.wikipedia.org/wiki?curid=4409855" title="Katedra Trójcy Świętej, śś. Piotra i Pawła i św. Swituna w Winchesterze">
Katedra Trójcy Świętej, śś. Piotra i Pawła i św. Swituna w Winchesterze



</doc>
<doc id="4409857" url="https://pl.wikipedia.org/wiki?curid=4409857" title="Medal Kosowo">
Medal Kosowo

Medal Kosowo () – holenderskie odznaczenie wojskowe.
Historia.
Odznaczenie zostało ustanowione dekretem ministerialnym Ministra Obrony nr DO 027/2000000293 dla wyróżnienia uczestników misji pokojowej NATO KFOR w Kosowie, którzy wzorowo wykonywali zadania wynikające z celów tej misji.
Nadawanie tego odznaczenia zakończono z dniem 1 października 2014 roku, zgodnie z dekretem ministerialnym nr BS2014022692 z dnia 1 sierpnia 2014 roku, jednocześnie określono, że uczestnicy misji KFOR pełniący jeszcze służbę w Kosowie w ramach sił międzynarodowych mogą być wyróżnieni Pamiątkowym Medalem Misji Pokojowych z okuciem KFOR, który ma podobny statut, lecz dotyczy wszystkich misji pokojowych.
Odznaczenie to jest w kolejności starszeństwa 36. odznaczeniem Królestwa Holandii.
Zasady nadawania.
Odznaczenie było nadawane jednorazowo wysłanym oficjalnie do Kosowa członkom misji KFOR, którzy wzięli udział w jednej lub kilku operacjach holenderskiego kontyngentu wojskowego, bez względu na długość ich trwania, a zwłaszcza w siłach rozjemczych, siłach obserwacyjnych NATO, wspólnych wojskach NATO, siłach stabilizacyjnych i ochrony ludności w okresie od kwietnia 1999 do sierpnia 2000 roku w ramach kontyngentu wojskowego oraz w późniejszym okresie. Odznaczenie mogło być nadawane także pośmiertnie. 
Odznaczenia mogły otrzymać osoby, które wykazały się wzorowym wypełnianiem zadań. Mogło ono być odebrane w przypadku ujawnienia czynów lub okoliczności wykluczających jego nadanie. 
Odznaczenie nadawane było w latach 2000 – 2014, w tym czasie nadano ponad 6250 takich medali.
Opis odznaki.
Odznaka medalu wykonana jest z metalu koloru brązowego i ma kształt koła o średnicy 30 mm.
Na awersie znajdują się cztery skrzyżowane miecze, ostrzami skierowane w górę, na które nałożony jest wieniec z liści laurowych.
Na rewersie w centralnej części znajduje się napis KOSOVO, w górnej części UIT ERKENTELIJKHEID (pol. W uznaniu zasług) a w dolnej DE MINISTER VAN DEFENSIE (pol. Minister Obrony). Brzegi odznaki są wykończone wieńcem z liści laurowych owiniętym szarfą.
Medal zawieszony jest na wstążce o szerokości 27 mm, podzielonych na pięć pasków jednakowej szerokości, trzech fioletowych i dwóch białych.

</doc>
<doc id="4409862" url="https://pl.wikipedia.org/wiki?curid=4409862" title="Michał Mrozowicki">
Michał Mrozowicki

Michał Władysław Mrozowicki herbu Prus III (ur. 1826 w Sokołówce, zm. 5 listopada 1871 w Bad Homburg vor der Höhe) – kapitan Legionu Polskiego na Węgrzech, komisarz pełnomocny Rządu Narodowego Powstania Styczniowego w Księstwach Naddunajskich, Komisarz Wojenny i Administracyjny w Mołdawii, publicysta.
Życiorys.
Urodził się w 1826 roku w Sokołówce w pow. bóbreckim, majątku rodziców, jako drugi syn Franciszka i Nikodemy Teresy z Małachowskich herbu Gryf, starościanki radenickiej. Otrzymał, podobnie jak jego rodzeństwo, staranne wychowanie domowe. W latach 1845–1846 razem ze swoimi braćmi, Stanisławem Piotrem i Janem Hipolitem, przyjaźnił się z poetą Kornelem Ujejskim, który ubiegał się o rękę jego siostry, Zofii Kazimiery. Sam w młodości parał się poezją i publikował swoje utwory w „Dzienniku Mód Paryskich”.
Kontynuując tradycje rodzinne około 1843 roku rozpoczął karierę wojskową jako kadet pułku kawalerii pod ówczesnym dowództwem Juliusza barona von Haynau, stacjonującym w Tarnowie, gdzie przebywał co najmniej do 1845 roku, uzyskując stopień oficerski.
W czasie Wiosny Ludów dał się poznać jako osoba bardzo aktywna, czynnie pragnąca walczyć o wolność ojczyzny, angażując się w działalność konspiracyjną i odgrywając w niej, mimo młodego wieku, znaczącą rolę. Studiował od 1846 roku na Wydziale Prawa Uniwersytetu Lwowskiego. W 1848 roku wszedł w skład tak zwanego Komitetu Akademickiego; kiedy w październiku wybuchło powstanie w Wiedniu w środowisku akademickim było przekonanie, iż niedługo skończy się austriackie panowanie i będzie możliwość powołania rządu narodowego. Powstała wówczas inicjatywa zbrojnego powstania, która została przypisana przez policję austriacką Mrozowickiemu, co znalazło odbicie w notatce urzędowej: „…według protokołu czynności znajdującego się w posiadaniu sądu akademik Michał Mrozowicki dnia 20 października 1848 zgłosił wniosek, aby wprost przystąpić do zorganizowania zbrojnego powstania…”.
Po upadku powstania został aresztowany podczas próby przedostania się na Węgry, był więziony, a następnie wcielony do armii austriackiej. Ostatecznie udało mu się przedostać na Węgry wraz z grupą studentów ochotników z Galicji i wziąć udział w stopniu oficera w Powstaniu Węgierskim przeciwko Austrii w szeregach Legionu Polskiego pod dowództwem generała Józefa Wysockiego. Po zakończeniu wojny, Mrozowicki, wówczas już w stopniu kapitana, pod koniec sierpnia 1849 roku wraz z Legionem przekroczył granicę Serbii pod Orsovą, gdzie został internowany przez władze tureckie. Tam Władysław Kościelski, który został wyznaczony przez władze tureckie na pośrednika pomiędzy władzami miejscowymi a polską emigracją, powołał go na swojego sekretarza. Udało się wówczas wyjednać zasiłki dla żołnierzy i stworzyć warunki dla wielu oficerów i żołnierzy osiedlenia się w Turcji oraz na ewakuację pozostałych do Francji, na Maltę i do Ameryki. Z Turcji udał się na emigrację do Francji, gdzie związał się z obozem demokratycznym i ponownie nawiązał kontakt z generałem Wysockim. Kiedy na jesieni 1853 roku powstała koncepcja otworzenia w Turcji Legionu Polskiego w celu przygotowania powstania zbrojnego na ziemiach polskich, misję negocjacji w tej sprawie powierzono generałowi Wysockiemu, któremu w wyjeździe do Stambułu w styczniu 1854 roku towarzyszył Mrozowicki. Szanse na powodzenie ich misji zostały przekreślone po podpisaniu w czerwcu 1854 roku układu austriacko-tureckiego.
Po amnestii ogłoszonej przez władze austriackie udało się jemu w 1855 roku powrócić do Galicji, gdzie przebywał w rodzinnej Sokołówce, u matki i młodszego brata, oraz we Lwowie. Członek i działacz Galicyjskiego Towarzystwa Gospodarskiego, członek jego Komitetu (25 czerwca 1861 - 30 stycznia 1866); dążył tam do włączenia ludu w nurt spraw narodowych. W 1860 roku był autorem przyjętego przez walne zgromadzenie tej organizacji wniosku dotyczącego popierania oświaty ludowej, w szczególności popularyzacji wydawnictw ludowych. 
Wspierał, podobnie jak jego dziad Stanisław i ojciec Franciszek, Zakład Narodowy im. Ossolińskich, w którego sprawozdaniu za 1861 rok, Maurycy hr. Dzieduszycki wymienił m.in. Mrozowickiego, jako osobę, która „...osobistem zaś trudem i obywatelskim prawdziwie poświęceniem tak przy naradach poprzednich, jak i w ciągu wystawy największe położyła zasługi…”.
W czasie Powstania Styczniowego generał Wysocki, znając jego predyspozycje i doświadczenie, zarówno na polu wojskowości, jak i dyplomacji, oraz jego znajomość miejscowych realiów na terenie Turcji, Mołdawii i Rumunii, wspólnie z księciem Władysławem Czartoryskim, zarekomendowali jego osobę Rządowi Narodowemu Powstania Styczniowego do pełnienia odpowiedzialnych misji dyplomatycznych w jego imieniu. W kwietniu 1863 roku został wysłany do Stambułu, aby udzielić pomocy przebywającym tam Franciszkowi Sokulskiemu i majorowi Aleksandrowi Łaskiemu w organizowaniu Legionu Polskiego oraz dostawach broni na Podole. 16 czerwca 1863 roku został mianowany przez Rząd Narodowy Powstania Styczniowego Komisarzem Pełnomocnym Rządu Narodowego w Księstwach Naddunajskich z akredytacją przy rządzie księcia Aleksandra Jana Cuzy. W sierpniu tego roku został przyjęty przez księcia na audiencji i uzyskał od niego daleko idącą pomoc.
W styczniu 1864 roku udał się wraz z Maurycym Michałem Ostoja-Chodylskim do Stambułu i nawiązał współpracę z Tadeuszem Oksza-Orzechowskim, który wręczył mu nominację na Komisarza Wojennego i Administracyjnego w Mołdawii. W czerwcu 1864 roku, po upadku powstania, złożył formalnie urząd Komisarza Pełnomocnego Rządu Narodowego, następnie wyjechał do Stambułu, gdzie przez kilka miesięcy do listopada 1864 roku zastępował agenta Rządu Narodowego w Stambule Tadeusza Oksza-Orzechowskiego. Tam też zaciągnął się na ochotnika, w stopniu oficera, do kozaków sułtańskich Michała Czajkowskiego Sadyka-Paszy, do czasu powrotu do Paryża.
W lutym 1865 roku przybył ponownie do Francji, dokąd udało mu się sprowadzić żonę z dziećmi. W Paryżu zajmował się między innymi publicystyką, publikowaną w czasopiśmie „Le Monde”.
Zmarł tragicznie 5 listopada 1871 roku w Bad Homburg vor der Höhe pod Frankfurtem nad Menem, w nie do końca ustalonych okolicznościach. Ponoć rzucił się pod pociąg, w wyniku czego odniósł ciężkie rany i nie udało się go uratować. Współcześnie spekulowano, że jego desperacka decyzja mogła być skutkiem kryzysu małżeńskiego lub domniemanej przegranej w kasynie.
Ożenił się w 1859 roku z Serafiną Czarnowską herbu Grabie, córką Łukasza i Serafiny Sulatyckiej herbu Sas, urodzoną w 1838 roku w Komarówce w powiecie hajsyńskim na Podolu, zmarłą 17 grudnia 1911 roku w Nicei. Wdowa po śmierci Mrozowickiego poślubiła w 1876 roku w Londynie o dwadzieścia lat młodszego Francuza Paula Emilie Louisa Delente.
Pozostawił dzieci: Zofię Franciszkę Małgorzatę, Franciszka Łukasza i Georges’a.

</doc>
<doc id="4409867" url="https://pl.wikipedia.org/wiki?curid=4409867" title="Bazyli (Essey)">
Bazyli (Essey)

Bazyli, imię świeckie William Essey (ur. 26 listopada 1948 w Monessen) – duchowny prawosławnego Patriarchatu Antiocheńskiego, od 2004 biskup Wichity i Środkowych Stanów Zjednoczonych.
Życiorys.
30 września 1979 został wyświęcony na diakona. Święcenia kapłańskie przyjął 27 stycznia 1980. Chirotonię biskupią otrzymał 31 maja 1992.

</doc>
<doc id="4409870" url="https://pl.wikipedia.org/wiki?curid=4409870" title="Mikołaj Działyński (zm. 1624)">
Mikołaj Działyński (zm. 1624)

Mikołaj Działyński herbu Ogończyk (zm. w 1624 roku) – podkomorzy dobrzyński w latach 1618-1622, starosta kościański i gostyński.
Poseł na sejm 1620 roku z województwa łęczyckiego. Poseł na sejm 1624 roku z województwa łęczyckiego.

</doc>
<doc id="4409873" url="https://pl.wikipedia.org/wiki?curid=4409873" title="Witrodentyna">
Witrodentyna

Witrodentyna, enameloid, hyalodentyna – pojedyncza, zazwyczaj cienka warstwa zewnętrzna zębiny, bez kanalików dentynowych. Jest to błyszcząca tkanka szkliwopodobna, powstała ze zmineralizowania zębiny. Ma budowę pośrednią między szkliwem i zębiną i ma mieszane pochodzenie nabłonkowo-mezenchymatyczne, co ją odróżnia od właściwego szkliwa, pochodzenia nabłonkowego.
Występuje m.in. na łuskach telodontów, guzkach zdobiących płytki pancerza astraspidów, koronie łusek spodoustych i na zębach ryb chrzęstnoszkieletowych. W uzębieniu i na łuskach ryb chrzęstnoszkieletowych stwierdzono różne typy enameloidu: najprostszy, utworzony z mocno zmineralizowanej warstwy zębiny, spotykany u taksonów wymarłych; z jednej warstwy włóknistej u płaszczek oraz trójwarstwowy u współczesnych rekinów. Obecność trójwarstwowej witrodentyny na zębach i łuskach jest cechą wspólną Squalomorphi i Galeomorphi, wspólnie klasyfikowanych pod nazwą Selachii. 
Witrodentyna pokrywa warstwę zębiny na ząbkach łusek typu plakoidalnego.
Kryształy tworzące witrodentynę nie ulegają znacznej rekrystalizacji podczas fosylizacji, dzięki czemu próbki enameloidu pobrane z zębów skamieniałych zwierząt mogą być wykorzystane do datowania z wysoką precyzją.

</doc>
<doc id="4409876" url="https://pl.wikipedia.org/wiki?curid=4409876" title="Parafia Najświętszej Maryi Panny Królowej Aniołów w Kalei">
Parafia Najświętszej Maryi Panny Królowej Aniołów w Kalei



</doc>
<doc id="4409877" url="https://pl.wikipedia.org/wiki?curid=4409877" title="Enameloid">
Enameloid



</doc>
<doc id="4409878" url="https://pl.wikipedia.org/wiki?curid=4409878" title="Horseshoe Bend (Teksas)">
Horseshoe Bend (Teksas)

Horseshoe Bend – jednostka osadnicza w Stanach Zjednoczonych, w stanie Teksas, siedziba administracyjna hrabstwa Parker.

</doc>
<doc id="4409880" url="https://pl.wikipedia.org/wiki?curid=4409880" title="Tomasz (Joseph)">
Tomasz (Joseph)

Tomasz, nazwisko świeckie Joseph (ur. 1953 w Paterson) – duchowny prawosławnego Patriarchatu Antiocheńskiego, od 2004 biskup Oakland, Charleston i Środkowego Atlantyku.
Życiorys.
W 1988 został wyświęcony na diakona. Święcenia kapłańskie przyjął 28 sierpnia 1994. 15 lutego 2004 został podniesiony do godności archimandryty. Chirotonię biskupią otrzymał 5 grudnia 2004 (?).

</doc>
<doc id="4409884" url="https://pl.wikipedia.org/wiki?curid=4409884" title="Piotr Zwierkow">
Piotr Zwierkow

Piotr Pawłowicz Zwierkow (ros. Пётр Павлович Зверьков, ur. w miejscowości Czułkowka k. Doniecka, zm. 9 maja 1951 w Kraju Nadmorskim) – radziecki lotnik wojskowy, major lotnictwa, Bohater Związku Radzieckiego (1946).
Życiorys.
W 1933 skończył szkołę przemysłu górniczego, po czym pracował jako elektroślusarz w kopalni, od marca 1936 do października 1937 odbywał służbę wojskową w 13 Lotniczej Brygadzie Specjalnego Przeznaczenia w Kijowskim Okręgu Wojskowym, po powrocie z armii wrócił do pracy w kopalni. W 1938 ukończył aeroklub w Makiejewce.
Od listopada 1938 ponownie służył w armii, w 1940 ukończył wojskową szkołę lotniczą w Ługańsku i 1940-1942 był lotnikiem-instruktorem w wojskowej szkole pilotów. Od stycznia 1943 do maja 1945 uczestniczył w wojnie z Niemcami, kolejno jako lotnik, dowódca klucza, zastępca dowódcy eskadry i zastępca dowódcy 41 pułku lotnictwa szturmowego 198 Dywizji Lotnictwa Szturmowego 6 Korpusu Lotnictwa Szturmowego 16 Armii Powietrznej Frontu Centralnego, Briańskiego i 1 Frontu Białoruskiego w stopniu kapitana. Uczestniczył w bitwie pod Kurskiem, wyzwalaniu Białorusi i zajmowaniu Polski oraz operacji berlińskiej, wykonał 106 lotów bojowych Iłem-2, w walkach powietrznych strącając osobiście i w grupie 8 samolotów wroga. 22 września 1943 został lekko ranny w walce powietrznej. 
Po wojnie służył w lotnictwie Grupy Wojsk Radzieckich w Niemczech, w 1947 ukończył wyższe kursy oficerskie w Lipiecku, w 1950 został skierowany w stopniu majora do pułku lotniczego w Nadmorskim Okręgu Wojskowym. 
Zginął w wypadku lotniczym.

</doc>
<doc id="4409886" url="https://pl.wikipedia.org/wiki?curid=4409886" title="Mozer">
Mozer



</doc>
<doc id="4409889" url="https://pl.wikipedia.org/wiki?curid=4409889" title="Mozaika Barberini">
Mozaika Barberini



</doc>
<doc id="4409891" url="https://pl.wikipedia.org/wiki?curid=4409891" title="Jessica Caicedo">
Jessica Caicedo

Jessica Paola Caicedo Sinisterra (ur. 13 października 1994 r. w Palmirze) – kolumbijska bokserka, srebrna medalistka mistrzostw świata, srebrna i brązowa medalistka igrzysk Ameryki Południowej i igrzysk Ameryki Środkowej i Karaibów, złota i srebrna medalistka igrzysk boliwaryjskich, złota medalistka mistrzostw panamerykańskich. Występowała w kategoriach od 75 do 81 kg.
Kariera.
W 2013 roku zdobyła srebrny medal na igrzyskach boliwaryjskich w Chiclayo w kategorii do 75 kg, przegrywając w finale Dominikanką Yenebierą Guilléną. Rok później podczas igrzysk Ameryki Południowej w Santiago przegrała w półfinale z Brazylijką Flávią Figueiredo, zdobywając brązowy medal. Na igrzyskach Ameryki Środkowej i Karaibów w Veracruz zdobyła brąz po porażce w półfinale z Yenebierą Guilléną.
W 2015 roku na igrzyskach panamerykańskich w Toronto przegrała w ćwierćfinale z Argentynką Lucíą Pérez. Dwa lata później została mistrzynią Ameryki w kategorii do 81 kg, które zostały rozegrane w Tegucigalpie. W finale wygrała z Kanadyjką Marją Curraną. Na igrzyskach boliwaryjskich w Santa Marcie pokonała w finale z Ekwadorką Eriką Pachito i zdobyła złoty medal.
Podczas igrzysk Ameryki Środkowej i Karaibów w Tijuanie w 2018 roku zdobyła brązowy medal, przegrywając w półfinale z Atheyną Byloną z Panamy. Na majowych igrzyska Ameryki Południowej ponownie przegrała w finale z Panamką Atheyną Byloną, zdobywając srebrny medal. Dwa miesiące później zdobyła srebrny medal na igrzyskach Ameryki Środkowej i Karaibów w Barranquilli. Tym razem lepsza okazała się Portorykanka Nisa Rodriguez. Podczas rozegranych w Nowym Delhi mistrzostwach świata zdobyła srebrny medal w kategorii do 81 kg. W pierwszej rundzie wygrała z Ukrainką Anastasiją Czernokolenko, w ćwierćfinale – z Bhagyabatią Kacharią z Indii, a w półfinale – z Białorusinką Wiktoryją Kiebikawą. W finale przegrała z Chinką Wang Lina.
W 2019 roku zdobyła złoty medal podczas igrzysk panamerykańskich rozegranych w Limie. W finale kategorii do 75 kg pokonała Naomi Graham ze Stanów Zjednoczonych. Później jednak została zdyskwalifikowana za doping, tracąc tym samym ten medal. Złoto otrzymała w takim przypadku Amerykanka.

</doc>
<doc id="4409892" url="https://pl.wikipedia.org/wiki?curid=4409892" title="Opactwo Benedyktynek w Krzeszowie">
Opactwo Benedyktynek w Krzeszowie



</doc>
<doc id="4409893" url="https://pl.wikipedia.org/wiki?curid=4409893" title="Western Lake">
Western Lake

Western Lake – jednostka osadnicza w Stanach Zjednoczonych, w stanie Teksas, siedziba administracyjna hrabstwa Parker.

</doc>
<doc id="4409898" url="https://pl.wikipedia.org/wiki?curid=4409898" title="Coyanosa">
Coyanosa

Coyanosa – jednostka osadnicza w Stanach Zjednoczonych, w stanie Teksas, siedziba administracyjna hrabstwa Pecos.

</doc>
<doc id="4409899" url="https://pl.wikipedia.org/wiki?curid=4409899" title="Imperial (Teksas)">
Imperial (Teksas)

Imperial – jednostka osadnicza w Stanach Zjednoczonych, w stanie Teksas, siedziba administracyjna hrabstwa Pecos.

</doc>
<doc id="4409900" url="https://pl.wikipedia.org/wiki?curid=4409900" title="Grupa Knura">
Grupa Knura

Grupa Knura – grupa skał w miejscowości Łutowiec w województwie śląskim, w powiecie myszkowskim, w gminie Niegowa. Znajdują się wśród pól po północnej stronie zabudowań tej miejscowości. Należą do niej 4 skały: Zamkowa z resztkami Strażnicy Łutowiec, Knur, Locha i Warchlak. Skały te są popularnym obiektem wspinaczki skalnej. Są to wapienne skały o wysokości 8–20 m, o ścianach pionowych lub przewieszonych. Wspinacze poprowadzili na nich 41 dróg wspinaczkowych:
Drogi posiadają dobrą asekuracje.
Obok skał wspinaczkowych znajdują się jeszcze mniejsze skały, które nie wzbudziły zainteresowania wspinaczy.

</doc>
<doc id="4409901" url="https://pl.wikipedia.org/wiki?curid=4409901" title="Kościół św. Walentego i św. Trójcy w Latowiczu">
Kościół św. Walentego i św. Trójcy w Latowiczu



</doc>
<doc id="4409904" url="https://pl.wikipedia.org/wiki?curid=4409904" title="Hyalodentyna">
Hyalodentyna



</doc>
<doc id="4409907" url="https://pl.wikipedia.org/wiki?curid=4409907" title="Şennur Demir">
Şennur Demir

Şennur Demir (ur. 10 sierpnia 1982 r. w Bartınie) – turecka bokserka, srebrna i brązowa medalistka mistrzostw świata, dwukrotna brązowa medalistka mistrzostw Europy. Występuje w kategorii powyżej 81 kg.
Kariera.
Przygodę z boksem zaczęła w 2008 roku.
W maju 2016 roku na mistrzostwach świata w Astanie zdobyła brązowy medal w kategorii powyżej 81 kg. W półfinale przegrała z Amerykanką Shadasią Green. W listopadzie tego samego roku podczas mistrzostw Europy w Sofii przegrała w półfinale z Sylwią Kusiak 1:2, zdobywając brązowy medal.
Dwa lata później na mistrzostwach Europy w Sofii ponownie zdobyła brązowy medal. Tym razem przegrała w półfinale z późniejszą mistrzynią Włoszką Flavią Severin. W listopadzie podczas mistrzostw świata w Nowym Delhi zdobyła srebrny medal. Po zwycięstwie w ćwierćfinale z Flavią Severin i w półfinale z Rosjanką Kristiną Tkaczową przegrała w finale z Chinką Yang Xiaoli 0:5.

</doc>
<doc id="4409910" url="https://pl.wikipedia.org/wiki?curid=4409910" title="Cedar Point (Teksas)">
Cedar Point (Teksas)

Cedar Point – jednostka osadnicza w Stanach Zjednoczonych, w stanie Teksas, siedziba administracyjna hrabstwa Polk.

</doc>
<doc id="4409912" url="https://pl.wikipedia.org/wiki?curid=4409912" title="Mistrzostwa Oceanii w Rugby 7 Kobiet 2018">
Mistrzostwa Oceanii w Rugby 7 Kobiet 2018

Mistrzostwa Oceanii w Rugby 7 Kobiet 2018 – dziesiąte mistrzostwa Oceanii w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Oceania Rugby mające na celu wyłonienie najlepszej żeńskiej reprezentacji narodowej w tej dyscyplinie sportu w Oceanii. Odbyły się wraz z turniejem męskim w dniach 9–10 listopada 2018 roku w Suvie. Zawody służyły także jako kwalifikacja do innych turniejów.
W finale z udziałem faworytek nieznacznie lepsze od Nowozelandek okazały się Australijki. Zespół Papui-Nowej Gwinei zyskał natomiast awans do Australia Women’s Sevens 2019 oraz turnieju kwalifikacyjnego do kolejnego sezonu WSS.
Informacje ogólne.
W połowie września 2018 roku ogłoszono, że Fidżi będzie gościć mistrzostwa Oceanii przez kolejne trzy lata.
W rozegranym na ANZ Stadium w Suvie turnieju wzięło udział osiem reprezentacji, które rywalizowały w pierwszym dniu systemem kołowym w ramach dwóch czterozespołowych grup, po czym po dwie czołowe z każdej z nich awansowały do półfinałów, a pozostała czwórka zmierzyła się w walce o "Plate". Stawką mistrzostw prócz medali był również awans do australijskiego turnieju sezonu 2018/2019 World Rugby Women’s Sevens Series oraz jedno miejsce w kwalifikacjach do sezonu 2019/2020 dla najlepszej – nie licząc mających status "core team" Nowej Zelandii, Australii i Fidżi – drużyny tych zawodów. W zawodach po raz pierwszy zagrały reprezentacje Nowej Kaldedonii i Nauru, dla tej drugiej był to dodatkowo debiut na arenie międzynarodowej.
Zawody były transmitowane w Internecie. Najtańsze jednodniowe wejściówki kosztowały 5, a dwudniowe 7 F$.

</doc>
<doc id="4409913" url="https://pl.wikipedia.org/wiki?curid=4409913" title="Indian Springs (Teksas)">
Indian Springs (Teksas)

Indian Springs – jednostka osadnicza w Stanach Zjednoczonych, w stanie Teksas, siedziba administracyjna hrabstwa Polk.

</doc>
<doc id="4409918" url="https://pl.wikipedia.org/wiki?curid=4409918" title="Aleksiej Niegoda">
Aleksiej Niegoda

Aleksiej Ignatjewicz Niegoda, "Ołeksij Hnatowycz Nehoda" (ros. Алексей Игнатьевич Негода, ukr. Олексій Гнатович Негода, ur. w Iczni, zm. 1 stycznia 1975 w Dniepropetrowsku) – radziecki wojskowy, pułkownik, Bohater Związku Radzieckiego (1945).
Życiorys.
Urodził się w ukraińskiej rodzinie chłopskiej. Skończył szkołę rolniczą i radziecką szkołę partyjną, od 1931 służył w Armii Czerwonej, w 1939 ukończył kursy doskonalenia kadry dowódczej. W 1938 brał udział w walkach nad jeziorem Chasan. Od 1941 należał do WKP(b), od października 1941 uczestniczył w wojnie z Niemcami, w 1942 ukończył przyśpieszony kurs Akademii Wojskowej im. Frunzego, później był m.in. dowódcą 171 Dywizji Piechoty 3 Armii Uderzeniowej 1 Frontu Białoruskiego w stopniu pułkownika, która brała udział w operacji rzeczycko-dźwińskiej, madońskiej, ryskiej, operacji warszawsko-poznańskiej i pomorskiej, a w kwietniu 1945 przełamała silnie ufortyfikowaną obronę przeciwnika na zachodnim brzegu Odry i wzięła udział w walkach o Berlin, w tym w szturmie Reichstagu 30 kwietnia. Po wojnie kontynuował służbę w armii do 1951, gdy został zwolniony do rezerwy.

</doc>
<doc id="4409919" url="https://pl.wikipedia.org/wiki?curid=4409919" title="Pleasant Hill (Teksas)">
Pleasant Hill (Teksas)

Pleasant Hill – jednostka osadnicza w Stanach Zjednoczonych, w stanie Teksas, siedziba administracyjna hrabstwa Polk.

</doc>
<doc id="4409920" url="https://pl.wikipedia.org/wiki?curid=4409920" title="Sanktuarium Fortuny w Praeneste">
Sanktuarium Fortuny w Praeneste

Sanktuarium Fortuny Primigenii w Praeneste – wielki kompleks architektoniczny z sanktuarium poświęconym bogini Fortunie z przydomkiem Primigenia, znajdujący się w starożytnym Praeneste (obecnie Palestrina). Było to jedno z największych założeń architektonicznych okresu późnej republiki i jedno z dwóch głównych miejsc kultu Fortuny w Italii.
Najstarsze obiekty na terenie sanktuarium w Praeneste zaczęły powstawać w IV wieku p.n.e., ostatecznie ukształtowało się ono na przełomie II i I wieku p.n.e. Sanktuarium zostało zniszczone w 82 roku p.n.e. przez wojska Sulli, oblegające broniącego się w mieście syna Gajusza Mariusza. Po zakończeniu zmagań wojennych zwycięski wódz, uważający się sam za wybrańca Fortuny, przystąpił do odbudowy sanktuarium.
Usytuowane na stoku góry olbrzymie założenie po pracach przeprowadzonych za czasów Sulli składało się z dwóch poziomów: dolnego i górnego, z różnicą poziomów między nimi wynoszącą ponad 160 metrów. Jego wygląd został zainspirowany monumentalnymi tarasowymi założeniami architektonicznymi okresu hellenistycznego takimi jak Pergamon czy Rodos. Dolny poziom, o fasadzie długości prawie 400 metrów, składał się z czteronawowej bazyliki przylegającej do kryptoportyku z oknami pomiędzy kolumnami, której przedłużeniem był dwukondygnacyjny portyk z dwoma małymi pomieszczeniami, usytuowanymi symetrycznie po obu stronach wejścia. Z lewej strony znajdowała się naturalna grota zamieniona w nimfeum, po prawej zaś niewielka salka zakończona absydą i z podium ozdobionym fryzem doryckim. W grocie i salce znajdowały się dwie mozaiki: jedna przedstawiająca ryby, druga (tzw. Mozaika Barberini), z pejzażem przedstawiającym rzekę Nil. Mozaiki te znajdują się obecnie w Museo Nazionale Prenestino.
Górny poziom sanktuarium składał się z pnących się stopniowo ku górze ośmiu tarasów, z których pierwszy, drugi i piąty wzmocnione były murem zbudowanym w opus polygonale. Na drugim tarasie znajdował się portyk kolumnowy i pięć nimfajonów. Na trzecim tarasie umieszczono wielką rampę wiodącą na wyższe poziomy, flankowaną symetrycznie dwoma eksedrami, częściowo zamkniętą, częściowo obudowaną kolumnadą w porządku doryckim. Na tarasie czwartym zbudowano portyk w porządku jońskim. Poziom piąty, umiejscowiony mniej więcej w jednej piątej wysokości schodów, znaczyła brama z półkolumnami w porządku doryckim. Przestrzeń szóstego tarasu zajmował dziedziniec o wymiarach 153×112 m, zamknięty z trzech stron podwójnym portykiem w porządku korynckim. Dalej poprzez położone wyżej arkadowe przejścia wchodziło się schodami półkolistej eksedry otoczonej u góry dwukolumnowym portykiem korynckim na najwyższy poziom, gdzie znajdowała się najważniejsza część sanktuarium – niewielki tolos z posągiem Fortuny.
Sanktuarium funkcjonowało do IV wieku n.e. Uległo zniszczeniu w okresie średniowiecza, gdy na gruzach starożytnego Praeneste wyrosła dzisiejsza Palestrina. Znaczną jego część pokryły wówczas domostwa i kościoły, pomimo to ogólny zarys i niektóre elementy pozostały nadal widoczne. Na najwyższym poziomie zbudowano pałac rodu Vitelleschi, w XVII wieku przebudowany przez ród Barberinich, obecnie mieszczący muzeum. Część znajdujących się w zboczu góry tarasów została odsłonięta w wyniku II wojny światowej, po tym jak lotnictwo amerykańskie w 1944 roku omyłkowo zbombardowało Palestrinę, niszcząc znajdujące się tam zabudowania, co umożliwiło później przeprowadzenie prac archeologicznych.

</doc>
<doc id="4409921" url="https://pl.wikipedia.org/wiki?curid=4409921" title="West Livingston">
West Livingston

West Livingston – jednostka osadnicza w Stanach Zjednoczonych, w stanie Teksas, siedziba administracyjna hrabstwa Polk.

</doc>
<doc id="4409922" url="https://pl.wikipedia.org/wiki?curid=4409922" title="Jan (Abdallah)">
Jan (Abdallah)

Jan, imię świeckie John Paul Abdalah (ur. 11 marca 1954 w Bostonie) – duchowny prawosławnego Patriarchatu Antiocheńskiego, od 2011 biskup Worcester i Nowej Anglii.
Życiorys.
Święcenia kapłańskie przyjął w 1978. Miał żonę i troje dzieci, jednak w 2008 owdowiał.
Chirotonię biskupią otrzymał 11 grudnia 2011 w monasterze Balamand.

</doc>
<doc id="4409924" url="https://pl.wikipedia.org/wiki?curid=4409924" title="Narodowe Muzeum Islandii">
Narodowe Muzeum Islandii

Narodowe Muzeum Islandii (isl. "Þjóðminjasafn Íslands") – islandzkie muzeum założone w 1863 r. zlokalizowane w Reykjavíku. Gromadzi zbiory związane z historią oraz kulturą Islandii.
Historia.
Początki muzeum sięgają roku 1863, kiedy to 24 lutego otwarte zostało „Muzeum Antyków” (isl. "Forngripasafnið"). Dotychczas wszystkie ważne dla historii Islandii eksponaty były wywożone i wchodziły w zbiory Muzeum Narodowego Danii w Kopenhadze. W 1911 r. muzeum zyskało swoją dzisiejszą nazwę i stało się Narodowym Muzeum Islandii, pomimo iż pełną niepodległość Islandia uzyskała dopiero po I wojnie światowej. Po tym wydarzeniu część eksponatów będących w zbiorach Duńskiego Muzeum Narodowego, a także innych muzeów na terenie Danii zostało przeniesionych do muzeum w Reykjavíku.
Początkowo muzeum nie miało formy przystającej na główne muzeum danego państwa. Zbiory przechowywane były głównie na strychach różnych budynków na terenie miasta, m.in. w katedrze, ówczesnym zakładzie karnym (obecnie w tym budynku znajduje się siedziba administracji państwowej), budynku Parlamentu, gmachu Centralnego Banku Islandii, a także Biblioteki Narodowej (w budynku, w którym obecnie mieści się dom kultury Þjóðmenningarhúsið). Pierwszym dyrektorem, a zarazem kustoszem muzeum był Jón Árnason, bibliotekarz Biblioteki Narodowej w Reykjavíku i jednocześnie pisarz zajmujący się tematyką bajek i podań ludowych Islandii.
W 1950 r., po utworzeniu Republiki Islandii w 1944 r., Narodowe Muzeum Islandii otrzymało własną siedzibę w Reykjavíku przy Suðurgata 41. W późniejszych latach siedziba nie uległa już zmianie. W budynku znajdują się pomieszczenia wystawiennicze przeznaczone na wystawy stałe i wystawy czasowe, a także archiwa, pracownia konserwatorska, sklep muzealny i kawiarnia. Dyrekcja muzeum znajduje się w osobnym budynku w pobliżu głównej siedziby.
Zbiory.
Główna ekspozycja stała muzeum przedstawia chronologicznie historię Islandii od początków osadnictwa do teraźniejszości. Starsze epoki są przedstawione głównie poprzez znaleziska archeologiczne, natomiast w bardziej współczesnych znajduje się więcej elementów związanych z folklorem oraz kulturą mieszkańców Islandii. Wystawa rozpoczyna się rekonstrukcją statku, jakim dopłynęli do wybrzeży Islandii pierwsi osadnicy, natomiast symbolicznym końcem jest instalacja odprawy bagażowej w porcie lotniczym Keflavík – podstawowego lotniska komunikującego Islandię z innymi krajami.
Całe zbiory muzeum składają się z ponad 100 tysięcy eksponatów i ponad 2 milionów fotografii. Na wystawach łącznie wykorzystanych jest około 2 tysięcy obiektów i tysiąca zdjęć.
Oddziały.
Do Narodowego Muzeum Islandii należą także 43, najcenniejsze pod względem historycznym, budynki w Islandii. Wśród nich są m.in. kościoły drewniane, wszystkie zachowane oryginalnie domy torfowe oraz kościoły torfowe, a także wiele innych obiektów ważnych historycznie.

</doc>
<doc id="4409926" url="https://pl.wikipedia.org/wiki?curid=4409926" title="Redford (Teksas)">
Redford (Teksas)

Redford – jednostka osadnicza w Stanach Zjednoczonych, w stanie Teksas, siedziba administracyjna hrabstwa Presidio.

</doc>
<doc id="4409930" url="https://pl.wikipedia.org/wiki?curid=4409930" title="Antoni (Michaels)">
Antoni (Michaels)

Antoni, imię świeckie Richard Anthony Michaels (ur. 17 stycznia 1956) – duchowny prawosławnego Patriarchatu Antiocheńskiego, od 2011 biskup Toledo i Środkowego Zachodu.
Życiorys.
Urodził się w rodzinie libańsko-serbskiej. Święcenia kapłańskie przyjął w 19 września 2004. Chirotonię biskupią otrzymał 11 grudnia 2011 (?) w monasterze Balamand.

</doc>
<doc id="4409934" url="https://pl.wikipedia.org/wiki?curid=4409934" title="Dla Rozwoju/Za!">
Dla Rozwoju/Za!

Dla Rozwoju/Za! (łot. "Attīstībai/Par!", AP) – łotewska koalicja wyborcza o profilu liberalnym założona w 2018 roku. W latach 2018–2022 reprezentowana w Sejmie XIII kadencji.
Historia.
Koalicja została zawarta w kwietniu 2018 roku między ugrupowaniami Dla Rozwoju Łotwy, Ruch Za! oraz „Izaugsme” („Wzrost”). W zarządzie ugrupowania znaleźli się Daniels Pavļuts, Juris Pūce, Ilze Grīnberga, Viesturs Liepkalns, Ilze Viņķele, Evita Goša oraz Andris Skride”. Koalicja liczyła w momencie powstania więcej niż tysiąc dwustu członków”. Obie partie liberalne publicznie krytykowały rząd Mārisa Kučinskisa.
W wyborach parlamentarnych w 2018 roku ugrupowanie zarejestrowało swoje listy we wszystkich okręgach wyborczych. Kandydatem liberałów na premiera został Artis Pabriks, były minister spraw zagranicznych i obrony. Misją ugrupowania na nadchodzące wybory była obrona demokracji na Łotwie, troska o umacnianie europejskich wartości, realizacja reform w dziedzinie opieki zdrowotnej i szkolnictwa, a także stworzenie silnej siły liberalnej. Za cel uznano nowoczesną i sprawiedliwą Łotwę w zjednoczonej Europie, "Łotwę, w której możliwości mają wszyscy", "Łotwę, która nie należy tylko dla nielicznych, a składa się z wielu". 
Ostatecznie koalicja uzyskała w wyborach 12,04% głosów i 13 miejsc w Sejmie. Przedstawicielka liberałów Marija Golubeva objęła stanowisko zastępcy sekretarza Sejmu XIII kadencji. W styczniu 2019 koalicja weszła w skład rządu Artursa Krišjānisa Kariņša, delegując do niego wicepremiera i trzech ministrów. 
Koalicja wzięła udział w wyborach jesienią 2022 roku. Ostatecznie uzyskała w nich 4,97% głosów, nie wprowadzając do Sejmu posłów. 

</doc>
<doc id="4409937" url="https://pl.wikipedia.org/wiki?curid=4409937" title="Lindsay (hrabstwo Reeves)">
Lindsay (hrabstwo Reeves)

Lindsay – jednostka osadnicza w Stanach Zjednoczonych, w stanie Teksas, siedziba administracyjna hrabstwa Reeves.

</doc>
<doc id="4409940" url="https://pl.wikipedia.org/wiki?curid=4409940" title="Mikołaj (Ozone)">
Mikołaj (Ozone)

Mikołaj, imię świeckie Iyad Ozone (ur. 4 stycznia 1963 w Damaszku) – syryjski duchowny prawosławnego Patriarchatu Antiocheńskiego, od 2017 biskup Miami i południowego wschodu.
Życiorys.
23 kwietnia 2004 został wyświęcony na diakona. Święcenia kapłańskie przyjął 9 stycznia 2005. Chirotonię biskupią otrzymał 11 grudnia 2011 (?) z tytułem biskupa Brooklynu, Nowego Jorku i Waszyngtonu. Od 3 sierpnia 2017 r. ordynariusz diecezji Miami i środkowego wschodu.

</doc>
<doc id="4409944" url="https://pl.wikipedia.org/wiki?curid=4409944" title="Tivoli (Teksas)">
Tivoli (Teksas)

Tivoli – jednostka osadnicza w Stanach Zjednoczonych, w stanie Teksas, siedziba administracyjna hrabstwa Refugio.

</doc>
<doc id="4409955" url="https://pl.wikipedia.org/wiki?curid=4409955" title="Dil Hai Tumhaara">
Dil Hai Tumhaara



</doc>
<doc id="4409959" url="https://pl.wikipedia.org/wiki?curid=4409959" title="Main Prem Ki Diwani Hoon">
Main Prem Ki Diwani Hoon



</doc>
<doc id="4409969" url="https://pl.wikipedia.org/wiki?curid=4409969" title="Pang Chol-mi">
Pang Chol-mi

Pang Chol-mi (ur. 26 sierpnia 1994 w Chŏngju) – północnokoreańska pięściarka, mistrzyni świata i Azji, srebrna medalistka igrzysk azjatyckich.
Kariera.
Boks zaczęła trenować w wieku 12 lat. Pod koniec 2016 roku została włączona do północnokoreańskiej kadry, a w następnym roku została wicemistrzynią Azji w wadze do 51 kg.
W 2018 roku zdobyła srebrny medal igrzysk azjatyckich w wadze do 51 kg. W finale przegrała z Chinką Chang Yuan 2:3. Werdykt sędziów wzbudził kontrowersje. Po walce trener Koreanki wtargnął na ring i odmówił opuszczenia go w proteście przeciwko tendencyjnemu sędziowaniu. Ostatecznie został zmuszony przez policję i ochronę do zejścia z ringu. Inny północnokoreański trener próbował przekonać widownię do wybuczenia decyzji. Sama zawodniczka po otrzymaniu srebrnego medalu, odwróciła się tak, by nie widzieć chińskiej flagi podczas hymnu tego państwa i nie dołączyła do wspólnego zdjęcia z pozostałymi medalistkami. Kilka dni później AIBA wprowadziła prawo do odwołania się od decyzji sędziów. W tym samym roku została mistrzynią świata w tej samej wadze.
W październiku 2019 roku zdobyła brązowy medal mistrzostw świata w Ułan Ude, przegrywając w półfinale z Rosjanką Liliją Ajetbajewą.
Jest również mistrzynią Korei Północnej w wadze do 48 kg z 2015 i 2016 roku.

</doc>
<doc id="4409972" url="https://pl.wikipedia.org/wiki?curid=4409972" title="Temik Awtandylan">
Temik Awtandylan

Temik Awtandylan (ros. Темик Автандылян, orm. Թեմիկ Ավթանդիլյան, ur. 20 sierpnia 1922 w miejscowości Martakert (Ağdərə) w Górskim Karabachu, zm. 10 lutego 1945 w okolicach Głogowa) – radziecki wojskowy, starszy porucznik, odznaczony pośmiertnie Złotą Gwiazdą Bohatera Związku Radzieckiego (1945).
Życiorys.
Urodził się w ormiańskiej rodzinie robotniczej. Od 1938 mieszkał z rodzicami w Baku, gdzie skończył szkołę średnią, w 1942 został powołany do Armii Czerwonej, ukończył przyśpieszony kurs szkoły piechoty w Baku. Od sierpnia 1942 uczestniczył w wojnie z Niemcami, był dowódcą plutonu w 89 Armeńskiej Dywizji Piechoty, walczył m.in. na Północnym Kaukazie, m.in. w rejonie Małgobeku w listopadzie 1942, gdzie został ranny. W październiku 1943 walczył na Półwyspie Tamańskim, gdzie był ciężko ranny, po wyleczeniu brał udział w walkach na terytorium Ukrainy, za zasługi bojowe został odznaczony dwoma orderami. 13 stycznia 1945 jako dowódca kompanii 545 pułku piechoty 389 Dywizji Piechoty 76 Korpusu Piechoty 3 Gwardyjskiej Armii 1 Frontu Ukraińskiego wyróżnił się w walkach o Nową Słupię w powiecie kieleckim, gdzie dowodzona przez niego kompania zniszczyła 6 stanowisk ogniowych wroga i odparła 3 niemieckie kontrataki. 10 lutego po sforsowaniu wraz z kompanią Odry walczył na południe od Głogowa, gdzie jego kompania zadała poważne straty przeciwnikowi, jednak on sam zginął w tej walce. Został pochowany w miejscu, w którym zginął. W jego rodzinnej miejscowości jego imieniem nazwano ulicę, szkołę i drużynę pionierów i ustawiono popiersie.

</doc>
<doc id="4409980" url="https://pl.wikipedia.org/wiki?curid=4409980" title="Wyżyny Islandii">
Wyżyny Islandii

Hálendið (isl. "wyżyny") – teren na Islandii w centralnej części wyspy obejmujący ziemie położone około 400–500 m n.p.m. Tereny te zajmują około 75% wnętrza wyspy i są w większości pustynią powulkaniczną. Wyżyny zajmują około 40 tysięcy km2, co stanowi około 40% całej wyspy.
Warunki naturalne.
Tereny Hálendið są wystawione na działanie bardzo silnych czynników atmosferycznych, takich jak susza i silne wiatry. Większość terenu jest pustynią kamienną składającą się z powulkanicznych resztek. Występują tu także jeziora polodowcowe oraz lodowce. Na większości terenu nie występuje żadna roślinność ze względu na brak wody i surowy klimat. Jedynie w nielicznych miejscach znajdują się bagienne tereny porośnięte trawą. Czasem występują tu nieliczne rośliny zielne, takie jak np. lepnica bezłodygowa lub "chamaenerion latifolium".
Elementy Hálendið.
W Hálendið wydzielane są pewne charakterystyczne formy rzeźby terenu, które mają swoje islandzkie nazwy.
Háls.
Pojęciem Háls określane są grzbiety, które przypominają grzbiety górskie, lecz leżą na terenie wyżyn. 
Heiði.
Heiði są to płaskowyże niezamieszkane przez człowieka, czasem wykorzystywane jako pastwiska, jeśli znajdują się w pobliżu zamieszkanych terenów. Terminem heiði określane są także przejazdy drogowe przez przełęcze prowadzące poprzez Hálendið.
Miðhálendið.
Miðhálendið są to centralnie położone góry o wysokości bezwzględnej przekraczającej 500 m. Charakteryzują się one odmiennym krajobrazem niż wyżyny. 
Jökull.
Terminem jökull określa się znajdujące się na Islandii lodowce. Większość z nich znajduje się na terenie wyżyn. Największe z nich to Vatnajökull, Langjökull, Hofsjökull oraz Mýrdalsjökull. Łącznie zajmują one 10 500 km2.
Drogi.
Przejazd przez islandzkie wyżyny odbywa się jedynie przez wytyczone górskie szlaki. Jest on regulowany przez przepisy, tj. może odbywać się jedynie w czasie lata (od czerwca do sierpnia), a na większości tras istnieje zakaz wjazdu dla samochodów bez napędu na cztery koła. Drogi te (o kategorii F) nie są utwardzone ani oznakowane. Nie występują na nich także mosty, a przeprawa przez rzeki odbywa się brodem rzeki. W przypadku złych warunków atmosferycznych przejazd przez wyżyny jest zabroniony, a informacja na ten temat publikowana jest na stronie internetowej przedsiębiorstwa zajmującego się administracją dróg. 
Ochrona środowiska.
Islandzkie wyżyny ze swoją powierzchnią 40 tysięcy km2 są największym w Europie terenem nieobjętym działalnością człowieka i jednym z ostatnich takich terenów na kontynencie. Przebiegają przez niego liczne rzeki, znajdują się tu wodospady, a także ponad 20 aktywnych wulkanów. Na terenie wyżyn funkcjonują parki narodowe Vatnajökull (w którego skład wchodzą dawne parki narodowe Jökulsárgljúfur i Skaftafell) oraz częściowo Þingvellir.

</doc>
<doc id="4409982" url="https://pl.wikipedia.org/wiki?curid=4409982" title="Friedrich Janke">
Friedrich Janke

Friedrich Janke (ur. 19 kwietnia 1931 w Skorodnicy) – niemiecki lekkoatleta, długodystansowiec, wicemistrz Europy z 1962. W czasie kariery zawodniczej reprezentował Niemiecką Republikę Demokratyczną.
Wystąpił we wspólnej reprezentacji Niemiec na igrzyskach olimpijskich w 1956 w Melbourne, ale odpadł w eliminacjach biegu na 5000 metrów. Na mistrzostwach Europy w 1958 w Sztokholmie zajął w tej kategorii 8. miejsce w finale. Zajął 4. miejsce w biegu na 5000 metrów na igrzyskach olimpijskich w 1960 w Rzymie.
Zdobył srebrny medal w biegu na 10 000 metrów na mistrzostwach Europy w 1962 w Belgradzie, przegrywając jedynie z Piotrem Bołotnikowem ze Związku Radzieckiego, a wyprzedzając Brytyjczyka Roya Fowlera. Startował na tych mistrzostwach także w biegu na 5000 metrów, ale odpadł w eliminacjach.
Zdobył srebrny medal w biegu na 5000 metrów na Światowym Festiwalu Młodzieży i Studentów w 1957 w Moskwie. 
Janke był mistrzem NRD w biegu na 5000 metrów w 1957 i 1963 oraz wicemistrzem na tym dystansie w 1959 i 1961, mistrzem w biegu na 10 000 metrów w latach 1957, 1959 oraz 1961–1963, mistrzem w biegu na 3000 metrów z przeszkodami w 1954 i 1956, a także mistrzem w biegu przełajowym na długim dystansie w latach 1956–1958 i 1963 oraz brązowym medalistą w 1959. Był również drużynowym mistrzem w biegu przełajowym na długim dystansie w latach 1957–1959, 1961 i 1963.
Był czterokrotnym rekordzistą NRD w biegu na 5000 metrów (do wyniku 13:42,4 5 września 1959 w Berlinie), jednokrotnym w biegu na 10 000 metrów (29:21,2 12 października 1957 w Brnie) i dwukrotnym w biegu na 3000 metrów z przeszkodami (do czasu 8:54,4 8 lipca 1956 w Kopenhadze).
Po zakończeniu kariery zawodniczej został trenerem. Trenował m.in. takie lekkoatletki, jak Gunhild Hoffmeister, Ulrike Bruns czy Uta Pippig.

</doc>
<doc id="4409986" url="https://pl.wikipedia.org/wiki?curid=4409986" title="Jażdżewski">
Jażdżewski

Jażdżewski (forma żeńska: Jażdżewska, liczba mnoga: Jażdżewscy) – polskie nazwisko.
Etymologia nazwiska.
Istnieją trzy hipotezy pochodzenia nazwiska: 
Nazwisko uległo licznym przekształceniom i pojawia się także w formach: "Jazdrzewski, Jazdzejewski, Jazdzewski, Jazdziejewski, Jazdziewski, Jazdżewski, Jaźdzejewski, Jaźdzewski, Jaździejewski, Jaździewski, Jaźdżejewski, Jaźdżewski, Jażdrzewski, Jażdzejewski, Jażdzewski, Jażdziejewski, Jażdziewski, Jażdżejewski".
Historia nazwiska.
Najwcześniejsze wzmianki źródłowe o nazwisku pochodzą z XVIII w. W katastrze frydrycjańskim w Trzebuniu zanotowany został kowal "Albr(echt) Jazdzewskj". Księgi metrykalne parafii Kościerzyna wspominają o "Josephi Jaszcz" w 1747 r. oraz "Josephi Jażdzewski" w 1754 r. W Walichnowach w powiecie tczewskim w 1763 r. zapisany został niejaki "Jazdziewski". W księdze ślubów i w księdze zgonów parafii Ugoszcz pod Bytowem znajduje się ok. 20 zapisów z lat 1773-1792, występujących zawsze w formie "Jażdżewski". Osoby te pochodziły z Żelewca pod Lipuszem, Czarnej Dąbrowy, Osławy Dąbrowy, Łubieńca i Skoszewa. Natomiast z lat 1749-1842 pochodzi ponad 30 poświadczeń w księdze Szkaplerza (jedynej zachowanej na Pomorzu), w postaci "Jazdziewski, Jażdżewski, Jazdzewski", ze Skoszewa, Makowic, Żelewca, Płotowa, Łubieńca i Gliśna. W 1827 r. w Kielnie w powiecie wejherowskim mieszkała "Ewa Jażdzewska".
W formach "Jażdżewski" i "Jazdzewski", nazwisko występuje od 1873 r. w Winonie, w stanie Minnesota (USA), a także w księgach metrykalnych parafii Barry's Bay, w prowincji Ontario (Kanada) w latach 1880-1915.
Demografia.
W 2002 r. według bazy PESEL mieszkało w Polsce 2640 Jażdżewskich (kobiet: 1324, mężczyzn: 1316), z czego najwięcej w powiatach chojnickim (615 osób) oraz kościerskim (254 osób).
W Polsce w styczniu 2018 r. mieszkało 1322 kobiet oraz 1340 mężczyzn o tym nazwisku, z czego najwięcej w woj. pomorskim, 968 mężczyzn oraz 964 kobiet.

</doc>
<doc id="4409987" url="https://pl.wikipedia.org/wiki?curid=4409987" title="Jażdżewski (ujednoznacznienie)">
Jażdżewski (ujednoznacznienie)



</doc>
<doc id="4409990" url="https://pl.wikipedia.org/wiki?curid=4409990" title="Awak Antinian">
Awak Antinian

Awak Antinian (, orm. Ավագ Անտինյան, ur. w miejscowości Gamzacziman (obecnie Margahowit), zm. 18 października 1989 tamże) – radziecki wojskowy, starszyna, Bohater Związku Radzieckiego (1944).
Życiorys.
Urodził się w ormiańskiej rodzinie chłopskiej. Skończył 7 klas, pracował w kołchozie, w 1939 został powołany do Armii Czerwonej.
Od czerwca 1941 uczestniczył w wojnie z Niemcami, walczył na Froncie Południowo-Zachodnim, Północno-Zachodnim, Woroneskim i 1 Ukraińskim, był czterokrotnie ranny, w tym dwa razy ciężko. Szczególnie wyróżnił się podczas operacji lwowsko-sandomierskiej w walkach na przyczółku nad Sanem w rejonie Jarosławia jako dowódca działonu 353. pułku artylerii przeciwpancernej w składzie 8 Gwardyjskiego Korpusu Zmechanizowanego 1 Gwardyjskiej Armii Pancernej, 24 lipca 1944, gdy odparł trzy kontrataki przeciwnika niszcząc i uszkadzając 6 czołgów, działo samobieżne i zniszczył pluton piechoty, i następnego dnia, gdy odparł dwa kontrataki wroga, niszcząc dwa czołgi; łącznie w walkach trwających do 12 sierpnia zniszczył i uszkodził 18 czołgów. W styczniu 1945 brał udział w operacji wiślańsko-odrzańskiej (w tym warszawsko-poznańskiej), od 10 lutego do 4 kwietnia 1945 w pomorskiej, a od 16 kwietnia do 9 maja 1945 w operacji berlińskiej.
Po wojnie w 1945 został zdemobilizowany, wrócił do rodzinnej wsi, gdzie pracował jako przewodniczący sielsowietu.

</doc>
<doc id="4409998" url="https://pl.wikipedia.org/wiki?curid=4409998" title="Astraspidy">
Astraspidy

Astraspidy (†Astraspida) – słabo poznana grupa wymarłych bezżuchwowców wodnych zaliczanych do pteraspidomorfów (†Pteraspidomorphi), klasyfikowana w randze podgromady. Odkryte szczątki obejmują głównie luźne tarczki i łuski pokrywające ciało tych zwierząt. Takson opisany naukowo przez rosyjskiego ichtiologa Lwa Berga w 1940.
Cechy charakterystyczne.
Grupa ta obejmuje opancerzone kręgowce morskie, charakteryzujące się brakiem płetw poza płetwą ogonową. Miały małe oczy umieszczone na bocznych stronach ciała, co najmniej osiem relatywnie dużych, nieosłoniętych otworów skrzelowych, ułożonych w poziomych rzędach; na guzkach zdobiących płytki zewnętrznego pancerza znajdowała się gruba czapeczka witrodentyny. Guzki te są zwykle ułożone w charakterystyczny wzór z pojedynczym większym guzkiem pośrodku płytki, otoczonym kilkoma drobnymi guzkami. Brak danych o budowie regionu przyustnego i anatomii.
Zasięg występowania.
Znane są z Ameryki Północnej i Syberii, od późnego ordowiku do wczesnego syluru.
Klasyfikacja.
Do astraspidów zaliczany jest jeden rząd:
Czasami do tej grupy włączany jest słabo poznany †"Eriptychius", ale jego pozycja taksonomiczna nie jest pewna.
Etymologia.
Nazwa taksonu wywodzi się z greckich słów "aster" (gwiazda) i "aspis" (tarcza) – i nawiązuje do gwiaździstego kształtu układu guzków pancerza.

</doc>
<doc id="4409999" url="https://pl.wikipedia.org/wiki?curid=4409999" title="Efrem (Maluli)">
Efrem (Maluli)

Efrem, imię świeckie Elias Maluli (ur. 1 marca 1978 w Dżudajdat Artuz) – prawosławny biskup syryjski w jurysdykcji Patriarchatu Antiocheńskiego.
Życiorys.
11 listopada 2007 został wyświęcony na diakona. Święcenia kapłańskie przyjął 12 grudnia 2007. Chirotonię biskupią otrzymał 28 sierpnia 2011 jako biskup pomocniczy metropolii Damaszku ze stolicą tytularną Seleucji. W 2021 r. został metropolitą Aleppo w miejsce porwanego w 2013 r. przez rebeliantów islamistycznych metropolity Pawła, którego los nadal pozostaje nieznany.

</doc>
<doc id="4410003" url="https://pl.wikipedia.org/wiki?curid=4410003" title="Tadeusz Szałowski">
Tadeusz Szałowski

Tadeusz Szałowski (ur. 5 maja 1885 w Przemyślu, zm. 13 lipca 1944 tamże) – podpułkownik dyplomowany piechoty Wojska Polskiego, starosta powiatowy w Biłgoraju.
Życiorys.
Urodził się 5 maja 1885 roku w Przemyślu, w rodzinie Zenobiusza Szałowskiego h. Sulima (1844–1913) i Filipiny z Wąsowskich h. Nałęcz (1854–1938). Ukończył korpus kadetów (1904). Był zawodowym oficerem piechoty c. i k. Armii. Na stopień kapitana został mianowany ze starszeństwem z 1 lipca 1915 roku. W czasie I wojny światowej, w 1916 roku, dostał się do niewoli rosyjskiej, z której w 1917 roku zbiegł.
Od 1918 roku w Wojsku Polskim, jego oddziałem macierzystym był Pułk Piechoty Nr 58. Od czerwca do grudnia 1919 roku był słuchaczem I Kursu Wojennej Szkoły Sztabu Generalnego w Warszawie. 15 lipca 1920 roku został zatwierdzony z dniem 1 kwietnia 1920 roku w stopniu majora, w piechocie, w grupie oficerów byłej armii austriacko-węgierskiej. Pełnił wówczas służbę w Dowództwie 12 Dywizji Piechoty. Obok stopnia wojskowego przysługiwał mu wówczas tytuł „przydzielony do Sztabu Generalnego”. Od stycznia do października 1921 roku był szefem sztabu 4 Dywizja Piechoty. 3 maja 1922 roku został zweryfikowany w stopniu podpułkownika ze starszeństwem z 1 czerwca 1919 roku i 161. lokatą w korpusie oficerów piechoty. Jego oddziałem macierzystym był 4 Pułk Strzelców Podhalańskich w Cieszynie. 3 listopada 1922 roku został przydzielony do Wyższej Szkoły Wojennej w Warszawie, w charakterze słuchacza II Kursu doszkolenia. 15 października 1923 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Dowództwa Okręgu Korpusu Nr II w Lublinie na stanowisko zastępcy szefa sztabu, pozostając oficerem nadetatowym 5 Pułku Strzelców Podhalańskich w Przemyślu. Następnie pełnił służbę w Oddziale IV Sztabu Generalnego na stanowisku wojskowego komisarza kolejowego. W maju 1927 roku został zwolniony z zajmowanego stanowiska i przydzielony służbowo do PKU Wilno Miasto na okres czterech miesięcy celem odbycia praktyki poborowej. W sierpniu tego roku został przydzielony do PKU Warszawa Miasto IV na stanowisko komendanta. Z dniem 1 marca 1928 roku został zwolniony ze stanowiska komendanta PKU i oddany do dyspozycji Ministerstwa Spraw Wewnętrznych. Z dniem 31 sierpnia 1928 roku został przeniesiony do rezerwy z pozostawieniem w administracji ogólnopaństwowej.
W latach 1928–1939 był starostą powiatowym w Biłgoraju. Działał w szeregu organizacji społecznych. Był m.in. prezesem L.O.P.P., Związku Strzeleckiego, Związku Kółek Rolniczych, rady powiatowej Związku Straży Pożarnych, Komitetu Zimowej Pomocy Bezrobotnym oraz wiceprezesem PCK. 
W 1934 roku pozostawał w ewidencji Powiatowej Komendy Uzupełnień Zamość. Posiadał przydział do Oficerskiej Kadry Okręgowej Nr II. Był wówczas „reklamowany na 12 miesięcy”.
Od 1919 był mężem Jadwigi z Łuczkowskich.
Zmarł 13 lipca 1944 roku w Przemyślu. Pochowany w grobie rodzinnym na Cmentarzu Głównym (kwatera 16-3-7).

</doc>
<doc id="4410008" url="https://pl.wikipedia.org/wiki?curid=4410008" title="Jacek Śniegocki">
Jacek Śniegocki

Jacek Śniegocki ps. "Czek" (ur. 15 września 1928 w Łomży, zm. 21 listopada 2018 w Bydgoszczy) – polski lekarz, doktor medycyny w zakresie chirurgii i onkologii, wieloletni dyrektor bydgoskich szpitali, m.in. Szpitala im. dr. A. Jurasza, inicjator budowy i pierwszy dyrektor Centrum Onkologii w Bydgoszczy (1986-1991), powstaniec warszawski, harcerz, żeglarz.
Życiorys.
Syn Stefana i Jadwigi z d. Zielińskiej. W okresie II wojny światowej wstąpił do 9. kompanii dywersyjnej Szarych Szeregów na warszawskim Żoliborzu. W czasie powstania warszawskiego walczył w składzie 229 plutonu Zgrupowania „Żniwiarz” II Obwodu „Żywiciel” (Żoliborz) Warszawskiego Okręgu Armii Krajowej. 15 września 1944 został ranny. Po upadku powstania miasto opuścił wraz z ludnością cywilną.
Dyplom lekarski uzyskał w 1952 roku, po czym rozpoczął pracę w Szpitalu Ogólnym nr 1 w Bydgoszczy. W 1963 uczestniczył w powstaniu pierwszego w województwie oddziału onkologicznego przy Szpitalu im. Jurasza, zbudowanego dzięki Fundacji Sue Ryder z gotowych elementów dostarczonych z Wielkiej Brytanii. W tym samym czasie w suterenie szpitala powstał oddział rentgenoterapii, a dwa piętra wyżej chirurgia onkologiczna, której był ordynatorem. W latach 70. udało mu się sprowadzić do Bydgoszczy bombę kobaltową i aparat do brachyterapii, dzięki czemu nastąpił postęp w leczeniu nowotworów sutka, krtani i narządów rodnych.
Na początku lat 80. był inicjatorem budowy Regionalnego Centrum Onkologii w Bydgoszczy, a w l. 1986-1991 jego pierwszym dyrektorem.
Pochowany na cmentarzu na bydgoskich Bielawach w dniu 24 listopada 2018.
Za zasługi dla rozwoju onkologii dr Śniegocki został odznaczony m.in. Krzyżem Zasługi i Krzyżem Kawalerskim Orderu Odrodzenia Polski, a także, za udział w powstaniu warszawskim, Krzyżem Armii Krajowej.
17 maja 2021 rondu u zbiegu ulic Romanowskiej i Matki Teresy z Kalkuty w Bydgoszczy nadano nazwę dr. Jacka Śniegockiego.

</doc>
<doc id="4410015" url="https://pl.wikipedia.org/wiki?curid=4410015" title="PJ Braun">
PJ Braun

Philip „PJ” Braun (ur. 6 lutego 1981 w Connecticut) – amerykański kulturysta.
Życiorys.
Pochodzi ze stanu Connecticut. W 2006 roku brał udział w Mistrzostwach USA w Kulturystyce Juniorów; zajął czwarte miejsce w kategorii wagowej ciężkiej. Sukcesem okazał się jego występ na zawodach stanowych, w Nowej Anglii, gdzie wywalczył złoty medal. W 2008 wystąpił w zawodach Atlantic City Amateur, organizowanych przez federację NPC. Dwukrotnie uplasował się na pierwszym miejscu podium: w kategorii superciężkiej oraz ogólnej. W 2009 roku zdobył złoto podczas Mistrzostw Wschodnich Stanów Zjednoczonych (w kategorii wagowej superciężkiej). Jest też wicemistrzem Kalifornii w kulturystyce.
Wspiera prawa osób LGBT. Jego ojciec chrzestny jest gejem. Brał udział w homoerotycznych sesjach zdjęciowych, organizowanych w South Beach na Florydzie. Dzięki zarobionym w ten sposób pieniądzom mógł opłacać karierę sportowca. Jego współpraca z gejowskimi fotografami została negatywnie oceniona przez środowisko kulturystyczne. Firma Universal Nutrition – dystrybuująca suplementy diety – odmówiła sponsorowania jego kariery, gdy tylko dowiedziała się o erotycznej sesji fotograficznej.
Był żonaty z wrestlerką Kaitlyn (właśc. Celeste Beryl Bonin). Pojawiał się w programach telewizyjnych i radiowych, jego wizerunek wykorzystywano na okładkach magazynów sportowych. Zarządzał spółkami Blackstone Labs oraz Prime Nutrition.

</doc>
<doc id="4410016" url="https://pl.wikipedia.org/wiki?curid=4410016" title="Parafia Najświętszego Serca Pana Jezusa w Stołowiczach">
Parafia Najświętszego Serca Pana Jezusa w Stołowiczach

Parafia Najświętszego Serca Pana Jezusa w Stołowiczach – rzymskokatolicka parafia znajdująca się w diecezji pińskiej, w dekanacie baranowickim, na Białorusi.
Historia.
Pierwszy kościół w Stołowiczach ufundował w latach 1637-1639 podczaszy wielki litewski Zygmunt Karol Radziwiłł dla komandorii stołowickiej Zakonu Maltańskiego. W XVIII w. na jego miejscu powstał nowy kościół pw. św. Jana Chrzciciela w stylu baroku wileńskiego. Dolną część zaprojektował Józef Fontana, a po nim kościół dokończył Jan Krzysztof Glaubitz, który zaprojektował też ołtarz główny.
W 1817 carat zabronił działalności Zakonu Maltańskiego. W 1868 w wyniku represji popowstaniowych kościół zamieniono na cerkiew prawosławną, a parafię zlikwidowano. W 1907 zezwolono katolikom na budowę nowego kościoła.
Dekanat Stołowicze.
Stołowicze były siedzibą dekanatu przed represjami carskimi, kiedy dekanat Stołowicze obejmował 11 parafii oraz w latach międzywojennych (od 1925), gdy w jego skład wchodziło 9 parafii: Mir, Żeleźnica, Zadźwieja, Iszkołdź, Kroszyn, Połoneczka, Swojatycze, Stołowicze oraz Juszkowicze.

</doc>
<doc id="4410017" url="https://pl.wikipedia.org/wiki?curid=4410017" title="Bułgaria na Letnich Igrzyskach Olimpijskich 2016">
Bułgaria na Letnich Igrzyskach Olimpijskich 2016

Bułgaria na Letnich Igrzyskach Olimpijskich 2016 – występ kadry sportowców reprezentujących Bułgarię na igrzyskach olimpijskich w Rio de Janeiro. Reprezentacja liczyła 51 zawodników – 29 mężczyzn i 22 kobiety. Był to dwudziesty start reprezentacji Bułgarii na letnich igrzyskach olimpijskich.

</doc>
<doc id="4410022" url="https://pl.wikipedia.org/wiki?curid=4410022" title="Mariel Merlii Pulles">
Mariel Merlii Pulles

Mariel Merlii Pulles (ur. 1 listopada 1998) – estońska biegaczka narciarska, zawodniczka klubu Karupesa Team.
Kariera.
Po raz pierwszy na arenie międzynarodowej pojawiła się w 15 lutego 2014 roku, podczas mistrzostw Łotwy w miejscowości Priekuļi, gdzie uplasowała się na 7. pozycji na dystansie 5 km stylem klasycznym.
W Pucharze Świata zadebiutowała 18 lutego 2017 w estońskiej Otepää w sprincie stylem klasycznym. Planując się na 52. pozycji na 68 sklasyfikowane zawodniczki.

</doc>
<doc id="4410025" url="https://pl.wikipedia.org/wiki?curid=4410025" title="Parafia Matki Bożej Różańcowej w Horodyszczu">
Parafia Matki Bożej Różańcowej w Horodyszczu

Parafia Matki Bożej Różańcowej w Horodyszczu – rzymskokatolicka parafia znajdująca się w diecezji pińskiej, w dekanacie baranowickim, na Białorusi.
Historia.
Pierwszy kościół w Horodyszczu ufundowali w ok. 1640 Kamieńscy. W 1864 w wyniku represji popowstaniowych kościół zamieniono na cerkiew prawosławną, a parafię zlikwidowano. W 1918 zniszczoną w wyniku działań wojennych świątynię zwrócono katolikom i odbudowano. 
Podczas okupacji niemieckiej administratorem parafii był ks. Jan Jezierski. Został aresztowany przez Niemców i był przetrzymywany w obozie koncentracyjnym w Kołdyczewie. 14 listopada 1942 r. został zagazowany w samochodzie przekształconym w komorę gazową, w uroczysku Lachówka, wraz z co najmniej 6 innymi kapłanami.
Po II wojnie światowej komuniści zamknęli kościół, który został oddany w 1990.

</doc>
<doc id="4410028" url="https://pl.wikipedia.org/wiki?curid=4410028" title="Cygnus CRS OA-11E">
Cygnus CRS OA-11E



</doc>
<doc id="4410030" url="https://pl.wikipedia.org/wiki?curid=4410030" title="Cygnus CRS NG-11">
Cygnus CRS NG-11



</doc>
<doc id="4410031" url="https://pl.wikipedia.org/wiki?curid=4410031" title="O koniach i ludziach">
O koniach i ludziach

O koniach i ludziach – islandzko-norwesko-niemiecki dramat z 2013 roku w reżyserii Benedikta Erlingssona. Film zdobył nagrodę Edda w pięciu kategoriach oraz w kilku innych był nominowany. Był też kandydatem do Oscara.
Fabuła.
Film przedstawia sześć różnych historii koni i ich właścicieli. Występują tu m.in. Kolbeinn i Solveig, którzy są parą, jednak dla Kolbeinna równie ważna jest klacz Grano. Grano z kolei zakochana jest w ogierze Brunn, którego właścicielką jest Solveig. W filmie występuje też Vernhardur, który ma problemy z alkoholem, i jego koń Jarpur.
Nagrody i nominacje.
W roku 2013 podczas Międzynarodowego Festiwalu Filmowego w San Sebastián film otrzymał nagrodę Kutxa za najlepszy debiut reżyserski. W roku 2014 podczas Międzynarodowego Festiwalu Sztuki Autorów Zdjęć Filmowych Camerimage w Bydgoszczy film dostał nominację do konkursu debiutów reżyserskich. Również w roku 2014 film zdobył nagrodę Edda w pięciu kategoriach:
Ponadto był nominowany w kategoriach: 
W roku 2014 film był oficjalnym islandzkim kandydatem do Nagrody Akademii Filmowej.
Obsada.
Źródło: Filmweb
Interpretacja filmu.
Sześć nowel, z których składa się film, rozpoczyna się od scen przedstawianych z punktu widzenia konia. Sprowadzone przez wikingów konie stanowią ważny element dla kultury Islandczyków. Już w pierwszym pełnometrażowym islandzkim filmie dokumentalnym z 1925 roku poświęcano im sporo uwagi. Dosłowne tłumaczenie filmu brzmi „Koń w człowieku”. Dla niektórych z polskich krytyków filmowych, nieznających kontekstu kulturowego (w tym poczucia humoru), odstręczające ukazywanie ludzi z perspektywy konia odbierane jest jako pozostawianie „widza w poczuciu zawieszenia i chaosu”. Świat przyrody dla losów człowiek ukazany jest jako niewzruszony, a tragizm postaci powiązany jest z głupotą ich czynów. W filmie pojawiają się też odniesienia do kwestii religijnych. Ludzkie postacie są karane za przejawianie grzechów pijaństwa, gniewu, pychy i zawiści. Poza fatalizmem i czarnym humorem, cechą filmu jest tworzenie go zarówno na podstawie kultury oralnej, jak i nadawanie mu formy zbliżonej do naturalnego opowiadania historii, do czego przyznawał się Erlingsson.

</doc>
<doc id="4410035" url="https://pl.wikipedia.org/wiki?curid=4410035" title="Erich Volmar">
Erich Volmar

Erich Volmar (ur. 13 marca 1887 w Gdańsku, zm. 19 maja 1975 w Würzburgu) – inżynier architekt, konserwator zabytków związany z Gdańskiem.
Życiorys.
Urodził się w gdańskiej rodzinie kupieckiej. W latach 1906–1913 studiował architekturę w Monachium i w Technische Hochschule Danzig. Podczas I wojny światowej zmobilizowany i skierowany do walk na froncie. Po 1918 zdał państwowy egzamin budowlany i zaczął pracować jako konserwator zabytków. Od 1926 był kierownikiem podległej gdańskiemu Senatowi placówki konserwacji zabytków o nazwie "Stelle für Bauberatung und Denkmalpflege". Od 1929 roku był radcą (Baurat), a od 1939 starszym radcą budowlanym (Oberbaurat). Kierował pracami konserwatorskimi w kościele NMP w Gdańsku, kościele św. Bartłomieja, przy kamienicach i fontannie Neptuna. Od 1939 konserwator zabytków Okręgu Rzeszy Gdańsk–Prusy Zachodnie. Akcja konserwatorska, którą kierował, a zmierzająca do przywrócenia oryginalnego wyglądu kamienicom (przebudowanym w XIX oraz XX wieku) miała wsparcie Senatu Wolnego Miasta Gdańska, który był kontrolowany w tym czasie przez nazistowską NSDAP. Zabytki architektury, według rządzących nazistów, miały stanowić świadectwo "niemieckiego" charakteru miasta. Po 1939 był współodpowiedzialny za
kradzież dzieł sztuki z muzeum miejskiego oraz ze świątyń Torunia. Od 1942, to jest pierwszych alianckich nalotów na Gdańsk, wraz z prof. Willim Drostem (dyrektorem Stadtmuseum) zabezpieczał i ewakuował gdańskie zbiory muzealne i zabytkowe wyposażenia wnętrz. Ponadto zorganizował ekipę fachowców, kierowaną przez architekta Petera Jacoba Deurera, której zadaniem było pieczołowite dokumentowanie szczegółów i detali gdańskich zabytków (m.in. wnętrz Dworu Artusa, Domu Uphagena i 13 kościołów, m.in. św. Mikołaja, św. Jana, św. Katarzyny i NMP) w celu uzyskania dokumentacji rysunkowej (w postaci rzutów i przekrojów) i fotograficznej (np. dekoracji sklepień czy rzeźbionych balustrad), umożliwiającej ich rekonstrukcję po ewentualnych zniszczeniach wojennych. 
Pod koniec II wojny światowej Wiosną 1945 pozostał w Gdańsku, jako etatowy pracownik polskiego Zarządu Miasta współpracując z polskimi konserwatorami i wskazując miejsca ukrycia zbiorów (np. zamurowanej w ścianie kościoła NMP „Pięknej Madonny”, wyposażenia Sali Czerwonej Ratusza Głównego Miasta, Dworu Artusa i Domu Uphagena). Jesienią 1946 roku opuścił Polskę, po czym pracował w Berlinie jako konserwator zabytków.

</doc>
<doc id="4410036" url="https://pl.wikipedia.org/wiki?curid=4410036" title="Mojżesz (Al-Churi)">
Mojżesz (Al-Churi)

Mojżesz, imię świeckie Musa al-Churi (ur. 1953) – syryjski duchowny prawosławnego Patriarchatu Antiocheńskiego, od 1995 biskup pomocniczy metropolii Damaszku z tytułem biskupa darajskiego.
Życiorys.
Chirotonię biskupią otrzymał 24 stycznia 1995.

</doc>
<doc id="4410039" url="https://pl.wikipedia.org/wiki?curid=4410039" title="Mojżesz (al-Churi)">
Mojżesz (al-Churi)



</doc>
<doc id="4410041" url="https://pl.wikipedia.org/wiki?curid=4410041" title="Parafia Najświętszego Serca Pana Jezusa i św. Jozafata w Zaniewiczach">
Parafia Najświętszego Serca Pana Jezusa i św. Jozafata w Zaniewiczach

Parafia Najświętszego Serca Pana Jezusa i św. Jozafata w Zaniewiczach – rzymskokatolicka parafia znajdująca się w diecezji grodzieńskiej, w dekanacie Brzostowica Wielka, na Białorusi.
Historia.
Pierwszy kościół w Zaniewiczach fundacji Józefa Borzęckiego, właściciela majątku Obrębszczyzna i męża bł. Celiny Chludzińskiej Borzęckiej, powstał w połowie XIX w. W 1868 w wyniku represji popowstaniowych kościół zamknięto. Został on ponownie otwarty w 1917. Według innych danych świątynia powstała w 1917 (może być rekonstrukcją poprzedniego kościoła). W 1917 erygowano tu parafię.
W latach międzywojennych parafia leżała w archidiecezji wileńskiej, w dekanacie Łunna. Posiadała kaplicę filialną w majątku Obrębszczyzna.
W czasach komunizmu parafia działała. W latach 1944–1954 nie miała jednak kapłana, gdyż proboszcz ks. Józef Maciejewski był wówczas więźniem łagrów. Po odbyciu zesłania powrócił do parafii, gdzie pracował do śmierci w 1984.
Z parafii pochodzi arcybiskup mińsko-mohylewski Józef Staniewski.

</doc>
<doc id="4410043" url="https://pl.wikipedia.org/wiki?curid=4410043" title="Łukasz (Al-Churi)">
Łukasz (Al-Churi)

Łukasz, nazwisko świeckie Al-Churi (ur. 1945, zm. 5 stycznia 2021 w Bejrucie) – syryjski duchowny prawosławnego Patriarchatu Antiocheńskiego, od 1995 do śmierci biskup pomocniczy metropolii Damaszku.
Życiorys.
Chirotonię biskupią otrzymał 5 października 1999 jako wikariusz metropolii Damaszku z tytułem biskupa sajdnajskiego.
Zmarł 5 stycznia 2021 r. na COVID-19.

</doc>
<doc id="4410054" url="https://pl.wikipedia.org/wiki?curid=4410054" title="Łukasz (al-Churi)">
Łukasz (al-Churi)



</doc>
<doc id="4410056" url="https://pl.wikipedia.org/wiki?curid=4410056" title="Parafia Bożego Ciała w Kroszynie">
Parafia Bożego Ciała w Kroszynie

Parafia Bożego Ciała w Kroszynie – rzymskokatolicka parafia znajdująca się w diecezji pińskiej, w dekanacie lachowickim, na Białorusi.
Historia.
Pierwszy kościół powstał w 1442. Podczas I wojny światowej świątynia została zniszczona. Po wojnie wybudowano nowy kościół.

</doc>
<doc id="4410063" url="https://pl.wikipedia.org/wiki?curid=4410063" title="Batalion 6 Pułku Strzelców Podhalańskich detaszowany w Drohobyczu">
Batalion 6 Pułku Strzelców Podhalańskich detaszowany w Drohobyczu



</doc>
<doc id="4410067" url="https://pl.wikipedia.org/wiki?curid=4410067" title="Łukasz Smółka">
Łukasz Smółka

Łukasz Jakub Smółka (ur. 1 kwietnia 1982 w Krzeszowicach) – polski samorządowiec, działacz ochotniczych straży pożarnych, od 2018 wicemarszałek województwa małopolskiego.
Życiorys.
Syn Józefa i Teresy. Pochodzi z Krzeszowic. Ukończył studia magisterskie na Uniwersytecie Rolniczym im. Hugona Kołłątaja w Krakowie. W 2007 został prezesem OSP w Czernej, a w 2008 podjął pracę jako zastępca dyrektora wykonawczego małopolskiego oddziału Związku Ochotniczych Straży Pożarnych RP. Od 2011 prezes zarządu miejsko-gminnego OSP w Krzeszowicach. W 2016 został szefem gabinetu politycznego ministra infrastruktury i budownictwa Andrzeja Adamczyka, który pochodzi z sąsiedniej Czernej. Został również członkiem rady nadzorczej Pocztowej Agencji Usług Finansowych.
W 2014 i 2018 uzyskiwał mandat radnego sejmiku małopolskiego V i VI kadencji, startując z listy Prawa i Sprawiedliwości. 19 listopada 2018 wybrany na stanowisko wicemarszałka województwa małopolskiego. Powierzono mu sprawy dotyczące transportu i komunikacji, infrastruktury kolejowej i drogowej, bezpieczeństwa publicznego, ochrony zdrowia, polityki społecznej i prorodzinnej, rolnictwa, programów i funduszy europejskich
W 2017 otrzymał Brązową Odznakę „Zasłużony dla Ochrony Przeciwpożarowej” 

</doc>
<doc id="4410069" url="https://pl.wikipedia.org/wiki?curid=4410069" title="Jan z Żytawy">
Jan z Żytawy

Jan z Żytawy – XV-wieczny iluminator czynny na Śląsku i we Wrocławiu.
Działalność artystyczna.
Jan z Żytawy pochodził prawdopodobnie z górnołużyckiego miasta Żytawa lub morawskiej Svitavy. Jego aktywność artystyczna datuje się na pierwszą ćwierć XV wieku, a jego prace znalazły odbicie w środowisku iluminatorów wrocławskich. Studiował prawdopodobnie w Pradze. Jego twórczość została zaliczona do późnej fazy stylu gotyku międzynarodowego (według Ernsta Klossa) lub do okresu przejściowego zrywającego ze „stylem pięknym” (według Alicji Karłowskiej-Kamzowej), przy czym ta ostatnia zaliczyła go do propagatorów realizmu w malarstwie śląskim w drugim i trzecim dziesięcioleciu XV wieku. Był uczniem praskiego Mistrza Mszału Hazemburskiego, przedstawiciela stylu pięknego oraz pozostawał pod wpływem twórczości innych praskich artystów, którzy działali w pierwszej dekadzie XV wieku. W jego pracach można odnaleźć również cechy charakterystyczne dla kręgu iluminatorów "Biblii Konrada z Vechty" powstałej w latach 1402-1403.
Charakterystyka stylu.
W twórczości Jana z Żytawy dominującą cechą jest linearyzm i graficzność kompozycji. Używane barwy są chłodne, matowe i czyste, a forma uproszczona. W jego palecie znajdowały się takie barwy i ich odcienie jak błękit nieba i azuryt oraz zieleń miedziowa, seledynowa i oliwkowa, cynober, kraplak, jasny róż, szarość popielata lub niebieskawa, wrzosowy fiolet, gorąca żółcień i ochra. Za pomocą tylko kilku powyższych barw tworzył swoje barwne kompozycje miniatur, przy czym zachowywał zasady symetrii oraz kontrastów barwnych i walorowych. Figury i płaszczyzny wyraźnie odznaczał linią, a w kontrastowych zestawieniach płaszczyzn barwnych, które tworzyły zamknięte przestrzenie wnętrz, umieszczał postacie ludzkie. Jego kompozycje cechuje stateczność i symetria, podkreślające wyraziście piony (np. iluminacja "Zmartwychwstanie" w Antyfonarzu klarysek wrocławskich). Wzorców dla swoich prac Jan z Żytawy szukał również w iluminatorstwie franko-flamandzkim, co szczególnie widoczne jest w "Brewiarzu R 166", gdzie stworzył niezwykły krajobraz ogrodu Oliwnego.
Mistrz stosował dwie formuły postaci ludzkiej: jedna była wyidealizowana, przeznaczona dla uczestników scen religijnych, druga realistyczna i odnosząca się do zwykłych ludzi. Pierwsza formuła nawiązuje do stylu pięknego; jej przykładem są całostronicowe miniatury "Mszału R 165", które przedstawiają stojące pojedynczo postacie Madonny Apokaliptycznej, św. Jana Ewangelisty i świętych dziewic. Jak zauważa Barbara Miodońska: „swoisty charakter postaciom nadaje jej ostry linearyzm i usztywnienie bogato rozbudowanych kaskad draperii o zgeometryzowanych układach”. Druga forma postaci ma cechy bardziej indywidualne i realistyczne, co głównie zauważalne jest w nadawaniu indywidualnych cech głowom i we wprowadzaniu współczesnych, prostych strojów z odsłoniętymi nogami.
Podobny linearyzm, usztywnienie i geometryzacja form charakteryzują rozwinięte dekoracje roślinne, często wprowadzane przez artystę. Jan z Żytawy jest tym, który jako pierwszy wprowadził na Śląsku nowy typ dekoracji marginalnej, zaczerpnięty z Pragi, z kręgu iluminatorów "Biblii Konrada z Vechty". Przykładem takich innowacji są miniatury przedstawiające „pionowe i poziome pręty oderwane od inicjałów, splatające się w narożach kart i przechodzące w cienkie, słabo ulistnione łodygi tworzące wokół kolumn tekstu przejrzyste układy ramowe”. Łodygi roślin, najczęściej akantu, uzupełniał kwiatostanami, rozetami i szyszkami. Motywy roślinne Jan uzupełniał motywami ptaków, zarówno tych realnych, jak i fantastycznych, owadów, zwierząt i „dzikich ludzi” (np. małpą trzymającą kubek i zwierciadło), co było niespotykane we wcześniejszym malarstwie śląskim.
Kolejnymi innowacjami, jakie wprowadził Jan z Żytawy do śląskiego malarstwa książkowego, były nowości ikonograficzne oraz nowe tematy i ujęcia. Rozwinął i przetworzył wielokrotnie przez siebie ukazywaną scenę ukrzyżowania, dodając do niej tłum świadków i postacie zamaskowanych łotrów na krzyżach. Prawdopodobnie inspiracją dla artysty były miniatury z "Mszału Zbyńka z Házemburka" z 1409 roku, mające swoje korzenie w ikonografii włoskiej epoki Giotta i Duccia. Do często przedstawianych scen należy również "Biczowanie Chrystusa" lub różne warianty scen maryjnych, gdzie wzbogacił ikonografię własnymi wariantami tematów Niewiasty Apokaliptycznej na tle krzewu oraz Ewy i Marii (Biblia M 106). W tej samej Biblii Jan przedstawił własne interpretacje scen "Adoracji Dzieciątka przez dziewczęcą Matkę" oraz "Zaśnięcia Marii" w pozie klęczącej, które to stanowiły bardzo ważne wzory dla rozwoju ikonografii tych tematów na obszarach Czech, Moraw, Śląska i Małopolski.
Iluminowane rękopisy.
Jan z Żytawy jest autorem miniatur do około piętnastu ksiąg datowanych na lata 1420-1421. Dwie prace datowane na rok 1420 i 1421 zaopatrzył, jako jedyny artysta pracujący na Śląsku, sygnaturami "Johannes de Zittawia"; można je znaleźć na marginesach rękopisu "Vitae Patrum" (Wrocław, Biblioteka Uniwersytecka, rękopis IV F 179) i na banderoli na pierwszej stronie iluminowanej przez siebie księgi "Codex iuris Lubschicensis" ("Księdze miejskiej" z Głubczyc). W dwóch rękopisach Jan z Żytawy wykonał miniatury wielostronicowe: siedem dla Mszału R 155 i trzy otwierające Brewiarz R 166. Według Barbary Miodońskie, te bogate samodzielne kompozycje figuralne autora oraz jego kompozycje historyczne o tematyce zaczerpniętej z życia Chrystusa i z legend świętych Aleksego i Urszuli mogą sugerować, że Jan z Żytawy uprawiał również malarstwo tablicowe.
Jan z Żytawy jest autorem iluminacji w rękopisach:
Do prac warsztatowych Jana zalicza się iluminacje do I części Biblii z wrocławskiej Biblioteki Uniwersyteckiej (BUWr, M 1006) i część "Mszału z Głogowa" (BUWr. IF342).
Uczniowie i spadkobiercy.
Twórczość Jana z Żytawy oddziaływała głównie na iluminatorów śląskich. Kopiowano lub naśladowano system dekoracji karty oraz niektóre kompozycje, zwłaszcza sceny "Ukrzyżowania". W różny sposób przetwarzano jego sposób ujęcia architektury wnętrza oraz sposób przedstawiania postaci ludzkiej. Według Alicji Karłowskiej-Kamzowej jego prace miały wpływ na wczesne małopolskie malarstwo tablicowe, głównie na Mistrza Ołtarza z Ptaszkowej.
Do grona uczniów Jana należał iluminator wrocławski zwany Mistrzem Postaci Żydowskich lub Mistrzem Księgi Szachowej. Był on autorem wielu rękopisów iluminowanych pochodzących z trzeciego dziesięciolecia XV wieku, m.in. dwóch mszałów z kościoła Świętej Elżbiety we Wrocławiu, "Antyfonarza" z 1426, Biblii kanoników regularnych z Żagania z 1422, wreszcie zaś ilustracji do rękopisu "Liber de moribus hominum et officiis nobilium super ludo scacchorum", czyli "Księgi figur szachowych", autorstwa Jakuba de Cessolis, od którego przybrał swój przydomek.

</doc>
<doc id="4410073" url="https://pl.wikipedia.org/wiki?curid=4410073" title="Huta (chutor)">
Huta (chutor)



</doc>
<doc id="4410078" url="https://pl.wikipedia.org/wiki?curid=4410078" title="Parafia św. Jerzego w Połoneczce">
Parafia św. Jerzego w Połoneczce

Parafia św. Jerzego w Połoneczce – rzymskokatolicka parafia znajdująca się w diecezji pińskiej, w dekanacie lachowickim, na Białorusi.
Historia.
Obecny kościół powstał w 1751. 
Od 1934 r. administratorem parafii był ks. Kazimierz Kowrecki. Podczas okupacji niemieckiej został aresztowany przez Niemców i był przetrzymywany w więzieniu w Stołpcach. Stamtąd został wywieziony do obozu koncentracyjnego w Kołdyczewie i 14 listopada 1942 r. zagazowany w przekształconym w komorę gazową samochodzie, w uroczysku Lachówka, wraz z co najmniej 6 innymi kapłanami.

</doc>
<doc id="4410083" url="https://pl.wikipedia.org/wiki?curid=4410083" title="Parafia Trójcy Przenajświętszej w Iszkołdzi">
Parafia Trójcy Przenajświętszej w Iszkołdzi

Parafia Trójcy Przenajświętszej w Iszkołdzi – rzymskokatolicka parafia znajdująca się w diecezji pińskiej, w dekanacie lachowickim, na Białorusi.
Historia.
Obecny kościół powstał ok. 1472. W wyniku represji po powstaniu styczniowym w 1866 władze carskie zakazały odprawiania mszy, a w 1868 kościół został zamieniony na cerkiew i przebudowany. W 1918 zwrócony katolikom. W 1969 władze radzieckie zamknęły kościół. Zwrócono go po upadku Związku Sowieckiego.

</doc>
<doc id="4410086" url="https://pl.wikipedia.org/wiki?curid=4410086" title="Janina Orzełowska">
Janina Orzełowska

Janina Ewa Orzełowska z domu Sobiczewska (ur. 26 czerwca 1967 w Siedlcach) – polska samorządowiec i urzędniczka, od 2010 członek zarządu województwa mazowieckiego, w latach 2014–2018 w randze wicemarszałka.
Życiorys.
Córka Edwarda i Stanisławy. Absolwentka studiów z finansów i rachunkowości na Wydziale Zarządzania Wyższej Szkoły Finansów i Zarządzania w Białymstoku, a także studiów podyplomowych z administracji publicznej na Uniwersytecie Warszawskim. W latach 2000–2001 zatrudniona jako urzędnik administracji rządowej w Biurze Terenowym Funduszu Gwarantowanych Świadczeń Pracowniczych. W 2002 została pracownikiem Urzędu Marszałkowskiego Województwa Mazowieckiego, a w 2007 – dyrektorem delegatury Urzędu Marszałkowskiego Województwa Mazowieckiego w Siedlcach. Od 2006 członkini Komitetu Monitorującego Program Współpracy Transgranicznej Polska-Białoruś-Ukraina; została także delegatką Związku Województw Rzeczypospolitej Polskiej.
Jest członkinią Polskiego Stronnictwa Ludowego. W 2010, 2014 i 2018 uzyskiwała mandat radnej sejmiku mazowieckiego IV, V i VI kadencji. W 2010 została wybrana na członka zarządu województwa mazowieckiego. W 2014 pozostała w zarządzie w randze wicemarszałka. Po kolejnych wyborach w 2018 ponownie objęła funkcję członka zarządu. W 2019 kandydowała do Senatu, przegrywając z jedynym konkurentem, Waldemarem Kraską z PiS.

</doc>
<doc id="4410088" url="https://pl.wikipedia.org/wiki?curid=4410088" title="Droga nr 61 (Islandia)">
Droga nr 61 (Islandia)

Droga nr 61, popularnie zwana Djúpvegur – droga na Islandii, biegnąca przy fiordach na zachodnim brzegu wyspy.
Chociaż początkowy i końcowy punkt drogi leżą w linii prostej w odległości 96 kilometrów, to przez to, że droga biegnie przy linii brzegowej ma długość aż 267 km. Droga jest w całości asfaltowa. W całości znajduje się w regionie Vestfirðir.
Droga ma początek w miejscowości Bolungarvík. Tuż za tą miejscowością droga przechodzi przez 5,5-kilometrowy tunel Bolungarvíkurgöng, dochodzi do miejscowości Hnífsdalur. Później wzdłuż wybrzeża na wschodniej skarpie fiordu Skutulsfjörður w kierunku południowym przez miejscowość Ísafjörður (skrzyżowanie z drogą nr 636 oraz nieco dalej z 637). Kilka kilometrów za miasteczkiem droga zakręca w lewo, przecina skrzyżowanie z drogą nr 60 by po chwili znowu zawrócić i poprzez most nad Skutulsfjörður zacząć piąć się w kierunku północno-wschodnim. Przez kilkadziesiąt kolejnych kilometrów droga wije się wzdłuż fiordów Álftafjörður, Seyðisfjörður, Hestfjörður i Skötufjörðu, nad samym ich brzegiem. Przechodzi następnie mostem nad fiordem Mjóifjörður. Przed i za mostem jest skrzyżowanie z 633. Po kilkudziesięciu kilometrach przy fiordzie Vatnsfjörður droga krzyżuje się z 633, a po kolejnych kilku z 6352. Nad fiordem Reykjarfjörður przechodzi mostem, omija cały fiord Ísafjörður i krzyżuje z 635. Później droga odchodzi od brzegu morskiego i idzie początkowo na południe, później południowy wschód i w końcu na wschód. Dociera do brzegu Steingrímsfjörður, gdzie krzyżuje się z 643. Biegnie dalej na południe, mija miejscowość Hólmavík (67). Na południe od tej miejscowości do drogi dochodzi ze wschodu droga nr 68. Droga kończy bieg na skrzyżowaniu z drogą nr 60 niedaleko wybrzeża fiordu Króksfjörður, w sąsiedztwie niewielkiej osady Króksfjarðarnes.

</doc>
<doc id="4410089" url="https://pl.wikipedia.org/wiki?curid=4410089" title="Djúpvegur">
Djúpvegur



</doc>
<doc id="4410095" url="https://pl.wikipedia.org/wiki?curid=4410095" title="Earn">
Earn

Earn (ang. "River Earn") – rzeka w środkowej Szkocji, w hrabstwie Perth and Kinross, dopływ rzeki Tay.
Rzeka wypływa z jeziora Loch Earn, na wschodnim skraju parku narodowego Loch Lomond and the Trossachs, na wysokości około 100 m n.p.m. Płynie w kierunku wschodnim, dnem doliny Strathearn i uchodzi do rzeki Tay, tuż przed ujściem tamtej do zatoki Firth of Tay.
Większe miejscowości położone nad rzeką to Comrie, Crieff i Bridge of Earn.

</doc>
<doc id="4410101" url="https://pl.wikipedia.org/wiki?curid=4410101" title="Metrodor z Chios">
Metrodor z Chios

Metrodor z Chios, gr. , Mētródōros (przełom V i IV w. p.n.e.) – filozof grecki.
Był uczniem Demokryta z Abdery. Zachowało się kilka fragmentów jego dzieła "Perí phýseōs" ("O przyrodzie").

</doc>
<doc id="4410153" url="https://pl.wikipedia.org/wiki?curid=4410153" title="National Cancer Institute">
National Cancer Institute



</doc>
<doc id="4410154" url="https://pl.wikipedia.org/wiki?curid=4410154" title="Jakow Słaszczow">
Jakow Słaszczow

Jakow Aleksandrowicz Słaszczow, (ur. w Petersburgu, zm. 10 stycznia 1929 w Moskwie) – rosyjski i radziecki oficer, generał w Siłach Zbrojnych Południa Rosji, następnie wykładowca wyższych kursów oficerskich w Armii Czerwonej.
Życiorys.
Ukończył Pawłowską Szkołę Wojskową, po której służył w Lejb-Gwardyjskim Fińskim Pułku, kolejno jako dowódca kompanii, dowódca batalionu i pomocnik dowódcy pułku. W 1911 r. ukończył Mikołajowską Akademię Sztabu Generalnego. Razem z Fińskim Pułkiem Lejb-gwardii uczestniczył w I wojnie światowej, był pięciokrotnie ranny i dwukrotnie kontuzjowany. W 1915 r. odznaczono go bronią św. Jerzego, zaś rok później – orderem św. Jerzego IV stopnia. W 1916 r. otrzymał awans na pułkownika. W lipcu 1917 r. został dowódcą Moskiewskiego pułku gwardii.
W grudniu 1917 r. przyłączył się do Armii Ochotniczej, tworzonej w Nowoczerkasku przez gen. Michaiła Aleksiejewa. Na początku r. 1918 został przez niego skierowany w rejon Mineralnych Wod na Kaukazie Północnym, by tam tworzyć białe organizacje oficerskie. W maju 1918 r. został szefem sztabu partyzanckiego oddziału Andrieja Szkury, następnie był szefem sztabu 2 kubańskiej dywizji kozackiej. Od września 1918 r. dowodził Kubańską Brygadą Płastuńską, częścią 2 dywizji Armii Ochotniczej, natomiast od listopada tego samego roku do lutego 1919 r. dowodził 1 wydzieloną Kubańską Brygadą Płastuńską. Od lutego 1919 r. do czerwca tego samego roku dowodził brygadą w 5 dywizji Sił Zbrojnych Południa Rosji, następnie dowódcą brygady w 4 dywizji. 14 maja 1919 r. otrzymał awans na generała majora, w sierpniu tego samego roku mianowano go dowódcą 4 dywizji. W czerwcu 1919 r. brał udział w walkach o Krym, desancie pod Koktebelem i likwidacji Krymskiej Socjalistycznej Republiki Radzieckiej.
W grudniu 1919 r. został dowódcą 3 Korpusu Armijnego. Dowódca białych sił Noworosji gen. Nikołaj Szylling powierzył mu najlepsze jednostki, jakimi dysponował, dla obrony Półwyspu Krymskiego przed nowym natarciem Armii Czerwonej. Na przełomie 1919 i 1920 r. Słaszczow na czele 5 tys. żołnierzy z powodzeniem odpierał ataki 14 Armii Armii Czerwonej na Krym oraz atak partyzantów Nestora Machny. W marcu 1920 r. Słaszczow rozważał siłowe odsunięcie Denikina od dowodzenia Siłami Zbrojnymi Południa Rosji.
Gdy w kwietniu 1920 r. na czele Sił Zbrojnych Południa Rosji stanął gen. Piotr Wrangel, Słaszczow otrzymał awans na generała lejtenanta, został również dowódcą 2 Korpusu Armijnego. Za udaną obronę półwyspu otrzymał od również prawo posługiwania się nazwiskiem Słaszczow-Krymski. W lipcu 1920 r. jego 2 Korpus wziął udział w kontrofensywie białych z Krymu w kierunku północnym, lądując z zaskoczenia na północnym wybrzeżu Morza Azowskiego. Słaszczow utrzymał się na wybrzeżu i 15 września 1920 r. zajął Mariupol. Biali nie zdołali jednak przeciwdziałać utworzeniu, a następnie zlikwidować przyczółka czerwonych pod Kachowką. Po przegranej bitwie – wskutek kontrnatarcia czerwonych rozpoczętego pod koniec października 1920 r. biali musieli wycofać się na Krym – Słaszczow podał się do dymisji.
Od sierpnia do listopada 1920 r. pozostawał do dyspozycji dowódcy naczelnego Sił Zbrojnych Południa Rosji, bez stanowiska dowódczego. Wrangel, który cenił jego wcześniejszy wkład w obronę Krymu, miał szereg zarzutów do jego zachowania (zarzucał mu próżność, samowolę i niezrównoważony, słaby charakter). Słaszczow był ponadto uzależniony od alkoholu i narkotyków (morfiny) i odznaczał się bezwzględnością, nakazując egzekucje nawet bez poważnego powodu oraz dopuszczając się rabunków. W listopadzie tegoż roku w ramach ewakuacji sił białych z Krymu Słaszczow udał się na emigrację do Konstantynopola.
Na emigracji Słaszczow publicznie krytykował postawę gen. Wrangla i jego sztabu w schyłkowej fazie wojny domowej, za co został postawiony przed sądem honorowym i usunięty z wojska oraz pozbawiony prawa noszenia munduru. W odpowiedzi w 1921 r. wydał pracę pt. "Triebuju suda obszczestwa i głasnosti", w której przedstawiał swoje spojrzenie w sprawie obrony Krymu i ewakuacji z półwyspu.
Słaszczow podjął tajne negocjacje z władzami radzieckimi i 21 listopada 1921 r. przybył do Sewastopola, skąd udał się do Moskwy pociągiem wystawionym osobiście przez Feliksa Dzierżyńskiego. Od 1922 r. pracował jako wykładowca taktyki na wyższych kursach kadry dowódczej „Wystrieł”. Publikował wezwania do białych żołnierzy i oficerów na emigracji, apelując do nich o przybywanie do ZSRR. W lutym 1929 r. został zamordowany na terenie uczelni wojskowej, gdzie pracował. Śledztwo przyjęło wersję, że zabójca, Łazar Kolenberg, mścił się za śmierć brata, który w 1920 r. został stracony na Krymie na rozkaz Słaszczowa. Podejrzewano jednak, że w rzeczywistości morderstwo zostało przygotowane przez OGPU.

</doc>
<doc id="4410156" url="https://pl.wikipedia.org/wiki?curid=4410156" title="Jim Hazewinkel">
Jim Hazewinkel

James Arthur „Jim” Hazewinkel (ur. 8 września 1944) – amerykański zapaśnik walczący w stylu klasycznym. Dwukrotny olimpijczyk. Odpadł w eliminacjach turnieju w Meksyku 1968 i Monachium 1972. Walczył w kategorii 62 kg.
Czwarty na mistrzostwach świata w 1969; szósty w 1966 i odpadł w eliminacjach w 1967, 1970 i 1971 roku.
Zawodnik St. Cloud State University.
Jego brat Dave Hazewinkel i bratanek Sam Hazewinkel byli zapaśnikami i olimpijczykami z Meksyku 1968, Monachium 1972 i Londynu 2012. 

</doc>
<doc id="4410157" url="https://pl.wikipedia.org/wiki?curid=4410157" title="Norman Reynolds">
Norman Reynolds

Norman Reynolds (ur. 26 marca 1934 w Londynie) – brytyjski scenograf filmowy. Dwukrotny laureat Oscara za najlepszą scenografię do filmów: ' (1977) George'a Lucasa i "Poszukiwacze zaginionej Arki" (1981) Stevena Spielberga. Był nominowany do tej nagrody za scenografię do filmów "Niezwykła Sara" (1976), ' (1980), "" (1983) i "Imperium Słońca" (1987).

</doc>
<doc id="4410159" url="https://pl.wikipedia.org/wiki?curid=4410159" title="Dave Hazewinkel">
Dave Hazewinkel

David Gene „Dave” Hazewinkel (ur. 8 września 1944) – amerykański zapaśnik walczący w stylu klasycznym. Dwukrotny olimpijczyk. Odpadł w eliminacjach turnieju w Meksyku 1968 i Monachium 1972. Walczył w kategorii 57 kg.
Wicemistrz świata w 1970; trzeci w 1969 i odpadł w eliminacjach w 1967 i 1971 roku.
Zawodnik St. Cloud State University.
Jego brat Jim Hazewinkel i syn Sam Hazewinkel byli zapaśnikami i olimpijczykami z Meksyku 1968, Monachium 1972 i Londynu 2012. 

</doc>
<doc id="4410160" url="https://pl.wikipedia.org/wiki?curid=4410160" title="David Hazewinkel">
David Hazewinkel



</doc>
<doc id="4410162" url="https://pl.wikipedia.org/wiki?curid=4410162" title="Anocja-mikrocja">
Anocja-mikrocja



</doc>
<doc id="4410164" url="https://pl.wikipedia.org/wiki?curid=4410164" title="Wayne Holmes">
Wayne Holmes

Wayne Anthony Holmes (ur. 29 lipca 1950) – amerykański zapaśnik walczący w stylu klasycznym. Olimpijczyk z Monachium 1972, gdzie odpadł w eliminacjach w kategorii 48 kg.
Odpadł w eliminacjach mistrzostw świata w 1971 roku.
Afroamerykan. Zawodnik Central High School (Columbus, Ohio).

</doc>
<doc id="4410165" url="https://pl.wikipedia.org/wiki?curid=4410165" title="Agata Igras">
Agata Igras

Agata Józefina Igras, również Igras-Sawicka (ur. 23 sierpnia 1977) – polska flecistka, doktor habilitowana sztuk muzycznych, pedagożka Uniwersytetu Muzycznego Fryderyka Chopina.
Życiorys.
Edukację muzyczną rozpoczęła w Państwowej Podstawowej Szkole Muzycznej im. Emila Młynarskiego w Warszawie, w klasie fletu Mariana Jamrożego. Absolwentka Akademii Muzycznej im. Fryderyka Chopina w Warszawie w klasie fletu prof. Elżbiety Dastych-Szwarc (1999). Studia podyplomowe odbyła w Królewskim Konserwatorium w Hadze w klasie Rien de Reede. W 2013 doktoryzowała się na UMFC. W 2018 habilitowała się tamże na podstawie dzieła "Koncert z okazji 60 lat Instytutu Fizyki Jądrowej im. Henryka Niewodniczańskiego Polskiej Akademii Nauk, Teatr im. J. Słowackiego w Krakowie, 15 grudnia 2015".
Laureatka wielu konkursów muzyki solowej i kameralnej. W okresie szkolnym stypendystka, a obecnie ekspertka Krajowego Funduszu na rzecz Dzieci. Wielokrotna stypendystka Ministra Kultury i Dziedzictwa Narodowego. Adiunktka na Uniwersytecie Muzycznym Fryderyka Chopina oraz Akademii Sztuki w Szczecinie. Prowadzi lekcje mistrzowskie dla flecistów oraz kompozytorów m.in. w Gruzji, Turcji, Rumunii, Armenii i Polsce.
Była pierwszą flecistką orkiestry Sinfonia Varsovia. Aktualnie współpracuje z orkiestrami Sinfonietta Cracovia, NFM Leopoldinum oraz współtworzy sekstet fortepianowy – Gruppo di Tempera.
Nagrała 4 solowe albumy. Nominowania do nagrody Fryderyk, wyróżniona Clef de Resmusica za płytę "Martinu Chamber Music". Album "Real Life Song" Joanny Freszel, gdzie Agata Igras nagrała wszystkie partie fletowe, został nagrodzony Orphée d’Or 2016.

</doc>
<doc id="4410166" url="https://pl.wikipedia.org/wiki?curid=4410166" title="Gary Neist">
Gary Neist

Gary Allen Neist (ur. 1 listopada 1946) – amerykański zapaśnik walczący w stylu klasycznym. Olimpijczyk z Monachium 1972, gdzie odpadł w eliminacjach w kategorii 74 kg.
Odpadł w eliminacjach mistrzostw świata w 1971 roku.

</doc>
<doc id="4410168" url="https://pl.wikipedia.org/wiki?curid=4410168" title="Bob Buzzard">
Bob Buzzard

Robert Gregory „Bob” Buzzard (ur. 9 grudnia 1942) – amerykański zapaśnik walczący w stylu klasycznym. Olimpijczyk z Monachium 1972, gdzie odpadł w eliminacjach w kategorii 68 kg.
Odpadł w eliminacjach mistrzostw świata w 1969 roku.
Zawodnik Iowa State University, trener zapasów.

</doc>
<doc id="4410170" url="https://pl.wikipedia.org/wiki?curid=4410170" title="Bohdaniszki">
Bohdaniszki



</doc>
<doc id="4410172" url="https://pl.wikipedia.org/wiki?curid=4410172" title="Bagdoniškės">
Bagdoniškės



</doc>
<doc id="4410173" url="https://pl.wikipedia.org/wiki?curid=4410173" title="Bogdaniszki">
Bogdaniszki



</doc>
<doc id="4410174" url="https://pl.wikipedia.org/wiki?curid=4410174" title="Jay Robinson">
Jay Robinson

Jay Paul Robinson (ur. 7 czerwca 1946) – amerykański zapaśnik walczący w stylu klasycznym. Olimpijczyk z Monachium 1972, gdzie odpadł w eliminacjach w kategorii 82 kg.
Zajął czwarte miejsce na mistrzostwach świata w 1970 i piąte w 1971 roku.
Zawodnik Oklahoma State University, trener zapasów na Uniwersytecie Minnesoty.

</doc>
<doc id="4410176" url="https://pl.wikipedia.org/wiki?curid=4410176" title="Wayne Baughman">
Wayne Baughman

Richard Wayne Baughman (ur. 4 stycznia 1941, zm. 16 lutego 2022) – amerykański zapaśnik walczący w obu stylach. Trzykrotny olimpijczyk. Zajął piąte miejsce w Meksyku 1968 i odpadł w eliminacjach w Tokio 1964 i Monachium 1972. Walczył w kategoriach 82 – 90 kg, w stylu klasycznym.
Triumfator igrzysk panamerykańskich w 1967 roku.
Piąty na mistrzostwach świata w 1965; szósty w 1967 i odpadł w eliminacjach w 1963, 1966, 1970 i 1971 roku.
Zawodnik John Marshall High School z Oklahoma City i University of Oklahoma. Trzy razy All-American (1961–1963) w NCAA Division I, pierwszy w 1962; drugi w 1961 i 1963 roku. Trener w United States Air Force Academy, a także reprezentacji na igrzyska w Montrealu 1976.

</doc>
<doc id="4410178" url="https://pl.wikipedia.org/wiki?curid=4410178" title="Buck Deadrich">
Buck Deadrich

Burke William „Buck” Deadrich (ur. 30 czerwca 1945; zm. 18 listopada 2012) – amerykański zapaśnik walczący w stylu klasycznym. Olimpijczyk z Monachium 1972, gdzie odpadł w eliminacjach w kategorii 100 kg.
Zajął szóste miejsce na mistrzostwach świata w 1969 i odpadł w eliminacjach w 1971 roku.
Zawodnik Chabot College z Hayward i Southern Illinois University Carbondale.

</doc>
<doc id="4410179" url="https://pl.wikipedia.org/wiki?curid=4410179" title="Burke Deadrich">
Burke Deadrich



</doc>
<doc id="4410185" url="https://pl.wikipedia.org/wiki?curid=4410185" title="Chris Taylor (zapaśnik)">
Chris Taylor (zapaśnik)

Christopher J. „Chris” Taylor (ur. 13 czerwca 1950; zm. 30 czerwca 1979) – amerykański zapaśnik walczący w obu stylach. Brązowy medalista olimpijski z Monachium 1972 w kategorii 100 kg w stylu wolnym i odpadł w eliminacjach w stylu klasycznym.
Zajął czwarte miejsce na mistrzostwach świata w 1970 roku.
Zawodnik Dowagiac Union High School i Iowa State University. Dwa razy All-American w NCAA Division I (1972, 1973). Pierwszy w 1972 i 1973 roku.

</doc>
<doc id="4410188" url="https://pl.wikipedia.org/wiki?curid=4410188" title="Dan Gable">
Dan Gable

Danny Mack „Dan” Gable (ur. 25 października 1948) – amerykański zapaśnik walczący w stylu wolnym. Złoty medalista olimpijski z Monachium 1972 w kategorii 68 kg.
Mistrz świata w 1971. Triumfator igrzysk panamerykańskich w 1971 roku.
Zawodnik Waterloo West High School w Waterloo i Iowa State University. Trzy razy All American (1968-1970). Pierwszy w NCAA Division I w 1968 i 1969; drugi w 1970. Outstanding Wrestler w 1969 roku. Jego bilans to 181 wygranych walk i tylko jedna przegrana. Jeden z najlepszych trenerów w historii zapasów w USA.

</doc>
<doc id="4410189" url="https://pl.wikipedia.org/wiki?curid=4410189" title="Danny Gable">
Danny Gable



</doc>
<doc id="4410190" url="https://pl.wikipedia.org/wiki?curid=4410190" title="Mykoła Berezucki">
Mykoła Berezucki

Mykoła Wasylowycz Berezucki (ukr. Микола Васильович Березуцький, ros. Николай Васильевич Березуцкий, ur. 22 marca 1937 w Doniecku) – ukraiński lekkoatleta reprezentujący Związek Radziecki, płotkarz, medalista mistrzostw Europy z 1962.
Specjalizował się w biegu na 110 metrów przez płotki. Odpadł w półfinale tej konkurencji na igrzyskach olimpijskich w 1960 w Rzymie.
Zdobył brązowy medal w biegu na 110 metrów przez płotki na mistrzostwach Europy w 1962 w Belgradzie, przegrywając jedynie ze swym kolegą z reprezentacji ZSRR Anatolijem Michajłowem i Włochem Giovannim Cornacchią.
Był wicemistrzem ZSRR w biegu na 110 metrów przez płotki w 1960 oraz brązowym medalistą na tym dystansie w 1962 i 1963.

</doc>
<doc id="4410196" url="https://pl.wikipedia.org/wiki?curid=4410196" title="Dorothea Minola Bate">
Dorothea Minola Bate



</doc>
<doc id="4410218" url="https://pl.wikipedia.org/wiki?curid=4410218" title="Radiany">
Radiany



</doc>
<doc id="4410222" url="https://pl.wikipedia.org/wiki?curid=4410222" title="Johann Mederitsch">
Johann Mederitsch

Johann Georg Anton Mederitsch zwany „Gallusem” (ur. 27 grudnia 1752 w Wiedniu, zm. 18 grudnia 1835 we Lwowie) – austriacki kompozytor, pianista, lwowski nauczyciel Franza Xavera Wolfganga Mozarta.
Życiorys.
Pochodził z rodziny czeskiej osiadłej w Austrii. Studiował w Wiedniu u Georga Wagenseila. Komponował muzykę sceniczną dla wiedeńskich teatrów (Burgtheater, Josefstadt, Leopoldstadt). W latach 1793-1794 był kapelmistrzem w Peszcie i Budzie. W roku 1797 skomponował (do libretta Emanuela Schikanedera) operę heroikomiczną w 2 aktach "Babylons Pyramiden", która wystawiana była w wiedeńskim Theater an der Wien. Była wzorowana na "Czarodziejskim flecie" Wolfganga Mozarta.
Mederitsch przyjeżdżał do Lwowa w latach 1803 i 1812. Od roku 1817 (do śmierci w 1835) mieszkał we Lwowie na stałe. Był organistą i nauczycielem muzyki w lwowskim klasztorze Benedyktynek. Zajmował się kopiowaniem partytur. Należał do Towarzystwa Muzycznego św. Cecylii, które założył w roku 1826 Franz Xaver Wolfgang Mozart. "Lwowski Mozart" uczył się u niego kontrapunktu i kompozycji. W Towarzystwie św. Cecylii wykonano w roku 1828 "Stabat Mater" Mederitscha.

</doc>
<doc id="4410229" url="https://pl.wikipedia.org/wiki?curid=4410229" title="Państwo w Państwie">
Państwo w Państwie

Państwo w Państwie – polski program publicystyczny, emitowany od 9 października 2011 na antenie Polsatu i Polsatu News na żywo w niedzielę o godz. 19:30.
Tytuł programu nawiązuje do "sytuacji, w której wewnątrz jednej oficjalnej struktury organizacyjnej powstaje nieoficjalnie inna struktura, która sprawuje faktyczną władzę". W zamierzeniu twórców audycja "piętnuje przypadki nadużywania prawa, nepotyzmu w relacjach: państwo-przedsiębiorca, państwo-obywatel, ujawnia tego typu patologie, piętnuje nieuczciwych urzędników i upomina się o sprawiedliwość dla pokrzywdzonych". Każdorazowo w odcinku audycji jest przedstawiany widzom reportaż dotyczącym "przypadku naruszenia prawa przez urzędników wobec przedsiębiorców lub błędu wymiaru sprawiedliwości wobec osób prywatnych".
Szefem redakcji programu jest Michał Troiński, reżyserem Grzegorz Gościniak, producentem Dorota Gawryluk, autorem formatu Bogusław Chrabota, a prowadzącym Przemysław Talkowski. Współredaktorką programu była Małgorzata Cecherz, której książka pt. "Państwo w Państwie i Ja" została wydana w 2016 .Redakcje programu współtworzyła Ewa Żarska.
W trakcie odcinka programu w dniu 10 marca 2013 samopodpalenia dokonał Andrzej „Żurom” Żuromski. Podczas odcinka audycji, emitowanego 8 listopada 2015, prowadzący program Przemysław Talkowski w wyniku niefortunnego zejścia z podestu doznał złamania nogi.

</doc>
<doc id="4410235" url="https://pl.wikipedia.org/wiki?curid=4410235" title="Grigorij Paniczkin">
Grigorij Paniczkin

Grigorij Dmitrijewicz Paniczkin (ros. Григорий Дмитрие­вич Паничкин, ur. 5 listopada 1929 we wsi Karaułowo w obwodzie riazańskim) – radziecki lekkoatleta, chodziarz, medalista mistrzostw Europy z 1962, rekordzista świata.
Zdobył srebrny medal w chodzie na 50 kilometrów na mistrzostwach Europy w 1962 w Belgradzie, przegrywając jedynie z Włochem Abdonem Pamichem.
Zdobył brązowy medal w chodzie na 20 kilometrów na Światowym Festiwalu Młodzieży i Studentów w 1957 w Moskwie.
Ustanowił następujące rekordy świata:
Był wicemistrzem ZSRR w 1961 oraz brązowym medalistą w 1959 i 1960 w chodzie na 20 kilometrów, a także wicemistrzem w 1962 i brązowym medalistą w 1961 w chodzie na 50 kilometrów.

</doc>
<doc id="4410237" url="https://pl.wikipedia.org/wiki?curid=4410237" title="Droga krajowa nr 61 (Islandia)">
Droga krajowa nr 61 (Islandia)



</doc>
<doc id="4410242" url="https://pl.wikipedia.org/wiki?curid=4410242" title="Nszan Darbinian">
Nszan Darbinian

Nszan Darbinian (ros. Ншан Дарбинян, orm. Նշան Դարբինյան, ur. 10 maja 1922 we wsi Lusagiuch w rejonie eczmiadzyńskim w Armeńskiej SRR, zm. 1 listopada 1996 w Eczmiadzynie) – radziecki wojskowy, starszy sierżant, Bohater Związku Radzieckiego (1945).
Życiorys.
Urodził się w ormiańskiej rodzinie chłopskiej. Skończył szkołę średnią, pracował jako traktorzysta w kołchozie, od lipca 1941 służył w Armii Czerwonej w zapasowym pułku szkolnym w Stalingradzie i w 10 Zapasowej Brygadzie Piechoty. Od sierpnia 1942 uczestniczył w wojnie z Niemcami na Froncie Stalingradzkim, potem Północno-Zachodnim i 1 Białoruskim w składzie 49 Gwardyjskiej Brygady Pancernej 12 Gwardyjskiego Korpusu Pancernego 2 Gwardyjskiej Armii Pancernej w stopniu starszego sierżanta. Był trzykrotnie ranny. Brał udział w bitwie pod Stalingradem, walkach o Starą Russę, w operacji brzesko-lubelskiej i wyzwalaniu Lublina, Dęblina i warszawskiej Pragi i walkach na przyczółku magnuszewskim, później w operacji wiślańsko-odrzańskiej, w tym wyzwalaniu Sochaczewa, Lubienia, Inowrocławia, walkach na Noteci i Odrze, operacji pomorskiej i berlińskiej. Szczególnie wyróżnił się podczas walk o Inowrocław 21 stycznia 1945 przy zajmowaniu stacji kolejowej, telegrafu, radiowęzła i lotniska wroga. Od 1945 należał do WKP(b), po wojnie uczył się w szkole partyjnej przy KC Komunistycznej Partii Armenii, pracował w rejonowym komitecie partyjnym w Eczmiadzynie.
Odznaczenia.
I medale.

</doc>
<doc id="4410244" url="https://pl.wikipedia.org/wiki?curid=4410244" title="Zjednoczeni Września (hokej na lodzie)">
Zjednoczeni Września (hokej na lodzie)

Zjednoczeni Września – polski klub hokeja na lodzie z siedzibą we Wrześni. Klub został rozwiązany.
Historia.
Zespół działał jako sekcja klubu Zjednoczeni Września. Występował w rozgrywkach II ligi. We wrześniu 1974 drużyna Zjednoczonych uczestniczyła w turnieju o mistrzostwo Polskiej Federacji Sportowej „Stal” w Gdańsku (przeciwnikami byli Stoczniowiec Gdańsk, Dolmel Wrocław, Stal Sanok).
Czołowym hokeistą zespołu był Kazimierz Mąkowski, zwany "Złotym Dzieckiem Wrześni".

</doc>
<doc id="4410249" url="https://pl.wikipedia.org/wiki?curid=4410249" title="Sten Sture">
Sten Sture



</doc>
<doc id="4410252" url="https://pl.wikipedia.org/wiki?curid=4410252" title="Wąwelno (wzgórze)">
Wąwelno (wzgórze)

Wąwelno – wzgórze o wysokości 178 m n.p.m. w południowo-zachodniej Polsce na Wysoczyźnie Chojnowskiej, w województwie dolnośląskim, w obrębie wsi Lipce.
Położenie.
Szczyt wzgórza znajduje się w południowej części gminy Miłkowice w obrębie wsi Lipce, około 2 kilometry od zachodniej granicy Legnicy na zachód od drogi ekspresowej S3.
Stoki Wąwelna obejmują również obszar gminy Krotoszyce (obręby Białka i Jaszków).
Nazwa.
Przed rokiem 1945 wzgórze nosiło nazwę "Gänse Berg" („gęsia góra”).
Polska nazwa "Wąwelno" została nadana zarządzeniem nr 70 Prezesa Rady Ministrów z dnia 30 marca 1954 r. „w sprawie przywrócenia i ustalenia urzędowych nazw obiektów fizjograficznych Dolnego i Górnego Śląska”.
Według historyka języka polskiego Witolda Taszyckiego pierwotnym znaczeniem słowa „wąwel” jest „miejsce wyniosłe i suche wśród łąk
błotnistych; też ląd, ostrów oblany dookoła wodą”. Odzwierciedla to położenie wzgórza w widłach niewielkich potoków: Pawłówka (północnego) i Białka (południowego).
Na mapie topograficznej w skali 1:50 000 z 1994 roku, upublicznionej przez Zarząd Topograficzny Sztabu Generalnego Wojska Polskiego, Wąwelno oznaczone zostało jako "góra Dworka". Nazwa nie znajduje odzwierciedlenia w państwowym rejestrze nazw geograficznych.
Historia.
Najstarsze ślady obecności człowieka w rejonie Wąwelna odnaleziono w 2001 roku na wschodnim zboczu, podczas budowy obwodnicy zachodniej dla Legnicy. Archeolodzy odnaleźli cmentarzysko ciałopalne kultury łużyckiej. Odkryto 13 jam grobowych rozległej nekropolii pochodzącej z okresu 1700–1300 lat do 500 lat p.n.e.. W grobach znaleziono fragmenty ceramiki i naczynia. Szacowano, że Łużyczanie używali cmentarzyska przez kilkaset lat.
Teren wokół Wąwelna był w średniowieczu miejscem kilku bitew. Na północnym zboczu istniały dobra rycerskie z folwarkiem "Annawerder".
26 sierpnia 1817 r. na wzgórzu uroczyście oddano wieżę widokową w formie belwederu. Obiekt poświęcono pamięci dowódców i żołnierzy armii prusko-rosyjskiej w bitwie nad Kaczawą 26 sierpnia 1813 r. oraz wcześniejszej bitwa pod Legnicą (1634). We wnętrzu budowli, obok tablic, znajdowało się popiersie feldmarszałka Gebharda Leberechta von Blüchera.
Belweder nie zachował się do lat 30. XX wieku, kiedy na wzgórzu zlokalizowane zostały poligony wojskowe i lądowisko dla szybowców. Po roku 1945 na wzgórzu znajdował się poligon wojsk łączności Północnej Grupy Wojsk Armii Radzieckiej (kompleks nr 156 „Igła” o powierzchni 25 ha), a w pobliżu poligon garnizonu Sił Zbrojnych Polskiej Rzeczypospolitej Ludowej „Legnica” w Goślinowie.
W połowie lat 60. XX wieku wzgórze Wąwelno zostało wytypowane przez Wojewódzką Radę Narodową we Wrocławiu jako jedna z najkorzystniejszych (względem szkodliwego oddziaływania huty miedzi) lokalizacji szpitala zespolonego dla Legnicy. Ostatecznie, na skutek sprzeciwu dowództwa radzieckiego wojewódzki szpital specjalistyczny zbudowano po przeciwnej stronie Legnicy, na podmokłym terenie przy drodze z Piekar Wielkich do Kunic.
Zagospodarowanie.
Większość wzgórza została zadrzewiona podczas zakładania strefy ochronnej Huty Miedzi „Legnica” po roku 1988.
W latach 2009-2013 na terenie byłego poligonu radzieckiego, przejętym po wyjściu wojsk radzieckich przez gminę Legnica, urządzono cmentarz komunalny dla Legnicy z infrastrukturą.
Zachodni stok Wąwelna został w 2001 roku przecięty obwodnicą zachodnią Legnicy, którą w latach 2015–2018 zastąpiono drogą ekspresową S3.
Walory widokowe.
W studium uwarunkowań i kierunków zagospodarowania przestrzennego Legnicy krawędź Wysoczyzny Chojnowskiej w rejonie wzgórza Wąwelno, wzmiankowana pod uwidocznioną na przedwojennych mapach niemiecką nazwą belwederu ("Bellevue"), jest wymieniona wśród ważnych stref widokowych na środkową część miasta.
Szlak turystyczny.
Północnym stokiem Wąwelna poprowadzono żółty szlak PTTK – „Szlak Dookoła Legnicy”:

</doc>
<doc id="4410255" url="https://pl.wikipedia.org/wiki?curid=4410255" title="GKBZHwP">
GKBZHwP



</doc>
<doc id="4410259" url="https://pl.wikipedia.org/wiki?curid=4410259" title="Tone (album)">
Tone (album)

TONE – piąty japoński album studyjny południowokoreańskiej grupy TVXQ, wydany 28 września 2011 roku przez Avex Trax. Ukazał się w trzech edycjach: CD i dwóch CD+DVD (Type A i Type B). Album osiągnął 1 pozycję w rankingu Oricon i pozostał na liście przez 45 tygodni, sprzedał się w nakładzie ponad egzemplarzy w Japonii.
Album zdobył status platynowej płyty.

</doc>
<doc id="4410266" url="https://pl.wikipedia.org/wiki?curid=4410266" title="Aristelliger">
Aristelliger

Aristelliger – rodzaj jaszczurki z rodziny Sphaerodactylidae.
Zasięg występowania.
Rodzaj obejmuje gatunki występujące w Meksyku, Belize, Hondurasie, na Kubie, Jamajce, Kajmanach, Bermudach, Bahamach, wyspie Navassa, Karaibach i w Kolumbii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4410267" url="https://pl.wikipedia.org/wiki?curid=4410267" title="Skleryty aksillarne">
Skleryty aksillarne

Skleryty aksillarne () – zespół sklerytów w nasadowej części skrzydła owadów, odpowiedzialny za jego stawowe połączenie z tułowiem.
Skleryty aksillarne należą do sklerytów skrzydłowych położonych w polu aksillarnym () skrzydła. Łączą się one z pleurami śródtułowia (skrzydła I pary) i zatułowia (skrzydła II pary) za pomocą mięśni aksillarnych (). U jętek skleryty te są słabo zaznaczone i zróżnicowane, choć swym układem nawiązują do tych u nowoskrzydłych. U ważek skleryty aksillarne zastąpione są dużą, pojedynczą płytką aksillarną. Typowo wykształcone trzy lub cztery skleryty aksillarne występują w infragromadzie nowoskrzydłych, u których biorą udział m.in. w składaniu skrzydła.
Pierwszy skleryt aksillarny () znajduje się w grzbietowej błonie skrzydła i wchodzi w skład przedniego stawu zawiasowego skrzydła. Przednia część sklerytu wsparta jest na przednim notalnym wyrostku skrzydłowym tergitu (). Przedni kraniec sklerytu zwykle wydłużony jest w smukłe, płatowate ramię (), które u szczytu kontaktuje się z nasadą żyłki subkostalnej. Tylna część sklerytu łączy się stawowo z krawędzią tergitu. Korpus sklerytu połączony jest stawowo swym zewnętrznym bokiem z drugim sklerytem aksillarnym. U niektórych motyli pierwszy skleryt aksillarny zaopatrzony może być w wyrostek zwany kolcem aksillarnym (). Spośród nowoskrzydłych jedynie u muchówek skleryt ten służy za punkt zaczepu mięśnia aksillarnego. Jest on dwuczęściowy, łączący episternum i rejon za listewką pleuralną z wewnętrzną krawędzią sklerytu i umożliwia skręcanie sklerytu ku górze.
Drugi skleryt aksillarny () znajduje się zarówno w grzbietowej jak i brzusznej błonie skrzydła. Jego kształt jest bardziej zmienny niż poprzedniego. Łączy się skośnie i zawiasowo z zewnętrznym bokiem pierwszego sklerytu aksillarnego. Dolna jego powierzchnia spoczywa na słupku pleuralnym (), tworząc z nim drugi staw skrzydła. Przedni kraniec sklerytu zawsze połączony jest ruchomo z nasadą żyłki radialnej. Ruchy sklerytu są obrotowe i służą w szczególności do manipulacji żyłką radialną. U niektórych motyli drugi skleryt aksillarny również zaopatrzony może być w kolec aksillarny ().
Trzeci skleryt aksillarny () znajduje się w grzbietowej błonie skrzydła, w tylnej części pola aksillarnego. Jego kształt jest zróżnicowany, często nieregularny, u nowoskrzydłych zwykle mniej lub bardziej igrekowaty. Jego część środkowa jest z przodu połączona stawowo z tylnym krańcem drugiego sklerytu aksillarnego. W części odsiebnej trzeci skleryt aksillarny wydłużony jest w wyrostek, od którego odchodzą nasady żyłek analnych. Nasada tego sklerytu służy zawsze za punkt zaczepu wychodzących z pleury mięśni aksillarnych, u nowoskrzydłych odpowiadających za składanie skrzydła. Tylna część sklerytu połączona jest zawiasowo z tylnym notalnym wyrostkiem skrzydłowym tergitu (), tworząc trzeci staw skrzydła lub też połączona jest z czwartym sklerytem aksillarnym, a dopiero on z wspominanym wyrostkiem skrzydłowym. Skleryt ten porusza bezpośrednio żyłkami analnymi. U owadów nowoskrzydłych skurcz mięśnia aksillarnego powoduje obrót sklerytu, który kieruje skrzydła wierzchołkami w tył, jednocześnie pozostawiając stronę grzbietową skierowaną grzbietowo i tym sposobem składając skrzydła nad odwłokiem.
Czwarty skleryt aksillarny () występuje tylko u części owadów. Jest on niewielkich rozmiarów. Połączony jest stawowo z trzecim sklerytem aksillarnym i tylnym notalnym wyrostkiem skrzydłowym tergitu, pośrednicząc pomiędzy nimi. Prawdopodobnie powstał w wyniku oddzielenia się części trzeciego sklerytu aksillarnego.

</doc>
<doc id="4410268" url="https://pl.wikipedia.org/wiki?curid=4410268" title="Królewska Sosna">
Królewska Sosna

Obiekty chronione w Polsce:

</doc>
<doc id="4410271" url="https://pl.wikipedia.org/wiki?curid=4410271" title="Axillaria">
Axillaria



</doc>
<doc id="4410272" url="https://pl.wikipedia.org/wiki?curid=4410272" title="Ted Sampson">
Ted Sampson

Ted Sampson wł. "Edward John Sampson" (ur. 2 grudnia 1935) – brytyjski lekkoatleta, sprinter, mistrz Europy z 1958.
Specjalizował się w biegu na 400 metrów. Startując w reprezentacji Anglii zdobył srebrny medal w sztafecie 4 × 440 jardów (w składzie: Derek Johnson, Sampson, John Wrighton i John Salisbury) na Igrzyskach Imperium Brytyjskiego i Wspólnoty Brytyjskiej w 1958 w Cardiff, a w biegu na 440 jardów odpadł w półfinale.
Był członkiem brytyjskiej sztafety 4 × 400 metrów, która w składzie: Sampson, John MacIsaac, Wrighton i Salisbury zdobyła złoty medal na mistrzostwach Europy w 1958 w Sztokholmie.

</doc>
<doc id="4410274" url="https://pl.wikipedia.org/wiki?curid=4410274" title="Laminae axillares">
Laminae axillares



</doc>
<doc id="4410275" url="https://pl.wikipedia.org/wiki?curid=4410275" title="Lamina axillaris">
Lamina axillaris



</doc>
<doc id="4410276" url="https://pl.wikipedia.org/wiki?curid=4410276" title="Pteralia">
Pteralia



</doc>
<doc id="4410278" url="https://pl.wikipedia.org/wiki?curid=4410278" title="Coleodactylus">
Coleodactylus

Coleodactylus – rodzaj jaszczurki z rodziny Sphaerodactylidae.
Zasięg występowania.
Rodzaj obejmuje gatunki występujące w Brazylii, Gujanie i Wenezueli. 
Systematyka.
Etymologia.
"Coleodactylus": "koleon" „pochwa, osłona”; δακτυλος "daktulos" „palec”.
Podział systematyczny.
Do rodzaju należą następujące gatunki: 

</doc>
<doc id="4410282" url="https://pl.wikipedia.org/wiki?curid=4410282" title="Skleryt aksillarny">
Skleryt aksillarny



</doc>
<doc id="4410283" url="https://pl.wikipedia.org/wiki?curid=4410283" title="Alichan Makojew">
Alichan Makojew

Alichan Amurchanowicz Makojew (ros. Алихан Амурханович Макоев, ur. 17 lipca 1922 we wsi Czikoła w Osetii Północnej, zm. 27 marca 1981 w Osetii Północnej) – radziecki wojskowy, podpułkownik, Bohater Związku Radzieckiego (1946).
Życiorys.
Urodził się w osetyjskiej rodzinie chłopskiej. Skończył 8 klas, później pracował jako buchalter w kołchozie, od stycznia 1941 służył w Armii Czerwonej, w styczniu 1942 ukończył wojskową szkołę piechoty i został skierowany na front, od 1942 należał do WKP(b). Od 28 stycznia 1942 uczestniczył w wojnie z Niemcami jako dowódca plutonu karabinów maszynowych w stopniu młodszego porucznika, następnie porucznika, w maju 1942 został zastępcą dowódcy, a w sierpniu 1942 dowódcą kompanii, w grudniu 1942 awansował na starszego porucznika, w czerwcu 1943 został szefem sztabu batalionu, a w listopadzie 1943 dowódcą batalionu, w czerwcu 1944 otrzymał stopień kapitana, a w grudniu 1944 majora. Walczył na Froncie Południowym, Północno-Kaukaskim, Zakaukaskim, ponownie Północno-Kaukaskim i Południowym, później 3 Ukraińskim i 1 Białoruskim. W 1942 brał udział w obronie Donbasu i Kaukazu, w tym walkach o rodzinną Czikołę oraz Nalczyk, Piatigorsk, Jessentuki i Krasnodar, potem w wyzwalaniu Donbasu, w tym Makiejewki, w forsowaniu Dniepru i desancie na Chersoń, wyzwalaniu Mikołajowa, Odessy, Oczakowa, forsowaniu Południowego Bugu i Dniestru, w operacji jassko-kiszyniowskiej, uchwyceniu przyczółku magnuszewskiego na Wiśle, przełamaniu obrony przeciwnika na przyczółku magnuszewskim i wyzwalaniu Polski, w tym Włocławka i Gniezna, forsowaniu Odry w rejonie Kostrzyna i w szturmie Berlina jako dowódca batalionu 1042 pułku piechoty 295 Dywizji Piechoty 5 Armii Uderzeniowej 1 Frontu Białoruskiego. Był siedmiokrotnie ranny, w tym dwa razy ciężko. Szczególnie wyróżnił się podczas walk o przyczółek na Odrze na zachód od Kostrzyna 27 marca 1945, gdy dowodzony przez niego batalionu odparł 12 kontrataków wroga i zadał mu duże straty. Po wojnie otrzymał stopień podpułkownika, do 1956 służył w armii, później wrócił do rodzinnej wsi.

</doc>
<doc id="4410285" url="https://pl.wikipedia.org/wiki?curid=4410285" title="Tomasz Snarski">
Tomasz Snarski

Tomasz Snarski (ur. 28 września 1985 w Gdańsku) – polski adwokat, doktor nauk prawnych specjalizujący się w zakresie prawa karnego, filozofii prawa oraz praw człowieka, pracownik badawczo-dydaktyczny na Wydziale Prawa i Administracji Uniwersytetu Gdańskiego (adiunkt w Katedrze Prawa Karnego Materialnego i Kryminologii), filozof. Publicysta portalu Więź.pl, członek zespołu Laboratorium „Więzi”.
Życiorys.
Pochodzi z rodziny o wileńskich korzeniach. Wychowywał się w gdańskiej dzielnicy Letnica. Mieszka w Gdańsku, jednakże utrzymuje stałe związki z Wilnem. Pasjonat Wilna i Wileńszczyzny.
Wykształcenie i działalność naukowa.
Jest absolwentem I Liceum Ogólnokształcącego im. M. Kopernika w Gdańsku. W 2008 roku został najlepszym trójmiejskim studentem w konkursie Czerwonej Róży, a w nagrodę otrzymał samochód Škoda Fabia.
Absolwent Wydziału Prawa i Administracji Uniwersytetu Gdańskiego, studia ukończył z pierwszą lokatą wśród swojego rocznika. Pracę magisterską z zakresu filozofii prawa, a poświęconą zagadnieniom sprawiedliwości transformacyjnej na przykładzie historii , przygotował pod kierunkiem prof. dr hab. Jerzego Zajadło. Uchwałą Rady Wydziału Prawa i Administracji z dnia 27 lutego 2017 na podstawie rozprawy doktorskiej pt. Debata Hart – Fuller i jej znaczenie dla filozofii prawa uzyskał stopień naukowy doktora nauk prawnych. Rozprawa doktorska została uznana uchwałą Rady Wydziału Prawa i Administracji UG za wyróżniającą się. Promotorami w przewodzie doktorskim byli: prof. dr hab. Jerzy Zajadło oraz prof. Jarosław Warylewski. Recenzentami byli: prof. dr hab. Piotr Kardas oraz prof. dr hab. Kamil Zeidler. W 2020 ukończył magisterskie studia filozoficzne na Wydziale Nauk Społecznych Uniwersytetu Gdańskiego.
Uczeń Profesora Jarosława Warylewskiego. Od grudnia 2016 członek Gdańskiego Towarzystwa Naukowego, a od czerwca 2017 członek Stowarzyszenia Naukowców Polaków Litwy. Wiceprzewodniczący I Wydziału Nauk Społecznych i Humanistycznych Gdańskiego Towarzystwa Naukowego.
Autor ponad stu prac naukowych i publicystycznych. Obszary zainteresowań badawczych Tomasza Snarskiego to: prawo karne, prawa człowieka, teoria prawa i filozofia prawa (zwłaszcza zagadnienia sprawiedliwości transformacyjnej i relacji pomiędzy prawem a moralnością), prawne aspekty wielokulturowości (w tym zwłaszcza prawna ochrona mniejszości narodowych i mniejszości etnicznych). Jest zdecydowanym przeciwnikiem kary śmierci. W książce „Kościół katolicki wobec kary śmierci. Między prawem a filozofią i teologią” broni zajętego w 2018 roku abolicjonistycznego stanowiska Kościoła katolickiego wobec kary śmierci, a jednocześnie proponuje, by miłosierdzie traktować jako najwyższą formułę sprawiedliwości, wykraczającą poza wszelkie znane dotychczas koncepcje sprawiedliwości prawa karnego, optując za pojednaniem, przebaczeniem, mediacją, mniej skupiając się na samej idei karania. Miłosierdzie miałoby być ideałem chrześcijańskiej sprawiedliwości. Poglądy Tomasza Snarskiego przedstawione w tej książce opierają się przede wszystkim na personalizmie chrześcijańskim (katolickim).
Tomasz Snarski jest też autorem „gdańskiej koncepcji praw człowieka”, którą zaproponował w oparciu o treść proklamowanej w 2000 roku w Gdańsku Karty Powinności Człowieka.
Jako badacz relacji między prawem a wielokulturowością zaproponował także koncepcję „idealnego prawa wielokulturowego”, zawierającą m.in. katalog dezyderatów umożliwiających ocenę danego systemu prawnego z uwagi na stopień jego akceptacji dla zróżnicowania kulturowego społeczeństwa.
W 2019 laureat naukowej nagrody Gdańskiego Towarzystwa Naukowego i Prezydenta Miasta Gdańska.
Od 2020 członek międzynarodowej Rady Naukowej włoskiego czasopisma naukowego L’Ircocervo, poświęconego zagadnieniom metodologii nauk prawnych, teorii i filozofii prawa oraz doktryn prawnych.
Działalność zawodowa.
Adwokat od 2013, prowadzi w Gdańsku indywidualną kancelarię adwokacką.
W 2011 roku, jako aplikant adwokacki zajął trzecie miejsce w Ogólnopolskim Konkursie Krasomówczym dla Aplikantów Adwokackich im. Stanisława Mikke.
W 2014 zdobył tytuł Profesjonalisty Forbesa, wygrywając w rankingu Profesjonaliści Forbesa 2014, w kategorii zawodu adwokata.
W 2019 roku był ekspertem ogólnopolskiego projektu badawczo-wdrożeniowego „Równość Szans Płci. Opracowanie i wdrożenie spójnego systemu monitorowania równości szans płci oraz modelu współpracy międzysektorowej na rzecz równości szans płci”, współfinansowanego przez Unię Europejską.
Reprezentował w postępowaniu krajowym w sprawie katastrofy smoleńskiej Małgorzatę Rybicką oraz Ewę Solską, które sprzeciwiały się przymusowym ekshumacjom ich mężów: Arkadiusza Rybickiego oraz Leszka Solskiego. Współpracował z Helsińską Fundacją Praw Człowieka przy wniesieniu skargi do Europejskiego Trybunału Praw Człowieka w tej sprawie.
W 2020 roku reprezentował azerskiego opozycjonistę, dziennikarza i działacza na rzecz praw człowieka Dashghina Aghalarli, jako jego obrońca w postępowaniu ekstradycyjnym.
Od 2020 jest członkiem Komisji ds. Współpracy z Zagranicą i Praw Człowieka Okręgowej Rady Adwokackiej w Gdańsku, a nadto od 2021 jest członkiem Komisji Zagranicznej Naczelnej Rady Adwokackiej oraz członkiem delegacji polskiej Adwokatury do Rady Adwokatur i Stowarzyszeń Prawniczych Europy – CCBE (Council of Bars and Law Societes of Europe). Od grudnia 2021 roku jest także członkiem Komitetu ds. Szkoleń Rady Adwokatur i Stowarzyszeń Prawniczych Europy – CCBE (CCBE Training Committee).
Działalność społeczna.
W 2006 bezskutecznie kandydował do Rady Miasta Gdańska z list Platformy Obywatelskiej, otrzymując 529 głosów. W latach 2007–2011 był radnym dzielnicy Letnica
W marcu 2011 złożył do Parlamentu Europejskiego petycję dotyczącą praw językowych Polaków na Litwie, która przez wiele lat była rozpatrywana przez Parlament Europejski, w tym dwukrotnie stała się przedmiotem wysłuchania publicznego. Petycja przyczyniła się do nagłośnienia na forum europejskim problemów z zagwarantowaniem Polakom na Litwie praw językowych mniejszości (m.in. prawa do pisowni imion i nazwisk w języku ojczystym, dwujęzycznych oznaczeń topograficznych, oficjalnego obowiązywania języka mniejszości jako języka pomocniczego) oraz uświadomiła znaczenie tej sprawy jako ważnego przypadku z zakresu ochrony praw fundamentalnych w UE.
W latach 2016–2017 członek Gdańskiej Rady ds. Równego Traktowania przy Prezydencie Miasta Gdańsk. Wówczas zaproponował powołanie gdańskiej nagrody równości, która jest przyznawana od 2017 roku, a od 2019 roku nosi imię Pawła Adamowicza.
W latach 2016–2019 był członkiem Rady Muzeum Stutthof w Sztutowie. Od lipca 2020 roku członek Zespołu Laboratorium „Więzi” chrześcijańskiego personalistycznego think tanku o charakterze interdyscyplinarnym, zrzeszającego ponad 60 ekspertów (naukowców, publicystów, twórców, analityków czy publicystów). W październiku 2020 roku jeden z sygnatariuszy otwartego listu do biskupów polskich „Nie w naszym imieniu”, m.in. sprzeciwiającego się instrumentalizacji politycznej Kościoła w Polsce.
Jest członkiem Rady Fundacji Uniwersyteckich Poradni Prawnych oraz Patronem Studenckiej Uniwersyteckiej Poradni Prawnej Uniwersytetu Gdańskiego, świadczącej nieodpłatnie pomoc prawną osobom potrzebującym. Współpracuje także z Helsińską Fundacją Praw Człowieka. Pomysłodawca Gdańskiej Nagrody Równości
W 2017 założył Fundację Gdańskiej Jedynki, mającej wspierać I Liceum Ogólnokształcące im. Mikołaja Kopernika w Gdańsku. Fundacja ta wspiera edukację uczniów, poprzez organizację zajęć rozwijających pasje i talenty uczniów. Tomasz Snarski, jako przedstawiciel Fundacji Gdańskiej Jedynki, wchodzi w skład Kapituły Nagrody im. Arama Rybickiego, przyznawanej od 2019 roku dla wyróżniających się zaangażowaniem społecznym na rzecz dobra wspólnego uczniów.
Jest również wolontariuszem i współpracownikiem wileńskiego Hospicjum bł. ks. Michała Sopoćki w Wilnie.
Działalność artystyczna.
Autor czterech tomów poezji: "Przezpatrzenia" (wyd. 1 – Gdańsk 2012, wyd. 2 – Gdańsk 2014), "Werblista" (Wilno 2016), "Żmuty" (Wilno 2021), "Žiemos visada bus baltos" (Kaunas 2022), tłumaczenie na język litewski Birutė Jonuškaitė. W 2016 roku laureat nagrody im. Witolda Hulewicza. Członek Gdańskiego Klubu Poetów.
W 2015 został nagrodzony przez kwartalnik „Znad Wilii” w konkursie Polacy Wielu Kultur. Od 2016 jest stałym współpracownikiem kwartalnika Znad Wilii.
Kilkakrotnie uczestniczył w Międzynarodowym Festiwalu Poezji Maj nad Wilią, organizowanym przez Romualda Mieczkowskiego i kwartalnik Znad Wilii.
W jesiennej odsłonie „Maja nad Wilią” 2021 prezentował wykłady pt. „Miłosz – Prawnik – Poeta – Noblista”.
W 2017 został laureatem stypendium kulturalnego miasta Gdańska „Fundusz Mobilności”, w związku z którym uczestniczył, jako jeden z ośmiu gości z całego świata, w międzynarodowym festiwalu poezji Letras en la Mar w Puerto Vallarta w Meksyku. Wybrane wiersze Tomasza Snarskiego zostały przetłumaczone na język litewski (tłumacz. Artur Konickis, publikacja w czasopiśmie literackim , nr 2015/3; ), hiszpański (tłum. Ricardo Zarco Maldonado), japoński (tłum. Michiko Tsukada) oraz angielski (tłum. Agnieszka Sikorska).
W 2022 roku ukazał się tomik poezji Tomasza Snarskiego w języku litewskim pt. „Žiemos visada bus baltos”, w tłumaczeniu .
Od 2020 dyrektor artystyczny interdyscyplinarnego festiwalu Wilno w Gdańsku/ Vilnius Gdanske (z którym współpracuje od 2019 roku), organizowanego przez Gdańsk i Wilno jako miasta partnerskie. Od grudnia 2022 roku kurator artystyczny projektu literackiego „Bursztyny literatury”.
W 2022 roku zainicjował projekt pt. „Poezja, która przynosi pokój”, publikując esej stanowiący swoisty manifest poezji uwikłanej moralnie, ocalającej człowieczeństwo w najgorszych sytuacjach i stanowiącej potężne narzędzie wprowadzające pokój. Jednocześnie odbyło się kilka spotkań literackich wokół znaczenia poezji jako przeciwwagi dla wojny i przemocy, jak również zagadnienia moralnego uwikłania poezji. Pierwsze spotkanie odbyło się w Centralnej Miejskiej Bibliotece Publicznej w Wilnie, z okazji Światowego Dnia Poezji. Drugie miało miejsce w maju Gdańsku w Bibliotece pod Żółwiem. Trzecie spotkanie z cyklu miało miejsce podczas XXIX Międzynarodowego Festiwalu Poetyckiego „Maj nad Wilią”, zaś finalne spotkanie cyklu zorganizowano w ramach festiwalu „Wilno w Gdańsku”; wzięło w nim udział łącznie czternastu poetów z Polski i Litwy. Wydarzenia te zostały pomyślane również jako pokojowy symbol solidarności wobec walczącej Ukrainy.
Publicystyka.
W latach 2010–2012 redaktor naczelny Gazety Wydziału Prawa i Administracji Uniwersytetu Gdańskiego. Od 2018 roku publicysta portalu Więź.pl. Jest także stałym współpracownikiem polskich mediów na Litwie, w tym kwartalnika Znad Wilii oraz magazynu Kurier Wileński.
Wybrane publikacje.
Poezja.
Prawo, Filozofia
Prowadzi interdyscyplinarnego wideobloga „Morze prawa” podejmującego zagadnienia z zakresu prawa karnego, filozofii oraz praw człowieka.

</doc>
<doc id="4410286" url="https://pl.wikipedia.org/wiki?curid=4410286" title="John MacIsaac">
John MacIsaac

John V. MacIsaac (ur. 6 czerwca 1937) – brytyjski lekkoatleta, sprinter, mistrz Europy z 1958.
Specjalizował się w biegu na 400 metrów. Startując w reprezentacji Szkocji zajął 6. miejsce w biegu na 440 jardów na Igrzyskach Imperium Brytyjskiego i Wspólnoty Brytyjskiej w 1958 w Cardiff; szkocka sztafeta 4 × 440 jardów nie awansowała do finału.
Był członkiem brytyjskiej sztafety 4 × 400 metrów, która w składzie: Ted Sampson, MacIsaac, John Wrighton i John Salisbury zdobyła złoty medal na mistrzostwach Europy w 1958 w Sztokholmie.
Ukończył studia na Uniwersytecie w Glasgow w 1959.

</doc>
<doc id="4410287" url="https://pl.wikipedia.org/wiki?curid=4410287" title="Seweryn Berson">
Seweryn Berson

Seweryn Berson (ur. w 1858 w Nowym Sączu, zm. 4 marca 1917 we Lwowie) – polski kompozytor, krytyk muzyczny i prawnik.
Życiorys.
Ukończył studia na Wydziale Prawa Uniwersytetu Jagiellońskiego. Początkowo był adwokatem w Przemyślu, następnie sędzią we Lwowie i radcą Wyższego Sądu Krajowego. Za radą Ignacego Jana Paderewskiego kształcił się przez cztery lata kompozycji u Heinricha Urbana w Berlinie. Był prezesem Lwowskiego Towarzystwa Śpiewaczego „Echo”, dyrygentem zespołu Filharmonii Lwowskiej (przy Teatrze Wielkim we Lwowie), oraz drugim dyrygentem Polskiego Towarzystwa Śpiewaczego „Lutnia-Macierz”. Był także recenzentem muzycznym „Nowej Reformy” w Krakowie, następnie „Gazety Lwowskiej” i tamtejszej „Gazety Porannej”. Został prezesem powstałego w 1906 Klubu Cyklistów i Motorzystów we Lwowie.
Zmarł we Lwowie. Został pochowany na Cmentarzu Łyczakowskim we Lwowie.
Twórczość.
Komponował pieśni, utwory na chór męski, utwory fortepianowe i orkiestrowe. Napisał ilustracje muzyczne do kilku dramatów oraz operetki: "Żołnierz królowej Madagaskaru" i "Lekcja tańców" (do libretta M. Winiarskiego, której premiera odbyła się we Lwowie w roku 1902). Jego utwory wykonywano w teatrach w Krakowie i we Lwowie. Pisywał także libretta do operetek i oper, m.in. do „baśni fantastycznej w 3 aktach – "Szklanej góry"”"."
Linki zewnętrzne.
Utwory Seweryna Bersona w serwisie Polona

</doc>
<doc id="4410289" url="https://pl.wikipedia.org/wiki?curid=4410289" title="Szklany tron">
Szklany tron

Szklany tron (ang. "Throne of Glass") – seria powieści oraz nowelek fantasy, uznawanych za literaturę young adult napisane przez amerykańską autorkę, Sarah J. Maas. Serię rozpoczyna książka pod tym samym tytułem. Historia opowiada o Celaenie Sardothien, nastoletniej zabójczyni, która żyje w królestwie władanym przez tyrana. Ostatnia, siódma część serii ukazała się w 2018. Pierwszy tom miał swoją premierę w 2012. Polskie wydanie ukazało się w 2013 nakładem wydawnictwa Uroboros. Tłumaczył je Marcin Mortka. W 2016 w Polsce ukazała się kolorowanka na podstawie serii.
Seria pojawiła się na liście bestsellerów New York Timesa. Ma pojawić się jej telewizyjna adaptacja tworzona przez Marka Gordona, która swoją premierę będzie miała na Hulu.
Fabuła.
18-letnia Celaena Sardothien jest zabójczynią z królestwa Adarlan. Po roku spędzonym w więzieniu dostaje propozycje od księcia: ma konkurować z innymi złodziejami i zabójcami, aby móc służyć królowi. Jeśli jej się uda uzyska wolność. W ten sposób zaczyna tworzyć relacje z kapitanem straży, Chaolem oraz z księciem i następcą tronu, Dorianem. Z czasem dziewczyna zostaje wciągnięta w spisek oraz serię bitew, które pozwalają jej odkryć tajemnice królestwa oraz poznać samą siebie.

</doc>
<doc id="4410297" url="https://pl.wikipedia.org/wiki?curid=4410297" title="Żona i nie żona">
Żona i nie żona



</doc>
<doc id="4410301" url="https://pl.wikipedia.org/wiki?curid=4410301" title="Lepidoblepharis">
Lepidoblepharis

Lepidoblepharis – rodzaj jaszczurki z rodziny Sphaerodactylidae.
Zasięg występowania.
Rodzaj obejmuje gatunki występujące w Ameryce Środkowej i Południowej. 
Systematyka.
Etymologia.
"Lepidoblepharis": "lepis", λεπιδος "lepidos" „łuska, płytka”, od λεπω "lepō" „łuszczyć”; βλεφαρις "blepharis", βλεφαριδος "blepharidos" „rzęsa, powieka”
Podział systematyczny.
Do rodzaju należą następujące gatunki: 

</doc>
<doc id="4410302" url="https://pl.wikipedia.org/wiki?curid=4410302" title="Irena Malkiewicz-Domańska">
Irena Malkiewicz-Domańska



</doc>
<doc id="4410307" url="https://pl.wikipedia.org/wiki?curid=4410307" title="Pristurus">
Pristurus

Pristurus – rodzaj jaszczurki z rodziny Sphaerodactylidae.
Zasięg występowania.
Rodzaj obejmuje gatunki występujące na Bliskim Wschodzie i Półwyspie Somalijskim. 
Systematyka.
Etymologia.
"Pristurus": "pristos" „przepiłowany, piłowany”, od πριστηρ "pristēr", πριστηρος "pristēros" „piła”, od πριω "priō" „piłować”; ουρα "oura" „ogon”. 
Podział systematyczny.
Do rodzaju należą następujące gatunki: 

</doc>
<doc id="4410309" url="https://pl.wikipedia.org/wiki?curid=4410309" title="Tadeusz Len">
Tadeusz Len

Tadeusz Len (ur. 5 czerwca 1898 w Buczaczu, zm. 13 marca 1977 w Dunfermline) – kapitan rezerwy Wojska Polskiego, starosta w II Rzeczypospolitej.
Życiorys.
Urodził się 5 czerwca 1898 w Buczaczu. Uczestniczył w I wojnie światowej. U kresu wojny w listopadzie 1918 uczestniczył w obronie Lwowa podczas wojny polsko-ukraińskiej. Po odzyskaniu przez Polskę niepodległości został przyjęty do Wojska Polskiego. Brał udział w wojnie polsko-bolszewickiej. Został awansowany na stopień porucznika rezerwy piechoty ze starszeństwem z dniem 1 lutego 1921. W latach 20. i 30. był oficerem rezerwowym 4 Pułku Piechoty Legionów z Kielcach.
Ukończył studia prawa na Wydziale Prawa Uniwersytetu Jagiellońskiego. Pełnił stanowisko kierownika starostwa powiatu tarnobrzeskiego, a od lipca 1935 sprawował urząd rzeczywistego starosty tamże, do końca II Rzeczypospolitej w 1939. 24 marca 1938 otrzymał dyplom tytułu honorowego obywatelstwa gminy Baranów Sandomierski.
Brał udział w II wojnie światowej. Po jej zakończeniu przebywał na emigracji w Wielkiej Brytanii. Działał na polu społecznym i kombatanckim w Szkocji. Do końca życia pozostawał w stopniu kapitana rezerwy. Zmarł 13 marca 1977 w Dunfermline. Został pochowany na Cmentarzu South Ealing w Londynie.

</doc>
<doc id="4410311" url="https://pl.wikipedia.org/wiki?curid=4410311" title="Jacek Jania">
Jacek Jania

Jacek Adam Jania – polski geograf i geomorfolog, specjalista z zakresu teledetekcji, badacz lodowców i środowiska obszarów polarnych; nauczyciel akademicki na Uniwersytecie Śląskim, Dziekan Wydziału Nauk o Ziemi w latach 1993–1996 i w latach 2002–2008 oraz Prorektor ds. Nauki i Współpracy Krajowej i z Zagranicą w latach 1996–1999, od 2005 roku kieruje Katedrą Geomorfologii na Wydziale Nauk o Ziemi.
Prowadził badania glacjologii i geomorfologiczne na Spitsbergenie, Islandii i na Alasce, a także w Tatrach i na terenie północnej Polski; uczestnik ponad 30 wypraw na Spitsbergen.
Książki.
Jacek Jania wydał trzy książki: "Zrozumieć Lodowce" (1985), "Dynamiczne procesy glacjalne na południowym Spitsbergenie: (w świetle badań fotointerpretacyjnych i fotogrametrycznych)" (1988) i "Glacjologia: nauka o lodowcach" (1993).

</doc>
<doc id="4410314" url="https://pl.wikipedia.org/wiki?curid=4410314" title="Płytka aksillarna">
Płytka aksillarna

Płytka aksillarna () – charakterystyczny dla ważek skleryt w nasadowych częściach skrzydeł, odpowiadający za ich stawowe połączenie z tułowiem.
Płytka ta leży w tylnej części nasady skrzydła, w polu aksillarnym (), nawiązując lokalizacją do sklerytów aksillarnych jętek i nowoskrzydłych. Stanowi drugą, obok płytki humeralnej, z nasadowych płytek skrzydła ważek. Osiąga stosunkowo duże rozmiary w porównaniu ze sklerytami aksillarnymi innych owadów i prawdopodobnie powstała ze zlania się ze sobą tych struktur. Na zewnętrznym brzegu płytki aksillarnej znajdują się nasady czterech żyłek: subkostalnej (Sc), scalnonych radialnej i medialnej (R+M), kubitalnej (Cu) i analnej (A1). Płytka połączona jest stawowo z tylną połową bocznej krawędzi tergitu (śródplecza w skrzydłach I pary i zaplecza w skrzydłach II pary). Ponadto płytka spoczywa na tylnym ramieniu słupka pleuralnego ().
Płytka aksillarna stanowi punkt zaczepu dla mięśni aksillarnych. U ważek równoskrzydłych nawiązujące do składaczy skrzydeł u nowoskrzydłych mięśnie wychodzą z listewki pleralnej i zaczepiają się w tylnej części płytki. U ważek różnoskrzydłych na płytce zaczepiają się mięśnie: wychodzące z brzusznej części epimeronu "musculus anepisterno-axillaris" i "musculus epimero-axillaris secundus" oraz wychodzący z grzbietowej części epimeronu "musculus epimero-axillaris tertius".

</doc>
<doc id="4410315" url="https://pl.wikipedia.org/wiki?curid=4410315" title="Pseudogonatodes">
Pseudogonatodes

Pseudogonatodes – rodzaj jaszczurki z rodziny Sphaerodactylidae.
Zasięg występowania.
Rodzaj obejmuje gatunki występujące w Ameryce Południowej. 
Systematyka.
Etymologia.
"Pseudogonatodes": "pseudos" „fałszywy”; rodzaj "Gonatodes" .
Podział systematyczny.
Do rodzaju należą następujące gatunki: 

</doc>
<doc id="4410317" url="https://pl.wikipedia.org/wiki?curid=4410317" title="Michalaki">
Michalaki



</doc>
<doc id="4410318" url="https://pl.wikipedia.org/wiki?curid=4410318" title="Franciszek Maria Józef Jaroszewski">
Franciszek Maria Józef Jaroszewski

Franciszek Maria Józef Jaroszewski (ur. 27 sierpnia 1912 w Papowie Biskupim, zm. 18 kwietnia 1992 w Otwocku) – polski lekarz, pediatra, uczestnik kampanii wrześniowej 1939.
Życiorys.
W 1932 ukończył Państwowe Gimnazjum Klasyczne (dawnego typu) w Bydgoszczy. W okresie nauki szkolnej należał do Sodalicji Mariańskiej. W młodości był lekkoatletą i wioślarzem. Kilkukrotnie zdobywał medale w lokalnych zawodach sportowych w Bydgoszczy. W latach 1932–1937 studiował medycynę na Uniwersytecie Poznańskim. We wrześniu 1938 został powołany do jednorocznej służby wojskowej. Ukończył Szkołę Podchorążych Rezerwy w Centrum Wyszkolenia Sanitarnego w Warszawie w stopniu sierżanta podchorążego rezerwy. Po dodatkowym przeszkoleniu w Centrum Badań Lotniczo-Lekarskich w Warszawie dostał przydział do Centrum Wyszkolenia Lotniczego w Dęblinie. Pełnił tam służbę jako lekarz wojskowy. Po wybuchu II wojny światowej opuścił Dęblin w jednym z ostatnich rzutów ewakuacyjnych. 18 września 1939 pod Lwowem dostał się do niewoli sowieckiej, z której udało mu się wkrótce zbiec. Poszukiwany przez gestapo, opuścił Bydgoszcz i ukrywał się w Otwocku. Studia medyczne ukończył na Uniwersytecie Warszawskim, składając brakujące dwa egzaminy dyplomowe. Dyplom lekarza otrzymał 20 lutego 1940. Staż lekarski odbył w Szpitalu Powiatowym w Otwocku, w Szpitalu św. Ducha i Szpitalu Dzieciątka Jezus w Warszawie. 16 stycznia 1942 otrzymał zezwolenie na wykonywanie praktyki lekarskiej. Od 1 marca 1942 do 1 lipca 1944 pracował w Warszawskim Szpitalu dla Dzieci przy ul. Kopernika 43 jako asystent, doskonaląc umiejętności medyczne pod kierunkiem wybitnego pediatry, prof. Remigiusza Stankiewicza. Jednocześnie od września 1942 do 1 stycznia 1945 honorowo sprawował opiekę nad Zakładem Wychowawczo-Opiekuńczym SS. Felicjanek w Otwocku przy ul. Warszawskiej 5. Był zaufanym lekarzem działającego na terenie Otwocka i okolic oddziału Kedywu Rejonu IV Warszawskiego Okręgu AK „OS Fromczyn”, choć formalnie członkiem AK nie był. Od 1 kwietnia 1944 do 1 listopada 1945 pracował jako asystent w Tymczasowym Szpitalu Ewakuacyjnym w Otwocku. W związku z prowadzoną działalnością zawodową pod koniec grudnia 1944 został zatrzymany i był przetrzymywany przez UB około tygodnia.
Po wojnie zaangażował się w odbudowę ośrodków medycznych w Otwocku oraz leczenie dzieci chorych na gruźlicę. Od 7 października 1945 do 1 marca 1946 był pierwszym polskim dyrektorem Polsko-Szwedzkiego Sanatorium (przedwojenny „Olin”, od 1951 Dziecięce Sanatorium im. J. Marchlewskiego) podczas jego rozbudowy przez szwedzki Czerwony Krzyż. Później pracował w różnych otwockich placówkach służby zdrowia. Dwukrotnie powoływano go na okres kilku miesięcy do Powszechnej Organizacji „Służba Polsce” na stanowisko lekarza brygady: pierwszy raz w 1949 (51 Brygada SP w Michałkowicach, obecnie część Siemianowic Śląskich), drugi raz w 1950 (Brygada Młodzieżowej SP Nr 6 w Wilkowie Polskim). Po powrocie z Wilkowa sprawował funkcje: kierownika Poradni Dziecięcej przy Obwodowej Przychodni Specjalistycznej w Otwocku (od 1 października 1950), konsultanta Oddziału Noworodków w Szpitalu Powiatowym tamże (od 1 kwietnia 1952 do 31 grudnia 1962), p.o. ordynatora tego oddziału (do 1964) i jednocześnie inspektora pediatrii w Wydziale Zdrowia w Otwocku (od 1 września 1958 do 31 października 1961). W połowie lat sześćdziesiątych nawiązał współpracę z wybitnym pedagogiem Kazimierzem Lisieckim, sprawując opiekę zdrowotną nad uczestnikami organizowanych przez niego corocznie w Świdrze wakacyjnych obozów młodzieżowych.
Ważna część działalności zawodowej Franciszka Jaroszewskiego wiązała się z higieną szkolną. Od początku lat pięćdziesiątych do początku lat dziewięćdziesiątych ubiegłego stulecia pracował jako lekarz w otwockich szkołach podstawowych, średnich i domach małego dziecka oraz innych placówkach wychowawczych. W 1989 odznaczono go Orderem Uśmiechu, nadanym na wniosek dzieci i młodzieży pięciu szkół otwockich. Ponadto od lat czterdziestych prowadził prywatną praktykę lekarską w Otwocku, a od lat sześćdziesiątych w Świdrze.
Oprócz pracy zawodowej Franciszek Jaroszewski działał społecznie, m.in. w Związku Zawodowym Pracowników Służby Zdrowia lecznictwa otwartego w Otwocku (1951 – mąż zaufania, 1952 – przewodniczący, 1953 – członek Rady Zakładowej). Poza tym był lekarzem Otwockiego Klubu Sportowego (OKS), prowadził badania okresowe jego piłkarzy, był też członkiem tego klubu i zawodnikiem sekcji motorowej. W latach sześćdziesiątych przewodniczył Społecznemu Komitetowi Budowy Gazociągu w Świdrze, a od 1980 należał do NSZZ „Solidarność”. Wykładał też higienę ogólną na kursach przysposobienia zawodowego.
W styczniu 1992 – po ponad pięćdziesięciu latach pracy zawodowej – przeszedł na emeryturę. Zmarł 18 kwietnia 1992 wskutek choroby nowotworowej i został pochowany na cmentarzu w Otwocku.
Życie prywatne.
Syn Walentego i Marii, żona Stanisława z Migdalskich, dzieci: Maria, Marek i Jacek.

</doc>
<doc id="4410321" url="https://pl.wikipedia.org/wiki?curid=4410321" title="Jerzy Broszkiewicz (pisarz)">
Jerzy Broszkiewicz (pisarz)



</doc>
<doc id="4410324" url="https://pl.wikipedia.org/wiki?curid=4410324" title="Quedenfeldtia">
Quedenfeldtia

Quedenfeldtia – rodzaj jaszczurki z rodziny Sphaerodactylidae.
Zasięg występowania.
Rodzaj obejmuje gatunki występujące w Maroku i Saharze Zachodniej. 
Systematyka.
Etymologia.
"Quedenfeldtia": Max Quedenfeldt (1851–1891), niemiecki kolekcjoner i podróżnik.
Podział systematyczny.
Do rodzaju należą następujące gatunki: 

</doc>
<doc id="4410325" url="https://pl.wikipedia.org/wiki?curid=4410325" title="Siemion Tutuczenko">
Siemion Tutuczenko

Siemion Pawłowicz Tutuczenko, "Semen Pawłowycz Tutuczenko" (ros. Семён Павлович Тутученко, ukr. Семен Павлович Тутученко, ur. 2 lutego 1913 we wsi Reszety w rejonie koczkowskim w obwodzie nowosybirskim, zm. 4 stycznia 1994 w Kijowie) – radziecki architekt i dowódca partyzancki, Bohater Związku Radzieckiego (1944).
Życiorys.
Urodził się w biednej ukraińskiej rodzinie chłopskiej. Od 1929 pracował w fabryce w Dżyzaku, od 1931 mieszkał w Moskwie, gdzie 1934-1940 studiował w Instytucie Architektury, do stycznia 1941 pracował jako architekt w Moskwie, następnie został powołany do armii. Po ataku Niemiec na ZSRR brał udział w walkach, m.in. pod Smoleńskiem i w obwodzie sumskim, gdzie we wrześniu 1941 został ciężko ranny, po czym pozostał na okupowanych terenach, ukrywany przez miejscowych mieszkańców. Po odzyskaniu sił nawiązał kontakt z partyzantami i w styczniu 1942 wstąpił do oddziału partyzanckiego, był członkiem putywlskiego zgrupowania partyzanckiego dowodzonego przez Sidora Kowpaka i pracownikiem jego sztabu, brał udział w rajdzie na prawobrzeżną Ukrainę i w rajdzie do obwodu kamieniec-podolskiego i żytomierskiego, a 1943-1944 również w rajdach na tereny do Wisły i Sanu. Został szefem sztabu samodzielnego kawaleryjskiego dywizjonu partyzanckiego dywizji partyzanckiej, w czerwcu 1944 podczas jednej z walk został ranny i odesłany na leczenie. Po wojnie pracował jako architekt, był sekretarzem Związku Architektów ZSRR i kierownikiem sektora teorii architektury Kijowskiego Naukowo-Badawczego Instytutu Teorii, Historii i Praktycznych Problemów Architektury. Został kandydatem nauk, napisał ponad 80 prac naukowych, zaprojektował m.in. 17 monumentalnych pomników sławy partyzanckiej, w tym pomnik "Bohaterów Sumszczyzny" w Sumach, pomnik "partyzantów-kołpakowców" w Jaremczach i pomnik Kowpaka w Putywlu, a także dom władz w Kiszyniowie. W lesie pod Putywlem ustawiono jego popiersie.

</doc>
<doc id="4410327" url="https://pl.wikipedia.org/wiki?curid=4410327" title="Michael Hoge">
Michael Hoge

Michael Hoge – niemiecki grafik 2D, twórca grafiki do gier komputerowych z serii Gothic oraz serii Risen.
Życiorys.
W 1997 roku założył wraz z kilkoma byłymi pracownikami Greenwood Entertainment firmę Piranha Bytes. Obecnie sprawuje funkcję: Lead Game Designer / Creative Director w Piranha Bytes.

</doc>
<doc id="4410329" url="https://pl.wikipedia.org/wiki?curid=4410329" title="Marco Benefial">
Marco Benefial

Marco Benefial (ur. 25 kwietnia 1684 w Rzymie, zm. 9 kwietnia 1764 tamże) – włoski malarz aktywny głównie w Rzymie, prekursor stylu neoklasycznego.
Szkolił się w Rzymie pod kierunkiem włoskiego malarza Bonaventury Lamberti, którego klasyczno-barokowy styl istotnie wpłynął na twórczość Benafiela. Od 1702 zaczął realizować kościelne zamówienia w Rzymie i w regionie Marche ("Męczeństwo św. Saturnina" dla Bazyliki świętych Jana i Pawła oraz "Jonasz" dla Bazyliki św. Jana na Lateranie). W latach 20. XVIII w. namalował serię obrazów dla Katedry w Monreale i Katedry w Viterbo oraz freski w kaplicy Bazyliki Matki Bożej Ołtarza Niebiańskiego.
Kiedy jeden z jego obrazów został odrzucony na wystawie w Panteonie w 1703, Benefial wystawił go w oknie aptekarza. W 1720 zaprotestował przeciwko dekretowi papieża Klemensa XI, na mocy którego tylko członkowie Akademii Świętego Łukasza mogli nauczać rysunku – decyzja została odwołana. W wieku 57 lat został wybrany członkiem Akademii, gdzie krytykował przeciętność i ignorancję innych członków, przez co został wyrzucony w 1755.
Benefial odrzucał dominujący w Rzymie styl późnobarokowy i rokoko. W swoich dziełach sięgał do malarstwa Annibale Carracci i Rafaela. Jego twórczość ostatecznie rozwinęła się w kierunku surowego realizmu. Obok fresków i dzieł ołtarzowych malował liczne portrety. Jego obrazy często były błędnie identyfikowane. Jego uczniami byli Marcello Bacciarelli, Anton Raphael Mengs i Pompeo Batoni.

</doc>
<doc id="4410331" url="https://pl.wikipedia.org/wiki?curid=4410331" title="Wiesław Raboszuk">
Wiesław Raboszuk

Wiesław Mariusz Raboszuk (ur. 21 maja 1966 w Łosicach) – polski samorządowiec i urzędnik, od 2011 członek zarządu województwa mazowieckiego, w tym w 2014 i od 2015 w randze wicemarszałka.
Życiorys.
Syn Józefa i Anny. Absolwent Szkoły Głównej Gospodarstwa Wiejskiego w Warszawie, a także studiów podyplomowych z zarządzania w administracji publicznej na Uniwersytecie Mikołaja Kopernika w Toruniu i z zamówień publicznych na Akademii Obrony Narodowej.
Pracował administracji państwowej i lokalnej, początkowo w Urzędzie Miejskim w Łomiankach, Urzędzie Gminy Lesznowola oraz w Urzędzie Miasta Stołecznego Warszawy. Później obejmował w niej stanowiska kierownicze, m.in. jako wicedyrektor Departamentu Polityki Rolnej w Ministerstwie Rolnictwa i Rozwoju Wsi (2000–2001), kierownik Działu Zamówień Publicznych Samodzielnego Wojewódzkiego Zespołu Publicznych Zakładów Psychiatrycznej Opieki Zdrowotnej w Warszawie (2007–2008) i dyrektor Mazowieckiej Jednostki Wdrażania Programów Unijnych w Warszawie (2008–2011). W 2005 został członkiem Polskiego Związku Rzeczoznawców Zamówień Publicznych, zasiadł również w radzie nadzorczej Mazowieckiego Szpitala Wojewódzkiego.
W 2002 bezskutecznie kandydował do sejmiku mazowieckiego z listy Platformy Obywatelskiej. W 2006 i 2010 był wybierany do Rady Dzielnicy Targówek; pełnił w niej funkcję przewodniczącego Komisji Rozwoju i Ochrony Środowiska. W październiku 2011 został członkiem zarządu województwa mazowieckiego (w związku z tym zrezygnował z mandatu radnego). W maju 2014 awansował do rangi wicemarszałka, pełnił funkcję do końca V kadencji. W wyborach w 2014 wybrany do sejmiku mazowieckiego z listy PO; ponownie zasiadł w zarządzie województwa. W listopadzie 2015 powrócił na stanowisko wicemarszałka, odpowiedzialnego za kulturę i fundusze unijne. Utrzymał je po wyborach w 2018, w których ponownie zdobył mandat radnego sejmiku. W 2019 bez powodzenia kandydował do Sejmu.

</doc>
<doc id="4410335" url="https://pl.wikipedia.org/wiki?curid=4410335" title="Jakub Urbańczyk">
Jakub Urbańczyk

Jakub Urbańczyk (ur. 17 kwietnia 1981 w Bytomiu) – polski tubista i pedagog.
Absolwent Akademii Muzycznej im. Karola Szymanowskiego w Katowicach (klasa tuby prof. Jana Górnego). Doktor habilitowany w dziedzinie sztuk muzycznych. Prowadzi klasę tuby na Akademii Muzycznej w Łodzi oraz wykłada na Akademii Muzycznej w Krakowie.
Tubista solo w Narodowej Orkiestrze Symfonicznej Polskiego Radia w Katowicach (od 2002). Członek zespołu kameralnego Cracow Brass Quintet. Współpracownik orkiestr takich jak: Sinfonietta Cracovia, Sinfonia Varsovia, Orkiestra Aukso, Orkiestra Muzyki Nowej. Występował solo z Capellą Cracoviensis, Orkiestrą Filharmonii Sląskiej i Polską Orkiestrą Młodzieżową.

</doc>
<doc id="4410337" url="https://pl.wikipedia.org/wiki?curid=4410337" title="Čepel (Wysoki Jesionik)">
Čepel (Wysoki Jesionik)

Čepel (również "Úzký hřbet", historyczna nazwa ) – szczyt (góra) o wysokości 998 m n.p.m. (podawana jest też wysokość 997,2 m n.p.m., 1023,8 m n.p.m. lub 1024 m n.p.m.), w paśmie górskim Wysokiego Jesionika (), w północno-wschodnich Czechach, w Sudetach Wschodnich, na Morawach, w obrębie gminy Loučná nad Desnou, blisko osady Kociánov, oddalony o około 7,8 km na południowy zachód od szczytu góry Pradziad (). Rozległość góry (powierzchnia stoków) szacowana jest na około 1,3 km², a średnie nachylenie wszystkich stoków wynosi około 18°.
Charakterystyka.
Lokalizacja.
Góra Čepel położona jest w zachodnim rejonie całego pasma Wysokiego Jesionika, leżąca w części Wysokiego Jesionika, w zachodnim obszarze (mikroregionu) o nazwie Masyw Pradziada (), widoczna jako niewielki „guz” położony przy stoku góry Mravenečník. Jest górą trudno rozpoznawalną, bowiem na niektórych mapach nie oznaczono jej szczytu czy też nie podano jej nazwy. Jest widoczna z przebiegającej w niewielkiej odległości od niej drogi krajowej nr Jesionik () – Šumperk (z miejscowości Loučná nad Desnou) w postaci charakterystycznej kopuły szczytowej, od południowego zachodu niejako „doczepionej” do masywu góry Mravenečník, jednak może być mylona ze zlokalizowanym o około 620 m na południowy wschód od niej szczytem Kozí hřbet, również „doczepionym” do masywu góry Mravenečník. Ponadto jest dobrze widoczna z drogi Rejhotice – Nové Losiny w osadzie Rejhotice. Natomiast niewidoczna (z uwagi na wypukłość kopuły szczytowej), ze szczytu góry Mravenečník. Jest szczytem niewidocznym m.in. z drogi okalającej połać szczytową góry Pradziad, bo jest przysłonięty górą Dlouhé stráně, a z innego charakterystycznego punktu widokowego – z drogi okalającej szczyt góry Dlouhé stráně również niewidoczny, bo przysłonięty górą Mravenečník. Z jej położenia i usytuowania wynika, że góra widoczna jest jedynie w wachlarzu kierunków południowy zachód – zachód – północny zachód, ale i wtedy najlepiej posiłkować się dostępnymi mapami ułatwiającymi jej lokalizację.
Górę ograniczają: od północnego wschodu mało wybitna przełęcz o wysokości 980 m n.p.m. w kierunku szczytu Mravenečník, od północy, południa, południowego zachodu i zachodu doliny dwóch nienazwanych potoków, będących dopływami potoku o nazwie Tříramenný potok oraz od północnego zachodu mało wybitna przełęcz o wysokości 606 m n.p.m. w kierunku szczytu Seč. W otoczeniu góry znajdują się następujące szczyty: od północnego wschodu Kamenec (1), Mravenečník i Dlouhé stráně, od wschodu Vřesník, od południowego wschodu Homole–SV, Homole, Kozí hřbet i Nad myslivnou, od południowego zachodu Rudná hora, Kluč–JV, Kluč i Smrčná, od zachodu Lískovec i Lískovec–S i Lískovec–SV (cztery ostatnie szczyty leżą w paśmie Hanušovická vrchovina) oraz od północnego zachodu Kocián, Seč i Jedlový vrch.
Stoki.
W obrębie góry można wyróżnić pięć następujących zasadniczych stoków: 
Występują tu wszystkie typy zalesienia: bór świerkowy, las mieszany oraz las liściasty, przy czym dominuje zalesienie gęstym lasem mieszanym. Na wszystkich stokach poza lasem mieszanym występują niewielkie obszary boru świerkowego oraz również połacie lasu liściastego. Wszystkie stoki charakteryzują się znaczną zmiennością wysokości zalesienia, z występującymi na stokach południowo-zachodnim i zachodnim kilkusetmetrowymi przecinkami oraz niewielkimi polanami. Przez stoki północno-zachodni i zachodni przechodzi postawiony płot odgradzający działkę leśną o nazwie "Obora Loučná" o całkowitym areale około 1000 ha, z uwagi na żerowisko i obwód łowiecki jelenia szlachetnego. Jest to największa w powiecie ołomunieckim działka pod patronatem organizacji o nazwie "Lesý ČR" skupiska tego gatunku. Na stoku południowo-wschodnim występują liczne grupy skalne, natomiast w obrębie góry brak jest większych, pojedynczych skalisk.
Stoki mają stosunkowo jednolite i zróżnicowane nachylenia. Średnie nachylenie stoków waha się bowiem od 14° (stok północno-zachodni) do 26° (stok południowo-wschodni). Średnie nachylenie wszystkich stoków góry (średnia ważona nachyleń stoków) wynosi około 18°. Maksymalne średnie nachylenie stoku południowo-wschodniego, przy grupie skalnej, na wysokościach około 960 m n.p.m., na odcinku 50 m nie przekracza 40°. Stoki pokryte są siecią dróg (m.in. "Uhlířská cesta") oraz nielicznymi na ogół nieoznakowanymi ścieżkami. Przemierzając je zaleca się korzystanie ze szczegółowych map, z uwagi na zawiłości ich przebiegu, zalesienie oraz zorientowanie w terenie. 
Szczyt.
Čepel jest górą o pojedynczym szczycie. Na szczyt nie prowadzi żaden znakowany szlak turystyczny. Szczyt znajduje się wśród zalesienia lasem mieszanym oraz zarośnięty wokół trawą wysokogórską. Z uwagi na zalesienie nie jest on punktem widokowym. Nie ma na nim również punktu geodezyjnego. Ponadto na połaci szczytowej znajduje się niewielka polana, z której widoczny jest stok góry Mravenečník. Państwowy urząd geodezyjny o nazwie () w Pradze podaje jako najwyższy punkt – szczyt – o wysokości 998,4 m n.p.m. i współrzędnych geograficznych ().
Dojście do szczytu następuje z przełęczy z górą Mravenečník, gdzie przechodzi biały szlak rowerowy . Ze szlaku tego i skrzyżowania biegnie nieoznakowana droga wokół kopuły szczytowej. Z drogi tej po przebyciu odcinka o długości około 400 m należy skręcić w lewo na widoczną ścieżkę biegnącą podejściem na polanę połaci szczytowej, a następnie z niej należy dojść dalej orientacyjnie do szczytu.
Geologia.
Pod względem geologicznym masyw góry Čepel należy do jednostki określanej jako kopuła Desny i zbudowany jest ze skał metamorficznych, głównie gnejsów (biotytów, muskowitów, chlorytów), fyllonitów, migmatytów i amfibolitów, skał magmowych, głównie granitów. Kształt góry oraz występowanie granitów sugeruje jej wulkaniczne pochodzenie.
Wody.
Grzbiet główny (grzebień) góry Pradziad, biegnący od przełęczy Skřítek do przełęczy Červenohorské sedlo oraz dalej do przełęczy Ramzovskiej () jest częścią granicy Wielkiego Europejskiego Działu Wodnego, dzielącej zlewiska Morza Bałtyckiego i Morza Czarnego. 
Szczyt wraz ze stokami położony jest na północny zachód od tej granicy, należy więc do zlewni Morza Czarnego, do którego płyną wody m.in. z dorzecza Dunaju, będącego przedłużeniem płynących z tej części Wysokiego Jesionika górskich potoków (m.in. płynącego w pobliżu potoku o nazwie Tříramenný potok). Ze stoków nie płyną żadne potoki, będące dopływami wspomnianego wcześniej potoku Tříramenný potok. Z uwagi na stosunkowo łagodne nachylenia stoków, w obrębie góry nie występują m.in. wodospady czy kaskady.
Ochrona przyrody.
Cała góra znajduje się w obrębie wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt. Na stokach nie utworzono żadnych rezerwatów przyrody lub innych obiektów nazwanych pomnikami przyrody. Ponadto na stokach nie wytyczono żadnych ścieżek dydaktycznych. 
Turystyka.
W obrębie szczytu i stoków nie ma żadnego schroniska turystycznego lub hotelu górskiego. Do najbliższej miejscowości Loučná nad Desnou z bazą hoteli i pensjonatów jest od szczytu około 2,5 km w kierunku zachodnim. Ponadto do osady Sedmidvory jest od szczytu około 2 km w kierunku południowym. Nieco dalej, bo około 4 km od szczytu w kierunku południowym jest do miejscowości Vernířovice z bazą pensjonatów. Warto dodać, że na obszarze góry nie ma żadnych tzw. chat łowieckich.
Kluczowym punktem turystycznym jest oddalone o około 1,1 km na północny zachód od szczytu skrzyżowanie turystyczne o nazwie () z podaną na tablicy informacyjnej wysokością 681 m, przez które przechodzą dwa szlaki rowerowe oraz trasa narciarstwa biegowego.
Szlaki turystyczne i rowerowe oraz trasy narciarskie.
Góra Čepel jest miejscem na którym Klub Czeskich Turystów () nie zdecydował się na wytyczenie jakiegokolwiek szlaku turystycznego.
Przez stoki natomiast poprowadzono cztery szlaki rowerowe na trasach:
W okresach ośnieżenia wzdłuż szlaków rowerowych (oprócz zielonego ), można skorzystać z wyznaczonych tras narciarstwa biegowego. W obrębie góry Čepel nie poprowadzono żadnej trasy narciarstwa zjazdowego.

</doc>
<doc id="4410346" url="https://pl.wikipedia.org/wiki?curid=4410346" title="MD-12">
MD-12



</doc>
<doc id="4410355" url="https://pl.wikipedia.org/wiki?curid=4410355" title="Władysław Marynowicz">
Władysław Marynowicz

Władysław Marian Marynowicz (ur. 12 sierpnia 1920 w Busku, zm. 30 marca 1977 w Londynie) – polski oficer, fotografik, wykładowca.
Życiorys.
Urodził się 12 sierpnia 1920 w Busku. Podczas II wojny światowej był więziony w sowieckich łagrach. Po uwolnieniu opuścił ZSRR wraz z armią gen. Andersa i był oficerem w szeregach 2 Korpusu Polskiego, służąc w czasie kampanii włoskiej, w tym w bitwie o Monte Cassino. Po wojnie przebywał na emigracji w Wielkiej Brytanii. 17 lipca 1956 został naturalizowany w Wielkiej Brytanii.
Od młodości interesował się fotografią. Na emigracji został cenionym fotografikiem o sporym dorobku. Wykładał fotografikę w dziale portretów i mody uczelni Ealing Technical College w Londynie. We współpracy ze swoim studentem Eugeniuszem Kokosińskim, odkrył proces posteryzacji, pozwalający na wykonywanie kolorowych zdjęć z czarno-białych negatywów. Był inicjatorem powstania Klubu Fotograficznego Polskiej YMCA w Londynie w 1950, później przekształconego w Stowarzyszenie Fotografików Polskich, którego był działaczem i przez wiele lat prezesem. Należał do Royal Photographic Society, Institute of Incorporated Photographera, Europejskiej Federacji Fotografów (EFIAP). Był członkiem honorowym salonu „Bordeaux”. Do końca życia zdobył ponad 100 nagród za swoje prace fotograficzne. Zmarł nagle 30 marca 1977 w Londynie.
Razem z poślubioną w 1952 żoną, Leokadią, z d. Szczerbowicz (1926-1990) jest pochowany na Cmentarzu Gunnersbury.

</doc>
<doc id="4410365" url="https://pl.wikipedia.org/wiki?curid=4410365" title="Boris Tichonow">
Boris Tichonow

Boris Nikołajewicz Tichonow (ros. Борис Николаевич Тихонов, ur. 17 maja 1922 w Łabinsku, zm. 17 października 1972 w Krasnodarze) – radziecki lotnik wojskowy, kapitan, Bohater Związku Radzieckiego (1946).
Życiorys.
Urodził się w rodzinie robotniczej. Uczył się w technikum lotniczym w Taganrogu, w 1940 został powołany do Armii Czerwonej, w 1943 ukończył wojskową lotniczą szkołę pilotów w Czkałowie i został skierowany na front wojny z Niemcami. Uczestniczył w operacji orłowsko-kurskiej, był pilotem, później dowódcą klucza 175 gwardyjskiego pułku lotnictwa szturmowego 11 Gwardyjskiej Dywizji Lotnictwa Szturmowego 16 Armii Powietrznej, walczył m.in. na 1 Froncie Białoruskim, do końca wojny wykonał 132 loty bojowe, atakując siłę żywą i technikę wroga, brał też udział w 8 walkach powietrznych, w których strącił Junkersa 87. 28 sierpnia 1944 zaatakował niemiecki oddział we wsi Majdan Suski k. Ostrowi Mazowieckiej, niszcząc dwa motocykle z motocyklami i zabijając kilku innych żołnierzy i oficerów wroga. Wojnę zakończył w stopniu starszego porucznika, po wojnie nadal służył w lotnictwie, w 1951 ukończył wojskową szkołę nawigatorów w Krasnodarze, w 1956 został zwolniony do rezerwy w stopniu kapitana.
Odznaczenia.
I medale.

</doc>
<doc id="4410366" url="https://pl.wikipedia.org/wiki?curid=4410366" title="Grzegorz (Khoury)">
Grzegorz (Khoury)

Grzegorz, imię świeckie Edwar Riad Khouri Abdullah (ur. 1975 w Latakii – duchowny prawosławnego Patriarchatu Antiocheńskiego, od 2014 biskup Emiratów.
Życiorys.
Studiował teologię w Atenach. Chirotonię biskupią otrzymał 16 listopada 2014 jako biskup Zjednoczonych Emiratów Arabskich.

</doc>
<doc id="4410370" url="https://pl.wikipedia.org/wiki?curid=4410370" title="Kajs (Sadik)">
Kajs (Sadik)

Kajs, nazwisko świeckie Sadik (ur. 1954 w Ammanie) – duchowny prawosławnego Patriarchatu Antiocheńskiego, od 2014 biskup pomocniczy metropolii Damaszku.
Życiorys.
Studiował teologię i prawo na Uniwersytecie Bukareszteńskim. Święcenia diakonatu otrzymał w 1986, a prezbiteratu – w 1988 r. W 1990 r. podniesiony do godności archimandryty.
Chirotonię biskupią otrzymał 23 listopada 2014 jako biskup tytularny Erzurum.

</doc>
<doc id="4410372" url="https://pl.wikipedia.org/wiki?curid=4410372" title="Bitwa pod Salis">
Bitwa pod Salis



</doc>
<doc id="4410377" url="https://pl.wikipedia.org/wiki?curid=4410377" title="Artur Liebhardt">
Artur Liebhardt

Artur Liebhardt (ur. 10 listopada 1905 w Delatynie, zm. 1 kwietnia 1977 w Londynie) – polski inżynier leśnictwa, rotmistrz rezerwy Polskich Sił Zbrojnych, działacz emigracyjny.
Życiorys.
Urodził się 10 listopada 1905 w Delatynie. Kształcił się w gimnazjum w Kołomyi, a egzamin dojrzałości zdał w gimnazjum w Toruniu. Ukończył studia na Wydziale Rolniczo-Leśnym Politechnice Lwowskiej, uzyskując tytuł inżyniera leśnictwa. Przed 1939 pracował w Dyrekcji Lasów Państwowych we Lwowie, gdzie był sekretarzem dyrektora oraz referentem. 
Po wybuchu II wojny światowej i agresji ZSRR na Polskę z 17 września 1939 został aresztowany przez sowietów przy próbie przekroczenia granicy z Rumunii, po czym jesienią tego roku przez kilka tygodni był osadzony w więzieniu w Kutach (wraz z nim przetrzymywany był wówczas Adam Treszka). Później został wywieziony w głąb ZSRR i był więziony w sowieckich łagrach. Po uwolnieniu opuścił ZSRR wraz z armią gen. Andersa i był oficerem w szeregach 2 Korpusu Polskiego, służąc w brygadzie pancernej w czasie kampanii włoskiej, w tym w bitwie o Monte Cassino, gdzie został ranny.
Po zakończeniu wojny przebywał na emigracji w Wielkiej Brytanii. Zarabiał na życie pracując w firmach handlowych, a następnie prowadząc własny sklep spożywczy. Pozostawał w stopniu rotmistrza rezerwy. Udzielał się w życiu społecznym i kombatanckim polskiej emigracji. Działał w kołach kawalerii, w tym w Kole Oddziałowym 1 Pułku Ułanów Krechowieckich. Był prezesem sądu koleżeńskiego Związki Inwalidów Wojennych PSZ, członkiem zarządów Stowarzyszenia Sowieckich Sowieckich Więźniów Politycznych oraz Koła Lwowian w Londynie.
Zmarł 1 kwietnia 1977 w Londynie. Został pochowany na tamtejszym Cmentarzu Gunnersbury.

</doc>
<doc id="4410381" url="https://pl.wikipedia.org/wiki?curid=4410381" title="Alejandro Grimaldo">
Alejandro Grimaldo



</doc>
<doc id="4410384" url="https://pl.wikipedia.org/wiki?curid=4410384" title="Rafał Rajkowski">
Rafał Rajkowski

Rafał Piotr Rajkowski (ur. 5 sierpnia 1973 w Przytyku) – polski samorządowiec, nauczyciel i urzędnik, w latach 2014–2015 wiceprezydent Radomia, od 2015 członek zarządu województwa mazowieckiego, od 2018 w randze wicemarszałka.
Życiorys.
Syn Jana i Aliny. Absolwent Technikum Budowlanego w Radomiu i studiów nauczycielskich na Akademii Wychowania Fizycznego Józefa Piłsudskiego w Warszawie. Kształcił się na menedżerskich studiach podyplomowych w Szkole Głównej Handlowej oraz na studiach typu MBA w Wyższej Szkole Biznesu im. Biskupa Jana Chrapka w Radomiu. Ukończył kurs dla kandydatów do rad nadzorczych spółek Skarbu Państwa.
Pracował jako nauczyciel wychowania fizycznego w Publicznym Gimnazjum nr 10 w Radomiu i w Publicznym Gimnazjum w Zakrzewie. W 2007 został wicedyrektorem Mazowieckiej Regionalnej Organizacji Turystycznej (MROT). W latach 2010–2014 pozostawał kierownikiem Delegatury Urzędu Wojewódzkiego w Radomiu i radcą wojewody mazowieckiego. W 2011 zasiadł w zarządzie MROT, odpowiadając za promocję województwa. Współzałożyciel i członek zarządu Lokalnej Organizacji Turystycznej Południowego Mazowsza.
Jest członkiem Platformy Obywatelskiej, w 2017 objął funkcję jej przewodniczącego w Radomiu. Od grudnia 2014 do listopada 2015 sprawował funkcję wiceprezydenta Radomia, odpowiedzialnego za biznes. W 2014 bez powodzenia kandydował do sejmiku mazowieckiego (mandat objął w 2015 w miejsce wybranego do Sejmu Leszka Ruszczyka). 23 listopada 2015 został wybrany w skład zarządu województwa, odpowiadając za infrastrukturę drogową, kolejową, lotniczą oraz nieruchomości. Ponownie zasiadł w sejmiku po wyborach z 2018. 19 listopada 2018 objął funkcję wicemarszałka.

</doc>
<doc id="4410387" url="https://pl.wikipedia.org/wiki?curid=4410387" title="Kalendżin">
Kalendżin

Kalendżin – grupa ludów nilotyckich, zamieszkująca tradycyjnie Kenię. Ich populację szacuje się na blisko 6 milionów. Posługują się językami kalendżin. Uważa się, że 2000 lat temu wyemigrowali z obszaru Sudanu Południowego do Centralnej Kenii. Podstawowymi zajęciami jest hodowla bydła, owiec i kóz, a także handel. Niektórzy uprawiają proso, kukurydzę, banany, mango i papaję. 
Większość Kalendżin została nawrócona na chrześcijaństwo. Tradycyjna religia Kalendżin opiera się na wierze w Najwyższego Boga ("Asis" lub "Cheptalel"), przedstawianego w postaci słońca, chociaż samo słońce nie jest uznawane za Boga. Drugim bogiem jest "Elat" kontrolujący grzmoty i błyskawice. Kalendżin wierzyli, że duchy umarłych ("oyik") interweniują w sprawy ludzi i mogą być ułaskawione ofiarami ("koros") z mięsa lub piwa. 
Dzielą się na kilka grup etnicznych:
Większość kenijskich biegaczy długodystansowych należy do plemienia Kalendżin. Z Kalendżin pochodzą także były prezydent Kenii – Daniel Moi, oraz pięciokrotny mistrz świata w biegach przełajowych – Paul Tergat.

</doc>
<doc id="4410399" url="https://pl.wikipedia.org/wiki?curid=4410399" title="Marcin Prugar">
Marcin Prugar

Marcin Tadeusz Prugar (ur. 28 października 1896 we Lwowie, zm. 13 maja 1977 w Penrhos) – kapitan rezerwy Wojska Polskiego, przedsiębiorca.
Życiorys.
Urodził się 28 października 1896 we Lwowie. W 1910 ukończył III klasę w C. K. VII Gimnazjum we Lwowie.
Uczestniczył w I wojnie światowej w szeregach Legionu Wschodniego i c. i k. armii. Po zakończeniu wojny, jako były oficer armii austriackiej został przyjęty do Wojska Polskiego i zatwierdzony w stopniu podporucznika. Brał udział w wojnie polsko-ukraińskiej oraz w wojnie polsko-bolszewickiej. Został awansowany na stopień porucznika rezerwy piechoty ze starszeństwem z dniem 1 lutego 1921. W 1923, 1924 był oficerem rezerwowym 40 Pułku Piechoty we Lwowie, a w 1934 rezerwistą 3 Pułku Piechoty Legionów z Jarosławia.
W roku szkolnym 1918/1919 ukończył Akademię Handlową we Lwowie. Kontynuując rodzinne tradycje zajmował się we Lwowie stolarką i produkcją z drewna. Przy ulicy Supińskiego 7 prowadził fabrykę stolarską oraz wytwórnię artykułów sportowych, w tym nart.
Po wybuchu II wojny światowej został oficerem Wojska Polskiego we Francji, służył w szeregach 2 Dywizji Strzelców Pieszych. Po upadku Francji był internowany w Szwajcarii. Po jej zakończeniu przebywał na emigracji w Wielkiej Brytanii. Był członkiem Stronnictwa Narodowego. Do końca życia pozostawał w stopniu kapitana rezerwy. Zmarł 13 maja 1977 w Penrhos.

</doc>
<doc id="4410405" url="https://pl.wikipedia.org/wiki?curid=4410405" title="Albina Dżabanajewa">
Albina Dżabanajewa



</doc>
<doc id="4410417" url="https://pl.wikipedia.org/wiki?curid=4410417" title="Lucjan Piątek">
Lucjan Piątek

Lucjan Piątek (ur. 7 stycznia 1924 w Kutnie, zm. 5 listopada 2018) – polski kronikarz, działacz i sędzia sportowy, kawaler orderów.
Kariera.
Studiował medycynę na Wydziale Lekarskim Uniwersytetu Marii Curie-Skłodowskiej w Lublinie. Był dermatologiem. Był członkiem zarządu Lubelskiego Okręgowego Związku Lekkiej Atletyki, a także sędzią narciarskim i piłkarskim.
Zmarł 5 listopada 2018.

</doc>
<doc id="4410420" url="https://pl.wikipedia.org/wiki?curid=4410420" title="A’ja Wilson">
A’ja Wilson

A'ja Riyadh Wilson (ur. 8 sierpnia 1996 w Hopkins) – amerykańska koszykarka, występująca na pozycji silnej skrzydłowej, reprezentantka kraju, zawodniczka Las Vegas Aces w WNBA.
W szkole średniej uprawiała też lekkoatletykę (100 m - 2011/2012), siatkówkę (2011/2012) oraz piłkę nożną (2010/2011). Jako siatkarka została zaliczona do składu najlepszych zawodniczek stanu.
W 2014 została wybrana najlepszą zawodniczką amerykańskich szkół średnich przez kilka różnych organizacji (WBCA, Naismith, Parade), wystąpiła też w meczu gwiazd McDonald’s All-American oraz zaliczona do I składu Parade All-America. Wybierano ją także trzykrotnie najlepszą zawodniczką niezależnych szkół średnich stanu Karolina Południowa.

</doc>
<doc id="4410423" url="https://pl.wikipedia.org/wiki?curid=4410423" title="Parafia Najświętszego Serca Pana Jezusa w Lachowiczach">
Parafia Najświętszego Serca Pana Jezusa w Lachowiczach

Parafia Najświętszego Serca Pana Jezusa w Lachowiczach – rzymskokatolicka parafia znajdująca się w diecezji pińskiej, w dekanacie lachowickim, na Białorusi.
Historia.
Kościół w Lachowiczach ufundował w 1602 hetman polny litewski Jan Karol Chodkiewicz. W wyniku represji popowstaniowych kościół zamieniono na cerkiew prawosławną, a parafię zlikwidowano. Świątynia nigdy nie została zwrócona katolikom. Służyła jako cerkiew do jej zamknięcia przez komunistów po II wojnie światowej. W latach 60. XX w. budynek wyburzono. Dawniej uważano, że w kościele spoczywa Tadeusz Rejtan, jednak w latach międzywojennych obalono to przepuszczenie.
Na początku XX w. wybudowano nowy kościół katolicki pw. św. Józefa. Jego głównym fundatorem był Józef Reytan. Po II wojnie światowej świątynia została znacjonalizowana przez komunistów i przebudowana na przychodnię lekarską, która mieści się w niej do dzisiaj.
Po upadku Związku Sowieckiego, w latach 90. XX w. wybudowano nowy kościół katolicki w miejscu, gdzie stał kościół Podwyższenia Krzyża Świętego z 1602.

</doc>
<doc id="4410438" url="https://pl.wikipedia.org/wiki?curid=4410438" title="Iwona Krawczyk">
Iwona Krawczyk

Iwona Małgorzata Krawczyk z domu Kotowska (ur. 19 lipca 1965 w Jaworze) – polska samorządowiec i polityk, w latach 2016–2018 wicemarszałek województwa dolnośląskiego, posłanka na Sejm VIII kadencji (2018–2019).
Życiorys.
W 1993 ukończyła studia nauczycielskie na Akademii Wychowania Fizycznego we Wrocławiu. Odbyła także studia podyplomowe z nowoczesnego zarządzania na Uniwersytecie Ekonomicznym we Wrocławiu (1998) oraz z wiedzy o społeczeństwie w Wałbrzyskiej Wyższej Szkole Zarządzania i Przedsiębiorczości, a także ukończyła studium prawa europejskiego. Przez 21 lat pracowała w Zespole Szkół Zawodowych i Ogólnokształcących w Kamiennej Górze kolejno jako nauczycielka, wicedyrektor ds. wychowawczych i dyrektor. Została później prezesem zarządu Kamiennogórskiej Specjalnej Strefy Ekonomicznej Małej Przedsiębiorczości, gdzie m.in. zainicjowała pierwszy w Polsce Strefowy Klaster Edukacyjny. W marcu 2016 została dyscyplinarnie zwolniona z tej funkcji. W kwietniu 2018 sąd pracy uwzględnił powództwo wytoczone byłemu pracodawcy przez Iwonę Krawczyk, uznając, że takie rozwiązanie umowy o pracę było niezgodne z prawem.
W 2007 bezskutecznie kandydowała do Sejmu z listy Platformy Obywatelskiej w okręgu nr 1. Potem przystąpiła do tej partii. W 2010, 2014 i 2018 była wybierana do sejmiku dolnośląskiego IV, V i VI kadencji. Pełniła w nim funkcję przewodniczącej Komisji Rolnictwa i Rozwoju Obszarów Wiejskich (2010–2014) i Komisji Polityki Rozwoju Regionalnego i Gospodarki (2014–2018). W 2011 bez powodzenia kandydowała do Sejmu. Ponownie starała się o mandat posłanki w 2015, otrzymując 7954 głosy i zajmując piąte miejsce wśród kandydatów PO (partii przypadły w tym okręgu cztery mandaty). 28 czerwca 2016 objęła funkcję wicemarszałka województwa dolnośląskiego (po włączeniu PO do koalicji rządzącej), pełniąc ją do końca V kadencji w listopadzie 2018. W międzyczasie została przewodniczącą struktur PO w powiecie kamiennogórskim. W 2018 uzyskała możliwość objęcia mandatu posła, zwolnionego przez polityka UED Stanisława Huskowskiego (wybranego do sejmiku dolnośląskiego), na co wyraziła zgodę. Złożyła ślubowanie 5 grudnia 2018. W wyborach w 2019 nie została ponownie wybrana.
Życie prywatne.
Ma córkę Aleksandrę i syna Marcela. Zamieszkała w Czadrowie.

</doc>
<doc id="4410458" url="https://pl.wikipedia.org/wiki?curid=4410458" title="Kiernan Shipka">
Kiernan Shipka

Kiernan Shipka (ur. 10 listopada 1999 w Chicago) – amerykańska aktorka filmowa i telewizyjna. Karierę rozpoczęła jako aktorka dziecięca. Wcielała się w postać Sally Draper w serialu "Mad Men", wystąpiła w głównych rolach w filmach "Jeden, dwa" i "Zło we mnie", w latach 2018–2020 występowała jako Sabrina Spellman w "Chilling Adventures of Sabrina".
Życiorys.
Urodziła się 10 listopada 1999 w Chicago.
Występowała w takich filmach jak: "Ciało bardzo niepedagogiczne" (2008), "Zaginiony ląd" (2009), "Wolna chata" (2009), pojawiła się w rolach gościnnych w serialach "Detektyw Monk" (2006), "Cory w Białym Domu" (2007), "Herosi" (2007), "Nie zadzieraj z zołzą spod 23" (2012, jako ona sama) i "Unbreakable Kimmy Schmidt" (2015), a także w takich programach jak "Mad TV" (2007), czy "Jimmy Kimmel Live!" (2007–2009, 6 odcinków).
Użyczała głosu w takich filmach jak ' (2010) i "Marnie. Przyjaciółka ze snów" (2015, angielski dubbing) oraz serialach "Legenda Korry" (2012–2014, 25 odcinków) i "Jej Wysokość Zosia" (2013–2018, 2 odcinki oraz ') i w pojedynczych epizodach "Amerykańskiego taty" i "Family Guya".
W latach 2007–2015 występowała w roli Sally Draper, córki głównego bohatera, w nagradzanym serialu "Mad Men", pojawiła się w 89 odcinkach. W 2015 wystąpiła w głównych rolach w filmach "Jeden, dwa" (reż. Andrew Droz Palermo) oraz "Zło we mnie" (reż. Oz Perkins). W 2017 wystąpiła w 5 odcinkach antologii "" jako B.D. Merrill, córka Bette Davis. W latach 2018–2020 występowała jako Sabrina Spellman, tytułowa bohaterka w "Chilling Adventures of Sabrina".
Otrzymała 7 nagród branżowych oraz 20 nominacji.

</doc>
<doc id="4410468" url="https://pl.wikipedia.org/wiki?curid=4410468" title="Ornella Wahner">
Ornella Wahner

Ornella Wahner (ur. 19 lutego 1993 r. w Dreźnie) – niemiecka bokserka, złota medalistka mistrzostw świata. Występowała w kategoriach od 54 do 60 kg.
Kariera.
W 2018 na mistrzostwach świata w Nowym Delhi zdobyła złoty medal w kategorii do 57 kg. W ćwierćfinale wygrała z Chinką Yin Junhua, a w półfinale pokonała Holenderkę Jemymę Betrian. W decydującej walce okazała się lepsza od Sonii Chahal z Indii 4:1.

</doc>
<doc id="4410469" url="https://pl.wikipedia.org/wiki?curid=4410469" title="7 Brygada Piechoty (PSZ)">
7 Brygada Piechoty (PSZ)

7 Brygada Piechoty (7 BP) – brygada piechoty Polskich Sił Zbrojnych. 
Brygada została przeformowana z 7 Brygady Strzelców w marcu 1943 roku w Iraku w składzie 7 Dywizji Piechoty (Zapasowej). W dniu 25 października 1944 roku zmieniono jej nazwę na 17 Brygada Piechoty
Formowanie i zmiany organizacyjne.
Na podstawie wytycznych Naczelnego Wodza, dowódca Armii Polskiej na Wschodzie przeprowadził w marcu 1943 roku reorganizację podległych jednostek wchodzących w skład armii. W jej wyniku w składzie przeformowanej w zapasową 7 Dywizji Piechoty stacjonującej w obozie Quanaquin w Iraku dokonano znacznej redukcji stanu osobowego, dowództwo 7 Brygady Strzelców po zmianie etatów stało się dowództwem 7 Brygady Piechoty. Z żołnierzy wchodzących w skład 7 Brygady Strzelców powstał 23 batalion piechoty i część 7 kompanii ckm, natomiast z żołnierzy 8 Brygady Strzelców powstał 24 batalion piechoty i część 7 kompanii ckm. Wszystkich żołnierzy poza etatem przekazano do jednostek 2 Korpusu Polskiego jako uzupełnienie stanów osobowych. Odtąd 7 Brygada Piechoty/Zapasowa prowadziła szkolenie nowo powołanych żołnierzy (podstawowe), jako młody rocznik oraz gromadziła żołnierzy rekonwalescentów po powrocie ze szpitali, powracających z oddelegowania i więzienia. Byli to głównie żołnierze przeznaczeni do uzupełnień jednostek piechoty 2 Korpusu Polskiego. 23 batalion piechoty dla 3 DSK, 24 batalion piechoty dla 5 KDP, natomiast 7 kompania ckm - żołnierzy o specjalnościach obsług ckm i moździerzy w batalionach strzelców i ckm. Brygada wraz z całą 7 Dywizją Piechoty stanowiła tzw. I uzupełnienie jednostek 2 Korpusu. W związku z przegrupowaniem całej Armii Polskiej do Palestyny, brygada wraz z całą 7 Dywizją została przewieziona do obozu wojskowego w miejscowości Ibna, gdzie 15 stycznia 1944 r. 7 Brygadę przemianowano na Ośrodek Uzupełnień Piechoty. Podczas funkcjonowania jako OUP w jego skład włączono 19 batalion zapasowy (oficerski). Następnie wraz z przesunięciem całej Bazy 2 Korpusu do obozu wojskowego Quassasin w Egipcie z dniem 19 lutego 1944 r., Ośrodek Uzupełnień Piechoty powrócił do pierwotnej nazwy 7 Zapasowa Brygada Piechoty. Jednocześnie wyłączono ze składu brygady 19 batalion zapasowy i podporządkowano go bezpośrednio dowództwu dywizji zmieniając nazwę na Rezerwę Oficerską. W lutym i marcu 1944 roku brygada w składzie 7 Zapasowej Dywizji Piechoty przygotowywała się do przerzutu na teren Włoch, w ślad za 2 Korpusem Polskim. Do portu Taranto brygada przybyła w okresie od 26 marca do 20 kwietnia i została dyslokowana do rejonu Mottoli, zajmując miejscowości San Basilio i San Domenico jako stały garnizon w ramach macierzystej dywizji i Bazy 2 Korpusu Polskiego. W kwietniu i maju 1944 roku brygada rozpoczęła wcielanie uzupełnień do swoich dwóch batalionów z jednostek terytorialnych na Bliskim Wschodzie i pierwszych spośród Polaków byłych jeńców i dezerterów z armii niemieckiej, którzy przeszli pozytywną weryfikację w utworzonym obozie przejściowym „Jolanda” na południe od garnizonu brygady w San Basilio. Rozpoczęto ich szkolenie i przystosowanie do służby w Wojsku Polskim. W dniach 4-29 maja 1944 roku jedynym udziałem żołnierzy z 7 Brygady Piechoty w działaniach bojowych są działania wydzielonego pododdziału w sile 12 oficerów i 62 szeregowych podzielonych na drużyny. Pododdział ten przydzielono do patrolowania linii telefonicznych znajdujących się tuż za linią frontu 2 Korpusu Polskiego, w trakcie walk o Monte Cassino. Powodem skierowania tej wydzielonej kompanii do działań patrolowo-ochronnych, była dywersja tj. zakładanie pułapek minowych na świeżo ułożonych liniach telefonicznych i ich celowe uszkadzanie. Po bitwie o Monte Cassino, gdzie jednostki piechoty i kawalerii pancernej poniosły bardzo duże straty osobowe, w czerwcu wydzielono niemal wszystkich dostępnych żołnierzy z batalionów 23 i 24, do batalionów strzeleckich 3 i 5 Dywizji. Jednocześnie w związku z dużym napływem ochotników z obozu „Jolanda” niezbędne było przyspieszenie szkolenia podstawowego i specjalistycznego dla walczących formacji piechoty 2 Korpusu. W tym celu w ramach 7 Brygady sformowano w okresie od 21 czerwca do 6 lipca nowy 21 batalion piechoty. Sukcesywnie wcielane uzupełnienia po przeszkoleniu kierowano do jednostek piechoty 2 Korpusu Polskiego. Sprawne działania werbunkowe prowadzone wśród Polaków jeńców i dezerterów z armii niemieckiej dały nadzieję na dalszą rozbudowę walczącego wojska, w tym celu w ramach rozbudowy Polskich Sił Zbrojnych z dniem 23 sierpnia 1944 roku usunięto z nazwy 7 brygady "zapasowa". Jednocześnie rozkazem dowódcy korpusu z dniem 6 sierpnia 1944 roku zmieniono nazwę 24 batalion piechoty na 22 batalion piechoty. W związku z dalszą fazą rozbudowy PSZ i porządkowaniem nazewnictwa jednostek z dniem 25 października 1944 roku brygada otrzymała nową nazwę 17 Brygada Piechoty.
Obsada personalna.
Dowódcy Brygady
Skład organizacyjny:

</doc>
<doc id="4410470" url="https://pl.wikipedia.org/wiki?curid=4410470" title="Kościół Przemienienia Pańskiego w Czersku">
Kościół Przemienienia Pańskiego w Czersku

Kościół Przemienienia Pańskiego – rzymskokatolicki kościół parafialny należący do dekanatu czerskiego archidiecezji warszawskiej.
Jest to świątynia wzniesiona w latach 1805-1806. Do jej budowy użyto cegły pochodzącej z rozbiórki zamku. Była ona zadośćuczynieniem rządu pruskiego za zabranie parafii we wsi Linin.
Kościół został wybudowany na planie prostokąta w stylu neobarokowym. W końcu XIX wieku została dobudowana zakrystia i skarbiec oraz wieża, na której szczycie jest zawieszony dzwon konsekrowany w dniu 23 września 1956 roku.
Do wyposażenia świątyni należą m.in. rzeźbiony drewniany ołtarz wykonany w 1901 roku i ozdobiony przez obrazy: „Przemienienie Pańskie” oraz „Matka Boża Częstochowska”, powstała na początku XIX wieku, klasycystyczna chrzcielnica w formie kulistej oraz drewniana ambona, powstała w połowie XIX wieku, wykonana przez rzeźbiarza Wojtasika z Warki.

</doc>
<doc id="4410494" url="https://pl.wikipedia.org/wiki?curid=4410494" title="Gauda (król Numidii)">
Gauda (król Numidii)

Gauda (zm. przed 88 p.n.e.) – król Numidii od ok. 105 p.n.e.
Biografia.
Był synem współrządcy Numidii Mastanabala, i wnukiem króla Masynissy. Jego stryj, król Micypsa, nadał mu dalsze prawa do tronu Numidii, w razie śmierci jego synów (Hiempsala, Adherbala i usynowionego Jugurty). W trakcie wojny jugurtyńskiej opowiedział się po stronie Rzymu i zażądał od głównodowodzącego Metellusa prawa do zasiadania u jego boku, a także gwardii przybocznej. Metellus odmówił uzasadniając, że takie prawo należy się tylko osobom o godności królewskiej. Skłoniło to Gaudę do poparcia Gajusza Mariusza w jego staraniach o naczelne dowództwo w tej wojnie.
Po zwycięstwie nad Jugurtą, Gauda został królem numidyjskim przy wsparciu Mariusza, jednak od jego władztwa odłączono zachodnie tereny ze stołeczną Cyrtą. Nową stolicą wschodniej Numidii stała się Zama. Zmarł przed 88 p.n.e. zostawiając królestwo swemu synowi Hiempsalowi II. Masteabar, drugi z jego synów, znany zaledwie z pojedynczej inskrypcji rządził w zachodniej części Numidii. Jego synem mógł być także wspomniany przez Aurelusza Wiktora Adherbal, syn króla Numidii uwięziony dla okupu przez Marka Liwiusza Druzusa.
Według przekazu Salustiusza Gauda charakteryzował się słabym zdrowiem i być może upośledzeniem umysłowym.

</doc>
<doc id="4410498" url="https://pl.wikipedia.org/wiki?curid=4410498" title="Michał Groell">
Michał Groell



</doc>
<doc id="4410509" url="https://pl.wikipedia.org/wiki?curid=4410509" title="Kellie Harrington">
Kellie Harrington

Kellie Harrington (ur. 19 lutego 1993 r. w Dublinie) – irlandzka bokserka, złota i srebrna medalistka mistrzostw świata, brązowa medalistka mistrzostw Europy, srebrna medalistka igrzysk europejskich. Występowała w kategoriach od 60 do 69 kg.
Kariera.
Boks zaczęła uprawiać w 2005 roku.
W maju 2016 roku na mistrzostwach świata w Astanie zdobyła srebrny medal, przegrywając w finale z Chinką Yang Wenlu. Podczas listopadowych mistrzostw Europy w Sofii odpadła w pierwszej rundzie po porażce z Rosjanką Aleksandrą Ordiną.
Dwa lata później na mistrzostwach Europy w Sofii zdobyła brązowy medal w kategorii do 60 kg. W półfinale przegrała z Finką Mirą Potkonen. W listopadzie tego samego roku zdobyła złoto podczas rozegranych w Nowym Delhi mistrzostw świata. Po kolejnych zwycięstwach z Nowozelandką Troy Garton, Indyjką Bombaylą Devią Laishram i Kazachszką Kariną Ibragimową okazała się lepsza w finale od Tajki Sudaporn Seesondee 3:2.
W czerwcu 2019 roku zdobyła srebrny medal na igrzyskach europejskich w Mińsku. W finale nie podeszła do walki przeciwko Mirze Potkonen z powodu kontuzji ręki.

</doc>
<doc id="4410514" url="https://pl.wikipedia.org/wiki?curid=4410514" title="Kiriłł Kotik">
Kiriłł Kotik

Kiriłł Andriejewicz Kotik (, ur. 2 listopada 1998 w Kirowie) – rosyjski skoczek narciarski. Srebrny medalista zimowego olimpijskiego festiwalu młodzieży Europy w konkursie drużyn mieszanych w 2015. Uczestnik mistrzostw świata juniorów (2016–2018). Medalista mistrzostw Rosji.
Przebieg kariery.
Kotik w oficjalnych zawodach międzynarodowych rozgrywanych pod egidą FIS zadebiutował we wrześniu 2014 w Kanderstegu, zajmując w rozegranych wówczas konkursach FIS Cupu lokaty w piątej dziesiątce. W styczniu 2015 wystartował w Zimowym Olimpijskim Festiwalu Młodzieży Europy 2015 – w konkursie indywidualnym był 19., w zawodach drużynowych 7., a w rywalizacji drużyn mieszanych zdobył srebrny medal.
W latach 2016–2018 co roku startował w mistrzostwach świata juniorów – w 2016 indywidualnie był 57., a drużynowo 11., rok później w konkursie indywidualnym zajął 42. lokatę, a w drużynowym 9., a w 2018 indywidualnie uplasował się 28. miejscu, w zawodach drużynowych był 8., a w zmaganiach zespołów mieszanych zajął 6. pozycję.
24 lutego 2018 w Villach zdobył pierwsze w karierze punkty FIS Cupu, plasując się na 24. pozycji. W marcu 2018 zadebiutował w Pucharze Kontynentalnym w Zakopanem, a tydzień później, 17 marca 2018, w Czajkowskim po raz pierwszy punktował w konkursie tej rangi, zajmując 30. miejsce.
W listopadzie 2018 został powołany do składu reprezentacji Rosji na zawody Pucharu Świata w Niżnym Tagile – wystąpił tylko w kwalifikacjach do pierwszego konkursu, zajmując w nich ostatnie, 62. miejsce i odpadając z dalszej rywalizacji. We wrześniu 2021 w Czajkowskim zadebiutował w Letnim Grand Prix, plasując się na 35. pozycji.
Kotik jest medalistą mistrzostw Rosji – triumfował w konkursach drużynowych latem 2017, zimą 2021 i latem 2021.

</doc>
<doc id="4410520" url="https://pl.wikipedia.org/wiki?curid=4410520" title="Jerwand Garanian">
Jerwand Garanian

Jerwand Gieworkowicz Garanian (ros. Ерванд Геворкович Гаранян, orm. Էրվանտ Գարանյան, ur. we wsi Baghnari obecnie w rejonie Gagra, zm. 24 listopada 1995 w Soczi) – radziecki wojskowy, starszyna, Bohater Związku Radzieckiego (1944).
Życiorys.
Urodził się w ormiańskiej rodzinie chłopskiej. Miał wykształcenie podstawowe, później skończył kursy kadr kierowniczych kołchozów, w 1930 był jednym z organizatorów kołchozów we wsi Christoforowo w rejonie Gagra, w którym został następnie brygadzistą i kierownikiem fermy, a we wrześniu 1937 przewodniczącym kołchozu. 15 września 1941 został powołany do Armii Czerwonej, od marca 1943 uczestniczył w wojnie z Niemcami w składzie 215 gwardyjskiego pułku piechoty 77 Gwardyjskiej Dywizji Piechoty 61 Armii, walczył na Froncie Briańskim, Centralnym, Białoruskim, 2 i 1 Białoruskim. Brał udział w operacji orłowskiej, czernihowsko-prypeckiej, homelsko-rzeczyckiej, kalenkowicko-mozyrskiej, brzesko-lubelskiej, warszawsko-poznańskiej i berlińskiej. Jako dowódca działonu baterii 215 gwardyjskiego pułku piechoty 77 Gwardyjskiej Dywizji Piechoty 61 Armii Frontu Centralnego w stopniu starszyny wyróżnił się podczas operacji czernihowsko-prypeckiej we wrześniu 1943, gdy w walkach o Czernihów odpierając ataki wroga zniszczył 3 stanowiska ogniowe przeciwnika, 28 września sforsował Dniepr i umocnił się na uchwyconym przyczółku. Od 14 stycznia do 3 lutego 1945 walcząc w składzie 69 Armii 1 Frontu Białoruskiego uczestniczył w operacji warszawsko-poznańskiej (części operacji wiślańsko-odrzańskiej), biorąc udział w wyzwalaniu Radomia i Łodzi. Po wojnie został zdemobilizowany i wrócił do rodzinnej wsi, 1945-1948 był przewodniczącym sielsowietu w Christoforowie, 1948-1951 przewodniczącym kołchozu we wsi Nakaduli, później do 1966 brygadzistą w kołchozie.
Odznaczenia.
I medale.

</doc>
<doc id="4410522" url="https://pl.wikipedia.org/wiki?curid=4410522" title="Niemiecka Akademia Języka i Poezji">
Niemiecka Akademia Języka i Poezji



</doc>
<doc id="4410525" url="https://pl.wikipedia.org/wiki?curid=4410525" title="Adrian Breacker">
Adrian Breacker

Adrian Francis Breacker (ur. 28 marca 1934) – brytyjski lekkoatleta, sprinter, wicemistrz Europy z 1958.
Startując w reprezentacji Anglii zdobył srebrny medal w sztafecie 4 × 110 jardów (w składzie: Breacker, David Segal, Roy Sandstrom i Peter Radford) na Igrzyskach Imperium Brytyjskiego i Wspólnoty Brytyjskiej w 1958 w Cardiff, a w biegu na 100 jardów odpadł w ćwierćfinale.
Brytyjska sztafeta 4 × 100 metrów w tym samym składzie (w ustawieniu: Radford, Sandstrom, Segal I Breacker) zdobyła srebrny medal na mistrzostwach Europy w 1958 w Sztokholmie. Ustanowiła wówczas rekord Wielkiej Brytanii czasem 40,2 s.
Breacker był wicemistrzem Wielkiej Brytanii (AAA) w biegu na 100 jardów w 1957.
Rekordy życiowe Breackera:

</doc>
<doc id="4410528" url="https://pl.wikipedia.org/wiki?curid=4410528" title="Maciej Cieśla">
Maciej Cieśla

Maciej Cieśla (ur. 1988 w Szczecinie) – polski malarz współczesny tworzący pod pseudonimem Mecesla.
Życiorys.
Absolwent Akademii Sztuk Pięknych we Wrocławiu, na wydziale malarstwa i rzeźby, w pracowni Piotra Błażejewskiego. Wcześniej uczęszczał na zajęcia do szczecińskiego akwarelisty i architekta Piotra Skłodowskiego. W okresie 2013/2016 ukształtował swój charakterystyczny styl, który obejmuje współczesny ekspresjonizm, neofowizm, symbolizm i abstrakcję. Jest artystą niedowidzącym z powodu choroby Stargardta.
Twórczość.
Jego twórczość oscyluje między współczesnym ekspresjonizmem, abstrakcją i inspiracjami naturą, folklorem i tematyką społeczną. Świat który kreuje w swoich pracach zawiera postaci zaczerpnięte z polskiego folkloru i fantastyki – jak fauny, rusałki, diabły leśne. Często porusza temat samej formy natury w pracach abstrakcyjnych, jak w serii "„Strumień górski”". Odnosi się także do życia miejskiego, czego przykładem jest seria obrazów "„Po alkoholu”", gdzie w sposób ironiczny przedstawia życie nocne. Pierwszym dużym wernisażem artysty był wernisaż pod tytułem "„Szatan kobieta i Apokalipsa”" w Domu Edyty Stein we Wrocławiu w 2015 r. Od 2017 roku kilkanaście jego obrazów znajduje się w Dreźnie, w galerii Abstrakte Momente. Współpracuje także z francuską galerią Singulart.

</doc>
