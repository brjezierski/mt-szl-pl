<doc id="4450695" url="https://pl.wikipedia.org/wiki?curid=4450695" title="Książka obrazkowa">
Książka obrazkowa

Książka obrazkowa – specyficzna forma książki skierowana najczęściej do najmłodszych dzieci. W tego typu książkach tekstu jest niewiele lub nie ma go wcale. W publikacjach tych warstwa wizualna odgrywa nadrzędną rolę, a warstwa tekstowa jest w nich jedynie dodatkiem. Tekst powinien komponować się z grafiką, a nie odwrotnie, oderwany od ilustracji nie posiada bowiem większego znaczenia. Bez obrazu nie jest zrozumiały. Książkę obrazkową określa się mianem ewenementu natury edytorskiej.
Ujęcie terminologiczne.
W polskiej bibliografii brakuje literatury przedmiotu poświęconej książce obrazkowej. W wielu źródłach pojęcie to jest infantylizowane i główną uwagę zwraca się w nich na elementy literackie. Problemem może być także sama nazwa terminu, która co prawda jest poprawna gramatycznie, jednakże w  języku polskim posiada ona niefortunne brzmienie oraz sprawia trudności semantyczne. Również w języku angielskim zauważyć można niezgodność na poziomie metajęzykowym. Pojęcie książka obrazkowa posiada w tym języku trzy wersje zapisu: picture book, picture-book i picturebook.
Książka obrazowa to zjawisko nierozerwalnie związane z charakterem współczesnej cywilizacji. Jej specyficzna forma ukształtowała się dzięki przemianom zachodzącym w kulturze od XX wieku do dzisiaj. Picture book jest efektem i wskaźnikiem tych przeobrażeń. Zrodził się na pograniczu klasycznie pojmowanej literatury i sztuki plastycznej. Książka obrazkowa jako materiał badawczy daje zatem wiele możliwości zarówno dla literaturoznawców, jak i historyków sztuki.
Typologia.
"The Routledge Companion to Picturebooks" wyróżnia następujące rodzaje książki obrazkowej:
Funkcje książki obrazkowej.
Książki obrazkowe mają znaczący wpływ na rozwój emocjonalny dziecka oraz jego wrażliwość na estetykę. Ilustracje w książkach dla dzieci spełniają szereg funkcji. Pomagają one dziecku zapoznać się z otaczającym go światem, kształtują jego wyobraźnię i stanowią jego pierwszy kontakt ze sztuką. Książka obrazkowa może towarzyszyć dziecku przez całe życie. Wraz z wiekiem odbiorca dojrzewa i zaczyna zauważać w obrazach nowe treści, tworzy nowe interpretacje ilustracji.
Do podstawowych funkcji książek obrazkowych należą:
Książka obrazkowa w Polsce.
Za początki książki obrazkowej uznaje się wydanie w 1658 roku książki "Orbis Sensualium Pictus" autorstwa Jana Amosa Komeńskiego. Pierwsze polskie tłumaczenie tego dzieła ukazało się w 1667 roku. Kolejnym ważnym dziełem w historii gatunku jest "Staś Straszydło," napisany i zilustrowany przez Heinricha Hoffmana. Uznawane jest ono za pierwszą nowoczesną książką obrazkową. Polskie wydanie datuje się na 1858 rok. Ze względu na ograniczone możliwości techniczne w XIX wieku książki obrazkowe polskich autorów nie były często wydawane. Techniki litografii barwnej oraz drzeworytu kolorowego nie były w Polsce wykorzystywane, mimo ich rozpowszechnienia w Anglii. Brakowało również rysowników i autorów tekstów, w związku z czym wydawcy tłumaczyli książki z języków obcych, a także poszukiwali wykonawców ilustracji za granicą. Gdy w ostatnim dwudziestoleciu XIX wieku zaczęto stosować na skalę przemysłową chromolitografię, na terenie Niemiec powstawały zakłady zajmujące się reprodukowaniem ilustracji oraz sprzedażą ich w innych krajach Europy, m.in. w Polsce. Prowadziło to do sytuacji, w których książki polskich pisarzy wydawane były z ilustracjami stworzonymi dla książek obcojęzycznych, nieraz bez podpisów autorów, np. "Na jagody" Marii Konopnickiej, "Oluś u króla zimy" Kazimierza Laskowskiego czy "Historie o grzybowych ludkach" Artura Oppmana.
Okres powojenny, w szczególności lata 50., 60. i 70. XX w., uznawany jest za najlepszy okres w twórczości polskich artystów książki dla dzieci, w tym książki obrazkowej, później nazywanych Polską Szkołą Ilustracji. Książki dla dzieci wydawane były w dużych nakładach oraz liczbach tytułów, zaś cenzura oddziałująca również na sztukę nie wywierała tak mocnego nacisku na twórców dzieł przeznaczonych dla dzieci, co pozwalało autorom na odbieganie od stylu realistycznego. Po roku 1989, mimo poprawy jakości poligraficznej wydawanych książek, spadła jakość artystyczna  opracowań graficznych. Komisje graficzne, wcześniej kontrolujące poziom ilustracji, zostały rozwiązane, zaś ilustratorzy wcześniej odnoszący sukcesy, znaleźli pracę w innych dziedzinach artystycznych lub za granicą. W zawodzie, ze względu na rozwój technik komputerowych, umożliwiających łatwe tworzenie grafik, oraz niskie zarobki pozostały osoby bez wykształcenia artystycznego lub hobbyści.
W ostatnim czasie książki obrazkowe zyskują na świecie coraz większą popularność, jednak w Polsce nadal odczuwana jest ich nieobecność. Pomimo to, że w księgarniach można znaleźć wiele bogato ilustrowanych publikacji, to nieczęsto są one przykładem wysokiego poziomu artystycznego. Jednak śmiało można powiedzieć, że sytuacja na polskim rynku wydawniczym dla dzieci zaczyna się stopniowo poprawiać. Na początku trzeciego tysiąclecia minęła moda na ilustracje „okołodisneyowskie”, a rynek książek dla najmłodszych zaczął dojrzewać. Powstały nowe oficyny wydawnicze, nazywane lilipucimi – m.in. Muchomor, Ezop, Dwie Siostry, Hokus Pokus, Wydawnictwo Wolno – które postanowiły pochylić się nad przywróceniem książce dziecięcej odpowiedniej, wyrafinowanej formy. Wydawnictwa te poszukują najbardziej utalentowanych ilustratorów, pracują nad jak najwyższą jakością książki, zdobywają wiele prestiżowych nagród oraz – co najważniejsze – zyskują popularność i uznanie w społeczeństwie.
Wśród polskich artystów tworzących książki obrazkowe wymienić można – Iwonę Chmielewską, Joannę Concejo, Daniela i Aleksandrę Mizielińskich, Emilię Dziubak, Jana Bajtlika, Marię Ekier, Pawła Pawlaka.

</doc>
<doc id="4450697" url="https://pl.wikipedia.org/wiki?curid=4450697" title="Piłka nożna niewidomych">
Piłka nożna niewidomych



</doc>
<doc id="4450698" url="https://pl.wikipedia.org/wiki?curid=4450698" title="Blind soccer">
Blind soccer



</doc>
<doc id="4450707" url="https://pl.wikipedia.org/wiki?curid=4450707" title="Konsulat Jugosławii w Gdańsku">
Konsulat Jugosławii w Gdańsku

Konsulat Jugosławii w Gdańsku ("Konsulat von Jugoslawien in Danzig") – jugosłowiańska placówka konsularna funkcjonująca w Gdańsku.
Pierwszy akredytowany przedstawiciel Jugosławii w randze konsula rozpoczął urzędowanie w Gdańsku w 1929. Urząd funkcjonował do 1939.

</doc>
<doc id="4450708" url="https://pl.wikipedia.org/wiki?curid=4450708" title="Rewolucja godności">
Rewolucja godności

Rewolucja godności (znana również jako Eurorewolucja) – przemiany polityczne i społeczne na Ukrainie od 30 listopada 2013 do lutego 2014, spowodowane protestem obywateli Ukrainy przeciwko nielegalnemu rozpędzaniu akcji pokojowych studentów i działaczy obywatelskich 21 listopada 2013 r. jako sprzeciw wobec odejścia przywództwa politycznego kraju z ustawowego kursu integracji europejskiej i późniejszego odrzucenia tego kursu (patrz „Euromajdan”). Jedną z głównych przyczyn protestów była nadmierna koncentracja władzy w rękach Wiktora Janukowycza i jego „rodziny”, niechęć narodu ukraińskiego do zaakceptowania transformacji kraju nie tylko de facto, ale de iure w jedną z kolonii rosyjskich.
Materialne, prawdziwe dowody wydarzeń Rewolucji zostały zebrane przez działaczy i przechowywane w zbiorach Narodowego Muzeum Rewolucji Godności, które zawierają ponad 2000 obiektów, 500 wywiadów audio i wideo, duży zbiór fotografii oraz bibliotekę książki o wydarzeniach Rewolucji.
Terminy „Rewolucja Godności” i „Eurorewolucja” w odniesieniu do tych wydarzeń są czasami używane w tym samym kontekście, co termin „Euromajdan”, ale mają inny ładunek semantyczny: „Euromajdan” jest najczęściej używany w kontekście organizacji, formy i miejsce protestów Ukraina jako element Rewolucji Godności; Rewolucja Godności jako zmiany społeczno-polityczne spowodowane fiaskiem podpisania Traktatu o Integracji Europejskiej, a właściwie sam Euromajdan.
Istnieją również różnice w szacunkach daty początku Rewolucji. Politycy Ukrainy, ukraińskie media i blogerzy uważają datę Rewolucji za 21 listopada 2013 r., kiedy rząd Azarowa odwołał podpisanie Porozumienia o Integracji Europejskiej, po czym zaczęli gromadzić się pierwsi protestujący; lub 30 listopada, w dniu, w którym studenci zostali pobici na Euromajdanie. Poza Ukrainą powszechnie uważa się, że datę Rewolucji należy ustalić na podstawie przemarszu protestujących do Rady Najwyższej 18 lutego, kiedy rozpoczęły się masowe krwawe starcia ze znacznymi ofiarami w ludziach.
Symbolem Rewolucji Godności był Piano Extremist, którego wizerunek stał się popularny na całym świecie.
Rząd tymczasowy, kierowany przez Arsenija Jaceniuka, podpisał umowę stowarzyszeniową z UE i rozwiązał Berkut. Petro Poroszenko został prezydentem po zwycięstwie w wyborach prezydenckich w 2014 roku (54,7% głosów oddanych w pierwszej turze). Nowy rząd przywrócił poprawki do ukraińskiej konstytucji z 2004 roku, które kontrowersyjnie uchylono jako niekonstytucyjne w 2010 roku i zainicjował masową czystkę urzędników służby cywilnej związanych z obalonym reżimem. Nastąpiła też powszechna dekomunizacja kraju.
W mediach ukraińskich spotkać się można również z określeniami „eurorewolucja” (Є́врореволю́ція, "Jewrorewolucija"), „rewolucja 2013 roku” i „rewolucja godności” (Революція гідності, "Rewolucija hidnosti"), z kolei w mediach zachodnich występuje określenie „ukraińska wiosna” ("Ukrainian Spring").
Euromajdan i rewolucja.
Protesty ogarnęły Ukrainę po tym, jak 21 listopada 2013 roku prezydent Wiktor Janukowycz odmówił podpisania umowy stowarzyszeniowej z Unią Europejską. Zawiązany wówczas ruch polityczny, znany jako „Euromajdan”, żądał zbliżenia z Unią oraz odwołania Janukowycza ze stanowiska. Ruch ten ostatecznie odniósł sukces podczas rewolucji z lutego 2014 roku, która obaliła urzędującego prezydenta oraz jego rząd.
Niepokoje w zachodniej Ukrainie.
24 stycznia 2014 roku w wielu miastach zachodniej Ukrainy, jak Iwano-Frankiwsk czy Czerniowce, protestujący przejęli budynki regionalnej administracji w proteście przeciwko prezydentowi Janukowyczowi. W Iwano-Frankiwsku blisko 1500 osób okupowało gmach regionalnego rządu, barykadując się w środku, z kolei w Czerniowcach tłum przypuścił szturm na chronioną przez milicję siedzibę gubernatorów. W Użhorodzie również doszło do blokady lokalnych urzędów, z kolei we Lwowie, po uprzednim przejęciu biura gubernatora, ustawiono barykady.
18 lutego.
18 lutego o godzinie 16:00 metro w Kijowie wstrzymało wszystkie usługi z powodu zagrożenia terrorystycznego.
Blokada parlamentu i przygotowania do ataku na Majdan.
18 lutego 2014 w godzinach porannych w Kijowie deputowani opozycji zablokowali trybunę parlamentu, domagając się włączenia do porządku obrad głosowania nad przywróceniem konstytucji z 2004 roku, która ograniczyłaby uprawnienia prezydenta Wiktora Janukowycza (co oznaczałoby wprowadzenie na Ukrainie systemu parlamentarno-prezydenckiego). Wcześniej przewodniczący Rady Najwyższej Ukrainy Wołodymyr Rybak nie zgodził się na zarejestrowanie dokumentów, które umożliwiłyby zmianę ustawy zasadniczej.
W odpowiedzi demonstranci z Majdanu rozpoczęli przed godz. 9:00 czasu lokalnego EET (8:00 czasu polskiego) marsz na parlament, który został zablokowany przez Berkut. Opozycja nazwała tę akcję „pokojowym atakiem”, mającym na celu powstrzymanie przed opuszczeniem parlamentu przez deputowanych Partii Regionów, dopóki nie spełnią żądań opozycji. Posiedzenie Rady Najwyższej miało rozpocząć się o godz. 10:00 czasu lokalnego. Jednak jej przewodniczący Wołodymyr Rybak nie zarejestrował niezbędnych dokumentów do głosowania na zmianą konstytucji. Wobec tego politycy opozycyjnych ugrupowań zablokowali trybunę. W tym samym czasie demonstranci przypuścili atak na kordon milicji ochraniający budynek parlamentu. Milicjanci odpowiedzieli gazem łzawiącym, granatami hukowymi i strzałami z broni na gumowe pociski, raniąc dwie kobiety.
Sytuacja pod parlamentem doprowadziła do radykalizacji protestów w Kijowie. Walki wybuchły w Parku Maryjskim, leżącym naprzeciwko gmachu parlamentu. Demonstranci zajęli ponownie, opuszczony kilka dni wcześniej kijowski ratusz oraz biuro rządzącej Partii Regionów. Walki trwały na ulicach Instytuckiej i Hruszewskiego. Ponownie zapłonęły opony, butelki z benzyną, funkcjonariusze MSW ostrzeliwali z dachów rejon walk z broni gładkolufowej, a według strony opozycyjnej także z broni ostrej. Media podały, że podczas starć do godz. 17:00 w Kijowie zginęło pięciu demonstrantów, a 150 odniosło rany, z czego stan siedmiu był krytyczny. Wśród rannych był fotoreporter Agencji Reutera. W rejon walk nie wpuszczano służb medycznych. Pomocy poszkodowanym udzielali członkowie tzw. Automajdanu. Strona rządowa poinformowała o rannych kilkudziesięciu funkcjonariuszach i jednym zabitym.
Według pełniącego obowiązki ministra spraw zagranicznych Łeonida Kożary, demonstranci używali broni palnej podczas ataków na budynki administracji państwowej i w starciach z siłami bezpieczeństwa. Po wybuchu walk jeden z liderów opozycji, Witalij Kłyczko, zaapelował do prezydenta Janukowycza, o usunięcie z ulic oddziałów milicji, sił MSW i Berkutu. Natomiast MSW i Służby Bezpieczeństwa Ukrainy (SBU) zaapelowały do liderów opozycji, by uspokoili protestujących i wrócili do rozmów z władzami.
Szturm na Majdan w Kijowie (18–19 lutego).
W godzinach popołudniowych siły rządowe podeszły pod Majdan, a opozycji przedstawiono ultimatum, by do godz. 18:00 demonstranci opuścili barykady. Jednak ci nadal budowali wzmocnienia, szykując się do obrony Majdanu. Na placu Niepodległości zebrało się nawet 20 tys. demonstrantów. W stolicy wstrzymano ruch metra, by uniemożliwić demonstrantom dotarcie na Majdan. Przed godz. 20:00 siły rządowe zaczęły polewać demonstrantów wodą z armatek, z kolei protestujący odpalali fajerwerki, rzucali petardy i koktajle Mołotowa. Następnie na tłum zaczęły napierać dwa transportery opancerzone BTR-80, rozpoczynając właściwy szturm na Majdan. Jako pierwsza padła barykada na ulicy Instytuckiej. Około godz. 21:30 Berkut rozpoczął szturm od strony placu Europejskiego. Atakiem dowodzili p.o. ministra spraw wewnętrznych Witalij Zacharczenko oraz przewodniczący Służb Bezpieczeństwa Ukrainy (SBU) Wołodymyr Tockij. Działania sił MSW prowadzono pod kryptonimem „Fala”, a SBU – „Bumerang”. Celem ataku było „oczyszczenie Majdanu, Domu Ukraińskiego, Domu Związków Zawodowych i Pałacu Październikowego”. W przygotowaniu operacji pomagał były pierwszy zastępca szefa GRU Federacji Rosyjskiej, czyli rosyjskiego wywiadu.
Pierwszy atak został odparty przez majdanowców. Milicja używała broni gładkolufowej, od której do godz. 22:00 zginęło 15 demonstrantów i sześciu milicjantów. Jeden z transporterów został podpalony. Po ponad dwóch godzinach szturmu, Berkut zajął część Majdanu. Równolegle do walk na Majdanie, na plac Europejski dojeżdżały autobusy z komandosami jednostki Alfa. Na ulicy Instytuckiej rozmieszczono snajperów sił MSW i jednostek specjalnej Omega. Z kolei w centrum Kijowa tituszki atakowali pojedynczych demonstrantów. Prowokatorzy nosili na rękawach białe opaski, by milicjanci odróżniali ich od demonstrantów. Tituszki zastrzelili m.in. jadącego dziennikarza Wiaczesława Weremija. Od północy Kijów stał się miastem zamkniętym. Jednocześnie podczas szturmu milicji na Majdanie płonęły namioty i setki opon. Spłonął budynek związków zawodowych, wykorzystywany przez demonstrantów jako siedziba. Ogień oddzielał szturmujący Berkut od demonstrantów. Gęsty dym utrudniał zgromadzonym oddychanie.
Późnym wieczorem we Lwowie opozycjoniści zajęli szturmem podpalony wcześniej budynek administracyjny jednostki Wojsk Wewnętrznych. Na mocy porozumienia zgromadzoną tam broń zabezpieczono i opieczętowano. Na zewnątrz zgromadzonych było około tysiąc demonstrantów. Również w Tarnopolu i Iwano-Frankowsku miał miejsce udany szturm na siedziby władz obwodowych. W tym drugim z miast, funkcjonariusze Berkutu nie stawiali oporu. 19 lutego 2014 w godzinach nocnych opozycjoniści w Równem zajęli w czasie szturmu jednostkę Berkutu wraz z bronią i całym wyposażeniem zbrojnym. Sami funkcjonariusze na mocy porozumienia mogli opuścić bazę.
Tymczasem po północy Berkut rozpoczął drugi szturm na Majdan. Milicjanci przerwali barykadę od strony placu Europejskiego oraz przedarli się przez ściany ognia. Około godz. 2:00 w nocy miało miejsce spotkanie liderów ukraińskiej opozycji z prezydentem Janukowyczem. Nie zakończyły się one porozumieniem. Prezydent odmówił zakończenia szturmu Majdanu i zażądał ewakuacji placu. Janukowycz twierdził, że opozycja próbowała przejąć władzę siłą. W tym samym czasie na Majdanie trwała walka wręcz. Demonstranci rzucali w milicjantów koktajlami Mołotowa, a także wyrywaną kostką brukową. Berkut zepchnął w tej fazie walk demonstrantów na sam środek Majdanu.
Walki trwały do samego świtu, a po godz. 6:00 rano, 19 lutego 2014 Berkut przegrupował się, dokonując kolejnego szturmu na Majdan. W międzyczasie majdanowcy informowali o 30 ofiarach cywilnych. Z kolei pełniąca obowiązki ministra zdrowia Ukrainy Raisa Bohatyriowa poinformowała, że liczba ofiar śmiertelnych starć w Kijowie wzrosła do 26 ofiar. Szesnastu zabitych to manifestanci, a dziesięcioma ofiarami byli funkcjonariusze MSW. Według Bohatyriowej w szpitalach przebywało 263 antyrządowych demonstrantów oraz 342 milicjantów i żołnierzy wojsk wewnętrznych. Większość miała rany postrzałowe. MSW Ukrainy twierdziło, że nie używało broni palnej podczas zajść. W wyniku nocnej bitwy o Majdan, Berkut zajął 1/3 powierzchni placu. Przed południem na Majdanie gaszono pożary, które wybuchały podczas walk.
W godzinach porannych 19 lutego 2014, Rada Narodowa we Lwowie przejęła w obwodzie lwowskim pełnię władzy, wypowiadając tym samym posłuszeństwo władzy centralnej w Kijowie. Istniejące organy administracji państwowej oraz milicja podporządkowała się powołanej przez lwowskich deputowanych kilka tygodni wcześniej Radzie Narodowej. Ogłoszono, że legalne władze zostaną wybrane w wyborach powszechnych. Zadeklarowano udzielenie pomocy dla demonstrantów w Kijowie. Demonstranci blokowali również polsko-ukraińskie przejścia graniczne. Po godz. 11:00 Ministerstwo Obrony Ukrainy potwierdziło, że z Dniepropetrowska do stolicy wysłano 25. Brygadę Powietrznodesantową, by wzmocnić ochronę baz i arsenałów zawierających znaczne ilości broni oraz amunicji. Jednak wyjazd elitarnych wojsk został zablokowany przez demonstrantów. W trakcie dnia walki na Majdanie ustały, a obie strony prowadziły przegrupowywanie sił. Około godz. 16:00 Służby Bezpieczeństwa Ukrainy ogłosiły początek ogólnokrajowej operacji antyterrorystycznej.
Zerwanie rozejmu i krwawe walki w Kijowie (20 lutego).
W związku z wydarzeniami na Ukrainie Stany Zjednoczone nałożyły sankcje wizowe na około 20 osób odpowiedzialnych za użycie siły przeciwko protestującym. Minister spraw zagranicznych Szwecji Carl Bildt napisał z kolei na Twitterze, że Janukowycz „ma krew na rękach”. Rosja wydarzenia z Kijowa nazywała próbą zamachu stanu. Rząd Litwy zdecydował, że 20 lutego 2014 będzie dniem żałoby narodowej. Szef Komisji Europejskiej, José Manuel Durão Barroso potępił w rozmowie telefonicznej z Wiktorem Janukowyczem użycie przemocy przeciwko demonstrantom. Z kolei Wysoka Przedstawiciel UE ds. Zagranicznych, Catherine Ashton, poprosiła ministra spraw zagranicznych Polski, Radosława Sikorskiego, by udał się na Ukrainę z misją dyplomatyczną. Towarzyszyli mu odpowiednicy z Niemiec i Francji – Frank-Walter Steinmeier oraz Laurent Fabius. Dyplomaci do Kijowa udali się późnym wieczorem 19 lutego 2014. Wcześniej doszło do kolejnych rozmów liderów opozycji z członkami rządu. Podczas nich tuż przed godz. 23:00 zawarto rozejm, który zapobiegł kolejnemu szturmowi na Majdan. Noc w Kijowie minęła względnie spokojnie. W międzyczasie zaktualizowano liczbę ofiar na 28 zabitych osób.
20 lutego 2014 przed godz. 9:00 został zerwany krótkotrwały rozejm, wskutek podpalenia przez milicjantów, zajętego przez opozycję budynku konserwatorium muzycznego przy pomocy koktajli Mołotowa. Efektem tego był wybuch najbardziej gwałtownych starć rewolucji pomiędzy demonstrantami a siłami milicji MSW i Berkutu. W pierwszych minutach rozruchów demonstranci odbili część Majdanu. Protestujący ruszyli za uciekającym Berkutem, przejmując Dom Ukraiński znajdujący się na placu Europejskim. Zostali jednak zatrzymani przy Pałacu Październikowym, gdzie rozlokowani byli snajperzy wyposażeni w karabiny wyborowe i karabiny AKM. Atakujący snajperzy jednostek specjalnych zabili kilka osób. Berkut wycofał się pod hotel Europa, gdzie także trwała śmiercionośna wymiana ognia. Podczas niej demonstranci zatrzymywali milicjantów i tituszków, których prowadzono na scenę Majdanu. Według opozycji milicja aktywnie była wspierana nie tylko przez tituszków, ale również przestępców najmowanych przez rząd, wyposażonych w broń palną. W czasie walk odwołano posiedzenie parlamentu, który został ewakuowany. O godz. 10:00 Obrona Majdanu informowała o 200 rannych i kilku zabitych osobach. Demonstranci napierali, zajmując kolejne ulice, kontrolowane uprzednio przez cofający się Berkut. Na zajętych terenach budowano barykady. Przed godz. 12:00 dziennik „Kviv Post” donosił o 35 ofiarach walk. Starcia wygasały po godz. 14:00 czasu lokalnego, nie mniej majdanowcy przygotowywali się na kolejny ewentualny szturm na broniony przez nich plac Niepodległości. Po południu Ministerstwo Spraw Wewnętrznych Ukrainy poinformowało, że zezwoliło na użycie broni palnej milicjantom w celu odbicia 70 pojmanych funkcjonariuszy.
Ostatecznie Ministerstwo Zdrowia podało, że w walkach 20 lutego 2014 poległo 75 osób, a 567 odniosło obrażenia. Dodatkowo stwierdzono, że jeden z rannych, przebywających w szpitalu berkutowców to żołnierz rosyjski, którego rozpoznano po tatuażu. O godzinie 21:20 Rada Najwyższa Ukrainy zadecydowała o zakazie używania broni z ostrą amunicją przez funkcjonariuszy wszystkich służb wiernych rządowi. Prezydent Rosji, Władimir Putin wyraził zaniepokojenie rozlewem krwi w Kijowie i zaapelował, by w ukraińskiej stolicy zapanował pokój.
W trakcie walk w Kijowie, obwód zakarpacki, jako pierwszy spośród regionów Ukrainy, wypowiedział posłuszeństwo władzy prezydenta Wiktora Janukowycza. Po godzinie 19:00 zakończyło się spotkanie Donalda Tuska z zespołem ds. sytuacji na Ukrainie, na którym ustalono szereg możliwości i przyszłych posunięć. Premier Polski przyznał, że widmo wojny domowej wiszące nad Ukrainą jest realne. Prezydent USA Barack Obama wezwał prezydenta Janukowycza do zaprzestania eskalacji przemocy, wycofanie sił rządowych z ulic Kijowa i przyznał, że jest głęboko wstrząśnięty wydarzeniami na Ukrainie.
Mediacja unijnych wysłanników i podpisanie porozumienia (20–21 lutego).
W godzinach 13:00-17:00 trwało pierwsze spotkanie unijnych wysłanników z Wiktorem Janukowyczem. Następnie delegacja na czele z Radosławem Sikorskim, spotkała się z przedstawicielami opozycji. Z powodu krwawych walk, Unia Europejska zdecydowała się wieczorem 20 lutego, wprowadzić pakiet sankcji personalnych i ogólnych, zawierających zakazy wizowe i zamrożenie aktywów zagranicznych oraz zakaz handlu bronią z Ukrainą. Restrykcje wizowe wprowadziła także Kanada. O godz. 21:00 zachodni mediatorzy przybyli do rezydencji Janukowycza na dalszą część rozmów. Rosję reprezentował rzecznik praw człowieka Władimir Łukin. Rozmowy przed północą opuścił Laurent Fabius, który udał się na zaplanowaną wizytę do Chin.
Rankiem 21 lutego 2014, po 10 godzinach negocjacji nastąpił przełom po rozmowach dyplomatów UE i opozycji z prezydentem Janukowyczem. Po całonocnych rozmowach ustalono m.in. ograniczenie praw prezydenta do tych z konstytucji z 2004 roku, stworzenie nowego rządu w ciągu 10 dni i wcześniejsze wybory prezydenckie które miałyby się odbyć do grudnia 2014. O godz. 13:00 sam prezydent Janukowycz ogłosił projekt uchwały o przeprowadzeniu przedterminowych wyborów prezydenckich, rozpoczęciu procesu jedności narodowej oraz przywróceniu konstytucji z 2004. Projekt ten zakładał uchwalenie ustaw w ciągu 48 godzin.
Porozumienie zostało początkowo odrzucone przez Radę Społeczną Majdanu, lecz po mediacji Sikorskiego i Steinmeiera, przywódcy Majdanu przyjęli porozumienie. Sześciopunktowy dokument został podpisany przez prezydenta Janukowycza oraz europejskich dyplomatów 21 lutego 2014 tuż przed godz. 16:00. Jedynie Prawy Sektor, radykalne stowarzyszenie zrzeszające członków różnych ukraińskich ruchów nacjonalistycznych, odrzuciło porozumienie i zapowiedziało walkę aż do usunięcia z urzędu Janukowycza. Porozumienia, choć wpierw je parafował, nie podpisał na końcu rosyjski przedstawiciel, Władimir Łukin.
Po godz. 10:00, 21 lutego 2014 czasu lokalnego, rozpoczęło się posiedzenie parlamentu, na którym opozycja domagała się dymisji Janukowycza. Rada Najwyższa miała przegłosować przywrócenie konstytucji z 2004 i uchwalić amnestię dla zatrzymanych demonstrantów, jednak przewodniczący parlamentu Wołodymyr Rybak ogłosił przerwę do godz. 16:00, co wywołało przepychanki wśród deputowanych. Ostatecznie ogłoszono godzinną przerwę. W międzyczasie na stronę demonstrantów przeszli kolejni funkcjonariusze sił rządowych, z kolei z obwodu lwowskiego na Majdan przyjechało kilka autobusów wypełnionych milicjantami, którzy dołączyli do protestujących. Były szef MSW, Jurij Łucenko wezwał kijowskich milicjantów do wsparcia protestu. Około godz. 10:00, według ukraińskiego MSW na ulicy Instytutskiej, demonstranci strzelali do żołnierzy wojsk wewnętrznych MSW, próbując dostać się do parlamentu. Milicja odpowiedziała ogniem.
Tymczasem we Lwowie 2,5 tys. ochotników Służby Ochrony Miasta, która została powołana dzień wcześniej, patrolowało ulice miasta, w którym wprowadzono trzydniową żałobę. Ze Lwowa wyjechał również oddział milicji, który udał się do Kijowa, by chronić demonstrantów. Około godz. 12. w lwowskiej bazie Berkutu doszło do wybuchu. Z kolei w Winnicy rozwiązano Klub Partii Regionów. Budynki administracji rządowej w tym mieście okupowane przez demonstrantów były od 25 stycznia 2014. Tymczasem w miastach w całej Ukrainie zwolennicy Majdanu masowo zaczęli obalać pomniki Lenina.
Po godz. 14:00 siły MSW rozlokowane wokół Rady Najwyższej ewakuowały sprzęt za pomocą milicyjnych autobusów, odjeżdżających z ulicy Hruszewskiego, przy której znajduje się Rada Ministrów oraz gmach parlamentu. Łącznie 1100 żołnierzy zostało odesłanych do domów. Z kolei w samym budynku MSW zarządzono ewakuację. Parlament Ukrainy po południu zwolnił również z odpowiedzialności karnej uczestników trwających od listopada 2013 protestów antyrządowych w Kijowie i innych miastach. Parlament podjął także uchwały o uwolnieniu Juli Tymoszenko i odsunięciu od wykonywania obowiązków służbowych p.o. ministra spraw wewnętrznych Witalija Zacharczenki.
Po podpisaniu porozumienia przez Janukowycza, 67 deputowanych Partii Regionów spaliło swoje legitymacje poselskie. Z kolei Sbierbank, największy bank Rosji i Europy Wschodniej, zawiesił udzielanie kredytów na Ukrainie, a Rosja wstrzymała zakup ukraińskich obligacji za 2 mld dol. Z zadowoleniem informacje o porozumieniu na Ukrainie przyjęły Stany Zjednoczone. Natomiast Szef Komisji Europejskiej José Manuel Barroso zaapelował o wdrożenie treści dokumentu podpisanego w Kijowie, w celu zażegnania kryzysu politycznego. Wieczorem podczas rozmowy telefonicznej Baracka Obamy z Władimirem Putinem, obaj politycy zgodzili się co do szybkiego wdrożenia osiągniętego w Kijowie porozumienia.
Żądania ustąpienia Janukowycza i jego ucieczka (21 lutego).
Służby prasowe Euromajdanu podały, że w godzinach wieczornych na placu Niepodległości zgromadziło się około 50 tys. osób. Część z nich nie popierało porozumienia podpisanego przez liderów opozycji, m.in. ultraprawicowe ugrupowanie Prawy Sektor, który domagał się natychmiastowej dymisji prezydenta Janukowycza i groził kontynuowaniem walki zbrojnej, dając czas do godz. 10:00, 22 lutego 2014 na dymisję Janukowycza.
Tymczasem o godz. 22:40, 21 lutego 2014 Janukowycz w asyście swoich współpracowników, takich jak Wołodymyr Rybak, Andrij Klujew i Wadym Nowynski, oraz ochroniarzy wyleciał do Charkowa, gdzie przebywał w rezydencji państwowej. Nagrał tam przemówienie telewizyjne. Następnie chciał odlecieć helikopterem do Ługańska, jednak ze względu na groźbę wystartowania myśliwców, uprzedzonych o ewentualnej ucieczce do Rosji, Janukowycz wylądował w Doniecku. Straż Graniczna Ukrainy poinformowała, że pogranicznicy z lotniska w Doniecku zatrzymali samolot z Wiktorem Janukowyczem na pokładzie, który bez odpowiednich dokumentów próbował wylecieć do Rosji. Nie zdołał tam jednak dotrzeć, wobec czego 23 lutego 2014 konwój z Janukowyczem dotarł na Krym i zatrzymał się w prywatnej rezydencji w okolicach Bałakławy. Informowano również, że konwój z Janukowyczem widziano w okolicach Sewastopola. Kiedy Janukowycz został poinformowany, że na Krym zmierzają nowe władze MSW i Służby Bezpieczeństwa Ukrainy po tym, jak przekazał pismo, w którym informuje, iż rezygnuje z ochrony państwowej, uciekł w nieznanym kierunku w towarzystwie byłego szefa administracji prezydenckiej Andrija Klujewa. 24 lutego 2014, pełniący obowiązki szefa MSW Arsen Awakow, poinformował, że za byłym prezydentem Wiktorem Janukowyczem wysłano list gończy. Wszczęto również wobec niego śledztwo w sprawie masowych zabójstw cywili.
28 lutego 2014 Wiktor Janukowycz ujawnił się publicznie podczas konferencji prasowej w Rostowie nad Donem w Rosji. Przed dziennikarzami były prezydent Ukrainy stwierdził, że jego odsunięcie od władzy przez Radę Najwyższą było nielegalne i nie będzie go akceptował, a tym samym nadal uważa się za prezydenta Ukrainy.
Usunięcie z urzędu Janukowycza i transformacja władzy (22 lutego).
W nocy z 21 na 22 lutego 2014 z ulic Kijowa zniknęły oddziały milicji. Rano 22 lutego 2014 Witalij Kłyczko zaapelował do parlamentu uchwalenie rezolucji wzywającej Janukowycza do ustąpienia oraz namawiał do przeprowadzenia wyborów prezydenckich do 25 maja 2014. W międzyczasie Wołodymyr Rybak podał się do dymisji z funkcji przewodniczącego Rady Najwyższej. W jego imieniu decyzję ogłosił jeden z deputowanych Partii Regionów. Rozpoczęły się tym samym zmiany na szczytach władzy. Rada Najwyższa wybrała swego nowego przewodniczącego, którym został były szef Służby Bezpieczeństwa Ukrainy, deputowany opozycyjnej partii Batkiwszczyna – Ołeksandr Turczynow.
Gdy część parlamentarzystów opuściła Partię Regionów, pojawiła się nowa większość parlamentarna, skłonna do szybkich i stanowczych zmian politycznych, których domagali się protestujący na Majdanie Niepodległości. Podjęto uchwałę potępiającą tendencje separatystyczne i wzywającą do ochrony i niepodzielności terytorialnej Ukrainy. W kolejnym głosowaniu większością 325 głosów, wprowadzono w życie przyjętą dzień wcześniej uchwałę, mówiącą o powrocie zapisów konstytucji z 2004 roku. Głosowanie wiązało się z brakiem podpisu prezydenta pod uchwaloną dzień wcześniej uchwałą. Kolejne decyzje parlamentu wyznaczyły także nowego p.o. ministra spraw wewnętrznych (którym został Arsenij Awakow) oraz przedstawicieli-koordynatorów w resortach siłowych. Następnie Rada Najwyższa przyjęła rezolucję o uwolnieniu Julii Tymoszenko ze szpitala kolonii karnej w Charkowie. W czasie uchwalania rezolucji, demonstranci przełamali barykadę na ulicy Instytuckiej, by zablokować parlament, do czasu odsunięcia od władzy Wiktora Janukowycza. W międzyczasie prezydent ogłosił, że nie poda się do dymisji. Dodał również, że nie zamierza opuszczać kraju. Z kolei wydarzenia w Kijowie nazwał nazistowskim przewrotem.
Po godz. 17:00 Rada Najwyższa podjęła uchwałę o odsunięciu od władzy prezydenta Wiktora Janukowycza. Parlament uznał, że dotychczasowy szef państwa „w sposób niekonstytucyjny wycofał się sam z wykonywania uprawnień konstytucyjnych i tym samym nie wypełnia swoich obowiązków”, bowiem nie podpisał żadnych z aktów prawnych, uchwalanych przez Radę Najwyższą w ostatnim czasie. Rezolucję o odsunięciu Janukowycza poparło 328 posłów w 450-osobowej izbie, w związku z czym głosowanie w przedmiocie odsunięcia od władzy Wiktora Janukowycza nie spełniło konstytucyjnego warunku trzech czwartych głosów Rady Najwyższej, tj. 338 głosów. Odsunięcie od władzy Wiktora Janukowycza nie zostało przeprowadzone zgodnie z procedurami Impeachmentu przewidzianymi w Konstytucji Ukrainy (art. 108-111), co wywołało kontrowersje co do legalności działań parlamentu i legitymizacji wybranych w następstwie nowych władz Ukrainy. Łącznie z odsunięciem od władzy Janukowycza, Serhij Arbuzow przestał pełnić obowiązki premiera. Deputowani zdecydowali, że wcześniejsze wybory prezydenckie odbędą się 25 maja 2014. Z kolei Julia Tymoszenko po opuszczeniu koloni karnej w Charkowie udała się na Majdan do Kijowa, gdzie wystąpiła z przemówieniem przed 100 tys. tłumem.
Rano 22 lutego 2014 otwarta została pilnie dotąd strzeżona rezydencja Wiktora Janukowycza w Międzygórzu. Dostali się do niej reporterzy oraz cywile, którzy ukazali przepych, w jakim żył Janukowycz. W czasie ewakuacji rezydencji w nocy z 21 na 22 lutego 2014, do pobliskiej rzeki wrzucono setki dokumentów, które następnie były osuszane i opublikowane na stronie "Yanukovych Leaks". Parlament zdecydował o przejęciu luksusowej rezydencji na własność państwa.
Następstwa rewolucji.
Wojna rosyjsko-ukraińska.
Prorosyjski separatyzm na Ukrainie (2014).
Po wylocie Janukowycza w dniu 24 lutego 2014, z ramienia prorosyjskich i antyrewolucyjnych aktywistów wybuchły protesty w dużej mierze rosyjskojęzycznym regionie Krymu. Po nich nastąpiły demonstracje w wielu miastach wschodniej i południowej Ukrainy, takich jak Donieck, Ługańsk, Charków i Odessa.
Rosyjska aneksja Krymu.
Począwszy od 26 lutego 2014, prorosyjskie uzbrojone osoby zaczęły przejmować Półwysep Krymski, prowokując protesty. Rosja początkowo utrzymywała, że owi umundurowani bojownicy, określeni mianem „zielonych ludzików”, byli „lokalnymi siłami samoobrony”, jednak później przyznała, że byli oni faktycznie rosyjskimi żołnierzami bez oznaczeń, potwierdzając tym samym raporty o rosyjskim wtargnięciu na Ukrainę. 27 lutego 2014 rosyjskie siły zajęły budynek parlamentu Krymu, a nowy, samozwańczy prorosyjski rząd ogłosił referendum w sprawie uniezależnienia od Ukrainy. W następstwie owego referendum, odbytego 16 marca 2014 i nieuznawanego na arenie międzynarodowej, Rosja w dniu 18 marca tegoż roku anektowała Krym.
Wojna w Donbasie.
Od początku marca 2014 roku, w następstwie ukraińskiej rewolucji i Euromajdanu, w obwodach donieckim i ługańskim, określanych łącznie jako „Donbas”, odbywały się demonstracje organizowane przez prorosyjskie i antyrządowe grupy. Demonstracje te, mające miejsce po aneksji Krymu oraz będące częścią szerszej fali prorosyjskich protestów na obszarze wschodniej i południowej Ukrainy, przerodziły się w konflikt zbrojny pomiędzy siłami separatystycznymi z samozwańczych Donieckiej Republiki Ludowej i Ługańskiej Republiki Ludowej (odpowiednio DRL i ŁRL), a ukraińskim rządem. Od zmian w dowództwie w sierpniu 2014 roku, separatyści kierowani byli głównie przez obywateli rosyjskich. Zgodnie z doniesieniami, rosyjscy bojownicy mieli stanowić od 5 do 20% walczących.
Pomiędzy 22 a 25 sierpnia 2014 roku pojawiły się doniesienia o przekraczaniu bez pozwolenia ukraińskiego rządu granicy między Ukrainą a Rosją przez rosyjską artylerię, personel oraz jednostki określane w Rosji mianem „konwojów humanitarnych”. Zgodnie z doniesieniami, owe przejścia miały miejsce zarówno na obszary kontrolowane przez siły prorosyjskie, jak również na niebędące pod taką kontrolą, jak np. południowo-wschodnia część obwodu donieckiego, nieopodal Nowoazowska. Wydarzenia te nastąpiły po ostrzale jednostek ukraińskich, pochodzącym z rosyjskiej strony granicy i mającym miejsce w ciągu poprzedniego miesiąca. Ówczesny szef Służby Bezpieczeństwa Ukrainy, Wałentyn Naływajczenko, określił wydarzenia z 22 sierpnia 2014 jako „bezpośrednia inwazja Rosji na Ukrainę”, która z kolei przez zachodnie, jak i ukraińskie wojska została ona nazwana „tajną inwazją”. W rezultacie donieccy i ługańscy powstańcy odzyskali większość terenu utraconego przez nich wcześniej w wyniku kontrofensywy wojsk rządowych. 5 września 2014 Rosja i Ukraina podpisały porozumienie o zawieszeniu broni, znane jako protokół miński – mimo to doszło do obopólnych aktów jego pogwałcenia. W toku wyłaniania się linii frontu pomiędzy powstańcami a terytorium kontrolowanym przez Ukrainę, watażkowie przejęli kontrolę nad plonami po stronie powstańczej, prowadząc do dalszej destabilizacji. Zawieszenie broni ostatecznie upadło w styczniu 2015 roku. Ciężkie walki zostały wznowione na terenach objętych konfliktem, włączając w to lotnisko w Doniecku i Debalcewo. Ponowny rozejm, określany jako Mińsk II, został podpisany 12 lutego 2015.
Efekty wojny.
Kryzys poskutkował licznymi konsekwencjami, zarówno wewnętrznymi, jak i zewnętrznymi. Według podsumowania Banku Światowego z października 2014, na skutek kryzysu gospodarka Ukrainy skurczyła się w 2014 roku o 8%. Z kolei sankcje gospodarcze nałożone na Rosję przez państwa zachodnie przyniosły efekt w postaci spadku wartości rubla i w konsekwencji rosyjskiego kryzysu finansowego.
Wojna w Donbasie przełożyła się na niedobór węgla na Ukrainie, jako że region ten był głównym źródłem tego surowca dla elektrowni w całym kraju. Ponadto, Zaporoska Elektrownia Jądrowa wyłączyła jeden ze swych reaktorów w następstwie wypadku. Połączenie tych dwóch czynników spowodowało braki w dostawach prądu na Ukrainie w grudniu 2014.
Postęp we wprowadzaniu zmian na porewolucyjnej Ukrainie został opisany jako powolny. Według raportu BBC z lutego 2016, Ukraina pozostała pogrążona w korupcji; niewielki postęp uczyniono w rozwoju gospodarki, a walki w Donbasie były kontynuowane na niskim poziomie. Raport donosił ponadto o pojawianiu się dyskusji nad „Trzecim Majdanem” w celu zmuszenia rządu do podjęcia działań przeciwko kryzysowi.

</doc>
<doc id="4450716" url="https://pl.wikipedia.org/wiki?curid=4450716" title="Metoda Sellheima">
Metoda Sellheima

Metoda Sellheima – sposób uwolnienia rączek płodu przy ich nieprawidłowym ułożeniu podczas porodu w położeniu pośladkowym, wskutek czego nie można urodzić barków i główki. Obejmuje trzy możliwości postępowania:

</doc>
<doc id="4450717" url="https://pl.wikipedia.org/wiki?curid=4450717" title="Anna Wiłkomirska">
Anna Wiłkomirska

Anna Teresa Wiłkomirska (ur. 25 lutego 1958) – polska pedagożka, profesor nauk społecznych, wykładowczyni Uniwersytetu Warszawskiego. Specjalizuje się w socjologii i polityce edukacji oraz pedagogice społecznej.
Życiorys.
W 1981 uzyskała tytuł magistra na Wydziale Pedagogicznym UW. W 1990 doktoryzowała się na podstawie pracy "Style wychowania a poziom rozbieżności między samoocenami a standardami osobistymi wychowanków domów dziecka" (promotorka: Anna Przecławska). W 2003 habilitowała się na podstawie książki "Zawodowe i społeczno-polityczne orientacje nauczycieli". W 2015 otrzymała tytuł naukowy profesora.
Zawodowo związana z macierzystym Wydziałem. Od lutego 1984 do maja 1990 asystentka tamże. Od października 1990 do 2007 adiunktka, następnie profesor nadzwyczajna i zwyczajna. Pełni lub pełniła szereg funkcji, m.in. pełnomocniczki rektora ds. wprowadzenia systemu ECTS, dziekan Wydziału Pedagogicznego (2012–2020).
Wykładała także w Akademii Pedagogiki Specjalnej (2004–2005).
Od maja 1992 do grudnia 1995 współtwórczyni Kolegium Nauczycielskiego w Warszawie, członkini jego Rady Programowej i wykładowczyni.
W 2004 została odznaczona Srebrnym Krzyżem Zasługi.

</doc>
<doc id="4450719" url="https://pl.wikipedia.org/wiki?curid=4450719" title="Habaszijja">
Habaszijja



</doc>
<doc id="4450735" url="https://pl.wikipedia.org/wiki?curid=4450735" title="Krisztina Fazekas">
Krisztina Fazekas



</doc>
<doc id="4450741" url="https://pl.wikipedia.org/wiki?curid=4450741" title="Wojskowy Klub Wioślarski w Warszawie">
Wojskowy Klub Wioślarski w Warszawie

Wojskowy Klub Wioślarski w Warszawie (późniejsze nazwy: Wojskowy Klub Sportów Wodnych, a następnie Oficerski Yacht Klub Rzeczypospolitej Polski) – klub wioślarski, a następnie wielosekcyjny, założony w 1919 roku. Członek założyciel Polskiego Związku Towarzystw Wioślarskich. Rozwiązany w 1950 roku.
Było to pierwsze stowarzyszenie wioślarskie w polskim wojsku. W klubie, oprócz wioślarstwa, działały sekcje: żeglarska, motorowodna oraz pływacka i kajakowa. Był największą w II Rzeczypospolitej organizacją sportów wodnych – w rekordowym pod tym względem roku 1938, liczył 1300 członków.
Historia sekcji wioślarskiej.
Dwudziestolecie międzywojenne.
Wojskowy Klub Wioślarski powstał tuż po odzyskaniu przez Polskę niepodległości – z inicjatywy por. Jana Dobrskiego i ppor. Bogdana
Hoffa oraz kilku studentów tworzonego wówczas 36. pp Legii Akademickiej. Mieli oni wówczas nadzieję na przejęcie majątku niemieckiego klubu Deutsche Ruder-Vereinigung Warschau (warszawskie towarzystwo wioślarskie sprzed I wojny światowej). Zebranie założycielskie miało miejsce w dniu 6 maja 1919 roku. Wkrótce wybrano prezesa klubu, w osobie wiceadmirała Kazimierza Porębskiego – ówczesnego szefa Departamentu dla
Spraw Morskich Ministerstwa Spraw Wojskowych. Już w grudniu 1919 roku Wojskowy Klub Wioślarski, wraz z dwunastoma innymi polskimi klubami, założył Polski Związek Towarzystw Wioślarskich.
Pomimo tego, że ostatecznie mienie Deutsche Ruder-Vereinigung przejął AZS Warszawa, WKW rozwijał się bardzo szybko. W sporej mierze było to zasługą wpływowych działaczy z wysokich kręgów oficerskich, a zwłaszcza drugiego prezesa (od 1920 roku) – znanego działacza sportowego, Aleksandra Bobkowskiego. Dzięki nim, WKW Warszawa zdołało uzyskać z Ministerstwa Spraw Wojskowych subwencję, która pozwoliła nabyć kilkanaście niezbędnych łodzi. Początkowo klub posiadał przystań na wodzie przy Cyplu Czerniakowskim – żelazną płaskodenną łódź. Członkami klubu głównie byli żołnierze czynni, rezerwiści i ich rodziny – też wioślarki biorące czynny udział w zawodach kobiecych.
Klub znany był ze ścisłego przestrzegania regulaminów i etykiety oraz hierarchii dostrzegalnej na każdym kroku. Od roku 1922 organizował Święto Wisły – dużą coroczną imprezę plenerową sportów wodnych, niekiedy obejmującą też pokazy sprawności wojskowej na wodzie.
W roku 1925 WKW zmienił nazwę na Wojskowy Klub Sportów Wodnych. Po przewrocie majowym jego znaczenie wyraźnie wzrosło. Wynikało to z faktu, iż wojsko i organizacje wojskowe miały być źródłem „sanacji kraju”. Liczba członków klubu cały czas rosła, a klub w roku 1928 posiadał aż 32 łodzie wioślarskie. WKW był jednym z centrów wojskowego życia towarzyskiego stolicy. W roku 1930 rozpoczął budowę imponującej, jak na tamte czasy, przystani wioślarskiej przy Wybrzeżu Kościuszkowskim 2, u stóp mostu Poniatowskiego. Rok później klub został przemianowany na Oficerski Yacht Klub Rzeczypospolitej Polskiej. Było to związane z wciąż rosnącą rolą sekcji żeglarskiej.
Siedziba przy Wybrzeżu Kościuszkowskim została uroczyście oddana do użytkowania w grudniu 1932 roku. Na uroczystym otwarciu siedziby klubu podejmowano prezydenta RP, Ignacego Mościckiego. Na przystani znajdowały się nie tylko hangary na łodzie, szatnie, czy basen wioślarski, ale też kryty basen pływacki i luksusowa restauracja z widokiem na Wisłę. W siedzibie tej odbywały się zarówno uroczystości sportowe, jak i oficjalne imprezy państwowe, bale oraz imprezy gromadzące elitę artystyczną Warszawy. Honorowymi członkami klubu były najważniejsze osoby w kraju – m.in. Józef Piłsudski oraz Ignacy Mościcki.
II wojna światowa.
Budynek na przystani klubowej został poważnie uszkodzony w trakcie działań wojennych we wrześniu 1939 roku. Jego rozbiórkę Niemcy planowali już pod koniec tego samego roku – ograniczał bowiem planowaną rozbudowę bulwarów wiślanych. Budynek przetrwał ostatecznie wojnę – jego stan był jednak opłakany. Zburzono go po wojnie i na jego miejscu przebiega obecnie wschodnia nitka Wisłostrady.
Okres powojenny.
Klub został na krótko reaktywowany po wojnie. Działalność prowadził do 1950 roku.
Wyniki sportowe sekcji wioślarskiej.
W latach 30. XX wieku sekcja wioślarska odnotowywała następujące wyniki w rywalizacji sportowej PZTW (miejsca w klasyfikacji klubowej – według tabel punktacyjnych PZTW za poszczególne lata):
Sekcja żeglarska.
Sekcja powstała w roku 1923, a rok później była jednym z czterech członków-założycieli Polskiego Związku Żeglarskiego.
Członkami sekcji żeglarskiej byli m.in.: Edward Bryzemejster (olimpijczyk z Paryża 1924), Władysław Krzyżanowski (olimpijczyk z Amsterdamu 1928), Mariusz Zaruski, Ludwik Szwykowski, czy Andrzej Bohomolec. Klub posiadał dwie filie sekcji żeglarskiej: Oddział Morski w Gdyni (od 1932) i Oddział Śródlądowy w Augustowie (od 1933).
Sekcja motorowodna.
Sekcja założona została w roku 1932. Od 1935 organizowała coroczny rajd motorowodny Warszawa – Gdynia. W ośrodku pod Augustowem jej członkowie pobijali na motorówkach rekordy polski w szybkości ślizgu.
Sekcja pływacka.
Pływanie było uprawiane przez wioślarzy od początku istnienia klubu, sekcja nie była jednak sformalizowana. Najbardziej znanym pływakiem klubu był Władysław Kuncewicz, olimpijczyk z Amsterdamu 1928.

</doc>
<doc id="4450781" url="https://pl.wikipedia.org/wiki?curid=4450781" title="Tatry Polskie">
Tatry Polskie

Tatry Polskie (słow. "Polské Tatry", niem. "Polnische Tatra", węg. "Lengyel Tátra") – część Tatr znajdująca się na terenie Polski. Dawniej używano nazw Tatry Nowotarskie, czasami również Nowotarskie Hale i Tatry Galicyjskie ("Galizische Tatra"). Jeszcze dawniej (w okresie przedrozbiorowym) używano także nazwy Tatry Sądeckie. Co najmniej od 1860 roku zaczęto powszechnie używać nazwy Tatry Polskie, a po 1900 używano już wyłącznie tej nazwy. Nazwa ta używana jest także w opracowaniach obcojęzycznych. Zazwyczaj oznacza ten sam obszar, co w polskim ujęciu, czasami jednak tylko część Tatr w obrębie wschodniej grani Świnicy.
Granice.
Współcześnie granica między Polską i Słowacją w Tatrach biegnie główną granią Tatr od Rysów po Wołowiec i dalej na zachodzie północną granią Wołowca, zaś na wschodzie od Rysów północną granią Rysów do ujścia Roztoki do Białki i dalej Białką. Powierzchnia Tatr Polskich wynosi 175 km², co stanowi 22,3% całej powierzchni Tatr. Pozostałe 77,7% to Tatry Słowackie. Do Tatr Polskich należy północna część Tatr Wysokich i Tatr Zachodnich. Tatry Bielskie znajdują się całkowicie na Słowacji.
Nie zawsze jednak tak było. Tatry od samego początku stanowiły naturalną granicę między Polską a Królestwem Węgier. Od czasów Mieszka II (1031 r.) granica ustaliła się w ten sposób, że Podhale należało do Polski, a Orawa, Liptów i Spisz do Węgrów. Przez długi czas jednak granica ta nie była dokładnie wyznaczona, nie było też dokładnych map Tatr i początkowo stanowiły one pas ziemi niczyjej. W miarę jak osadnictwo w otaczających Tatry regionach Podhala, Spiszu, Orawy i Liptowa posuwało się ku podnóżom Tatr, a w Tatrach rozpoczęto wydobywanie rud metali, wypas i wyrąb drzewa, coraz dokładniej kształtowała się granica między Polską i Węgrami, powstawały też spory graniczne. W 1634 r. podpisano umowę pomiędzy Polską i Węgrami wyznaczającą granicę w Tatrach. Biegła ona wówczas rzeką Białką i potokiem Biała Woda na Mały Jaworowy Szczyt, a dalej główną granią przez Polski Grzebień, Zadni Gerlach, Rysy, Mięguszowieckie Szczyty, Szpiglasowy Wierch. W 1772, po I rozbiorze Polski większa część Tatr stała się własnością Monarchii Habsburgów i weszła w skład Galicji, natomiast część Tatr w obrębie Spiszu Austria przekazał królestwu węgierskiemu. W 1782 roku Austriacy sporządzili pierwszą dokładną (jak na ówczesne czasy) mapę Tatr.
Po 1918 roku, gdy powstała Czechosłowacja i odrodziła się Polska (II Rzeczpospolita), między państwami tymi powstał spór o granice. Czechosłowacja chciała zająć wszystkie tereny, które do 1918 r. należały do Węgier, Polska zaś chciała przejąć tę część tych terenów, która była zamieszkana przez ludność polską (Górną Orawę i Zamagurze Spiskie). W 1920 r. konferencja ambasadorów państw alianckich wyznaczyła tę granicę w sposób niekorzystny dla Polski i przebiegała ona tak, jak obecnie. Po układzie monachijskim w 1938 r. na wschodzie Tatr granicę przesunięto tak, że przebiegała ona granią główną aż do Przełęczy pod Kopą, dalej granią Tatr Bielskich na Płaczliwą Skałę i jej granią na Długi Wierch (Wierch Średnicę) i dalej. Polska otrzymała resztę północnych stoków Tatr Wysokich oraz część północnych stoków Tatr Bielskich wraz z Jaworzyną Spiską, a najwyższym szczytem Polski stał się Lodowy Szczyt. Granica ta utrzymała się jednak bardzo niedługo. Po pokonaniu Polski w 1939 r. Niemcy wszystkie graniczne zdobycze Polski z 1938 r. podarowali będącej ich sojusznikiem Słowacji, ponadto dodali jej jeszcze całą polską część Orawy i Spiszu. Po II wojnie światowej granica w Tatrach wróciła do tej sprzed 1938 r.
Sprawy własnościowe.
Początkowo Tatry Polskie były niczyje, później stały się własnością królów. Gdy osadnictwo zbliżyło się do ich podnóży zaczęto wypasać hale tatrzańskie. W zamian za daniny i czynsze na rzecz króla, ludność miejscowa otrzymywała zezwolenia na wyrabianie polan i wypasanie hal oraz przywileje (tzw. serwituty), uprawniające ją do zbierania opału i wypasania w lasach królewskich. Przywileje nadawane były zwykle rodom sołtysim z określonych miejscowości. Zachowane akty tych nadań informują, że np. król Zygmunt III Waza nadał w 1595 roku Tomaszowi Miętusowi, będącemu osadźcą wsi Ciche, pastwiska "w górach w Dolince i Przysłopi". W okresie rozbiorowym Tatry Polskie stały się jako tzw. dobra zakopiańskie własnością Monarchii Austro-Węgierskiej, która rozpoczęła ich sprzedaż prywatnym nabywcom. Największą ich część nabyli Emanuel Homolacs, Tomasz Uznański i Jan Pajączkowski (później sprzedał ją chłopom zrzeszonym we Wspólnocie Leśnej Uprawnionych Ośmiu Wsi). Obszary hal tatrzańskich nie wchodziły w skład Zakopiańskich Dóbr, lecz stanowiły prywatną własność górali z Zakopanego i okolicznych miejscowości. Zmieniali się właściciele Zakopiańskich Dóbr. W 1889 r. dużą część Tatr zakupił hrabia Władysław Zamoyski, który okazał się bardzo dobrym gospodarzem i prawdziwym dobroczyńcą Tatr i okolicznej miejscowości. Rozumiał potrzebę ochrony przyrody tatrzańskiej i nie eksploatował rabunkowo Tatr, jak czynili to inni ich właściciele. W Dolinie Pysznej utworzył pierwszy rezerwat przyrody (obecnie jest to Obszar ochrony ścisłej „Pyszna, Tomanowa, Pisana”). W 1933 r. własność Zamoyskiego (wcześniej przekazana Fundacji Kórnickiej) została sprzedana państwu polskiemu i należy do niego do dzisiaj.
Po II wojnie światowej, gdy zaczęto tworzyć Tatrzański Park Narodowy (TPN), sytuacja własnościowa Tatr Polskich nadal była skomplikowana. Duża ich część była już własnością państwową (Lasy Państwowe); oprócz zakupionych przed wojną Dóbr Kórnickich były to upaństwowione po wojnie duże własności pozostałych prywatnych właścicieli Tatr. Jednak nadal w Tatrach duże powierzchnie hal tatrzańskich były prywatną własnością górali, którzy dodatkowo mieli serwituty w lasach państwowych. Niewielkie powierzchnie Tatr należały także do innych właścicieli (np. do PTTK). Góralom zaproponowano możliwość zastępczego wypasania owiec w rejonach opuszczonych przez Łemków w Bieszczadach, Pieninach i Beskidzie Sądeckim. Z możliwości tej skorzystali jednak tylko nieliczni górale. Górale nie chcieli też stosować się do narzucanych im ograniczeń w użytkowaniu hal, mających na celu ochronę przyrody. Z braku możliwości dobrowolnego porozumienia się z właścicielami hal i wobec postępującego niszczenia przyrody Tatr Rada Ministrów w dniu 8 grudnia 1960 roku podjęła uchwałę o przymusowym wykupie lub wymianie na inne obszary wszystkich prywatnych własności w Tatrach. Dokonano tego w latach 1960–1964. W wyniku wykupów lub przymusowych wywłaszczeń hale oraz ich lasy serwitutowe włączone zostały w obszar TPN.
Przynależność administracyjna.
Do 1782 r. Tatry Polskie wchodziły w skład starostwa nowotarskiego. Podczas rozbiorów, w latach 1782-1867 Austriacy włączyli je do nowo utworzonego cyrkułu sądeckiego, a w latach 1867-1918 do nowo utworzonego powiatu nowotarskiego. Były w nim w okresie międzywojennym (1918-1939), podczas okupacji niemieckiej i po wojnie do reformy administracyjnej w 1999 r., kiedy to nazwę powiatu zmieniono na powiat tatrzański.

</doc>
<doc id="4450782" url="https://pl.wikipedia.org/wiki?curid=4450782" title="Tatry Nowotarskie">
Tatry Nowotarskie



</doc>
<doc id="4450783" url="https://pl.wikipedia.org/wiki?curid=4450783" title="Pomnik Stefana Żeromskiego w Iławie">
Pomnik Stefana Żeromskiego w Iławie

Pomnik Stefana Żeromskiego w Iławie – pomnik polskiego pisarza Stefana Żeromskiego znajdujący się w Iławie, w Parku "Żeromek", niedaleko brzegu Jezioraka.
Odsłonięcie pomnika.
Pomnik został odsłonięty w czasie uroczystości Tysiąclecia Państwa Polskiego 23 października 1966 roku. W związku z tym miejscowe Liceum Ogólnokształcące nazwano imieniem Stefana Żeromskiego. Od tego czasu pomnik wpisał się na stałe w krajobraz Iławy, upodobali go sobie też maturzyści. 
Związki Żeromskiego z Iławą.
Pomnik upamiętnia pobyt pisarza w Iławie, gdzie w maju 1920 roku Żeromski uczestniczył w wiecach przekonując mieszkańców Warmii i Powiśla do głosowania w plebiscycie za przyłączeniem tych ziem do Polski.
Ciekawostki.
Pomnik Stefana Żeromskiego w Iławie wspomniany jest w powieści „Pan Samochodzik i złota rękawica”, której akcja zaczyna się w Iławie.

</doc>
<doc id="4450785" url="https://pl.wikipedia.org/wiki?curid=4450785" title="Sykstus Lubomirski">
Sykstus Lubomirski

Sykstus Lubomirski herbu Drużyna (zm. przed 7 kwietnia 1651 roku) – wojski krakowski w latach 1644–1651, deputat na Trybunał Radomski w 1631 roku, komisarz do szafunku podatków księstwa oświęcimskiego i zatorskiego.
Syn Sykstusa, żonaty z Zofią ze Staszkowskich.
Był uczestnikiem popisu pospolitego ruszenia księstwa oświęcimskiego i zatorskiego pod Lwowem w październiku 1621 roku. Był fundatorem kościoła parafialnego w Kętach. Po ojcu był właścicielem wsi Smolice i Palczowice w powiecie śląskim.

</doc>
<doc id="4450786" url="https://pl.wikipedia.org/wiki?curid=4450786" title="Kajrat Dżyrgałbek uułu">
Kajrat Dżyrgałbek uułu

Kajrat Dżyrgałbek uułu (kirg. Кайрат Жыргалбек уулу; ur. 13 czerwca 1994 w Biszkeku) – kirgiski piłkarz grający na pozycji lewego pomocnika. Od 2015 jest zawodnikiem klubu Dordoj Biszkek.
Kariera piłkarska.
Swoją karierę piłkarską Dżyrgałbek uułu rozpoczął w klubie Abdysz-Ata Kant, w którym w 2012 roku zadebiutował w pierwszej lidze kirgiskiej. W 2014 roku wywalczył z nim wicemistrzostwo Kirgistanu. W 2015 roku przeszedł do Dordoju Biszkek. W sezonach 2015 i 2016 wywalczył z Dordojem dwa wicemistrzostwa Kirgistanu, a w 2018 został mistrzem tego kraju oraz zdobył Puchar Kirgistanu.
Kariera reprezentacyjna.
W reprezentacji Kirgistanu Dżyrgałbek uułu zadebiutował 6 września 2013 w przegranym 1:3 towarzyskim meczu z Białorusią. W 2019 roku powołano go do kadry na Puchar Azji.

</doc>
<doc id="4450788" url="https://pl.wikipedia.org/wiki?curid=4450788" title="Farhat Musabekow">
Farhat Musabekow

Farhat Musabekow (ros. Фархад Мусабеков; ur. 3 stycznia 1994 w Biszkeku) – kirgiski piłkarz grający na pozycji lewego pomocnika. Od 2018 jest zawodnikiem klubu Ilbirs Biszkek.
Kariera piłkarska.
Swoją karierę piłkarską Musabekow rozpoczął w klubie Abdysz-Ata Kant, w którym w 2014 roku zadebiutował w pierwszej lidze kirgiskiej. W 2014 roku wywalczył z nim wicemistrzostwo Kirgistanu.
W 2015 roku Musabekow przeszedł do mołdawskiego klubu Academia UTM Kiszyniów. Swój debiut w nim zaliczył 10 kwietnia 2016 w wygranym 3:0 wyjazdowym meczu z Saxanem Ceadîr-Lunga. Po poł roku gry w Academii odszedł do TSK-Tawrija Symferopol z Krymu.
W 2017 roku Musabekow został zawodnikiem uzbeckiego Olmaliq FK. Zadebiutował w nim 18 marca 2017 w przegranym 2:3 wyjazdowym meczu z klubem Soʻgʻdiyona Dżyzak. W Olmaliq spędził rok.
W 2018 roku Musabekow wrócił do Kirgistanu i został piłkarzem klubu Ilbirs Biszkek.
Kariera reprezentacyjna.
W reprezentacji Kirgistanu Musabekow zadebiutował 11 czerwca 2015 w wygranym 3:1 meczu eliminacji do MŚ 2018 z Bangladeszem. W 2019 roku powołano go do kadry na Puchar Azji.

</doc>
<doc id="4450790" url="https://pl.wikipedia.org/wiki?curid=4450790" title="Wynurt">
Wynurt

Wynurt ("Ceruchus") – rodzaj chrząszczy z rodziny jelonkowatych i podrodziny Syndesinae.
Chrząszcze średnich rozmiarów. Ciała mają wydłużone, lekko wysklepione i nieco spłaszczone. Głowę cechują oczy nie wykrojone przez wypustkę policzka ("canthus") oraz czułki zwieńczone trójczłonowymi buławkami. Zarówno u samców jak i u samic żuwaczki są mocno wysunięte do przodu.
Przedstawiciele rodzaju zamieszkują Amerykę Północną, Azję i Europę. Jedynym gatunkiem występującym w Europie, w tym w Polsce jest wynurt lśniący. Jest on także jedynym gatunkiem rodzaju umieszczonym w Czerwonej księdze gatunków zagrożonych Międzynarodowej Unii Ochrony Przyrody.
Rodzaj ten wprowadzony został w 1819 roku przez Williama Sharpa Macleay’a. Należą do niego następujące gatunki:

</doc>
<doc id="4450795" url="https://pl.wikipedia.org/wiki?curid=4450795" title="Nowa IRA">
Nowa IRA

Nowa IRA – irlandzka republikańska organizacja terrorystyczna, która odrzuca podpisane w 1998 r. porozumienie wielkopiątkowe o warunkach przynależności Irlandii Północnej do Zjednoczonego Królestwa, wywodząca się z małych ekstremistycznych grup, które nie pogodziły się z likwidacją IRA i w 2012 r. połączyły się pod jednym przywództwem. Organizacja atakowała policję oraz sądy i prawdopodobnie była odpowiedzialna za zabójstwa strażników więziennych Davida Blacka w 2012 r. i Adriana Ismaya 2016 r. oraz zamach bombowy przed budynkiem sądu w Derry (2018 r.).

</doc>
<doc id="4450798" url="https://pl.wikipedia.org/wiki?curid=4450798" title="The Story of My Life – Historia naszego życia">
The Story of My Life – Historia naszego życia



</doc>
<doc id="4450800" url="https://pl.wikipedia.org/wiki?curid=4450800" title="Ceruchus">
Ceruchus



</doc>
<doc id="4450801" url="https://pl.wikipedia.org/wiki?curid=4450801" title="Jacques Lévèque">
Jacques Lévèque

Jacques Lévèque (ur. 1 października 1917 w Paryżu, zm. 16 listopada 2013) – francuski lekkoatleta, średniodystansowiec, wicemistrz Europy z 1938.
Zdobył srebrny medal w biegu na 800 metrów na mistrzostwach Europy w 1938 w Paryżu, przegrywając jedynie z Rudolfem Harbigiem z Niemiec, a wyprzedzając Mario Lanziego z Włoch. Startował również w sztafecie 4 × 400 metrów, która w składzie: Joseph Bertolino, André Gardien, Lévèque i Prudent Joye zajęła 4. miejsce.
Był mistrzem Francji w biegu na 800 metrów w 1938, wicemistrzem na tym dystansie w 1939 i brązowym medalistą w 1937.
Był rekordzistą Francji w biegu na 500 metrów z rezultatem 1:03,5 Z 1937.
Rekord życiowy Lévèque’a w biegu na 800 metrów wynosił 1:51,8 (ustanowiony 4 września 1938 w Paryżu).

</doc>
<doc id="4450804" url="https://pl.wikipedia.org/wiki?curid=4450804" title="Schronisko nad Czarnym Stawem Gąsienicowym">
Schronisko nad Czarnym Stawem Gąsienicowym

Schronisko nad Czarnym Stawem Gąsienicowym – nieistniejące niewielkie schronisko turystyczne nad Czarnym Stawem Gąsienicowym w Tatrach Polskich.
Obiekt w miejscu wcześniejszego kamiennego schronu wzniósł w 1884 roku Józef Gąsienica-Sieczka, hotelarz i były wójt Zakopanego, a prywatnie syn Macieja, jednego z najbardziej znanych przewodników tatrzańskich. Środki na budowę częściowo pochodziły z pożyczki w wysokości 200 złotych reńskich udzielonej przez Towarzystwo Tatrzańskie, które następnie firmowało schronisko Sieczki swoją nazwą. Powstała wówczas solidna drewniana chata z gankiem od strony jeziora; w środku znajdowały się dwie izby przedzielone sienią. Pierwsza z nich mieściła dwa tapczany, stół i ławki, druga służyła przygotowywaniu posiłków oraz jako pomieszczenie dla gospodarza. Całość miała wymiary 7,10 × 7,12 m. Na kamieniu przed wejściem do schroniska wmurowano tablicę upamiętniającą Adama Asnyka.
Jakość oferowanych przez Sieczkę usług nie była satysfakcjonująca dla Towarzystwa, które wobec licznych skarg turystów już na początku lat 90. XIX wieku zrezygnowało z współpracy z właścicielem obiektu. Prywatne schronisko nazywane gwarowo „Sieckową budą” co do zasady działało jednak dalej, choć niekiedy pozostawało zamknięte lub tymczasowo służyło innym celom. Na początku XX wieku ksiądz Walenty Gadowski wykorzystywał budynek do przechowywania materiałów używanych przy budowie szlaku Orlej Perci. Kilkakrotnie w gronie członków TT zgłaszano pomysły bądź to budowy własnego schroniska nad Czarnym Stawem (1894, 1900) bądź też odkupienia obiektu Sieczki (1904), jednak plany te nie doczekały się realizacji mimo sporządzenia kilku różnych szkiców architektonicznych. Po raz kolejny propozycja budowy pojawiła się po śmierci kompozytora Mieczysława Karłowicza, który w 1909 roku zginął w lawinie na stokach pobliskiego Małego Kościelca. Sporządzono wówczas projekt budowy schroniska w formie dworku polskiego. Ostatecznie z planów tych zrezygnowano po interwencji Sekcji Ochrony Tatr TT oraz na skutek podjętej w 1919 roku decyzji o budowie dużego schroniska „Murowaniec” na pobliskiej Hali Gąsienicowej.
W okresie, kiedy schronisko było już nieczynne, zwiedzili je m.in. Ignacy Paderewski, Bolesław Prus, Henryk Sienkiewicz, Maria Skłodowska-Curie czy Stefan Żeromski. Budynek spłonął w 1920 roku, a co najmniej przez kolejne dwa lata jego pozostałości niszczały nad i w samym Czarnym Stawie.

</doc>
<doc id="4450805" url="https://pl.wikipedia.org/wiki?curid=4450805" title="Wolscy herbu Półkozic">
Wolscy herbu Półkozic

Wolscy herbu Półkozic – polska rodzina szlachecka.

</doc>
<doc id="4450807" url="https://pl.wikipedia.org/wiki?curid=4450807" title="Dębosz (rodzaj)">
Dębosz (rodzaj)

Dębosz ("Aesalus") – rodzaj chrząszczy z rodziny jelonkowatych i podrodziny Aesalinae.
Chrząszcze niewielkich rozmiarów, wyglądem przywodzące na myśl modzelatkowate. Ciała mają krępej budowy, z wierzchu porośnięte odstającymi, grubymi szczecinkami. Głowę cechują oczy nie wykrojone przez wypustkę policzka ("canthus"), brak rożka oraz czułki zwieńczone trójczłonowymi buławkami. Zarówno u samców jak i u samic żuwaczki nie są mocno wysunięte do przodu. Przedplecze ma tylną krawędź pozbawioną obrzeżenia.
Przedstawiciele rodzaju zamieszkują Amerykę Północną, Azję i Europę. Jedynym gatunkiem występującym w Europie, w tym w Polsce jest dębosz żukowaty.
Rodzaj ten wprowadzony został w 1801 roku przez Johana Christiana Fabriciusa. Należą do niego następujące gatunki:

</doc>
<doc id="4450808" url="https://pl.wikipedia.org/wiki?curid=4450808" title="Hallerczycy">
Hallerczycy



</doc>
<doc id="4450809" url="https://pl.wikipedia.org/wiki?curid=4450809" title="Aesalus">
Aesalus



</doc>
<doc id="4450810" url="https://pl.wikipedia.org/wiki?curid=4450810" title="Dębosz">
Dębosz



</doc>
<doc id="4450811" url="https://pl.wikipedia.org/wiki?curid=4450811" title="Time Works Wonders">
Time Works Wonders

Time Works Wonders – czterdziesty drugi singel południowokoreańskiego zespołu TVXQ, wydany w Japonii 5 listopada 2014 roku przez Avex Trax. Został wydany w trzech edycjach: regularnej CD, limitowanej CD+DVD oraz „Bigeast”. Osiągnął 2 pozycję w rankingu Oricon i pozostał na liście przez 7 tygodni, sprzedał się w nakładzie egzemplarzy w Japonii. Singel zdobył status złotej płyty.

</doc>
<doc id="4450813" url="https://pl.wikipedia.org/wiki?curid=4450813" title="Adam Strzałka">
Adam Strzałka

Adam Strzałka herbu Ostoja – poborca podatków księstwa oświęcimskiego i zatorskiego na sejmikach zatorskich 28 sierpnia 1627 roku i 7 sierpnia 1628 roku.
Był uczestnikiem popisu pospolitego ruszenia księstwa oświęcimskiego i zatorskiego pod Lwowem w październiku 1621 roku. Obecny na sejmiku zatorskim 15 września 1625 roku.

</doc>
<doc id="4450815" url="https://pl.wikipedia.org/wiki?curid=4450815" title="Po Prostu 3 (album)">
Po Prostu 3 (album)

Po prostu 3 – trzeci album zespołu Rh+ wydany w 2012 roku przez MTJ. Zawiera jedenaście kompozycji w stylistyce rock - ska.

</doc>
<doc id="4450819" url="https://pl.wikipedia.org/wiki?curid=4450819" title="Agnieszka Bień-Kacała">
Agnieszka Bień-Kacała

Agnieszka Bień-Kacała (ur. 1974) – polska prawnik, doktor habilitowana nauk prawnych, profesor nadzwyczajny Uniwersytetu Mikołaja Kopernika w Toruniu, specjalistka w zakresie prawa konstytucyjnego.
Życiorys.
W 1998 ukończyła studia prawnicze na Wydziale Prawa i Administracji Uniwersytetu Mikołaja Kopernika w Toruniu, gdzie w 2004 na podstawie napisanej pod kierunkiem Jana Galstera rozprawy pt. "Zasada władztwa daninowego w Konstytucji RP z 1997 roku" otrzymała stopień naukowy doktora nauk prawnych w zakresie prawa. Tam też uzyskała w 2013 stopień doktora habilitowanego nauk prawnych w zakresie prawa, specjalność: prawo konstytucyjne.
Została profesorem nadzwyczajnym Uniwersytetu Mikołaja Kopernika w Toruniu zatrudnionym w Katedrze Prawa Konstytucyjnego na Wydziale Prawa i Administracji. Była także wykładowcą Wyższej Szkoły Biznesu w Pile.

</doc>
<doc id="4450822" url="https://pl.wikipedia.org/wiki?curid=4450822" title="Kazimierz Antoni Badziąg">
Kazimierz Antoni Badziąg

Kazimierz Antoni Badziąg (ur. 26 sierpnia 1921 w Tczewie, zm. 15 października 2016 tamże) – polski fizyk, wykładowca akademicki, więzień KL Stutthof, autor wspomnień, rzecznik pojednania polsko-niemieckiego.
Życiorys.
Kazimierz Badziąg urodził się w Tczewie w rodzinie kolejarskiej. Jego ojcem był Antoni Badziąg, matką Joanna z domu Kamska. Rodzina początkowo mieszkała w Tczewie, potem przeniosła się do Chojnic, gdzie Kazimierz ukończył gimnazjum, a w roku 1935 przyłączył się do drużyny harcerskiej i wziął udział w Międzynarodowym Zlocie Harcerskim w Spale. Po szkole zamierzał zostać zawodowym żołnierzem, ale nie zdążył z racji na wybuch II wojny światowej. Został wysłany na przymusowe roboty. W 1941 r. został członkiem Szarych Szeregów. Został przymusowo wcielony do Wehrmachtu i z armią niemiecką dotarł na Krym. Tam, kiedy Niemcy odkryli jego działalność konspiracyjną, został aresztowany w Bachczysaraju. Po śledztwie i przesłuchaniach przez gdańskie Gestapo wysłany do KL Stutthof. Brał udział w ewakuacji obozu tzw. „Rejsie Śmierci”. Dotarł do Danii, gdzie doczekał wyzwolenia. Do Polski powrócił w 1946 r. Po wojnie obronił pracę doktorską z fizyki w Wyższej Szkole Pedagogicznej w Gdańsku. Przez pewien czas kierował Katedrą Dydaktyki Fizyki na Uniwersytecie Gdańskim, a także piastował stanowisko prodziekana Wydziału Matematyki i Fizyki.
W wieku 90. lat, w ramach ostatniego zadania harcerskiego, uzyskał stopień harcmistrza. Autor licznych publikacji z dziedziny fizyki. Organizował wykłady „Ciekawej fizyki” na Politechnice Gdańskiej dla społeczności Trójmiasta. Był również autorem książki: "Był taki czas. Wspomnienia pomorskiego harcerza."
Zmarł we własnym domu w Tczewie w 2016 r. i został pochowany 22 października na tczewskim cmentarzu.

</doc>
<doc id="4450824" url="https://pl.wikipedia.org/wiki?curid=4450824" title="Bachtijar Dujszobekow">
Bachtijar Dujszobekow

Bachtijar Dujszobekow (ros. Бахтияр Дуйшобеков; ur. 3 czerwca 1995) – kirgiski piłkarz grający na pozycji defensywnego pomocnika. Od 2018 jest zawodnikiem klubu Bashundhara Kings.
Kariera piłkarska.
Swoją karierę piłkarską Dujszobekow rozpoczął w klubie Dinamo-MWD Biszkek, w którym w 2012 roku zadebiutował w pierwszej lidze kirgiskiej. W tym samym roku odszedł do klubu Abdysz-Ata Kant. W 2014 roku wywalczył z nim wicemistrzostwo Kirgistanu.
W 2016 roku Dujszobekow przeszedł do białoruskiego Krumkaczy Mińsk. Następnie grał w piątoligowym tureckim Eğirdirsporze. W 2017 wrócił do Kirgistanu i do 2018 grał w Dordoju Biszkek, z którym w 2018 wywalczył mistrzostwo i Puchar Kirgistanu.
Jeszcze w 2018 roku Dujszobekow trafił do malezyjskiego Kelantan FA, a następnie do klubu Bashundhara Kings z Bangladeszu.
Kariera reprezentacyjna.
W reprezentacji Kirgistanu Dujszobekow zadebiutował 11 czerwca 2015 w wygranym 3:1 meczu eliminacji do MŚ 2018 z Bangladeszem. W 2019 roku powołano go do kadry na Puchar Azji.

</doc>
<doc id="4450826" url="https://pl.wikipedia.org/wiki?curid=4450826" title="Czepek (położnictwo)">
Czepek (położnictwo)

Czepek – część błon płodowych, która pokrywa głowę i twarz noworodka po porodzie. Poród z błonami jest rzadko spotykany. Czepek nie zagraża dziecku i bezproblemowo jest natychmiast usuwany przez położną lub lekarza zaraz po porodzie.
Występuje również poród z zachowanymi błonami płodowymi i nie powinien być on mylony z porodem z częścią błon płodowych (czepek). Poród w błonach ma miejsce kiedy płód rodzi się w worku owodniowym, który jest zupełnie nienaruszony lub częściowo został uszkodzony.
Typy.
Dziecko urodzone z czepkiem ma część błon płodowych na głowie. Wyróżnia się dwa typy czepków i cztery drogi, które prowadzą do powstania czepka.
Najczęściej spotykany jest cienki, jest to przezroczysta wewnętrzna część worka owodniowego, która pęka i ciasno formuje się na główce płodu podczas porodu. Ten typ zazwyczaj znajduje się na główce i twarzy ale bywają rzadsze przypadki, kiedy czepek znajduje się na głowie i częściowo obejmuje także tors dziecka.
Usunięcie czepka.
Czepek nie stwarza zagrożenia dla dziecka i jest natychmiast usuwany przez położną lub lekarza zaraz po porodzie. Jeśli czepek tworzy cienka błona to może on łatwo zostać ześlizgnięty ze skóry dziecka. Usunięcie grubszej warstwy błony jest bardziej skomplikowane. Osoba usuwająca tego typu czepek powinna wykonać niewielkie nacięcie na błonie wzdłuż nosa dziecka aby mogło ono oddychać. Następnie ostrożnie zdejmuje się błony, które zostały zahaczone na uszach. Na koniec można delikatnie zdjąć resztę błon albo delikatnie pocierać błony kawałkiem papieru i dopiero wtedy je usunąć. Zbyt szybkie usunięcie błony może skutkować pojawieniem się ran na skórze dziecka w miejscach, gdzie błony były przyczepione.
Epidemiologia.
Poród z błonami jest rzadko spotykany. Występuje w 1 na 80 000 porodów. Statystyka ta bierze pod uwagę porody z częścią błon, które są częściej spotykane i porody z zachowanymi błonami płodowymi, które są o wiele rzadsze. Większość porodów z zachowanymi błonami płodowymi jest przedwczesna.
Obecność w kulturze.
Według Aeliusa Lampridiusa, ówczesny władca Diadumenian był tak nazwany ze względu na to, że urodził się z koroną, którą stworzył zrolowany czepek.
W czasach średniowiecznych urodzenie dziecka z czepkiem było uważane za dobry znak. Takie dzieci uważano za stworzone do wielkich czynów. Ważną tradycją było zbieranie czepka na papier. Polegała ona na tym, że położna pocierała kawałkiem papieru po głowie i twarzy dziecka zbierając w ten sposób błony na papier. We wczesnych czasach nowożytnych w Europie porody z czepkiem łączono ze zdolnością do zwalczania zła, w szczególności wiedźm i czarownic.
W folklorze przyjęło się, że dzieci urodzone z czepkiem są chronione przed śmiercią przez utonięcie. Natomiast osoba, która takie dziecko urodziła będzie się cieszyć dużym szczęściem. Z tego powodu osoby urodzone w ten sposób były wysoko cenione przez marynarzy a sam czepek uważany był za wartościowy talizman. W średniowieczu kobiety często sprzedawały czepek marynarzom za dużą kwotę.
W języku polskim funkcjonuje powiedzenie "w czepku urodzony" co oznacza osobę, która ma dużo szczęścia.
W wielu kulturach poród w czepku był uważany za dobry znak. Jednakże w kulturze rumuńskiej wierzyło się, że dzieci urodzone w ten sposób po swojej śmierci stają się wampirami.

</doc>
<doc id="4450830" url="https://pl.wikipedia.org/wiki?curid=4450830" title="Achlidin Israiłow">
Achlidin Israiłow

Achlidin Szukurowicz Israiłow (ros. Ахлидин Шукурович Исраилов; ur. 10 maja 1994 w Karasuu) – kirgiski piłkarz grający na pozycji lewego pomocnika. Od 2018 jest wolnym zawodnikiem.
Kariera piłkarska.
Swoją karierę piłkarską Israiłow rozpoczął w klubie Abdysz-Ata Kant. W 2008 roku został członkiem młodzieżowej drużyny Dynama Kijów. W 2012 roku został zawodnikiem rezerw tego klubu. Zadebiutował w nich 31 października 2012 w wygranym 2:1 wyjazdowym meczu z Obołonią Kijów. W rezerwach Dinama spędził cztery sezony.
W 2016 roku Israiłow przeszedł do Dnipra Czerkasy. Swój debiut w nim zaliczył 5 sierpnia 2016 w wygranym 1:0 domowym meczu z Desną Czernihów.
W 2017 roku Israiłow odszedł z Dnipra do indyjskiego klubu NEROCA FC. Zadebiutował w nim 1 grudnia 2017 w przegranym 1:2 wyjazdowym spotkaniu z Minervą Punjab.
W 2018 roku Israiłow został zawodnikiem indonezyjskiego PSIS Semarang. Swój debiut w nim zanotował 25 marca 2018 w przegranym 0:2 wyjazdowym meczu z PSM Makassar. Po sezonie 2018 odszedł z klubu.
Kariera reprezentacyjna.
W reprezentacji Kirgistanu Israiłow zadebiutował 15 października 2013 w przegranym 1:4 towarzyskim meczu z Tadżykistanem. W 2019 roku powołano go do kadry na Puchar Azji.

</doc>
<doc id="4450832" url="https://pl.wikipedia.org/wiki?curid=4450832" title="Zygmunt Wolski (zm. 1573)">
Zygmunt Wolski (zm. 1573)



</doc>
<doc id="4450836" url="https://pl.wikipedia.org/wiki?curid=4450836" title="Joseph-Emile Abbet">
Joseph-Emile Abbet

Joseph-Emile Abbet CRA (ur. 23 października 1847 w Vens, zm. 3 sierpnia 1914) – szwajcarski duchowny rzymskokatolicki, w latach 1909-1915 opat terytorialny Saint-Maurice.
Życiorys.
Urodził się 23 października 1847 w Vens. Był spokrewniony z biskupem Julesem-Maurice Abbet.
W 1868 złożył śluby w Szwajcarskiej Kongregacji Kanoników Regularnych. Święcenia kapłańskie otrzymał 28 października 1871. 21 kwietnia 1909 został wybrany opatem terytorialnym Saint-Maurice. Papież Pius X zatwierdził ten wybór 24 lipca tego samego roku i mianował go biskupem tytularnym Betlejem. Sakrę biskupią otrzymał 13 września 1909 z rąk biskupa Julesa-Maurice Abbet. W okresie 29 września 1911 od 13 lutego 1912 do administrator apostolski Lozanny. 
Zmarł 3 sierpnia 1914 w wieku 66 lat. 

</doc>
<doc id="4450838" url="https://pl.wikipedia.org/wiki?curid=4450838" title="Jelonek (owady)">
Jelonek (owady)

Jelonek ("Lucanus") – rodzaj chrząszczy z rodziny jelonkowatych i podrodziny Lucaninae.
Chrząszcze dużych rozmiarów, o długości ciała nie mniejszej niż 20 mm. Zewnętrzna strona oka jest u nich do około połowy średnicy oka wykrojona przez wypustkę policzka ("canthus"). Czułki są silnie kolankowato zagięte, zaopatrzone w bruzdy wierzchołkowe na trzonkach. Występuje u nich dymorfizm płciowy w budowie głowy, żuwaczek i przedplecza, ale także polimorfizm u samców. U tego samego gatunku mogą występować samce nie różniące się zbytnio od samic jak i znacznie od nich większe. Z wielkością ciała samców skorelowany jest stopień rozwoju ich żuwaczek. Przedplecze ma łukowato wygięte lub kanciaste brzegi boczne. Wyrostek przedpiersia szeroko odseparowuje biodra przednich odnóży. Pokrywy są prawie gładkie lub z nieregularnym, drobnym punktowaniem. Odnóża przedniej pary mają golenie o stronach grzbietowych pozbawionych podłużnych bruzd. Stopy mają na spodach członów podłużne rowki przez środek.
Przedstawiciele rodzaju zamieszkują głównie orientalną i palearktyczną Azję. W Europie występują 4 gatunki, z czego w Polsce tylko jelonek rogacz. W krainie nearktycznej występuje 5 gatunków.
Rodzaj ten wprowadzony został w 1763 roku przez Giovanniego Antonia Scopoliego. Należą do niego następujące gatunki:

</doc>
<doc id="4450843" url="https://pl.wikipedia.org/wiki?curid=4450843" title="Sica">
Sica

Sica – krótka broń przyboczna ludów trackich i iliryjskich z obszaru Bałkanów, później rozpowszechniona w starożytnym Rzymie.
Był to duży, sierpowaty, jednosieczny nóż o długości 40-45 cm, z łagodnym bądź wyraźnym zakrzywieniem klingi (dlatego zwana też "sica supina") w części środkowej lub końcowej (nawet pod kątem 45 stopni). Niekiedy uważany za krótki miecz, używany był w starciu bezpośrednim. W źródłosłowie nazwy doszukiwano się (A.J. Reinach) protoindoeuropejskiego rdzenia "sek-", oznaczającego ciąć, rozcinać.
Enniusz wspomina o jego użyciu przez piechotę iliryjską podczas wojny o Istrię w 178 r. p.n.e. ("Annales" 504). W przekazie Waleriusza Maksymusa jeden z trackich jeźdźców armii Aristonikosa w 130 r. p.n.e. uciął siką głowę konsulowi Krassusowi ("Factorum et dictorum memorabilium" III 2, 12). W późniejszym czasie broń ta stała się w Rzymie na tyle typowa dla skrytobójczych morderców i bandytów , że już w 81 r. p.n.e., kiedy wydano "Lex Cornelia de sicariis et veneficiis", powszechnie nazywano ich sykaryjczykami ("sicarii"). Nazwa ta jako synonim skrytobójców przylgnęła potem również do żydowskich radykałów (sykariuszy) czynnie sprzeciwiających się władzy rzymskiej. Ikonograficznie uwidoczniona w scenie samobójstwa Decebala na Kolumnie Trajana.
Przez Rzymian sica – o ostrzu wewnętrznym, odpowiednim do podrzynania – uważana była za broń niegodną. Cyceron, który używa tej nazwy w sensie pejoratywnym, wspominając o mordercach i awanturnikach, mówi pogardliwie o "homines sicarii et gladiatores" ("Pro Roscio" 3, 14, 32 i 36). Wśród gladiatorów służyła jako broń ofensywna będąca w wyposażeniu tzw. Traka ("Thraex") (por. u Marcjalisa "Epigrammata" III 16,2), walczącego zwykle z murmillonem.

</doc>
<doc id="4450845" url="https://pl.wikipedia.org/wiki?curid=4450845" title="Konstantin von Unruh">
Konstantin von Unruh



</doc>
<doc id="4450846" url="https://pl.wikipedia.org/wiki?curid=4450846" title="Kościół Świętej Trójcy w Sannikach">
Kościół Świętej Trójcy w Sannikach

Kościół świętej Trójcy – rzymskokatolicki kościół parafialny należący do dekanatu Sanniki diecezji łowickiej. Znajduje się w mieście Sanniki, w województwie mazowieckim.
Historia.
Prac budowlane zostały rozpoczęte w 1870 roku i zostały sfinansowane przez rodzinę Natansonów. Projektantem świątyni był architekt Franciszek Tournelle, a nadzór nad budową sprawował Julian Tomasz Matłaszyński. Kościół został konsekrowany dopiero w 1900 roku. Uroczystości przewodniczył metropolita warszawski, arcybiskup Wincenty Teofil Popiel. Świątynia została wzniesiona w stylu neoklasycystycznym, jest budowlą murowaną, jednonawową, wybudowaną na planie prostokąta i posiada dwie wieże. Kościół posiada wezwanie Świętej Trójcy, tak jak nieistniejąca pierwsza świątynia z XV wieku. W budowli znajduje się pochodzący z 1. połowy XVII wieku obraz św. Barbary, namalowany na desce przez nieznanego artystę. Z tego samego czasu pochodzi wczesnobarokowy krucyfiks oraz klasycystyczna monstrancja wysadzana półszlachetnymi kamieniami. Monstrancja została podarowana świątyni przez Kazimierza Serwasa z Sannik w 1799 roku. Do naczyń liturgicznych mających dużą wartość artystyczną i historyczną należy barokowy kielich wykonany w 2. połowie XVII wieku, odnowiony w 1757 roku. Świątynia posiada również 2 mniej cenne kielichy z XVIII wieku oraz mający około 200 lat cynowy lichtarz, 2 kropielnice ustawione przed wejściem do budowli wydrążone w granitowych głazach pochodzą zapewne z czasów średniowiecza. Kościół posiada organy wykonane w 1910 roku w warszawskiej pracowni Stanisława Szyszkiewicza, przebudowane przez firmę organmistrzowską Włodzimierza Truszczyńskiego. Instrument posiada 3,5 m wysokości oraz po 2,8 m szerokości i głębokości. Organy podzielone są na trzy pola piszczałkowe, środkowe jest zwieńczone figurą grającego na harfie króla Dawida. Posiadają 18 głów, dwa manuały po 54 klawisze oraz pedał z 25 klawiszami.

</doc>
<doc id="4450848" url="https://pl.wikipedia.org/wiki?curid=4450848" title="Bonawentura Czerniawski">
Bonawentura Czerniawski

Bonawentura Czerniawski (powieszony 12 grudnia 1863 roku) – gwardian klasztoru reformatów w Solcu, zakonnik zgromadzenia Reformatów w Kazimierzu Dolnym, powstaniec styczniowy.
Stracony przez Rosjan za sprzyjanie powstańcom.

</doc>
<doc id="4450849" url="https://pl.wikipedia.org/wiki?curid=4450849" title="Tropidoscincus">
Tropidoscincus

Tropidoscincus – rodzaj jaszczurki z podrodziny Eugongylinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Nowej Kaledonii. 
Systematyka.
Etymologia.
"Tropidoscincus": "tropis", τροπιδος "tropidos" „kil statku”; σκιγκος "skinkos" lub σκιγγος "skingos" „rodzaj jaszczurki, scynk”.
Podział systematyczny.
Do rodzaju należą następujące gatunki: 

</doc>
<doc id="4450850" url="https://pl.wikipedia.org/wiki?curid=4450850" title="Time (album TVXQ)">
Time (album TVXQ)

TIME – szósty japoński album studyjny południowokoreańskiej grupy TVXQ, wydany 6 marca 2013 roku przez Avex Trax. Ukazał się w czterech edycjach: CD, dwóch CD+DVD (Type A i Type B) oraz „Bigeast”. Album osiągnął 1 pozycję w rankingu Oricon i pozostał na liście przez 25 tygodni, sprzedał się w nakładzie ponad egzemplarzy w Japonii.
Album zdobył status platynowej płyty.

</doc>
<doc id="4450852" url="https://pl.wikipedia.org/wiki?curid=4450852" title="Miki Núñez">
Miki Núñez

Miguel "Miki" Núñez Pozo (ur. 6 stycznia 1996 w Terrassie) – hiszpański piosenkarz i autor piosenek, reprezentant Hiszpanii w 64. Konkursie Piosenki Eurowizji (2019).
Życiorys.
Studiował administrację i zarządzanie na uczelniach w Londynie i Los Angeles. Śpiewał w zespole Dalton Bang, z którym koncertował po Katalonii.
Od 19 września do 12 grudnia 2018 uczestniczył w dziesiątej edycji programu La 1 "Operación Triunfo". Odpadł w dwunastym odcinku, zajmując 6. miejsce. W trakcie udziału w konkursie wydał dwa single, które trafiły na hiszpańskie listy przebojów: „El ataque de las chicas cocodrilo” w duecie z Carlosem Rightem (58. miejsce) i „Una lluna a l’aigua” (88. miejsce). 11 stycznia 2019 został ogłoszony jednym z uczestników hiszpańskich eliminacji do 64. Konkursu Piosenki Eurowizji organizowanego w Tel Awiwie, którego wygrał 20 stycznia 2019 z piosenką „La venda”, zostając reprezentantem Hiszpanii w konkursie. Wokalista zajął ostatecznie 22. miejsce w finale imprezy, zdobywając 54 punkty w tym 53 punkty od telewidzów (14. miejsce) i 1 pkt od jurorów (25. miejsce).

</doc>
<doc id="4450856" url="https://pl.wikipedia.org/wiki?curid=4450856" title="Lamprolepis">
Lamprolepis

Lamprolepis – rodzaj jaszczurki z podrodziny Lygosominae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w południowo-wschodniej Azji i na wyspach zachodniego Oceanu Spokojnego. 
Systematyka.
Etymologia.
"Lamprolepis": "lampros" „świecący”; λεπις "lepis", λεπιδος "lepidos" „łuska, płytka”, od λεπω "lepō" „łuszczyć”.
Podział systematyczny.
Do rodzaju należą następujące gatunki: 

</doc>
<doc id="4450858" url="https://pl.wikipedia.org/wiki?curid=4450858" title="Medal „Za nienaganną służbę” (Ukraina)">
Medal „Za nienaganną służbę” (Ukraina)

Medal Za nienaganną służbę () – ukraińskie odznaczenie wojskowe.
Historia.
Odznaczenie zostało ustanowione dekretem Prezydenta Ukrainy nr 932/96 z dnia 5 października 1996 roku, dla wyróżnienia nienagannej służby w jednostkach sił zbrojnych Ukrainy, jednostkach podległych Ministerstwu Spraw Wewnętrznych, w Służbie Bezpieczeństwa Ukrainy, Gwardii Narodowej Ukrainy, Straży Granicznej Ukrainy i w Obronie Cywilnej Ukrainy. 
Odznaczenie posiada 3 stopnie i może być nadawane jednorazowo w każdym stopniu zaczynając od najniższego tj. III stopnia.
Pierwsze nadanie miało miejsce 4 grudnia 1996 roku.
Zasady nadawania.
Odznaczenie jest nadawane oficerom, chorążym i podoficerom sił zbrojnych, oddziałów i jednostek organizacyjnych podległych Ministerstwu Spraw Wewnętrznych, Służby Bezpieczeństwa Ukrainy, Gwardii Narodowej Ukrainy, Straży Granicznej i Obrony Cywilnej. Wykaz osób, które mogą zostać odznaczone, został ponownie określony w ustawie nr 1559-III z 16 marca 2000 r., która doprecyzowała wcześniejszy dekret i uaktualniła wykaz w związku ze zmianami struktur podległych poszczególnym ministerstwom. 
Podstawą wyróżnienia jest nienaganna służba, wzorowe wykonywanie obowiązków służbowych przez okres służby co najmniej 10 lat. 
Odznaczenie posiada 3 stopnie, które mogą być nadane w kolejności od najniższego, tylko raz w danym stopniu. O nadaniu medalu danego stopnia decyduje okres służby: co najmniej 20 lat dla medalu I stopnia, 15 lat – II stopnia i 10 lat – III stopnia. 
Medale nadaje Prezydent Ukrainy na wniosek Ministerstwa Obrony, Ministerstwa Spraw Wewnętrznych, Ministerstwa Spraw Nadzwyczajnych, dowództwa Gwardii Narodowej, Straży Granicznej, kierownictwa Służby Bezpieczeństwa i departamentu Ochrony Państwa.
Opis odznaki.
Odznaka medalu wykonana jest z nowego srebra (stopnie I i II) i tombaku (stopień III) i ma kształt krzyża utworzonego z czterech tarcz. Ma wielkość 43 mm. Tarcze skierowane są węższymi końcami do siebie. 
Na awersie znajduje się miecz skierowany ostrzem do góry i znajdujący się na tarczach stanowiących pionowe ramię krzyża. W środku krzyża znajduje się owalna tarcza z herbem Ukrainy, poniżej jest wieniec z liści dębowych. Pod tarczą jest szarfa z napisem ЗА БЕЗДОГАННУ СЛУЖБУ (pol. Za nienaganną służbę). Tarcze w odznace medalu I i III stopnia pokryte są dodatkowo czerwoną emalią. Odznaka medalu II stopnia jest w barwach metalu, z którego została wykonana. 
Rewers odznaki jest gładki, w środkowej części znajduje się okrągła tarcza, na której wybijany jest numer odznaczenia. 
Medal zawieszony jest na prostokątnej zawieszce o długości 45 mm i szerokości 28 mm, obciągniętej wstążką koloru jasnoniebieskiego o szer. 28 mm. W zależności od stopnia odznaczenia, zaczynając od środka znajduje się odpowiednia liczba wąskich pasków, każdy o szer. 3 mm, koloru żółtego i niebieskiego (barwy flagi Ukrainy). Odpowiednio wstążka medalu I stopnia ma jeden pasek żółty i dwa niebieskie, II stopnia – dwa paski żółte i trzy niebieskie, III stopnia – trzy paski żółte i cztery niebieskie. Baretka medalu ma wysokość 12 mm i długość 24 mm. 

</doc>
<doc id="4450862" url="https://pl.wikipedia.org/wiki?curid=4450862" title="Embargo (publikowanie naukowe)">
Embargo (publikowanie naukowe)

Embargo – okres, w którym publikacja naukowa nie jest powszechnie dostępna ze względu na ograniczenia nałożone przez wydawcę lub dostawcę treści. Możliwość skorzystania z niej jest ograniczona tylko do instytucjonalnych lub indywidualnych odbiorców opłacających korzystanie z takich zasobów. Okres embargo ustalają wydawcy publikacji naukowych i to od ich decyzji zależy czas jego trwania. Może to być od kilku do nawet kilkudziesięciu miesięcy (zwykle jednak od 6 do 24 miesięcy).
Embargo zwykle dotyczy opóźnienia w powszechnym dostępie do artykułów publikowanych w elektronicznych czasopismach wydawanych w formule otwartego dostępu (tzw. opóźniony open access, ang. "delayed open access"). Termin embargo bywa używany zamiennie z terminem "okres karencji" lub "ruchoma ściana" (ang. "moving wall"), co obrazowo przedstawia sytuację, w której występuje luka między dostępem do bieżących numerów czasopisma ukrytych za "ścianą opłat" (ang. "paywall"), a numerami archiwalnymi, powszechnie dostępnymi dla każdego. Co jakiś czas (na przykład na początku każdego roku) "ściana" przesuwa się, umożliwiając korzystanie bez przeszkód z niedostępnych dotąd zasobów. Przykładowo czasopismo "X" z 24 miesiącami embargo w 2019 roku będzie udostępniało dla każdego zainteresowanego roczniki z 2016 roku i starsze. 
Obok embargo na otwarcie dostępu do treści czasopisma przez wydawcę, występuje również zjawisko embargo na samoarchiwizację (ang. "self-archiving"), a więc realizację zielonej drogi open access. Wydawca przyjmuje określoną politykę wydawniczą w tym względzie i/lub wskazuje w konkretnej umowie z autorem artykułu naukowego okres, w którym autor nie może opublikować swej pracy w repozytorium cyfrowym, na swojej domowej stronie internetowej czy w serwisach społecznościowych dla naukowców typu ResearchGate. Embargo na samoarchiwizację dotyczyć może preprintu dokumentu, postprintu czy też jego wersji wydawniczej. 
Udostępnianie publikacji z opóźnieniem czasowym ma w założeniu umożliwienie wydawcy pozyskania korzyści finansowych stanowiących rekompensatę poniesionych kosztów procesu wydawniczego. W ten sposób wydawcy dostarczają wartościowe treści swym prenumeratorom, zanim staną się one bezpłatne. W publikowaniu naukowym okres embargo wyliczany jest często na podstawie wzorców wykorzystania artykułów. Im większa gotowość odbiorcy do opłacania natychmiastowego dostępu (im większe i bardziej niecierpiące zwłoki zainteresowanie treścią czasopisma), tym bardziej prawdopodobne, że wydawca będzie skłonny ustanowić embargo na bezpłatny dostęp do treści. Czas ograniczonego dostępu do konkretnych tytułów czasopism nie zawsze musi być niezmienny. Bywa, że wydawcy dokonują rewizji czasu trwania embargo dla poszczególnych tytułów.

</doc>
<doc id="4450864" url="https://pl.wikipedia.org/wiki?curid=4450864" title="Collinsia">
Collinsia

Collinsia – rodzaj roślin z rodziny babkowatych. Obejmuje ok. 16–19 gatunków. Występują one głównie w zachodniej części Stanów Zjednoczonych, tylko trzy gatunki ("C. parviflora", "C. verna" i "C. violacea") rosną na wschód od Gór Skalistych, z czego tylko dwa ostatnie wyłącznie we wschodniej części USA. Rośliny te zasiedlają różne siedliska na rzędnych od 0 do 4000 m n.p.m. Wszystkie są roślinami rocznymi kwitnącymi wiosną. Nazwa rodzajowa upamiętnia botanika z Filadelfii – Zaccheusa Collinsa (1764-1831). Niektóre gatunki uprawiane są jako ozdobne, zwłaszcza "Collinsia heterophylla".

</doc>
<doc id="4450867" url="https://pl.wikipedia.org/wiki?curid=4450867" title="Jules-Maurice Abbet">
Jules-Maurice Abbet

Jules-Maurice Abbet (ur. 12 września 1845 w Bex, zm. 11 lipca 1918) – szwajcarski duchowny rzymskokatolicki, w latach 1901-1918 biskup Sion.
Życiorys.
Urodził się 12 września 1845 w Bex. Był krewnym biskupa Josepha-Emile Abbet.
Święcenia kapłańskie otrzymał 26 lipca 1870. 13 lutego 1895 został wybrany biskupem koadiutorem Sion. Papież Leon XIII zatwierdził ten wybór 1 października 1895 i nadał mu stolice tytularną Troas. Sakrę biskupią otrzymał 2 lutego 1895 z rąk biskupa Josepha Paccolata. Po śmierci biskupa Adriana Jardiniera 26 lutego 1901 został biskupem Sion. Urząd ten pełnił do swojej śmierci 11 lipca 1918 w wieku 72 lat. 

</doc>
<doc id="4450876" url="https://pl.wikipedia.org/wiki?curid=4450876" title="Metoda sellheima">
Metoda sellheima



</doc>
<doc id="4450879" url="https://pl.wikipedia.org/wiki?curid=4450879" title="Karl Baumgarten">
Karl Baumgarten

Karl Baumgarten (ur. 31 grudnia 1914 w Berlinie, zm. w 2001) – holenderski lekkoatleta, sprinter, wicemistrz Europy z 1938.
Urodził się w niemieckiej rodzinie. Jego ojciec Hermann Baumgarten był Żydem pochodzącym z Frankfurtu nad Odrą, a matka Stefanie z d. Metzger była ewangeliczką z Wiednia. Rodzina Baumgartenów z Karlem i jego młodszym bratem Heinzem (który również został znanym lekkoatletą) przyjechała do Hagi w 1916. W 1923 powrócili na pięć lat do Niemiec, a od 1928 mieszkali na stałe w Holandii.
Bracia Baumgarten zaczęli uprawiać lekkoatletykę w 1935. Karl był kandydatem do startu w igrzyskach olimpijskich w 1936 w Berlinie, lecz na przeszkodzie stanął brak holenderskiego obywatelstwa. Starania o nadanie obu braciom obywatelstwa Holandii rozpoczęły się w 1937. Karl uzyskał je pod koniec 1939, a proces nadawania go Heinzowi został przerwany przez agresję Niemiec na Holandię (uzyskał je dopiero po zakończeniu II wojny światowej). Jednak już od 1938 obaj bracia mogli występować jako reprezentanci Holandii w oficjalnych zawodach.
Karl Baumgarten zdobył srebrny medal w biegu na 400 metrów na mistrzostwach Europy w 1938 w Paryżu, przegrywając jedynie z Godfreyem Brownem z Wielkiej Brytanii, a wyprzedzając Ericha Linnhoffa z Niemiec.
W 1938 i 1939 był mistrzem Holandii w biegu na 400 metrów.
Był czterokrotnym rekordzistą Holandii w biegu na 400 metrów do czasu 48,0 s uzyskanego 21 sierpnia 1938 w Rotterdamie oraz dwukrotnym w sztafecie 4 × 400 metrów do wyniku 3:21,8 osiągniętego 12 września 1938 w Amsterdamie.

</doc>
<doc id="4450881" url="https://pl.wikipedia.org/wiki?curid=4450881" title="Lepidothyris">
Lepidothyris

Lepidothyris – rodzaj jaszczurki z podrodziny Lygosominae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Lepidothyris": λεπις "lepis", λεπιδος "lepidos" „łuska, płytka”, od λεπω "lepō" „łuszczyć”; θυρις "thuris", θυριδος "thuridos" „okno”.
Podział systematyczny.
Do rodzaju należą następujące gatunki: 

</doc>
<doc id="4450885" url="https://pl.wikipedia.org/wiki?curid=4450885" title="Thomas Barlow">
Thomas Barlow

 
Thomas Bryan „Tom” Barlow (ur. 9 lipca 1896 w Trenton, zm. 26 września 1983 w Lakehurst) – amerykański koszykarz, występujący na pozycji obrotowego (obecnie środkowego) w zespołach niezależnych oraz lidze ABL, członek Koszykarskiej Galerii Sław im. Jamesa Naismitha.
W sezonie 1918/1919 odbywał przez pół roku obowiązkową służbę wojskową. W tamtych czasach zawodnicy mogli jednocześnie występować w kilku różnych zespołach.
Przez 18 lat występował też w pół-zawodowych ligach baseballu na pozycji łapacza.
W 1932 poślubił Mildred Kelty, z którą miał dwójkę dzieci. Po zakończeniu kariery sportowej pracował przez wiele lat jako inspektor budowlany w Trenton.

</doc>
<doc id="4450892" url="https://pl.wikipedia.org/wiki?curid=4450892" title="Julian Kamecki">
Julian Kamecki

Julian Kamecki (ur. 18 stycznia 1909 w Krakowie, zm. 23 kwietnia 1955 tamże) – polski chemik, interesował się przede wszystkim korozją, analizą jakościową i konduktometrią.
Życiorys.
W 1927 ukończył VII Gimnazjum w Krakowie.
14 października 1932 ukończył studia na Wydziale Filozoficznym Uniwersytetu Jagiellońskiego – magister filozofii w zakresie chemii. 7 listopada 1934 uzyskał doktorat w Zakładzie Fizyki Wydziału Filozoficznego Uniwersytetu Jagiellońskiego. W latach 1932–1939 był wykładowcą w Akademii Górniczej w Krakowie. W latach 1931–1939 pracował w Zakładzie Chemii na Uniwersytecie Jagiellońskim.
17 sierpnia 1939 stopień naukowy doktora habilitowanego Julianowi Kameckiemu nadała Rada Naukowa Wydziału Filozoficznego Uniwersytetu Jagiellońskiego w zakresie chemii nieorganicznej oraz chemii fizycznej. Od września 1939 docent w zakresie chemii nieorganicznej i elektrochemii.
6 listopada 1939 roku został aresztowany z grupą wykładowców uczelni krakowskich przez hitlerowców w czasie Sonderaktion Krakau, więziony w Krakowie. Od listopada 1939 był więźniem obozów koncentracyjnych w: Dachau i Sachsenhausen. 6 stycznia 1941 został zwolniony. Od stycznia 1941 do lutego 1945 był robotnikiem w miejskich wodociągach oraz kierownikiem laboratorium w fabryce chemiczno-farmaceutycznej dr A. Wandera w Krakowie. W latach 1942–1944 był wykładowcą na tajnym Uniwersytecie Jagiellońskim. Po wyzwoleniu Krakowa – od lutego do sierpnia 1945 pracował na stanowisku zastępcy profesora na Uniwersytecie Jagiellońskim i w Akademii Górniczej w Krakowie.
Od 15 września do 30 grudnia 1945 był wykładowcą Politechniki Gdańskiej, pełnił funkcje organizatora i kierownika Katedry Chemii Fizycznej na Wydziale Chemicznym.
W styczniu 1946 wyjechał do Krakowa, od stycznia 1946 do kwietnia 1955 pracował w Akademii Górniczo-Hutniczej, od listopada 1946 na stanowisku profesora zwyczajnego. Od października 1947 do września 1948 pełnił funkcję prodziekana Wydziału Hutniczego Akademii Górniczo-Hutniczej. Był wykładowcą w Wyższej Szkole Ekonomicznej w Krakowie i Wyższej Szkole Pedagogicznej w Katowicach.
Był autorem ponad 100 publikacji na temat korozji, chemii fizycznej, elektrochemii, termochemii, konduktometrii, współtwórcą 2 patentów, m.in.: otrzymywanie stopu łożyskowego Pb-Ca-Na na drodze elektrolizy stopionych chlorków wapnia i sodu (1954). Był promotorem 2 doktorów.
Należał do Polskiego Towarzystwa Chemicznego, gdzie był członkiem Zarządu Głównego, a w latach 1948–1949 pełnił funkcję przewodniczącego oddziału krakowskiego. Należał też do Związku Nauczycielstwa Polskiego i Polskiego Komitetu Normalizacyjnego.
W 1951 roku został wybrany członkiem korespondentem Polskiej Akademii Umiejętności.
Zmarł nagle 23 kwietnia 1955 roku. Został pochowany na Cmentarzu Rakowickim w Krakowie (kwatera IIIa-zach.).

</doc>
<doc id="4450893" url="https://pl.wikipedia.org/wiki?curid=4450893" title="Walerij Kiczin">
Walerij Kiczin

Walerij Siergiejewicz Kiczin (ros. Валерий Сергеевич Кичин; ur. 12 października 1992 w Biszkeku) – kirgiski piłkarz pochodzenia rosyjskiego grający na pozycji środkowego obrońcy. Od 2016 jest zawodnikiem klubu Jenisej Krasnojarsk.
Kariera piłkarska.
Swoją karierę piłkarską Kiczin rozpoczął w klubie Kambar-Ata, w którym w 2009 roku zadebiutował w pierwszej lidze kirgiskiej. W 2011 roku przeszedł do Dordoju Biszkek. W 2011 roku wywalczył z nim mistrzostwo Kirgistanu, a w 2012 roku sięgnął z nim po dublet - mistrzostwo i Puchar Kirgistanu.
W 2013 roku Kiczin przeszedł do Wołgi Niżny Nowogród. 8 marca 2013 zaliczył w niej debiut w Priemjer-Lidze w przegranym 0:2 domowym meczu z Kubaniem Krasnodar.
Latem 2013 Kiczin został wypożyczony do Chimika Dzierżyńsk, w którym zadebiutował 18 lipca 2013 w wygranym 1:0 domowym meczu z Łuczem Władywostok. W Chimiku spędził pół roku.
Na początku 2014 roku Kiczina wypożyczono na pół roku do FK Ufa. W Ufie swój debiut zanotował 16 marca 2014 w przegranym 3:4 domowym meczu z Arsienałem Tuła.
Latem 2014 roku Kiczin został zawodnikiem Anży Machaczkała. W Anży zadebiutował 6 lipca 2014 w zwycięskim 1:0 domowym meczu z Sachalinem Jużnosachalińsk. W sezonie 2014/2015 przyczynił się do awansu Anży do Priemjer-Ligi.
W 2015 roku Kiczin odszedł z Anży do FK Tiumeń, w którym swój debiut zaliczył 14 marca 2015 w zremisowanym 1:1 wyjazdowym spotkaniu z Łuczem Władywostok. W Tiumeniu grał do końca sezonu 2015/2016.
Latem 2016 roku Kiczin przeszedł do Jeniseju Krasnojarsk. Zadebiutował w nim 11 lipca 2016 w przegranym 0:1 domowym meczu z Nieftiechimikiem Niżniekamsk. W sezonie 2017/2018 awansował z Jenisejem do Priemjer-Ligi.
Kariera reprezentacyjna.
W reprezentacji Kirgistanu Kiczin zadebiutował 23 lipca 2011 w przegranym 0:4 meczu eliminacji do MŚ 2014 z Uzbekistanem. W 2019 roku powołano go do kadry na Puchar Azji.

</doc>
<doc id="4450899" url="https://pl.wikipedia.org/wiki?curid=4450899" title="Antoine Abed">
Antoine Abed

Antoine Abed (ur. 26 października 1896 w Tripoli, zm. 15 września 1975) – libański duchowny kościoła maronickiego, w latach 1933-1975 eparcha, a następnie archieparcha Tripolisu. Uczestnik Soboru Watykańskiego II.
Życiorys.
Urodził się 26 października 1896 w Tripoli.
Święcenia kapłańskie otrzymał 17 maja 1925. 23 marca 1933 został wybrany eparchą Tripolisu. Na biskupa został wyświęcony 7 maja 1933 przez patriarchę Antonia Arida z Bszarri, papież Pius XI zaakceptował ten wybór 16 października tego samego roku. 5 września 1965 został podniesiony do rangi archieparcha. Brał udział jako ojciec soborowy we wszystkich 4 sesjach Soboru Watykańskiego II
Zmarł 15 września 1975.

</doc>
<doc id="4450902" url="https://pl.wikipedia.org/wiki?curid=4450902" title="Walerij Kaszuba">
Walerij Kaszuba

Walerij Jurjewicz Kaszuba (ros. Валерий Юрьевич Кашуба; ur. 14 września 1984) – kirgiski piłkarz grający na pozycji bramkarza. Od 2016 jest zawodnikiem klubu Dordoj Biszkek.
Kariera piłkarska.
Swoją karierę piłkarską Kaszuba rozpoczął w klubie Dordoj Naryn, w którym w 2000 roku zadebiutował w pierwszej lidze kirgiskiej. W połowie 2002 roku odszedł do RUOR Gwardija Biszkek, a na początku 2003 został zawodnikiem SKA Szoro Biszkek. W latach 2003-2005 trzykrotnie z rzędu został z nim wicemistrzem Kirgistanu, a w 2003 zdobył też Puchar Kirgistanu.
W latach 2006-2007 Kaszuba grał w Dordoju-Dinamie Naryn. W sezonie 2006 sięgnął z nim po dublet (mistrzostwo i puchar kraju), a w 2007 po tytuł mistrzowski. W latach 2008-2009 występował w klubie Abdysz-Ata Kant. Dwukrotnie został z nim wicemistrzem Kirgistanu oraz zdobył puchar tego kraju w 2009 roku. W 2010 roku był piłkarzem Ałgi Biszkek.
W 2011 roku Kaszuba został piłkarzem kazachskiego drugoligowca, Ak Bułak FK. Spędził w nim dwa sezony, po czym w 2013 wrócił do Kigistanu i został zawodnikiem Ałaju Osz. W 2013 roku zdobył z nim dublet. W 2015 roku grał w tadżyckim FK Chodżent, z którym wywalczył mistrzostwo Tadżykistanu.
W 2016 roku Kaszuba wrócił do Dordoju Biszkek. W 2016 wywalczył wicemistrzostwo kraju, a w 2017 - dublet.
Kariera reprezentacyjna.
W reprezentacji Kirgistanu Kaszuba zadebiutował 10 listopada 2004 w przegranym 0:3 towarzyskim meczu z Kuwejtem. W 2019 roku powołano go do kadry na Puchar Azji.

</doc>
<doc id="4450916" url="https://pl.wikipedia.org/wiki?curid=4450916" title="Lygosoma">
Lygosoma

Lygosoma – rodzaj jaszczurki z podrodziny Lygosominae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w południowej i południowo-wschodniej Azji. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4450918" url="https://pl.wikipedia.org/wiki?curid=4450918" title="Noda">
Noda



</doc>
<doc id="4450921" url="https://pl.wikipedia.org/wiki?curid=4450921" title="Dutch Dehnert">
Dutch Dehnert

 
Henry George „Dutch” Dehnert Jr (ur. 5 kwietnia 1898 w Nowym Jorku, zm. 20 kwietnia 1979 tamże) – amerykański koszykarz, występujący na pozycji obrotowego (obecnie środkowego) w zespołach niezależnych oraz lidze ABL, członek Koszykarskiej Galerii Sław im. Jamesa Naismitha, po zakończeniu kariery zawodniczej trener koszykarski.
Życiorys.
W tamtych czasach zawodnicy mogli jednocześnie występować w kilku różnych zespołach.
Pod koszem dominował do tego stopnia, iż ze względu na jego grę oraz kilku innych dominujących obrotowych wprowadzono w 1936 regułę trzech sekund.
W jednym z sezonów rozegrał 205 spotkań w barwach Original Celtics, kończąc rozgrywki z rezultatem 193-11-1.
Był wujem zawodnika Providence Steamrollers – Reda Dehnerta.
Jego żoną była Anna Geier (1899–1996). Mieli wspólnie dwie córki i syna.
Zmarł na atak serca w 1979, w wieku 81 lat.

</doc>
<doc id="4450924" url="https://pl.wikipedia.org/wiki?curid=4450924" title="Paquito D'Rivera">
Paquito D'Rivera



</doc>
<doc id="4450927" url="https://pl.wikipedia.org/wiki?curid=4450927" title="Tomasz Świerad">
Tomasz Świerad

Tomasz Świerad (ur. 18 grudnia 1863 w Wojaszówce, zm. 2 października 1920 tamże) – rolnik, polski parlamentarzysta, działacz ludowy. Ukończył miejscową szkołę ludową. Był działaczem ruchu ludowego, członkiem PSL-Piast. Pisywał do prasy ludowej, m.in. tygodnika "Piast". W 1919 roku wybrany posłem na Sejm Ustawodawczy z okręgu 43 (Rzeszów, Ropczyce, Strzyżów). Zmarł w trakcie kadencji.

</doc>
<doc id="4450933" url="https://pl.wikipedia.org/wiki?curid=4450933" title="R&amp;G Plus">
R&amp;G Plus

R&amp;G Plus sp. z o.o. – polska firma informatyczna z Mielca produkująca systemy informacji pasażerskiej dla transportu zbiorowego. W ofercie posiada m.in. wyświetlacze informacji liniowej (oparte o technologię LED i LCD), autokomputery sterujące pracą systemu oraz monitorujące i zbierające dane o parametrach pojazdu oraz elementy infrastruktury przystankowej takie jak wyświetlacze pokazujące najbliższe odjazdy.
Firma prowadzi również działalność w zakresie produkcji form wtryskowych, markowanych jako R&amp;G Plast.
Historia.
W 1982 r. w podkarpackim Mielcu Józef Rączka wraz z synami założył przedsiębiorstwo prowadzące regeneracje podzespołów autobusowych. W 1985 r. do spółki dołączył Henryk Gąsior z rodziną. W 1990 przedsiębiorstwo przekształciło się w Zakład Mechaniki Pojazdowej Rączka &amp; Gąsior s.c. W międzyczasie premierę miał kasownik KRG-1 i sterownik do ich obsługi, SRG-1. W 2001 r. działalność firmy została czasowo zawieszona, a w 2003 r. zaczęła ponownie swoją działalność jako R&amp;G Plus sp. z o.o.. Dalsze tworzenie konstrukcji Systemów Informacji Pasażerskiej zaowocowało wieloma kontraktami nie tylko w Polsce, ale i w reszcie Europy. Zawarto również umowy m.in. w Chinach, Syrii, Kanadzie, Beninie.
Obecnie hasłem przewodnim spółki jest "Ten kto rezygnuje z bycia lepszym od konkurencji zrezygnował z bycia dobrym".
Eksploatacja.
Urządzenia i produkty firmy eksploatowane są m.in. w Warszawie, Krakowie, Gdańsku, Wrocławiu, Rzeszowie, Poznaniu, Szczecinie, Łodzi, Katowicach, Bydgoszczy, Lublinie i Częstochowie. Klientami są również firmy z branży transportu kolejowego, np. Koleje Mazowieckie, ale również PKP Intercity.

</doc>
<doc id="4450935" url="https://pl.wikipedia.org/wiki?curid=4450935" title="Kajrat Żyrgałbek Uulu">
Kajrat Żyrgałbek Uulu



</doc>
<doc id="4450942" url="https://pl.wikipedia.org/wiki?curid=4450942" title="Ciołek (owady)">
Ciołek (owady)

Ciołek ("Dorcus") – rodzaj chrząszczy z rodziny jelonkowatych i podrodziny Lucaninae.
Chrząszcze średnich i dużych rozmiarów, o długości ciała powyżej 15 mm. Pokrój ciała jest wydłużony i nieco spłaszczony. Ubarwienie najczęściej jest matowo czarne. Zewnętrzna strona oka jest u nich do około połowy średnicy oka wykrojona przez wypustkę policzka ("canthus"). Czułki są silnie kolankowato zagięte, zaopatrzone w bruzdy wierzchołkowe na trzonkach. Rozmiar żuwaczek jest średni jak na przedstawicieli rodziny. Przedplecze ma prawie równoległe brzegi boczne. Wyrostek przedpiersia szeroko odseparowuje biodra przednich odnóży. Pokrywy mają rzędy i punkty. Odnóża przedniej pary mają golenie o stronach grzbietowych zaopatrzonych w podłużne bruzdy. Stopy nie mają na spodach członów podłużnych rowków środkowych.
Przedstawiciele rodzaju zamieszkują głównie orientalną i palearktyczną Azję. W Europie występują 3 gatunki, z czego w Polsce tylko ciołek matowy. W krainie nearktycznej występują 3 gatunki: 1 w północnym Meksyku i 2 w Stanach Zjednoczonych, z których 1 także w Kanadzie.
Rodzaj ten wprowadzony został w 1819 roku przez Williama Sharpa Macleaya. Należą do niego następujące gatunki:

</doc>
<doc id="4450943" url="https://pl.wikipedia.org/wiki?curid=4450943" title="Dorcus">
Dorcus



</doc>
<doc id="4450945" url="https://pl.wikipedia.org/wiki?curid=4450945" title="Anton Ziemlanuchin">
Anton Ziemlanuchin

Anton Aleksandrowicz Ziemlanuchin (ros. Антон Александрович Землянухин; ur. 11 grudnia 1988 w Kancie) – kirgiski piłkarz grający na pozycji ofensywnego pomocnika. Od 2018 jest zawodnikiem klubu Ilbirs Biszkek.
Kariera piłkarska.
Swoją karierę piłkarską rozpoczął w klubie Muras-Sport Biszkek, w którym w 2006 roku zadebiutował w pierwszej lidze kirgiskiej. W 2007 roku grał w zespole Abdysz-Ata Kant i wywalczył z nim wicemistrzostwo oraz Puchar Kirgistanu.
W 2007 roku przeszedł do tureckiego Giresunsporu, grającego w TFF 1. Lig. Zadebiutował w nim 7 października 2007 w przegranym 1:2 domowym meczu z Eskişehirsporem. W 2009 roku wypożyczono go do Abdysz-Aty Kant, z którym został wicemistrzem Kirgistanu i sięgnął po tamtejszy puchar.
W latach 2010–2011 przebywał na wypożyczeniu w kazachskim FK Taraz. Swój debiut w nim zaliczył 22 marca 2010 w przegranym 0:1 wyjazdowym meczu z Tobołem Kustanaj. W latach 2011–2012 przebywał na wypożyczeniu w Abdysz-Ata Kant. Zdobył z nim Puchar Kirgistanu w 2011 roku.
W 2012 roku przeszedł do FK Aktöbe. Zadebiutował w nim 24 czerwca 2012 w wygranym 1:0 domowym meczu z Szachtiorem Karaganda. W sezonie 2013 wywalczył z Aktöbe mistrzostwo Kazachstanu.
W połowie 2013 roku został piłkarzem Kajratu Ałmaty. Swój debiut w Kajracie zaliczył 13 lipca 2013 w zremisowanym 1:1 domowym meczu z Szachtiorem Karaganda. W Kajracie grał przez pół roku.
W 2014 roku przeszedł do Kajsaru Kyzyłorda. Zadebiutował w nim 15 marca 2014 w zwycięskim 1:0 domowym spotkaniu z Ordabasami Szymkent. W Kajsarze grał przez rok.
Na początku 2015 roku przeszedł do serbskiego klubu Radnički Nisz. W Radničkim zadebiutował 23 lutego 2015 w zremisowanym 0:0 domowym meczu z FK Crvena zvezda. W Radničkim grał do końca 2015.
W 2016 roku trafił do tajskiego Sisaket FC. W nim swój debiut zaliczył 5 marca 2016 w wygranym 2:0 domowym meczu z Sukhothai FC. W Sisaket grał przez sezon.
W 2017 roku podpisał kontrakt z Sukhothai FC. Zadebiutował w nim 12 lutego 2017 w przegranym 0:1 domowym meczu z Nakhonem Ratchasima. W drugiej połowie roku był piłkarzem SKA-Chabarowsk, ale nie zadebiutował w nim.
W 2018 roku przeszedł do FK Atyrau. Swój debiut w nim zanotował 11 marca 2018 w przegranym 1:2 wyjazdowym meczu z Irtyszem Pawłodar. W połowie 2018 wrócił do Kirgistanu i został piłkarzem Ilbirsu Biszkek.
Kariera reprezentacyjna.
W reprezentacji Kirgistanu Ziemlanuchin zadebiutował 7 marca 2007 w przegranym 0:2 towarzyskim meczu z Kazachstanem. W 2019 roku powołano go do kadry na Puchar Azji.

</doc>
<doc id="4450949" url="https://pl.wikipedia.org/wiki?curid=4450949" title="Felicja Kaftalowa">
Felicja Kaftalowa



</doc>
<doc id="4450950" url="https://pl.wikipedia.org/wiki?curid=4450950" title="Anton Ziemlianuchin">
Anton Ziemlianuchin



</doc>
<doc id="4450951" url="https://pl.wikipedia.org/wiki?curid=4450951" title="Osteoartroza">
Osteoartroza



</doc>
<doc id="4450953" url="https://pl.wikipedia.org/wiki?curid=4450953" title="Damazy Trzciński">
Damazy Trzciński

Damazy Atanazy Prandota-Trzciński herbu Pobóg (ur. 7 czerwca 1833 w Kęblinach, zm. 29 marca 1907 w Baden) – polski powstaniec styczniowy, emigrant w Szwajcarii.
Życiorys.
Po ukończeniu szkoły wstąpił do służby w armii rosyjskiej. Po wybuchu powstania styczniowego przystąpił do powstańców. Walczył pod komendą Edmunda Taczanowskiego, Edmunda Calliera, Dionizego Czachowskiego do 1864. Po wyroku skazującym go na śmierć i konfiskacie majątku opuścił ziemie polskie. 
Osiadł w Szwajcarii, gdzie w cztery lata po przybyciu ożenił się z panną Senfter d'Affelter. Zamieszkał w Baden, gdzie pełnił funkcję kierownika zakład kąpielowego, którego potem został właścicielem. Był osobą majętną. Wspierał finansowo Polaków studiujących na obczyźnie. Skupił także rodaków w jednej ze swoich wilii, nazwanej od rodzinnego majątku „Kębliny”.
Jego nagrobek został ustanowiony na cmentarz Górczyńskim w Poznaniu.

</doc>
<doc id="4450970" url="https://pl.wikipedia.org/wiki?curid=4450970" title="Budynek Urzędu Miasta w Braniewie">
Budynek Urzędu Miasta w Braniewie

Budynek Urzędu Miasta w Braniewie – zabytkowy budynek administracyjny położony u zbiegu ulicy Kościuszki i Dworcowej w Braniewie; siedziba m.in. burmistrza Braniewa i Rady Miasta.
Historia i architektura.
Budynek powstał w stylu neogotyckim i przetrwał do czasów współczesnych w niezmienionej formie architektonicznej. W latach 1907–1945 mieściło się tu Starostwo Powiatowe (Kreishaus), a po 1945 roku Urząd Miasta Braniewa.
W sali posiedzeń urzędu znajdowało się sześć okien (po trzy od strony północnej i południowej), a w nich dwanaście skrzydeł okiennych z wypełnieniem witrażowym z przedstawieniem miast należących do powiatu braniewskiego. Po II wojnie światowej ocalały tylko okna od strony północnej z widokami Fromborka (w centrum), Ornety oraz Pieniężna. Po pożarze budynku urzędu miasta w 1984 roku okna zostały poważnie uszkodzone i zdemontowane. W 2002 roku trafiły jako depozyt do muzeum we Fromborku, a w roku 2007 burmistrz Braniewa Henryk Mroziński przekazał je w darze do zbiorów muzealnych. Ich konserwację i rekonstrukcję przeprowadzono we wrocławskiej pracowni Sławomira Oleszczuka i odtąd są eksponowane w muzeum.
21 listopada 1994 roku obiekt został wpisany do rejestru zabytków pod pozycją 401/94.
Lokalizacja.
Budynek Urzędu Miasta znajduje się przy skrzyżowaniu ulic Kościuszki i Dworcowej w bliskim sąsiedztwie miejskiego dworca kolejowego. Urząd Miasta posiada adres ul. Kościuszki 111, ale wjazd pojazdem możliwy jest tylko od ulicy Dworcowej.

</doc>
<doc id="4450971" url="https://pl.wikipedia.org/wiki?curid=4450971" title="Wojciech Elgiett">
Wojciech Elgiett

Wojciech Elgiett (Elget) ps. "Wieniawa" (zginął w bitwie pod Rybnicą 20 października 1863 roku) – kapitan kosynierów, kapelan oddziałów Langiewicza i Czachowskiego w powstaniu styczniowym.
Był członkiem zakonu reformatów z klasztoru w Stopnicy.

</doc>
<doc id="4450980" url="https://pl.wikipedia.org/wiki?curid=4450980" title="Gabriel Bömeln">
Gabriel Bömeln

Gabriel Bömeln (ur. 22 lipca 1658 w Gdańsku, zm. 25 marca 1740 tamże) – prawnik i dyplomata oraz burmistrz i burgrabia królewski Gdańska.
Życiorys.
Gabriel Bömeln urodził się w 1658 roku w Gdańsku. Jego ojcem był burmistrz Gdańska Georg Bömeln (zm. w 1676), a matką Justina Gabriel-Sielmann. W 1672 roku studiował prawo na Uniwersytecie Królewieckim. Następnie wyjechał do Poznania, aby uczyć się języka polskiego, a potem odbył tradycyjną podróż edukacyjną do Holandii, Anglii i Francji. W 1683 roku przybył do Warszawy na naukę i praktykę sądową oraz polityczną, by przygotować się do pracy w administracji gdańskiej. W 1692 roku notowany był w Gdańsku jako prawnik, w latach 1692–1699 jako ławnik, w 1700-1707 jako radny, w 1712 i 1732 jako burgrabia królewski, a w 1708 jako burmistrz, którym pozostawał do śmierci w roku 1740. We Wrzeszczu założył barokową rezydencję, której pozostałością jest obecny Park Uphagena.
W 1700 roku został wysłany do Paryża na czele poselstwa w celu zawarcia porozumienia z Ludwikiem XIV, który był niechętny Gdańskowi z powodu wrogiego stosunku miasta do księcia Conti Franciszka Ludwika Burbona wybranego na króla Polski w 1697 roku. Książę przybył po elekcji do Gdańska, lecz został zmuszony do wycofania się przez wojska jego kontrkandydata, elektora saskiego Fryderyka Augusta I, którego wspierała Brandenburgia i Rosja, a finansował żydowski bankier Issachar Berend Lehmann. Pomimo wielomiesięcznych, gorliwych starań i przeprosin ze strony Bömelna, negocjacje nie przyniosły satysfakcjonującego rezultatu. W 1703 roku pertraktował ze zbliżającym się do Gdańska na czele wojsk szwedzkich generałem Magnusem Stenbockiem. W latach 1705-06 udało mu się doprowadzić do satysfakcjonującego zakończenia negocjacji z Anglią w sprawie statusu prawnego angielskich kupców w Gdańsku.
Za sprawą burmistrza Gabriela Bömelna, podczas wojny o sukcesję polską w latach 1733-1735, Gdańsk od początku stał jednoznacznie po stronie legalnie wybranego na króla Polski Stanisława Leszczyńskiego. Jego wybór uczczono uroczystościami miejskimi i dziękczynnymi modlitwami. Sasko-rosyjska agentura w Gdańsku, której przewodził burmistrz Abraham Groddeck, została unieszkodliwiona. Pomimo gróźb rezydentów Rosji i Saksonii, do miasta przybył sam król, a rezydenci zostali wypędzeni. 76-letni Gabriel Bömeln stanął na czele reaktywowanej Rady Wojennej Gdańska, przewodząc obronie miasta przed wojskami rosyjskimi i saskimi. Z powodu braku obiecanej poważnej pomocy ze strony Francji i zdrady Prus, po długotrwałych walkach Gdańsk skapitulował. Negocjacje prowadzone przez władze miasta z rosyjskim dowódcą, marszałkiem Burkhardem Christophem Münnichem doprowadziły do łagodniejszych warunków kapitulacji, niż pragnęli tego Sasi. Gdańsk musiał uznać za króla Polski Augusta III Sasa i doprowadzić do porozumienia z nim, co osiągnięto rok później. Królewskim komisarzem generalnym w Gdańsku od 1736 roku został Konstanty Unrug, mąż Agaty Justyny, córki Gabriela Bömelna i jego żony Agaty Schröder.

</doc>
<doc id="4450986" url="https://pl.wikipedia.org/wiki?curid=4450986" title="Koszmarny Karolek (film)">
Koszmarny Karolek (film)

Koszmarny Karolek (ang. "Horrid Henry: The Movie") – brytyjski film familijno-przygodowy z 2011 roku, wzorowany na serii książek pod tym samym tytułem.
Film został negatywnie oceniony przez krytyków. Serwis Rotten Tomatoes przyznał mu wynik 9%.
Fabuła.
Koszmarny Karolek i reszta chłopaków z Gangu Purpurowej Czaszki uważają się za lepszych od szkoły. Życie Karolka to nieustanna wojna z dorosłymi. Tym razem jednak czeka go wyjątkowo koszmarne wyzwanie: wizytatorzy z Kuratorium chcą zamknąć szkołę. Karolek i jego przyjaciele nie mają czasu do stracenia. Nawet znienawidzona przez niego Wredna Wandzia oraz jego irytujący brat Doskonały Damianek pomagają mu ratować szkołę. Razem muszą powstrzymać nieuczciwych kuratorów i pokrzyżować plany nikczemnego dyrektora, Wila von Wilko.

</doc>
<doc id="4450988" url="https://pl.wikipedia.org/wiki?curid=4450988" title="Chyżoskoczek gruboogonowy">
Chyżoskoczek gruboogonowy

Chyżoskoczek gruboogonowy ("Stylodipus telum") – gatunek ssaka z podrodziny skoczków (Dipodinae) w obrębie rodziny skoczkowatych (Dipodidae).. Występuje w Azji Środkowej i w Europie Wschodniej.
Systematyka.
Gatunek został po raz pierwszy opisany zgodnie z zasadami nazewnictwa binominalnego w 1823 roku przez niemieckiego przyrodnika Martina Lichtensteina któremu nadał nazwę "Dipus Telum". Holotyp pochodził ze stepu na północny wschód od brzegu Jeziora Aralskiego w Kazachstanie.
Na podstawie analizy DNA wykazano, że "S. telum" i "S. sungorus" stanowią grupę siostrzaną. Autorzy "Illustrated Checklist of the Mammals of the World" rozpoznają sześć podgatunków.
Występowanie.
Zasięg tego gatunku obejmuje stepy, także pustynniejące w Eurazji od wschodniej Ukrainy, przez tereny na północ od Kaukazu w Rosji, zachodni Turkmenistan, zachodni Uzbekistan i Kazachstan, po wschodni i północny Sinciang w Chinach. Zasięg od Morza Kaspijskiego po Chiny jest ciągły, natomiast w zachodniej części tworzą go dwa odizolowane obszary: na Ukrainie występuje podgatunek "Stylodipus telum falz-feini", a na terenach między Kaukazem a Wołgą "S.t. turovi".
Zasięg występowania w zależności od podgatunku:
Wygląd.
Jest to niewielki gryzoń. Długość ciała (bez ogona) 110–130 mm, długość ogona 130–170 mm, długość ucha 15–20 mm, długość tylnej stopy 46–55 mm; masa ciała 45–73 g. Latem grzbiet ciała ma jasny szarożółty kolor, z dłuższymi włosami o czarnoszarych czubkach. Boki ciała mają słomkową barwę, również na nich znajdują się włosy o ciemnych czubkach. Na biodrach znajduje się biały pasek. Wierzch głowy ciemniejszy. Dorosłe nie mają przedtrzonowców, a ich puszki bębenkowe są większe niż u chyżoskoczka mongolskiego ("Stylodipus andrewsi").
Tryb życia.
W europejskiej części zasięgu przeważnie zamieszkuje piaszczyste wzgórza w dolinach rzek i suche obszary, na których występują drzewa. W Chinach preferuje obszary o gliniastym podłożu w stosunku do luźnych piasków. Występuje w tam, gdzie rosną rośliny z rodzajów bylica i łoboda, a także lasy sosnowe.
Chyżoskoczek gruboogonowy jest aktywny o zmroku i nocą, prowadzi naziemny tryb życia. Zapada w sen zimowy wraz z pierwszymi przymrozkami. Nie podskakuje w sposób typowy dla skoczków, ale porusza się podobnie jak myszoskoczki. Mieszka samotnie, w stałej norze o długości 100–270 cm, głębokiej na 20–120 cm, wyposażonej w wiele wyjść zamykanych czopem. Areał osobniczy osobników tej samej płci nie nakłada się, ale w przypadku zwierząt różnej płci pokrywanie się jest znaczne. Schronienia na jego obszarze są często używane przez kilka osobników.
Chyżoskoczki gruboogonowe są głównie roślinożerne, jedzą nasiona, bulwy i zielone części roślin, a także owady. Nie przechowują zapasów.
Ssaki te rozmnażają się typowo raz na rok, rodząc 3–6 młodych. W Chinach stwierdzono rozród dwa razy w roku, najczęściej wiosną i jesienią. W miocie rodzi się od 2 do 4 młodych.
Populacja i zagrożenia.
Chyżoskoczki gruboogonowe zamieszkują duży obszar, na jego części są dość pospolite. Są spotykane w obszarach chronionych. Podgatunek żyjący na Ukrainie jest naturalnie rzadki i ma ograniczony zasięg występowania. Liczebność populacji ogółem maleje, niektóre populacje tracą siedliska wskutek nadmiernego wypasu, intensywnej orki i użytkowania pestycydów. Międzynarodowa Unia Ochrony Przyrody uznaje go za gatunek najmniejszej troski. Podgatunek "S. t. falz-feini" jest wpisany do ukraińskiej czerwonej księgi gatunków zagrożonych, ze względu na silny spadek liczebności.

</doc>
<doc id="4450992" url="https://pl.wikipedia.org/wiki?curid=4450992" title="Chariklo">
Chariklo



</doc>
<doc id="4450993" url="https://pl.wikipedia.org/wiki?curid=4450993" title="Jan Henryk Lacordaire">
Jan Henryk Lacordaire



</doc>
<doc id="4450995" url="https://pl.wikipedia.org/wiki?curid=4450995" title="Stylodipus telum">
Stylodipus telum



</doc>
<doc id="4450996" url="https://pl.wikipedia.org/wiki?curid=4450996" title="Kolonia Ligocka">
Kolonia Ligocka

Kolonia Ligocka () – przysiółek wsi Ligota Bialska w Polsce, położony w województwie opolskim, w powiecie prudnickim, w gminie Biała.
W latach 1975–1998 przysiółek administracyjnie należał do ówczesnego województwa opolskiego.
2 kwietnia 1949 r. nadano miejscowości, wówczas administracyjnie związanej z Ligotą Bialską, polską nazwę "Kolonia Ligocka".

</doc>
<doc id="4450998" url="https://pl.wikipedia.org/wiki?curid=4450998" title="Podlesie (Śmicz)">
Podlesie (Śmicz)

Podlesie () – przysiółek wsi Śmicz w Polsce, położony w województwie opolskim, w powiecie prudnickim, w gminie Biała.
W latach 1975–1998 przysiółek administracyjnie należał do ówczesnego województwa opolskiego.
2 kwietnia 1949 r. nadano miejscowości, wówczas administracyjnie związanej ze Śmiczem, polską nazwę "Podlesie". Nazywana też "Waldeka".

</doc>
<doc id="4451002" url="https://pl.wikipedia.org/wiki?curid=4451002" title="Pogórze (Pogórze)">
Pogórze (Pogórze)

Pogórze ("Kolonia Pogórze", ) – kolonia wsi Pogórze w Polsce, położona w województwie opolskim, w powiecie prudnickim, w gminie Biała.
W latach 1975–1998 Kolonia administracyjnie należała do ówczesnego województwa opolskiego.
Turystyka.
W kolonii funkcjonuje gospodarstwo agroturystyczne „Dziki Raj”.

</doc>
<doc id="4451004" url="https://pl.wikipedia.org/wiki?curid=4451004" title="Radostynia (Radostynia)">
Radostynia (Radostynia)

Radostynia-Kolonia – kolonia wsi Radostynia w Polsce, położona w województwie opolskim, w powiecie prudnickim, w gminie Biała.
W latach 1975–1998 kolonia administracyjnie należała do ówczesnego województwa opolskiego.

</doc>
<doc id="4451005" url="https://pl.wikipedia.org/wiki?curid=4451005" title="Róża (Gostomia)">
Róża (Gostomia)

Róża () – część wsi Gostomia w Polsce, położona w województwie opolskim, w powiecie prudnickim, w gminie Biała.
W latach 1975–1998 Róża administracyjnie należała do ówczesnego województwa opolskiego.
1 października 1948 r. nadano miejscowości, wówczas administracyjnie związanej z Gostomią, polską nazwę Róża.

</doc>
<doc id="4451007" url="https://pl.wikipedia.org/wiki?curid=4451007" title="Śmieciak">
Śmieciak

Śmieciak () – przysiółek wsi Grabina w Polsce, położony w województwie opolskim, w powiecie prudnickim, w gminie Biała.
W latach 1975–1998 przysiółek administracyjnie należał do ówczesnego województwa opolskiego.
1 października 1948 r. nadano miejscowości, wówczas administracyjnie związanej z Grabiną, polską nazwę Śmieciak. Nazywana też "Śmieciok".

</doc>
<doc id="4451008" url="https://pl.wikipedia.org/wiki?curid=4451008" title="Richard Wright (pisarz)">
Richard Wright (pisarz)



</doc>
<doc id="4451009" url="https://pl.wikipedia.org/wiki?curid=4451009" title="Chmielnik (Kierpień)">
Chmielnik (Kierpień)

Chmielnik – przysiółek wsi Kierpień w Polsce, położony w województwie opolskim, w powiecie prudnickim, w gminie Głogówek. Historycznie leży na Górnym Śląsku, na ziemi prudnickiej. Przepływa przez niego rzeka Osobłoga.
W latach 1975–1998 przysiółek administracyjnie należał do ówczesnego województwa opolskiego.
Nazwa.
Nazwa "Chmielnik" oznacza w języku polskim miejsce uprawy chmielu. W historycznych dokumentach nazwę miejscowości wzmiankowano w języku niemieckim w formach: "Birkenmühle" (1736), "Körpener Mühle" (1750), "Chmielnik-M." (1931). "Birkenmühle" było oficjalną nazwą używaną przez niemieckojęzycznych cystersów, natomiast nazwy "Młyn Chmielniczki" używała ludność śląska. Na początku XIX wieku utrwaliły się nazwy "Chmielniker-Mühle" oraz "Kerppener-Mühle".
Historia.
Zapiski z XVI wieku wspominają wzgórze Chmielnik na północny wschód od Kierpnia. Pierwotnie znajdowała się tu plantacja chmielu, wykorzystywanego do produkcji piwa. Na wzgórzu, na łące zwanej tradycyjnie "Birkenwiese" (obecnie "Rederra"), cystersi wznieśli w późnym średniowieczu młyn wodny nad rzeką Osobłogą. Do czasu sekularyzacji w 1810, wzgórze należało do dóbr cysterskich.
Pierwsza wzmianka o zniszczonym młynie w Chmielniku pochodzi z 1502. Znajdował się na często zalewanym terenie, mógł zostać zniszczony przez husytów. Teren Chmielnika pozostał niezagospodarowany do poprawy sytuacji rolniczej na Górnym Śląsku. W drugiej połowie XVI wieku młyn w Chmielniku był ponownie czynny. W 1571 Chmielnik wraz z sąsiednimi polami i łąkami został sprzedany hrabiemu von Redern, dziedzicznemu panu Dobrej. Po zakończeniu wojny trzydziestoletniej Chmielnik wspomniany jest ponownie jako własność klasztoru cystersów.
Michael, przełożony Kazimierza, 13 marca 1656 sprzedał młyn miejscowemu młynarzowi Jacobowi Schittko wraz z całym wyposażeniem za 300 talarów. Klasztor zachował własność drzew, które stały wokół młyna. Opat Johannes von Leubus potwierdził sprzedaż 30 września 1673. W łacińskich księgach kościelnych z XVII wieku wspomniany jest młynarz „Jacobus Sitko Mlynarz Chmielniczki” i jego żona „Eva Mlynarka Chmielnigka”. Pod koniec XVII wieku jako właściciel Chmielnika wymieniony jest ich syn, również Jacob, wraz z żoną Susanną. Od 1719 należał do Antona Schittko i jego żony Marianny. Według ksiąg wieczystych Kierpnia, Franz Schittko, syn Antona i Marianny, przejął młyn w 1755 od swojego brata Josepha za opłatą 500 talarów śląskich. W 1814 Johann Schittko kupił młyn od swojego ojca. Rodzina Schittko pozostała właścicielem Chmielnika do lat 20. XX wieku, następnie gospodarstwo przejęła rodzina Milka.
W czasie wielkiej powodzi w 1903 pękł drewniany jaz młyna. Na jego miejscu zbudowano nowy jaz z kamienia, cementu i żelaza. Młyn w Chmielniku przestał funkcjonować po I wojnie światowej. W źródle z 1929 mowa jest o „dawnej posiadłości młyńskiej, która nosi nazwę Chmielnikmühle”.
Po zakończeniu II wojny światowej Chmielnik został przejęty przez administrację polską. Osiedlono w nim wówczas część polskich repatriantów z Kresów Wschodnich. Niemieckojęzyczna ludność została wysiedlona na zachód. Budynki dawnego młyna popadały w ruinę. W latach 70. XX wieku zostały ostatecznie rozebrane. Jedyną pozostałością po młynie jest dawny jaz.
Jako integralna część Kierpnia, w latach 1945–1950 Chmielnik należał do województwa śląskiego, a od 1950 do województwa opolskiego. W latach 1945–1954 należał do gminy Kórnica, w latach 1954–1959 do gromady Kierpień, w 1959 do gromady Błażejowice, a w latach 1959–1972 do gromady Mochów.

</doc>
<doc id="4451010" url="https://pl.wikipedia.org/wiki?curid=4451010" title="Lista obiektów astronomicznych mających pierścienie">
Lista obiektów astronomicznych mających pierścienie

Lista obiektów astronomicznych posiadających pierścienie – lista przedstawiająca ciała niebieskie, które otaczają pierścienie lub istnienie takich struktur jest prawdopodobne.
Lista.
Istnienie pierścieni wokół księżyca Rea było postulowane na podstawie wstępnych obserwacji. Późniejsze szczegółowe obserwacje sondy Cassini wykluczyły ich istnienie.
Prawdopodobna egzoplaneta Proxima Centauri c może być otoczona przez rozległe pierścienie, na co wskazują obserwacje otoczenia gwiazdy w podczerwieni; istnienie samej planety nie jest jednak pewne.

</doc>
<doc id="4451012" url="https://pl.wikipedia.org/wiki?curid=4451012" title="Hojnowice">
Hojnowice

Hojnowice () – część wsi Mionów w Polsce, położona w województwie opolskim, w powiecie prudnickim, w gminie Głogówek.
W latach 1975–1998 Hojnowice administracyjnie należały do ówczesnego województwa opolskiego.
1 października 1948 r. nadano miejscowości, wówczas administracyjnie związanej z Mionowem, polską nazwę Hojnowice.

</doc>
<doc id="4451014" url="https://pl.wikipedia.org/wiki?curid=4451014" title="Rondo Lubelskiego Lipca '80 w Lublinie">
Rondo Lubelskiego Lipca '80 w Lublinie

Rondo Lubelskiego Lipca 80 w Lublinie – rondo w Lublinie, w dzielnicy Za Cukrownią (w jej części Piaski). Jeden z najważniejszych węzłów komunikacyjnych w Lublinie. Klasyczne cztero-wlotowe rondo, do którego wpada od południa Ulica Lubelskiego Lipca '80, od zachodu Aleje Zygmuntowskie, od północy Aleja Unii Lubelskiej, a od wschodu Ulica Fabryczna.
Nazwa.
Nazwa ronda pochodzi od Strajków w lipcu 1980 roku, które zapoczątkowały tzw. erę Solidarności
Komunikacja Miejska.
Nazwę „Rondo Lubelskiego Lipca” nosi 5 przystanków autobusowych. Kursuje tędy wiele linii autobusowych i trolejbusowych.
Przebudowa 2018-2019.
W październiku 2018 roku ruszyła przebudowa ronda, wyłączono sygnalizację świetlną i zamknięto Aleje Zygmuntowskie oraz ul. Fabryczną. Po remoncie zmienił się wjazd od Lubelskiego Lipca droga została wyprostowana, tzn. wjazd na rondo jest na wprost, a nie jak dotychczas przez fragment Ulicy 1 Maja przy tzw. klinie. Remont zakończył się zgodnie z planem w październiku 2019 r. Przebudowa kosztowała 61 milionów złotych

</doc>
<doc id="4451016" url="https://pl.wikipedia.org/wiki?curid=4451016" title="Mikulsko">
Mikulsko

Mikulsko – przysiółek wsi Zwiastowice w Polsce, położony w województwie opolskim, w powiecie prudnickim, w gminie Głogówek.
W latach 1975–1998 przysiółek administracyjnie należał do ówczesnego województwa opolskiego.
Miejscowość została ustanowiona 9 marca 1983 jako przysiółek wsi Zwiastowice o nazwie "Mikulsko". Przysiółek znajduje się przy drodze do Trawników, obejmuje zabudowania dawnego folwarku.
Zabytki.
Zgodnie z gminną ewidencją zabytków w Mikulsku chroniony jest:

</doc>
<doc id="4451018" url="https://pl.wikipedia.org/wiki?curid=4451018" title="Przemysław Kania">
Przemysław Kania

Przemysław Kania (ur. 23 maja 1983 w Libiążu) – polski aktor teatralny, dr hab. sztuk teatralnych. Adiunkt i profesor nadzwyczajny Wydziału Aktorskiego we Wrocławiu Akademii Sztuk Teatralnych im. Stanisława Wyspiańskiego w Krakowie i Filii we Wrocławiu.
Życiorys.
W 2008 ukończył studia aktorskie w Państwowej Wyższej Szkole Teatralnej im. Ludwika Solskiego w Krakowie (filia zamiejscowa wrocławskiej PWST). 12 marca 2012 uzyskał doktorat dzięki pracy "Praca nad rolą Waclawa w spektaklu, „Pornografia” W. Gombrowicza w reżyserii Jacka Bunscha w Teatrze Zagłębie w Sosnowcu" a 28 kwietnia 2017 habilitował się na podstawie oceny dorobku naukowego i pracy zatytułowanej "Edukacja teatralna dzieci i młodzieży". Pełni funkcję adiunkta i profesora nadzwyczajnego na Wydziale Aktorskim we Wrocławiu Akademii Sztuk Teatralnych im. Stanisława Wyspiańskiego w Krakowie i Filii we Wrocławiu. Został uhonorowany z wieloma wyróżnieniami i nagrodami w tym Olkuską Nagrodą Artystyczną.

</doc>
<doc id="4451020" url="https://pl.wikipedia.org/wiki?curid=4451020" title="Tom Hart">
Tom Hart



</doc>
<doc id="4451021" url="https://pl.wikipedia.org/wiki?curid=4451021" title="Tommy Hart">
Tommy Hart



</doc>
<doc id="4451022" url="https://pl.wikipedia.org/wiki?curid=4451022" title="Ibrahim Alma">
Ibrahim Alma

Ibrahim Alma (arab. ابراهيم عالمة; ur. 18 października 1991 w Umm al-Izam) – syryjski piłkarz grający na pozycji bramkarza. Od 2018 jest zawodnikiem klubu Al-Wahda Damaszek.
Kariera piłkarska.
Swoją karierę piłkarską Alma rozpoczął w klubie Al-Wathba, w którym w 2010 roku zadebiutował w pierwszej lidze syryjskiej. W 2013 roku odszedł do Al-Shorta Damaszek. W 2013 roku wywalczył z nim mistrzostwo Syrii, a w 2014 - wicemistrzostwo.
W 2014 roku Alma wrócił do Al-Wathba SC, a w sezonie 2015/2016 grał w Al-Wahda Damaszek, z którym został mistrzem kraju. Z kolei w latach 2016-2017 grał w Al-Ittihad Aleppo, z którym w sezonie 2017/2018 został wicemistrzem Syrii.
W grudniu 2017 roku Alma przeszedł do irańskiego Sepahanu Isfahan. Zadebiutował w nim 29 grudnia 2017 w wygranym 4:0 domowym meczu z zespołem Padideh FC.
W 2018 Alma trafił do saudyjskiego Al-Qadsiah FC, a następnie wrócił do Al-Wahda Damaszek.
Kariera reprezentacyjna.
W reprezentacji Syrii Alma zadebiutował 11 października 2012 w zremisowanym 1:1 towarzyskim meczu z Kuwejtem. W 2019 roku powołano go do kadry na Puchar Azji.

</doc>
<doc id="4451023" url="https://pl.wikipedia.org/wiki?curid=4451023" title="Joe Wilson">
Joe Wilson



</doc>
<doc id="4451027" url="https://pl.wikipedia.org/wiki?curid=4451027" title="VK Czeskie Budziejowice">
VK Czeskie Budziejowice



</doc>
<doc id="4451030" url="https://pl.wikipedia.org/wiki?curid=4451030" title="VK Prościejów">
VK Prościejów



</doc>
<doc id="4451031" url="https://pl.wikipedia.org/wiki?curid=4451031" title="ČZU Praga">
ČZU Praga



</doc>
<doc id="4451033" url="https://pl.wikipedia.org/wiki?curid=4451033" title="Shō Hakuhō">
Shō Hakuhō



</doc>
<doc id="4451035" url="https://pl.wikipedia.org/wiki?curid=4451035" title="Mary Meagher">
Mary Meagher



</doc>
<doc id="4451037" url="https://pl.wikipedia.org/wiki?curid=4451037" title="Paul McAuley">
Paul McAuley



</doc>
<doc id="4451038" url="https://pl.wikipedia.org/wiki?curid=4451038" title="SKV Uście nad Łabą">
SKV Uście nad Łabą



</doc>
<doc id="4451040" url="https://pl.wikipedia.org/wiki?curid=4451040" title="Dyskografia Dolores O’Riordan">
Dyskografia Dolores O’Riordan

Dyskografia irlandzkiej piosenkarki Dolores O’Riordan składa się z dwóch albumów studyjnych, sześciu singli (w tym jednego z gościnnym udziałem, nagranego na cele charytatywne wraz z innymi wykonawcami), jednego wydawnictwa specjalnego oraz czterech teledysków.
W 2004 O’Riordan wydała debiutancki singel „Pure Love”, który nagrała w duecie z Zucchero, który zamieścił utwór na kompilacyjnym albumie pt. "Zu &amp; Co."
Debiutancki album piosenkarki pt. "Are You Listening?" został wydany w 2007 nakładem wytwórni płytowej Sanctuary Records. Wydawnictwo dotarło do 18. miejsca na liście sprzedaży w Polsce, 77. w Stanach Zjednoczonych, 2. we Włoszech, 28. w Wielkiej Brytanii, 11. we Francji, 15. w Irlandii, 39. w Niemczech, 82. w Holandii, 40. w Szwecji, 10. w Szwajcarii, 26. w Hiszpanii, 60. w Meksyku, 21. w belgijskiej Walonii oraz 38. w belgijskiej Flandrii. Jeden z singli z płyty, „Ordinary Day”, zajął 2. miejsce na liście sprzedaży Federazione Industria Musicale Italiana we Włoszech oraz 50. pozycję w zestawieniu Singles Chart w Irlandii. Na drugi singel wydawnictwa wybrano utwór „When We Were Young”.
W 2009 piosenkarka wydała drugi album studyjny pt. "No Baggage", który dotarł do 30. pozycji na liście sprzedaży albumów we Francji, 6. we Włoszech, 80. w Irlandii, 77. w Niemczech, 25. w Szwajcarii, 48. w Hiszpanii, 37. w belgijskiej Walonii oraz 75. w belgijskiej Flandrii. Wydawnictwo uzyskało srebrną płytę od Niezależnego Stowarzyszenia Wydawców Muzycznych i Oznaczeń za sprzedaż ponad 30 000 egzemplarzy na terenie Europy. Album "No Baggage" promowany był przez single: „The Journey” i „Switch Off the Moment”.
Współpraca muzyczna.
Poniższa lista przedstawia utwory powstałe przy współpracy z Dolores O’Riordan, które nie zostały wydane na żadnym albumie studyjnym lub singlu wokalistki.

</doc>
<doc id="4451042" url="https://pl.wikipedia.org/wiki?curid=4451042" title="Robert Sherwood">
Robert Sherwood



</doc>
<doc id="4451044" url="https://pl.wikipedia.org/wiki?curid=4451044" title="Albatros D.IX">
Albatros D.IX

Albatros D.IX – niemiecki dwupłatowy samolot myśliwski z okresu I wojny światowej, zaprojektowany i zbudowany w niemieckiej wytwórni Albatros-Werke GmbH w Berlinie. Z powodu niezadowalających osiągów maszyna nie weszła do produkcji seryjnej.
Historia.
Na początku 1918 roku w zakładach Albatros-Werke GmbH zbudowano prototyp samolotu myśliwskiego, zrywający z typową dla Albatrosa konstrukcją półskorupową. Zaprojektowany na nowo kadłub miał płaskie boki i płaskie dno, a zaokrąglony nos pozbawiony był kołpaka. Dwupłatowe skrzydła o jednakowej cięciwie były niemal identyczne jak w modelu D.VII, lecz łączyły je krótsze zastrzały i cięgna, na modę francuskich myśliwców SPAD S.VII i SPAD S.XIII. Do napędu maszyny zastosowano silnik rzędowy Mercedes D.IIIa. Zbudowano tylko jeden egzemplarz myśliwca, którego osiągi były niższe od używanych w Luftstreitkräfte myśliwców, więc prace nad projektem zostały przerwane.
Opis konstrukcji i dane techniczne.
Albatros D.IX był jednosilnikowym, jednoosobowym dwupłatem myśliwskim. Długość samolotu wynosiła 6,65 metra, a rozpiętość skrzydeł 10,4 metra. Lotki na obu płatach, połączone ze sobą za pomocą zastrzałów. Masa pustego płatowca wynosiła 677 kg, zaś masa startowa – 897 kg. Wysokość samolotu wynosiła 2,75 metra. Napęd stanowił chłodzony cieczą 6-cylindrowy silnik rzędowy Mercedes D.IIIa o mocy 128 kW (174 KM) przy 1400 obr./min. Prędkość maksymalna samolotu wynosiła 155 km/h, zaś długotrwałość lotu 1,5 godziny. Maszyna osiągała pułap 1000 metrów w czasie 4 minut i 5000 metrów w 35 minut.
Prototyp uzbrojony był w dwa stałe zsynchronizowane karabiny maszynowe LMG 08/15 kalibru 7,92 mm.

</doc>
<doc id="4451045" url="https://pl.wikipedia.org/wiki?curid=4451045" title="John Booth">
John Booth



</doc>
<doc id="4451051" url="https://pl.wikipedia.org/wiki?curid=4451051" title="John Snowden">
John Snowden



</doc>
<doc id="4451052" url="https://pl.wikipedia.org/wiki?curid=4451052" title="Moayad Ajan">
Moayad Ajan

Moayad Samir Ajan (arab. مؤيد العجان; ur. 16 lutego 1993 w Damaszku) – syryjski piłkarz grający na pozycji lewego obrońcy. Od 2018 jest zawodnikiem klubu Al-Jazeera Amman.
Kariera piłkarska.
Swoją karierę piłkarską Ajan rozpoczął w klubie Al-Wahda Damaszek, w którym w 2010 roku zadebiutował w pierwszej lidze syryjskiej. W debiutanckim sezonie wywalczył mistrzostwo Syrii, a w sezonie 2011/2012 zdobył z nim Puchar Syrii.
W 2012 roku Ajan trafił do irackiego klubu Naft Al-Junoob SC. W sezonie 2013/2014 grał w zespole Al-Karkh SC. Z kolei w 2014 przeszedł do Al-Quwa Al-Jawiya. W sezonie 2014/2015 wywalczył z nim wicemistrzostwo Iraku, a w sezonie 2015/2016 zdobył Puchar Iraku. W sezonie 2016/2017 grał w Naft Al-Wasat SC.
Latem 2017 Ajan przeszedł do egipskiego Zamaleku. Z kolei w 2018 został piłkarzem jordańskiego Al-Jazeera Amman.
Kariera reprezentacyjna.
W reprezentacji Syrii Ajan zadebiutował 13 grudnia 2012 w zremisowanym 1:1 meczu Pucharu Azji Zachodniej 2012 z Irakiem. W 2019 roku powołano go do kadry na Puchar Azji.

</doc>
<doc id="4451054" url="https://pl.wikipedia.org/wiki?curid=4451054" title="Guillaume III de Croÿ">
Guillaume III de Croÿ

Guillaume III de Croÿ (ur. w 1498 we Flandrii, zm. 6 stycznia 1521 w Wormacji – niderlandzki kardynał.
Życiorys.
Urodził się w 1498 roku we Flandrii, jako syn Henriego de Croy i Charlotte de Chateaubriand. 15 sierpnia 1516 roku został wybrany biskupem Cambrai, uzyskując dyspensę z powodu nieosiągnięcia wieku kanonicznego 30 lat. Nigdy nie przyjął sakry, a po trzech latach zrezygnował z diecezji na rzecz swojego brata Roberta. 1 kwietnia 1517 roku został kreowany kardynałem diakonem i otrzymał diakonię Santa Maria in Aquiro. W grudniu tego samego roku został administratorem apostolskim Toledo. 6 stycznia 1521 roku przebywał w Wormacji, gdzie podczas polowania upadł z konia, w wyniku czego doszło do rozerwania żyły w klatce piersiowej i zgonu.

</doc>
<doc id="4451055" url="https://pl.wikipedia.org/wiki?curid=4451055" title="Plac prof. A. Hoffmanna w Toruniu">
Plac prof. A. Hoffmanna w Toruniu

Plac prof. A. Hoffmanna w Toruniu – jedno z najbardziej newralgicznych skrzyżowań Torunia. 
Lokalizacja.
Plac znajduje się w zachodniej części miasta, w dzielnicy Bydgoskie Przedmieście, pomiędzy Piekarskimi Górami a tzw. Rudelką. Przebiega przez niego ul. Bema (droga krajowa nr 80) oraz dochodzą dwie ulice: Kraszewskiego (droga krajowa nr 80) i Fałata.
Historia.
Plac powstał w połowie lat 80. XX w., kiedy wybudowano tu nowoczesną arterię, zwana trasą W-Z. Wytyczył ją jeszcze w latach 30. XX wieku ówczesny architekt miasta Ignacy Tłoczek, a 22 maja 1935 roku budowę tę, stosowną uchwałą, zatwierdziła Rada Miasta Torunia. 
Plac od strony południowej i północnej sąsiaduje z wydmami, które dzięki rosnącej na nich roślinności nie przeradzają się w tzw. wydmy ruchome. Na potrzebę tej inwestycji częściowo zniwelowano je, a zbocze jednej z nich zabezpieczono przed osypywaniem się ziemi. W 1987 roku poprowadzono tędy torowisko tramwajowe. 
W latach 2011-2012 plac został przebudowany i nabrał obecnego kształtu. Powstało wówczas w jego centralnej części rondo o średnicy wyspy 56 m z dwupasmową jezdnią. Jego uroczyste otwarcie miało miejsce 22 maja 2012 roku. 
Na początku 2020 roku zostało ono przebudowane na rondo turbinowe. 
Ważne obiekty.
W sąsiedztwie placu znajdują się:

</doc>
<doc id="4451056" url="https://pl.wikipedia.org/wiki?curid=4451056" title="John Horner">
John Horner



</doc>
<doc id="4451057" url="https://pl.wikipedia.org/wiki?curid=4451057" title="Joseph Berliner">
Joseph Berliner



</doc>
<doc id="4451059" url="https://pl.wikipedia.org/wiki?curid=4451059" title="Omar Midani">
Omar Midani

Omar Midani (arab. عمر ميداني; ur. 26 stycznia 1994 w Damaszku) – syryjski piłkarz grający na pozycji środkowego obrońcy. Od 2018 jest zawodnikiem klubu Pyramids FC.
Kariera piłkarska.
Swoją karierę piłkarską Midani rozpoczął w klubie Al-Wahda Damaszek, w którym w 2013 roku zadebiutował w pierwszej lidze syryjskiej. W 2013 roku zdobył z nim Puchar Syrii, a w 2014 wywalczył mistrzostwo tego kraju.
W 2014 roku Midani trafił do irackiego klubu Al-Mina'a SC. Grał w nim do końca 2016 roku. Rundę wiosenną sezonu 2016/2017 spędził w Al-Wahda Damaszek. W sezonie 2017/2018 grał w Hatta Club ze Zjednoczonych Emiratów Arabskich. Z kolei latem 2018 przeszedł do egipskiego Pyramids FC.
Kariera reprezentacyjna.
W reprezentacji Syrii Midani zadebiutował 6 września 2013 w przegranym 0:2 towarzyskim meczu z Libanem. W 2019 roku powołano go do kadry na Puchar Azji.

</doc>
<doc id="4451060" url="https://pl.wikipedia.org/wiki?curid=4451060" title="Mitchell Feigenbaum">
Mitchell Feigenbaum



</doc>
<doc id="4451061" url="https://pl.wikipedia.org/wiki?curid=4451061" title="Paul Hewitt">
Paul Hewitt



</doc>
<doc id="4451062" url="https://pl.wikipedia.org/wiki?curid=4451062" title="Amro Jenyat">
Amro Jenyat

Amro Jenyat (arab. عمرو جنيات; ur. 15 stycznia 1993 w Himsie) – syryjski piłkarz grający na pozycji prawego obrońcy. Od 2018 jest zawodnikiem klubu Al-Shabab SC Seeb.
Kariera piłkarska.
Swoją karierę piłkarską Jenyat rozpoczął w klubie Al Karama, w którym w 2011 roku zadebiutował w pierwszej lidze syryjskiej. W 2013 roku był z niego wypożyczony do Al-Muhafaza SC. W 2014 przeszedł do omańskiego Al-Shabab SC Seeb. W sezonie 2015/2016 grał w Al Karama, z którym wywalczył wicemistrzostwo Syrii. W sezonie 2016/2016 ponownie grał w Al-Shabab SC Seeb i został z nim wicemistrzem Omanu. Sezon 2017/2018 rozpoczął w Al-Karama, a kończył w Dhofar Salala. W 2018 wrócił do Al-Shabab SC Seeb.
Kariera reprezentacyjna.
W reprezentacji Syrii Jenyar zadebiutował 12 listopada 2014 w wygranym 3:0 towarzyskim meczu z Malezją. W 2019 roku powołano go do kadry na Puchar Azji.

</doc>
<doc id="4451063" url="https://pl.wikipedia.org/wiki?curid=4451063" title="Paul Mahoney">
Paul Mahoney



</doc>
<doc id="4451064" url="https://pl.wikipedia.org/wiki?curid=4451064" title="Osama Omari">
Osama Omari

Osama Omari (arab. أسامة أومري; ur. 10 stycznia 1992 w Damaszku) – syryjski piłkarz grający na pozycji napastnika. Od 2018 jest zawodnikiem klubu Qatar SC.
Kariera piłkarska.
Swoją karierę piłkarską Omari rozpoczął w klubie Al-Wahda Damaszek, w którym w 2009 roku zadebiutował w pierwszej lidze syryjskiej. W sezonach 2010/2011, 2014, 2014/2015 i 2015/2016 wywalczył z nim cztery tytuły mistrza Syrii. Zdobył z nim też dwa Puchary Syrii w latach 2012 i 2013.
W 2018 roku Omari przeszedł do katarskiego Qatar SC. Zadebiutował w nim 19 stycznia 2018 w zremisowanym 0:0 wyjazdowym meczu z Al-Markhiya SC.
Kariera reprezentacyjna.
W reprezentacji Syrii Omari zadebiutował 5 marca 2014 w przegranym 1:2 meczu eliminacji do Pucharu Azji 2015 z Jordanią. W 2019 roku powołano go do kadry na Puchar Azji.

</doc>
<doc id="4451068" url="https://pl.wikipedia.org/wiki?curid=4451068" title="Marek Malinowski">
Marek Malinowski



</doc>
<doc id="4451077" url="https://pl.wikipedia.org/wiki?curid=4451077" title="TrackMania Original">
TrackMania Original



</doc>
<doc id="4451079" url="https://pl.wikipedia.org/wiki?curid=4451079" title="Matsutaro Wakamoto">
Matsutaro Wakamoto

 – japoński i mandżurski skoczek narciarski, dwuboista i alpejczyk. Mistrz Japonii w skokach narciarskich, dwukrotny mistrz Japonii juniorów w slalomie i reprezentant Mandżukuo na nieoficjalnych zimowych igrzyskach azjatyckich w 1943.
Życiorys.
W 1938 zdobył tytuł mistrza Japonii juniorów w slalomie na stokach Sapporo. 10 stycznia 1938 wziął udział w konkursie skoków na Stadionie Koshien. Oddał najdłuższy skok (27 metrów), jednak nie wystarczył on do zajęcia miejsca na podium. Rywalizacji przyglądało się 40 tysięcy widzów. 27 lutego 1938 wziął udział w konkursie skoków na Stadionie Korakuen, zajął 8. miejsce. W 1939 w Sapporo obronił tytuł mistrza Japonii juniorów w slalomie, o ile wcześniej występował bez klubu to tym razem reprezentował Toyoharę. W 1943 mistrzostwa Japonii w narciarstwie rozegrano pierwszy i ostatni raz w Nikkō, w prefekturze Tochigi. Na tamtejszej skoczni Wakamoto zwyciężył, do zawodów przystępując jako reprezentant Mandżukuo. W tymże roku wziął on też udział w rozgrywanych w Xinjing nieoficjalnych zimowych igrzyskach azjatyckich i zdobył dla Mandżukuo dwa srebrne medale, w skokach ustępując jedynie Fumiemu Asaki, a w zjeździe Kaneyukiemu Wakao.
W następnych latach z powodu wojny nie odbywały się mistrzostwa Japonii i inne cykliczne zawody narciarskie a zajęcie Toyohary przez Związek Radziecki uniemożliwiło Wakamoto reprezentowanie tamtejszego klubu, związał się on w następnych latach z klubem w Sapporo. Po wojnie pracował jako instruktor narciarski dla amerykańskich żołnierzy. 23 lutego 1947 wygrał konkurs skoków na skoczni Ōkurayama w ramach 18. edycji Miyasama Ski Games. W 1951 zwyciężył w slalomie w lokalnych zawodach w Otaru. W późniejszych latach wygrywał zawody w skokach w kategorii wiekowej trzydziestolatków: w 1953 w Ōdate, w 1955 w Asahikawie, 2 marca 1958 w Sapporo i 22 lutego 1959 w Yonezawie, te dwa pierwsze reprezentując prefekturę Hokkaido, a dwa późniejsze jako reprezentant Tokio.

</doc>
<doc id="4451081" url="https://pl.wikipedia.org/wiki?curid=4451081" title="39. rozdanie nagród Złotych Malin">
39. rozdanie nagród Złotych Malin

39. rozdanie nagród Złotych Malin – ceremonia przeprowadzona 23 lutego 2019 roku mająca na celu „uhonorowanie” najgorszych filmów 2018 roku. Nagrody przyznane zostały na podstawie wyników głosowania członków Golden Raspberry Foundation. Ogłoszenie oficjalnej listy nominowanych odbyło się 21 stycznia 2019 roku.

</doc>
<doc id="4451083" url="https://pl.wikipedia.org/wiki?curid=4451083" title="New Zealand National Rugby Sevens Tournament 2018 (grudzień)">
New Zealand National Rugby Sevens Tournament 2018 (grudzień)

New Zealand National Rugby Sevens Tournament 2018 – czterdziesta trzecia edycja New Zealand National Rugby Sevens Tournament, mistrzostw nowozelandzkich prowincji w rugby 7. Zawody odbyły się w dniach 15–16 grudnia 2018 roku w Tauranga.
Prawa do organizacji turnieju na kolejne trzy edycje otrzymała Tauranga, zostały one rozegrane na Tauranga Domain w nowym, grudniowym terminie. Przesunięcie zawodów ze stycznia na wcześniejszy miesiąc było umotywowane dostosowaniem do kalendarza nowozelandzkich reprezentacji, co z kolei przekładało się na wzmocnienie uczestniczących zespołów i zwiększenie poziomu rozgrywek. 
Obsada zawodów pozostała na niezmienionym poziomie – w żeńskim turnieju wystąpiło dwanaście zespołów, w męskich natomiast szesnaście. Wyłonione one zostały w trzech regionalnych eliminacjach rozegranych 1 grudnia 2018 roku.
Podział na grupy i terminarz gier został opublikowany 13 grudnia 2018 roku. Wśród mężczyzn po raz pierwszy triumfowała drużyna Tasman, zaś w turnieju żeńskim tytuł obronił zespół Manawatu. Najlepszymi zawodnikami turnieju zostali uznani James Lash i Sarah Goss.
Partnerem zawodów został "Tauranga Energy Consumer Trust". Koszt biletu normalnego na cały turniej wynosił 25 NZD, a ulgowych 15/7,50 NZD, z bezpłatnym wejściem dla osób poniżej piątego roku życia, zawody można było także śledzić w oficjalnej aplikacji.

</doc>
<doc id="4451084" url="https://pl.wikipedia.org/wiki?curid=4451084" title="Prasa opinii">
Prasa opinii

Prasa opinii; prasa opiniotwórcza – publikacje prasowe, których treści mają za zadanie wywarcie na opinii publicznej odpowiednich reakcji i postaw. Niekiedy mają one charakter propagandowy. Do prasy opinii zalicza się najczęściej tygodniki i miesięczniki, rzadziej dzienniki.
W Polsce, zamiast pojęcia prasa opinii, częściej spotykanym pojęciem jest „tygodniki opinii”. Są to zazwyczaj gazety o charakterze społeczno-politycznym, które komentują już znane opinii publicznej wydarzenia. Poprzez rozszerzanie tematu, wyciąganie różnych niuansów, zabiegi erystyczne lub powołanie się na różne autorytety, prasa ta ma za zadanie wzbudzić konkretne, wcześniej ustalone, reakcje czytelnika. Ten segment prasy często uważa się za najbardziej upolityczniony.
Według analiz zagadnienia polityczne w tygodnikach opinii zajmują około 1/3 ogólnej treści. Pozostawia to duże pole na działania opiniotwórcze. Stosunkowo częstym zjawiskiem jest odwoływanie się do wypowiedzi lub artykułów innych dziennikarzy z konkurencyjnych redakcji oraz komentowanie bądź też podważanie ich zdania.
Tygodniki opinii w Polsce.
Do tygodników opinii w Polsce zalicza się:

</doc>
<doc id="4451087" url="https://pl.wikipedia.org/wiki?curid=4451087" title="New Zealand National Rugby Sevens Tournament 2018">
New Zealand National Rugby Sevens Tournament 2018



</doc>
<doc id="4451095" url="https://pl.wikipedia.org/wiki?curid=4451095" title="Bereźnica (obwód iwanofrankiwski)">
Bereźnica (obwód iwanofrankiwski)

Bereźnica (ukr. Бережниця) – wieś na Ukrainie w rejonie wierchowińskim obwodu iwanofrankiwskiego nad potokiem Bereźnica.
Do 1939 r. w gminie Pistyń, w powiecie kosowskim.

</doc>
<doc id="4451098" url="https://pl.wikipedia.org/wiki?curid=4451098" title="Antoine Bohier du Prat">
Antoine Bohier du Prat

Antoine Bohier du Prat OSB (ur. ok. 1460 w Issoire, zm. 27 listopada 1519 w Blois) – francuski kardynał.
Życiorys.
Urodził się około 1460 roku w Issoire, jako syn Austremoine’a Bohiera i Anne du Prat. W młodości wstąpił do zakonu benedyktynów i został przewodniczącym parlamentu normandzkiego. 13 listopada 1514 roku został wybrany arcybiskupem Bourges. 1 kwietnia 1517 roku został kreowany kardynałem prezbiterem i otrzymał kościół tytularny Sant’Anastasia. Zmarł 27 listopada 1519 roku w Blois.

</doc>
<doc id="4451100" url="https://pl.wikipedia.org/wiki?curid=4451100" title="Biła Riczka">
Biła Riczka

Biła Riczka (ukr. "Біла Річка") – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451109" url="https://pl.wikipedia.org/wiki?curid=4451109" title="Abrams (hrabstwo Oconto)">
Abrams (hrabstwo Oconto)

Abrams – jednostka osadnicza w Stanach Zjednoczonych, w stanie Wisconsin, w hrabstwie Oconto.

</doc>
<doc id="4451112" url="https://pl.wikipedia.org/wiki?curid=4451112" title="Czarna Riczka">
Czarna Riczka

Czarna Riczka (ukr. Чорна Річка) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451113" url="https://pl.wikipedia.org/wiki?curid=4451113" title="Bogdan Czapiewski">
Bogdan Czapiewski

Bogdan Czapiewski (ur. 8 marca 1949 w Gdyni) – polski pianista i pedagog.
Studiował na Akademii Muzycznej w Gdańsku (klasa fortepianu prof. Zbigniewa Sliwińskiego), na Akademii Muzycznej w Warszawie (studium podyplomowe, klasa prof. Jana Ekiera) oraz na Indiana University School Of Music w Bloomington (klasa György Seböka). Profesor zwyczajny (tytuł uzyskał w 2001) w Katedrze Fortepianu na Wydziale Instrumentalnym AM w Gdańsku.
Koncertował m.in. z Belgijską Orkiestrą Narodową, Belgijską Orkiestrą Radiowo-Telewizyjną, Orkiestrą Filharmonii Narodowej, Orkiestrę Węgierskiej Filharmonii Narodowej, Polską Orkiestrą Kameralną, Polską Orkiestrą Radiową, Wielką Orkiestrą Symfoniczną Polskiego Radia. 
Laureat konkursów pianistycznych:
Laureat Grand Prix du Disque Liszt na Międzynarodowym Konkursie Płytowym w Budapeszcie (1987). Za płytę "Rachmaninow, Prokofiew, Serocki - Sonaty" (DUX) otrzymał dwie nominacje do Nagrody Muzycznej Fryderyk 2005 w kategoriach: Album Roku Muzyka Solowa oraz Najwybitniejsze Nagranie Muzyki Polskiej.

</doc>
<doc id="4451115" url="https://pl.wikipedia.org/wiki?curid=4451115" title="McCafé">
McCafé



</doc>
<doc id="4451119" url="https://pl.wikipedia.org/wiki?curid=4451119" title="Lakewood (hrabstwo Oconto)">
Lakewood (hrabstwo Oconto)

Lakewood – jednostka osadnicza w Stanach Zjednoczonych, w stanie Wisconsin, w hrabstwie Oconto.

</doc>
<doc id="4451121" url="https://pl.wikipedia.org/wiki?curid=4451121" title="Mountain (hrabstwo Oconto)">
Mountain (hrabstwo Oconto)

Mountain – jednostka osadnicza w Stanach Zjednoczonych, w stanie Wisconsin, w hrabstwie Oconto.

</doc>
<doc id="4451123" url="https://pl.wikipedia.org/wiki?curid=4451123" title="Czeretiw">
Czeretiw

Czeretiw () – wieś na Ukrainie, w obwodzie iwanofrankiwskim, w rejonie wierchowińskim.

</doc>
<doc id="4451124" url="https://pl.wikipedia.org/wiki?curid=4451124" title="Townsend (hrabstwo Oconto)">
Townsend (hrabstwo Oconto)

Townsend – jednostka osadnicza w Stanach Zjednoczonych, w stanie Wisconsin, w hrabstwie Oconto.

</doc>
<doc id="4451125" url="https://pl.wikipedia.org/wiki?curid=4451125" title="Ludwig Kaindl">
Ludwig Kaindl

Ludwig Kaindl (ur. 13 grudnia 1914 w Ergoldsbach, zm. 5 lipca 1995) – niemiecki lekkoatleta, średnio- i długodystansowiec, wicemistrz Europy z 1938.
Zdobył srebrny medal w biegu na 3000 metrów z przeszkodami na mistrzostwach Europy w 1938 w Paryżu, przegrywając jedynie z Larsem Larssonem ze Szwecji, a wyprzedzając Alfa Lindblada z Finlandii.
Był mistrzem Niemiec w biegu na 1500 metrów w latach 1940–1942, 1946 i 1947, mistrzem w biegu na 3000 metrów z przeszkodami w 1938, 1939 i 1949 oraz wicemistrzem na tym dystansie w 1937, a także mistrzem w sztafecie 3 × 1000 metrów w 1946.
23 sierpnia 1941 w Brunszwiku ustanowił rekord świata w sztafecie 4 × 800 metrów czasem 7:30,4 (sztafeta niemiecka biegła w składzie: Hans Seibert, Albert Grau, Kaindl i Rudolf Harbig).
Był rekordzistą Niemiec w biegu na 1500 metrów z rezultatem 3:50,2 uzyskanym 20 sierpnia 1939 w Kolonii.
Rekord życiowy Kaindla w biegu na 800 metrów wynosił 1:52,6 (ustanowiony 4 lipca 1938 w Dreźnie), a w biegu na 3000 metrów z przeszkodami 9:06,8 (8 lutego 1939 w Berlinie).

</doc>
<doc id="4451126" url="https://pl.wikipedia.org/wiki?curid=4451126" title="Drugi rząd Stefana Löfvena">
Drugi rząd Stefana Löfvena

Drugi rząd Stefana Löfvena – rząd Szwecji powstały po wyborach parlamentarnych w 2018. Rozpoczął funkcjonowanie 21 stycznia 2019, a zakończył 9 lipca 2021. Tworzyły go ugrupowania lewicowe – Szwedzka Socjaldemokratyczna Partia Robotnicza (SAP) i Partia Zielonych (MP). Zastąpił funkcjonujący od 2014 pierwszy gabinet tego samego premiera tworzony przez te same ugrupowania.
Gabinet powstał jako rząd mniejszościowy, ugrupowania koalicyjne uzyskały w wyborach 116 mandatów w 349-osobowym Riksdagu, tracąc kilkanaście mandatów. 25 września 2018 premier Stefan Löfven przegrał w nowym parlamencie głosowanie nad wotum zaufania, co rozpoczęło procedurę dymisji rządu. Brak wyraźnej większości przez centrolewicę bądź centroprawicę doprowadził do długotrwałych negocjacji koalicyjnych. Ostatecznie w styczniu 2019 opozycyjne dotąd partie liberałów i centrystów zadeklarowały umożliwienie reelekcji Stefana Löfvena, podpisując porozumienie programowe i deklarując chęć uniemożliwienia uzyskania wpływów przez Szwedzkich Demokratów. Po kilku dniach wstrzymanie się od głosu zadeklarowała dotąd wspierająca gabinet Partia Lewicy.
19 stycznia 2019 lider socjaldemokratów ponownie został zatwierdzony na urzędzie premiera – 155 posłów było przeciw, wybór umożliwiły jednak głosy popierające jego kandydaturę (115) i wstrzymujące się (77), co łącznie stanowiło większość wśród głosujących. 21 stycznia Stefan Löfven przedstawił skład nowego rządu, który tym samym rozpoczął funkcjonowanie.
W 2021 Partia Lewicy wycofała swojej poparcie dla rządu. 21 czerwca tegoż roku parlament uchwalił wotum nieufności wobec gabinetu (wniosek poparło 181 członków Riksdagu). 28 czerwca Stefan Löfven ogłosił swoją rezygnację, pozostając na czele rządu, który przekształcił się w rząd tymczasowy (działający do czasu sformowania nowego gabinetu). 7 lipca 2021 Riksdag ponownie jednak zatwierdził kandydaturę lidera socjaldemokratów na premiera – przy 173 posłach przeciw, 116 głosujących za i 60 wstrzymujących się. Dwa dni później Stefan Löfven przedstawił skład nowego gabinetu (pozostający tożsamy z końcowym składem jego drugiego rządu).

</doc>
<doc id="4451128" url="https://pl.wikipedia.org/wiki?curid=4451128" title="Woodruff (hrabstwo Oneida)">
Woodruff (hrabstwo Oneida)

Woodruff – jednostka osadnicza w Stanach Zjednoczonych, w stanie Wisconsin, w hrabstwie Oneida.

</doc>
<doc id="4451129" url="https://pl.wikipedia.org/wiki?curid=4451129" title="Hołowy">
Hołowy

Hołowy (ukr. Голови) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451131" url="https://pl.wikipedia.org/wiki?curid=4451131" title="Three Lakes (hrabstwo Oneida)">
Three Lakes (hrabstwo Oneida)

Three Lakes – jednostka osadnicza w Stanach Zjednoczonych, w stanie Wisconsin, w hrabstwie Oneida.
Historia.
Poczta o nazwie "Three Lakes" działa od 1885.

</doc>
<doc id="4451133" url="https://pl.wikipedia.org/wiki?curid=4451133" title="Hramotne">
Hramotne

Hramotne (ukr. Грамотне) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451135" url="https://pl.wikipedia.org/wiki?curid=4451135" title="Minocqua (Wisconsin)">
Minocqua (Wisconsin)

Minocqua – jednostka osadnicza w Stanach Zjednoczonych, w stanie Wisconsin, w hrabstwie Oneida.

</doc>
<doc id="4451137" url="https://pl.wikipedia.org/wiki?curid=4451137" title="Medal „Za wojskową służbę Ukrainie”">
Medal „Za wojskową służbę Ukrainie”

Medal Za wojskową służbę Ukrainie () – ukraińskie odznaczenie państwowe.
Historia.
Odznaczenie zostało ustanowione dekretem Prezydenta Ukrainy nr 931/96 z dnia 5 października 1996 roku, dla wyróżnienia obywateli za służbę wojskową w jednostkach sił zbrojnych Ukrainy, jednostkach podległych Ministerstwu Spraw Wewnętrznych, w Służbie Bezpieczeństwa Ukrainy, Gwardii Narodowej Ukrainy, Straży Granicznej Ukrainy i w Obronie Cywilnej Ukrainy. Listę osób uprawnionych do otrzymania tego odznaczenia poszerzono ustawą nr 1549-III z 16 marca 2000 r., co w głównej mierze wynikało ze zmian dokonanych w systemie formacji uzbrojonych na Ukrainie.
Pierwsze nadanie miało miejsce 4 grudnia 1996 roku.
Zasady nadawania.
Odznaczenie jest nadawane osobom za wykazane męstwo i zaangażowanie w rozwój sił zbrojnych Ukrainy, a w szczególności:
Odznaczenie może być nadawane także cudzoziemcom i bezpaństwowcom, a także pośmiertnie, w tym przypadku odznaczenie otrzymuje rodzina osoby nagrodzonej.
Odznaczenie nadawane jest przez Prezydenta Ukrainy, na wniosek odpowiednich ministerstw, dowództw oraz organów administracji państwowej i regionalnej.
Opis odznaki.
Odznaka medalu wykonana jest ze srebra i ma formę wieńca z liści dębowych o średnicy 40 mm. 
Na awersie na wieńcu z liści dębowych umieszczono symbole wojskowe: rakietę, armatę, szablę, róg sygnałowy, kotwicę, skrzydło (symbol lotnictwa wojskowego) i chorągiew. 
Rewers odznaki jest gładki, w dolnej części wieńca po okręgu znajduje się napis: ЗА ВІЙСЬКОВУ СЛУЖБУ УКРАЇНІ (pol. Za wojskową służbę Ukrainie), natomiast w górnej części dwie gałązki laurowe. 
Medal zawieszony jest na prostokątnej zawieszce o długości 45 mm i szerokości 28 mm, obciągniętej wstążką koloru jasnoniebieskiego o szer. 28 mm. W środku znajduje się pasek koloru niebieskiego o szerokości 12 mm, a po jego bokach paski o szer. 2 mm koloru żółtego. Baretka medalu ma wysokość 12 mm i długość 24 mm. 

</doc>
<doc id="4451138" url="https://pl.wikipedia.org/wiki?curid=4451138" title="Lake Tomahawk">
Lake Tomahawk

Miasta w USA:

</doc>
<doc id="4451140" url="https://pl.wikipedia.org/wiki?curid=4451140" title="Lake Tomahawk (Wisconsin)">
Lake Tomahawk (Wisconsin)

Lake Tomahawk – jednostka osadnicza w Stanach Zjednoczonych, w stanie Wisconsin, w hrabstwie Oneida.

</doc>
<doc id="4451141" url="https://pl.wikipedia.org/wiki?curid=4451141" title="Alf Lindblad">
Alf Lindblad

Alf Hilding Lindblad (ur. 19 lutego 1914 w Fiskars, zm. 18 maja 1980) – fiński lekkoatleta, długodystansowiec, medalista mistrzostw Europy z 1938.
Zdobył brązowy medal w biegu na 3000 metrów z przeszkodami na mistrzostwach Europy w 1938 w Paryżu, przegrywając jedynie z Larsem Larssonem ze Szwecji i Ludwigiem Kaindlem z Niemiec.
Był mistrzem Finlandii w tej konkurencji w 1938 i 1939, wicemistrzem w 1937, 1945, 1946 i 1947 oraz brązowym medalistą w 1940. 
Rekord życiowy Lindblada w biegu na 5000 metrów wynosił 14:43,0 (ustanowiony 11 sierpnia 1939 w Tampere), a w biegu na 3000 metrów z przeszkodami 9:09,8 (6 sierpnia 1938 w Helsinkach).

</doc>
<doc id="4451143" url="https://pl.wikipedia.org/wiki?curid=4451143" title="Dale (hrabstwo Outagamie)">
Dale (hrabstwo Outagamie)

Dale – jednostka osadnicza w Stanach Zjednoczonych, w stanie Wisconsin, w hrabstwie Outagamie.

</doc>
<doc id="4451144" url="https://pl.wikipedia.org/wiki?curid=4451144" title="Ilcia">
Ilcia

 
Ilcia (, "Ilci") – wieś na Ukrainie, w obwodzie iwanofrankiwskim, w rejonie wierchowińskim.

</doc>
<doc id="4451145" url="https://pl.wikipedia.org/wiki?curid=4451145" title="Neofit Bozweliewo">
Neofit Bozweliewo

Neofit Bozweliewo () – wieś w Bułgarii, w obwodzie Kyrdżali, w gminie Momcziłgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 336 mieszkańców.

</doc>
<doc id="4451147" url="https://pl.wikipedia.org/wiki?curid=4451147" title="Waubeka">
Waubeka

Waubeka – jednostka osadnicza w Stanach Zjednoczonych, w stanie Wisconsin, w hrabstwie Oneida.

</doc>
<doc id="4451149" url="https://pl.wikipedia.org/wiki?curid=4451149" title="Muzeum Motyli w Łebie">
Muzeum Motyli w Łebie

Muzeum Motyli w Łebie – prywatne muzeum przyrodnicze zlokalizowane w Łebie. 
Historia i zbiory.
W placówce zgromadzono około 4000 (lub 3500) owadów (102 gabloty): motyli (w tym należących do największych na świecie, np. pawica atlas) i innych owadów z całego świata (m.in. pluskwiaki, chrząszcze, straszyki). Zbiory muzeum powstały w oparciu o dar anonimowego kolekcjonera z Władysławowa. Nie był on entomologiem, ale amatorem i sam preparował znaczną większość okazów, w poszukiwaniu których również sam podróżował po świecie. Swoje zbiory zapoczątkował w 1937. Kolekcja (czterysta gablot, około 6000 egzemplarzy owadów) nie zmieściła się w jednym miejscu i została podzielona na dwie części. Demonstrowana publiczności jest w dwóch oddziałach: w Łebie (otwarcie w 1998, jako pierwsze w Polsce muzeum motyli) i w wieży widokowej w Domu Rybaka we Władysławowie (otwarte w 2000). Dla dzieci adresowany jest interaktywny test o motylach, a w strefie wejściowej znajduje się sklep z pamiątkami tematycznymi.

</doc>
<doc id="4451150" url="https://pl.wikipedia.org/wiki?curid=4451150" title="Obicznik">
Obicznik

Obicznik () – wieś w Bułgarii, w obwodzie Kyrdżali, w gminie Momcziłgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 22 mieszkańców.

</doc>
<doc id="4451151" url="https://pl.wikipedia.org/wiki?curid=4451151" title="Mistrzostwa Europy w Łyżwiarstwie Figurowym 2020">
Mistrzostwa Europy w Łyżwiarstwie Figurowym 2020

 
Mistrzostwa Europy w łyżwiarstwie figurowym 2020 – zawody rangi mistrzowskiej dla łyżwiarzy figurowych z Europy. Mistrzostwa odbyły się od 20 do 26 stycznia 2020 roku w Grazu. 
W konkurencji solistów zwyciężył Rosjanin Dmitrij Alijew, zaś wśród solistek debiutująca w mistrzostwach Europy, 16-letnia Rosjanka Alona Kostornoj. W rywalizacji par sportowych pierwszy tytuł mistrzów Europy wywalczyli Rosjanie Aleksandra Bojkowa i Dmitrij Kozłowskij. Natomiast wśród par tanecznych triumfowali ich rodacy Wiktorija Sinicyna i Nikita Kacałapow, którzy swoim zwycięstwem przerwali pięcioletnią dominację francuskiej pary Gabriella Papadakis i Guillaume Cizeron. 
Kwalifikacje.
W zawodach mogli wziąć udział zawodnicy, którzy przed dniem 1 lipca 2019 roku ukończyli 15 rok życia (tj. urodzili się do 30 czerwca 2004 roku). Liczba dopuszczonych do startu zawodników z poszczególnych krajów była uzależniona od miejsc, jakie reprezentanci krajów zdobyli na Mistrzostwach Europy 2019. Decyzję o imiennym przydziale miejsc kraje podejmują indywidualnie, jednakże jednym z warunków, jaki muszą spełnić wskazani zawodnicy jest osiągnięcie na 21 dni przed oficjalnymi treningami na mistrzostwach minimalnej oceny technicznej. 
 
Terminarz.
 
Klasyfikacja medalowa.
 
Rekordy świata.
 
W trakcie zawodów ustanowiono następujące rekordy świata (GOE±5): 
 
Wyniki.
Soliści.
 
 
 
Solistki.
 
 
 
Pary sportowe.
 
 
Pary taneczne.
 
Wzorem tańca rytmicznego był "Finnstep". 
 
Medaliści.
Nota łączna.
Medaliści mistrzostw po zsumowaniu punktów za oba programy/tańce w poszczególnych konkurencjach: 
 
Program/taniec dowolny.
Zdobywcy małych medali za drugi segment zawodów tj. program/taniec dowolny: 
 
Program krótki/taniec rytmiczny.
Zdobywcy małych medali za pierwszy segment zawodów tj. program krótki lub taniec rytmiczny: 
 
Przypisy.
 
Bibliografia.
 
 
 
 

</doc>
<doc id="4451152" url="https://pl.wikipedia.org/wiki?curid=4451152" title="Alina Komaszczuk">
Alina Komaszczuk

Alina Iwaniwna Komaszczuk (ukr. Аліна Іванівна Комащук, ur. 24 kwietnia 1993) – ukraińska szablistka, srebrna medalistka olimpijska z Rio de Janeiro.
Walczy prawą ręką, treningi rozpoczęła w 2002. Zawody w 2016 były jej pierwszymi igrzyskami olimpijskimi. Po srebrny medal sięgnęła w rywalizacji drużynowej. Ukraińską drużynę tworzyły poza nią Olha Charłan, Ołena Krawaćka i Ołena Woronina. W drużynie zdobyła złoto w 2013 i srebro w 2015. Ma w dorobku medale mistrzostw Europy w drużynie. 

</doc>
<doc id="4451155" url="https://pl.wikipedia.org/wiki?curid=4451155" title="Diamond Bluff (Wisconsin)">
Diamond Bluff (Wisconsin)

Diamond Bluff – jednostka osadnicza w Stanach Zjednoczonych, w stanie Wisconsin, w hrabstwie Pierce.

</doc>
<doc id="4451157" url="https://pl.wikipedia.org/wiki?curid=4451157" title="Kochan (obwód iwanofrankiwski)">
Kochan (obwód iwanofrankiwski)

Kochan (ukr. Кохан) – wieś na Ukrainie w rejonie wierchowińskim obwodu iwanofrankiwskiego nad potokiem Kochan.

</doc>
<doc id="4451158" url="https://pl.wikipedia.org/wiki?curid=4451158" title="Pazarci">
Pazarci

Pazarci () – wieś w Bułgarii, w obwodzie Kyrdżali, w gminie Momcziłgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 264 mieszkańców.

</doc>
<doc id="4451161" url="https://pl.wikipedia.org/wiki?curid=4451161" title="Hager City">
Hager City

Hager City – jednostka osadnicza w Stanach Zjednoczonych, w stanie Wisconsin, w hrabstwie Pierce.

</doc>
<doc id="4451162" url="https://pl.wikipedia.org/wiki?curid=4451162" title="Pijawec">
Pijawec

Pijawec () – wieś w Bułgarii, w obwodzie Kyrdżali, w gminie Momcziłgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 84 mieszkańców.

</doc>
<doc id="4451163" url="https://pl.wikipedia.org/wiki?curid=4451163" title="Lewis (Wisconsin)">
Lewis (Wisconsin)

Lewis – jednostka osadnicza w Stanach Zjednoczonych, w stanie Wisconsin, w hrabstwie Polk.

</doc>
<doc id="4451164" url="https://pl.wikipedia.org/wiki?curid=4451164" title="Krasnoiła">
Krasnoiła

Krasnoiła (ukr. Красноїлля) – wieś na Ukrainie w rejonie wierchowińskim obwodu iwanofrankiwskiego, nad Czarną Rzeką (Чорна Річка).
Historia.
1 maja 1696 Dumitrasco Ursachi sprzedaje drugą połowę wsi Krasnoiła kapitanowi Aleksandrowi Jelskiemu „Polakowi z Grodna (Litwa), przebywającemu tam z małą armią na obrzeżach ziemi starostwa horodeńskiego”.

</doc>
<doc id="4451165" url="https://pl.wikipedia.org/wiki?curid=4451165" title="Adrian Gouffier de Boissy">
Adrian Gouffier de Boissy

Adrien Gouffier de Boisy (ur. ok. 1479, zm. 24 lipca 1523 w Villedieu-sur-Indre) – francuski kardynał.
Życiorys.
Urodził się około 1479 roku, jako syn Guillaume’a de Boissy i jego drugiej żony Philippe. W młodości został protonotariuszem apostolskim, a także ojcem nieślubnej córki Marguerite. 15 kwietnia 1510 roku został wybrany biskupem Coutances, a 2 czerwca przyjął sakrę. 14 grudnia 1514 roku został kreowany kardynałem prezbiterem i otrzymał kościół tytularny SS. Marcellino e Pietro. Rok później został jałmużnikiem francuskim, a w okresie 1519–1520 był legatem we Francji. W 1519 roku zrezygnował z zarządzania diecezją i został administratorem apostolskim Albi. Zmarł 24 lipca 1523 roku w Villedieu-sur-Indre.

</doc>
<doc id="4451167" url="https://pl.wikipedia.org/wiki?curid=4451167" title="Przejście graniczne Roztoki Górne-Ruské">
Przejście graniczne Roztoki Górne-Ruské



</doc>
<doc id="4451169" url="https://pl.wikipedia.org/wiki?curid=4451169" title="Bancroft (Wisconsin)">
Bancroft (Wisconsin)

Bancroft – jednostka osadnicza w Stanach Zjednoczonych, w stanie Wisconsin, w hrabstwie Portage.

</doc>
<doc id="4451170" url="https://pl.wikipedia.org/wiki?curid=4451170" title="Pleszinci">
Pleszinci

Pleszinci () – wieś w Bułgarii, w obwodzie Kyrdżali, w gminie Momcziłgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 45 mieszkańców.

</doc>
<doc id="4451171" url="https://pl.wikipedia.org/wiki?curid=4451171" title="Polonia (Wisconsin)">
Polonia (Wisconsin)

Polonia – jednostka osadnicza w Stanach Zjednoczonych, w stanie Wisconsin, w hrabstwie Portage.

</doc>
<doc id="4451172" url="https://pl.wikipedia.org/wiki?curid=4451172" title="Kraśnik (obwód iwanofrankiwski)">
Kraśnik (obwód iwanofrankiwski)

Kraśnik (ukr. Красник) – wieś na Ukrainie w rejonie wierchowińskim obwodu iwanofrankiwskiego nad potokiem Kraśnik wpływającym do Czarnego Czeremoszu.

</doc>
<doc id="4451173" url="https://pl.wikipedia.org/wiki?curid=4451173" title="Ogema (hrabstwo Price)">
Ogema (hrabstwo Price)

Ogema – jednostka osadnicza w Stanach Zjednoczonych, w stanie Wisconsin, w hrabstwie Price.

</doc>
<doc id="4451177" url="https://pl.wikipedia.org/wiki?curid=4451177" title="Regina Pisarska">
Regina Pisarska

Regina Maria Pisarska, Regina Bańkowska-Pisarska (ur. 1 listopada 1930 w Warszawie, zm. 24 stycznia 2017) – polska entomolog specjalizująca się w dipterologii.
Życiorys.
W 1952 r. ukończyła studia na Uniwersytecie Warszawskim, uzyskując dyplom magistra zoologii. W 1963 r. przedstawiła doktorat w Instytucie Zoologii Polskiej Akademii Nauk, gdzie następnie pracowała. W 1979 r. uzyskała stopień doktora habilitowanego na Uniwersytecie Śląskim w Katowicach. W 1989 r. uzyskała tytuł profesora i została profesorem nadzwyczajnym, a w 1994 r. profesorem zwyczajnym w IZ PAN. W latach 1984–1986 była zastępcą sekretarza Wydziału II PAN.
Prowadziła badania nad systematyką, faunistyką, zoogeografią i ekologią palearktycznych muchówek z rodzin Syrphidae, Conopidae, Pyrgotidae, Pipunculidae i Dolichopodidae. Badała strukturę i przekształcenia fauny pod wpływem działalności człowieka.
Zmarła w 2017 r., została pochowana na cmentarzu ewangelicko-augsburskim w Warszawie.

</doc>
<doc id="4451180" url="https://pl.wikipedia.org/wiki?curid=4451180" title="Krywopole">
Krywopole

Krywopole (ukr. Кривопілля) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451181" url="https://pl.wikipedia.org/wiki?curid=4451181" title="Rudolf Valentino">
Rudolf Valentino



</doc>
<doc id="4451183" url="https://pl.wikipedia.org/wiki?curid=4451183" title="Ołena Woronina">
Ołena Woronina

Ołena Woronina (ukr. Олена Олександрівна Вороніна, ur. 5 maja 1990) – ukraińska szablistka, srebrna medalistka olimpijska z Rio de Janeiro.
Walczy prawą ręką, treningi rozpoczęła w wieku dziesięciu lat. Zawody w 2016 były jej pierwszymi igrzyskami olimpijskimi. Po srebrny medal sięgnęła w rywalizacji drużynowej. Ukraińską drużynę tworzyły poza nią Olha Charłan, Ołena Krawaćka i Alina Komaszczuk. W drużynie zdobyła złoto w 2013, srebro w 2015 i brąz w 2014 mistrzostw świata. Ma w dorobku medale mistrzostw Europy w drużynie. 

</doc>
<doc id="4451186" url="https://pl.wikipedia.org/wiki?curid=4451186" title="Perechrestne">
Perechrestne

Perechrestne (ukr. Перехресне) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451189" url="https://pl.wikipedia.org/wiki?curid=4451189" title="Åsa Lindhagen">
Åsa Lindhagen

Åsa Lindhagen (ur. 15 maja 1980) – szwedzka polityk i samorządowiec, działaczka Partii Zielonych, parlamentarzystka, od 2019 do 2021 minister.
Życiorys.
Z wykształcenia inżynier, absolwentka inżynierii przemysłowej. W 2008 ukończyła studia na Uniwersytecie w Linköping. Działała w organizacji Save the Children, później pracowała w branży doradczej.
Zaangażowała się w działalność polityczną w ramach Partii Zielonych. W 2012 została przewodniczącą grupy swojego ugrupowania w radzie miejskiej Sztokholmu. W latach 2014–2018 we władzach miejskich zajmowała się sprawami zabezpieczenia społecznego. W 2018 zasiadła w Riksdagu, zastępując w nim pełniącego funkcję rządową Pera Bolunda.
W styczniu 2019 weszła w skład drugiego gabinetu Stefana Löfvena jako minister równości płci. W lutym 2021 w tym samym rządzie przeszła na stanowiska ministra do spraw rynków finansowych i wiceministra finansów. Pozostała na tej funkcji również w utworzonym w lipcu 2021 trzecim gabinecie tegoż premiera. Urząd ten sprawowała do listopada 2021.
W wyborach w 2022 została wybrana do szwedzkiego parlamentu. W tym samym roku objęła też funkcję zastępczyni burmistrza Sztokholmu.

</doc>
<doc id="4451198" url="https://pl.wikipedia.org/wiki?curid=4451198" title="Ołena Krawaćka">
Ołena Krawaćka

Ołena Krawaćka (ukr. Олена Віталіївна Кравацька, ur. 22 czerwca 1992) – ukraińska szablistka, srebrna medalistka olimpijska z Rio de Janeiro.
Walczy prawą ręką, treningi rozpoczęła w wieku ośmiu lat. Zawody w 2016 były jej pierwszymi igrzyskami olimpijskimi. Po srebrny medal sięgnęła w rywalizacji drużynowej. Ukraińską drużynę tworzyły poza nią Olha Charłan, Ołena Woronina i Alina Komaszczuk. W drużynie zdobyła srebro w 2015 i brąz w 2014 mistrzostw świata. Ma w dorobku medale mistrzostw Europy w drużynie.

</doc>
<doc id="4451199" url="https://pl.wikipedia.org/wiki?curid=4451199" title="Probijniwka">
Probijniwka

Probijniwka (ukr. Пробійнівка, do 1946 r. "Szymany", Шикмани) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451201" url="https://pl.wikipedia.org/wiki?curid=4451201" title="Ukraiński Uniwersytet Transportu">
Ukraiński Uniwersytet Transportu



</doc>
<doc id="4451202" url="https://pl.wikipedia.org/wiki?curid=4451202" title="Ludwik Aviz, książę Beja">
Ludwik Aviz, książę Beja



</doc>
<doc id="4451205" url="https://pl.wikipedia.org/wiki?curid=4451205" title="Infant Edward, książę Guimarães">
Infant Edward, książę Guimarães



</doc>
<doc id="4451209" url="https://pl.wikipedia.org/wiki?curid=4451209" title="Matilda Ernkrans">
Matilda Ernkrans

Matilda Elisabeth Ernkrans (ur. 12 marca 1973 w Hallsbergu) – szwedzka polityk, działaczka Szwedzkiej Socjaldemokratycznej Partii Robotniczej, parlamentarzystka, od 2019 do 2022 minister.
Życiorys.
W latach 1995–2002 studiowała politologię, ekonomię i socjologię na Uniwersytecie w Örebro. Pracowała w publicznej służbie zatrudnienia. Zaangażowała się w działalność Szwedzkiej Socjaldemokratycznej Partii Robotniczej. W latach 2002–2006 zasiadała w Riksdagu jako zastępczyni poselska. W 2006 objęła mandat jako pełnoprawny członek parlamentu, utrzymywała go na kolejne kadencje w wyborach w tym samym roku, a także w 2010, 2014, 2018 i 2022.
W styczniu 2019 w drugim rządzie Stefana Löfvena objęła stanowisko ministra szkolnictwa wyższego i badań naukowych. Pozostała na tej funkcji również w utworzonym w lipcu 2021 trzecim gabinecie tegoż premiera. W powołanym w listopadzie 2021 rządzie Magdaleny Andersson przeszła na urząd ministra do spraw pomocy rozwojowej, sprawowała go do października 2022.

</doc>
<doc id="4451211" url="https://pl.wikipedia.org/wiki?curid=4451211" title="Austriacka Formuła 3 Sezon 1997">
Austriacka Formuła 3 Sezon 1997

Austriacka Formuła 3 Sezon 1997 – piętnasty sezon Austriackiej Formuły 3.

</doc>
<doc id="4451219" url="https://pl.wikipedia.org/wiki?curid=4451219" title="Oprawa lakowa">
Oprawa lakowa

Oprawa lakowa – rodzaj oprawy introligatorskiej używanej w średniowieczu, do której wykonania używano laki.
Wykonanie.
Na okładce (z kartonu lub drewna) kładziona była warstwa wygładzonej kredy, a następnie przezroczysta laka. To stanowiło podkład dla miniaturzysty, który następnie malował na nim zdobienia gwaszem lub złotem. Miały one najczęściej formę kwiatów, zwierząt lub scen figuralnych. Tło najczęściej było ciemne, posypane złotym, srebrnym lub perłowym proszkiem. Całość pokrywano kilkoma warstwami laki.
Historia.
Oprawa lakowa powstała w Chinach, a została przeniesiona do Persji, gdzie najchętniej wykorzystywano ją pod koniec średniowiecza (najstarsza zachowana pochodzi z 1483 r.), a potem kolejno do Turcji i Indii. Czas jej rozkwitu to wiek XVI i początek XVIII (był to okres panowania dynastii Safawidów). W XVII w. oprawy perskie i tureckie były wykonywane złotem lub metodą ślepego tłoczenia, tylko częściowo wykonane farbami lakowymi. Introligatorzy europejscy przejęli tę metodę w czasie renesansu (przykładem mogą być oprawy lyońskie czy oprawy dla J. Groliera).

</doc>
<doc id="4451220" url="https://pl.wikipedia.org/wiki?curid=4451220" title="Afonso de Portugal">
Afonso de Portugal

Afonso de Portugal (ur. 23 kwietnia 1509 w Évorze, zm. 16 kwietnia 1540 w Lizbonie) – portugalski kardynał.
Życiorys.
Urodził się 23 kwietnia 1509 roku w Évorze, jako syn Manuela I Szczęśliwego i Marii Aragońskiej. Jego braćmi byli m.in.: Jan, Ludwik, Henryk, Edward i Michał (brat przyrodni), a siostrami m.in.: Izabela, Beatrycze i Maria (siostra przyrodnia). Studiował grekę i łacinę, a po zakończeniu nauki został protonotariuszem apostolskim. 9 września 1516 roku został wybrany biskupem Guardy, uzyskując dyspensę z powodu nieosiągnięcia wieku kanonicznego 30 lat. 1 lipca 1517 roku papież kreował go kardynałem, pod warunkiem że promocja zacznie obowiązywać z chwilą ukończenia przez Afonso osiemnastego roku życia. Dwa lata później został przeniesiony do diecezji Viseu, ponownie z dyspensą ze względu na wiek. W 1523 roku został arcybiskupem Évory. Nominacja na kardynała diakona zaczęła obowiązywać 6 lipca 1525 roku, kiedy to otrzymał diakonię Santa Lucia in Septisolio. 13 sierpnia 1535 roku został podniesiony do rangi kardynała prezbitera i otrzymał kościół tytularny Santi Giovanni e Paolo. Zmarł 16 kwietnia 1540 roku w Lizbonie.

</doc>
<doc id="4451221" url="https://pl.wikipedia.org/wiki?curid=4451221" title="Jennie Nilsson">
Jennie Nilsson

Jennie Gaby Christel Nilsson (ur. 25 stycznia 1972 w Torup) – szwedzka polityk i samorządowiec, działaczka Szwedzkiej Socjaldemokratycznej Partii Robotniczej, parlamentarzystka, od 2019 do 2021 minister.
Życiorys.
W latach 1989–1990 kształciła się w szkole średniej Sannarpsgymnasiet w Halmstad. Pracowała w zawodzie asystentki pielęgniarskiej.
Zaangażowała się w działalność Szwedzkiej Socjaldemokratycznej Partii Robotniczej. Przez sześć lat była przewodniczącą zarządu gminy Hylte. W 2006 po raz pierwszy zasiadła w Riksdagu. Z powodzeniem ubiegała się o reelekcję w 2010, 2014, 2018 i 2022.
W styczniu 2019 w drugim rządzie Stefana Löfvena objęła stanowisko ministra obszarów wiejskich. Zrezygnowała z tej funkcji z końcem czerwca 2021 w trakcie kryzysu politycznego celem objęcia wakującego mandatu w Riksdagu przed głosowaniem nad powołaniem premiera (jej zastępca poselski z powodów zdrowotnych nie wykonywał obowiązków). Nie znalazła się w składzie utworzonego w lipcu tegoż roku nowego gabinetu Stefana Löfvena.

</doc>
<doc id="4451223" url="https://pl.wikipedia.org/wiki?curid=4451223" title="Harry Louis">
Harry Louis

Harry Louis (ur. 11 stycznia 1987 w Bambuí) – brazylijski disc jockey i przedsiębiorca, były model i aktor pornograficzny, który pracował w branży sześć lat. 
Życiorys.
Wczesne lata.
Urodził się w Bambuí jako syn fryzjerki Kenii Anjos w Minas Gerais. Jego babka ze strony matki, Maria Celeste, prowadziła gastronomię w Taguatinga. Wychowywał się w Belo Horizonte, gdzie ukończył Escola Estadual Maria Gorete. W wieku 17 lat przeniósł się do Madrytu. Tam pracował w klubach nocnych i był programistą. W 2006 osiedlił się w Londynie, gdzie mieszkał przez sześć lat.
Kariera w branży porno.
Swój pseudonim artystyczny Harry Louis przyjął na cześć angielskiego czarodzieja Harry’ego Pottera, jego ulubionego bohatera z czasów młodości. Znalazł się na okładce magazynu „Mandate” (w lipcu 2008). 
W 2008, w wieku 21 lat zadebiutował w gejowskim filmie pornograficznym Kristena Bjorna "Skin Deep", nominowanym do XBIZ Award w kategorii „Film LGBT roku”, a za swój debiut w 2009 zdobył nominację do GayVN Awards w kategorii „Najlepsza scena seksu grupowego”. W 2010 podczas HustlaBall w KitKatClub w Berlinie otrzymał nagrodę dla najlepszego debiutanta. Przez kolejne lata był związany ze studiem Lucas Entertainment, gdzie wziął udział m.in. w filmach "Passion" (2010) z Michaelem Lucasem, "Trapped in the Game" (2010) czy "Cum Guzzlers" (2011) ze Spencerem Reedem, Dirkiem Caberem, Gabrielem Lenfant, Rafaelem Alencarem i Robertem Van Damme. 
W latach 2008-2013 wystąpił w ponad trzydziestu gejowskich filmach erotycznych wytwórni Pacific Sun Entertainment, Hung Ladz, UKNakedMen.com, EuroMale, Raging Stallion Studios i Macho Guys. Pracował także jako fotomodel. 
W plebiscycie „Mi Ciudad” („Moje miasto”) na „Najbardziej utalentowanego aktora w aktualnym gejowskim porno” ("Los mejor dotados del porno gay actual") zajął trzecie miejsce. W listopadzie 2012 zwyciężył w rankingu „Najbardziej utalentowani w aktualnym gejowskim porno” ("Los mejor dotados del porno gay actual"), ogłoszonym przez hiszpański portal 20minutos.es. W grudniu 2013 był na trzecim miejscu listy hiszpańskiego portalu Poringa! „15 najbardziej utalentowanych gejów porno”. W październiku 2019 zdobył drugie miejsce w plebiscycie „Najlepsza kiełbasa w Brazylii” według internautów witryny społeczności LGBT Observatório G. W czerwcu 2020 zajął ósme miejsce w rankingu 20minutos.es „Gejowska gwiazda porno” ("Gay pornstar").
Działalność poza przemysłem porno.
W styczniu 2013, w wywiadzie dla brazylijskiego magazynu „Epoca” ogłosił, że wprowadzi na rynek własną serię czekoladek „HL Chocolates”. 
W czerwcu 2013 trafił na okładkę brazylijskiego magazynu „Junior”. Wystąpił też w reklamach brazylijskiego projektanta Lorenzo Martone.
W 2014 zaczął udzielać się jako DJ prezentując przede wszystkim utrzymany w brazylijskim klimacie house. Na stałe grał w klubie Labirinthus International - DNA da Balada, działał też jako producent muzyczny, a także występował gościnnie w wielu europejskich klubach, w tym w Polsce w 2016 na gejowskiej imprezie #GMATCH i 2018 w klubie Metropolis w Warszawie. 
W 2015 utworzył kolekcję bielizny według własnego projektu ze swoim imieniem i nazwiskiem. Jego własna kolekcja ubrań była prezentowana na łamach brazylijskiego magazynu „Mais JR” (w styczniu 2016) i stała się zjawiskiem na Instagramie z milionem obserwujących. Jego filmy „na żywo” na Facebooku miały tysiące wyświetleń, a na Twitterze 50 tys. obserwujących.
Życie prywatne.
W 2011 związał się z amerykańskim projektantem mody Markiem Jacobsem, z którym się rozstał w październiku 2013.
W 2013 brał udział w antyrządowych protestach w Brazylii. 
W 2015 zaręczył się z brazylijskim wizażystą Allysonem Chinalią, który pracował w Salon Marcos Proença. Został właścicielem baru w Madrycie.

</doc>
<doc id="4451225" url="https://pl.wikipedia.org/wiki?curid=4451225" title="Aleksander Starowieyski">
Aleksander Starowieyski

Aleksander Starowieyski herbu Biberstein – poborca podatkowy księstwa oświęcimskiego i zatorskiego w latach 1634, 1655, 1658, 1659.
Żonaty z Anną z Porębskich, miał synów: Franciszka i Stanisława.
Był uczestnikiem popisu pospolitego ruszenia księstwa oświęcimskiego i zatorskiego pod Lwowem w październiku 1621 roku. Obecny na rokach ziemskich zatorskich w 1629 roku. Właściciel wsi Tłuczań i Stara Wieś w powiecie śląskim.

</doc>
<doc id="4451227" url="https://pl.wikipedia.org/wiki?curid=4451227" title="Sansang">
Sansang

Sansang (, ; imię osobiste Yŏnu ) – król ("wang") Koguryŏ, największego z Trzech Królestw Korei, panujący w latach 196/197–227.
Życiorys.
Młodszy brat poprzedniego króla Kogukch’ŏna.
Kiedy król Kogukch’ŏn zmarł, jego małżonka królowa U nie ujawniła początkowo jego zgonie, zamiast tego udała się do królewskiego brata Palgi mówiąc mu, że powinien on odziedziczyć tron. Balgi jednak odmówił, nie wiedząc jeszcze o śmierci króla. Wówczas królowa udała się do Yŏnu, który podążył za nią do pałacu. Następnego dnia królowa U ogłosiła dworzanom, że Yŏnu odziedziczył tron zgodnie z wolą zmarłego króla, co według kronik "Samguk sagi" nie było zgodne z prawdą. Następnie Yŏnu pojął za żonę królową U, której de facto zawdzięczał tron. Gdy Palgi odkrył co się wydarzyło, otoczył pałac na czele zbrojnego oddziału, lecz nie znalazł większego poparcia i po trzech dniach odstąpił od oblężenia. Po tym Palgi udał się do Liaotung, gdzie otrzymał oddział zbrojnych od chińskiego namiestnika komanderii i wyruszył z tym oddziałem przeciw Koguryŏ, lecz został pokonany przez Koreańczyków pod dowództwem Kyesu (), kolejnego z królewskich braci.
W dwunastym roku panowania (208) król poznał we wsi Jut’ongch’on piękną dziewczynę Sohu (), z którą spłodził syna Gyoche. W następnym roku królowa dowiedziała się o jego romansie i nasłała zbrojnych na wieś, ale gdy dowiedziała się, że Sohu jest brzemienna, nie pozwoliła jej skrzywdzić. Gdy urodził się Gyoche, król przyjął dziecko wraz z matką na dwór. Ów syn został następnie następcą Sansanga jako król Tongch’ŏn.
W 21 roku panowania (217) przyjął do kraju 1000-osobową grupę Chińczyków z Pingzhou i osiedlił ich w Ch’aeksŏng, tj. dzisiejszym Hunchun.

</doc>
<doc id="4451228" url="https://pl.wikipedia.org/wiki?curid=4451228" title="Sansang (władca Goguryeo)">
Sansang (władca Goguryeo)



</doc>
<doc id="4451230" url="https://pl.wikipedia.org/wiki?curid=4451230" title="RNKC">
RNKC



</doc>
<doc id="4451231" url="https://pl.wikipedia.org/wiki?curid=4451231" title="Carina Gubin">
Carina Gubin

Carina Gubin – polski klub piłkarski z siedzibą w Gubinie, założony w styczniu 1950 r. pod nazwą Spójnia. Obecna nazwa formalnie obowiązuje od 27 lipca 1975 r. i pochodzi od zakładu patronackiego – Lubuskiego Zakładu Przemysłu Skórzanego „Carina”. Przez wiele lat była klubem wielosekcyjnym. 
Historia klubu.
Początki piłki nożnej w Gubinie sięgają, podobnie jak w innych miastach zachodniej Polski lat 1945-1946. Jednym z pierwszych klubów jaki powstał był utworzony wiosną 1946 r. Kolejowy Klub Sportowy Pionier Gubin, nazywany także Związkowcem. Zespół w 1949 r. rywalizował w VII grupie poznańskiej B klasy. Grupę inicjatywną stanowili pracownicy PKP. Wśród założycieli byli: Julian Banaszak, Jerzy Gapiński, Otto Harkward, Edward Kotus, Czesław Słowiński, Jerzy Stefanowicz i Florian Tata. Piłka nożna, jako najpopularniejsza z dyscyplin funkcjonowała ponadto w strukturach: milicyjnej Gwardii, Ludowych Zespołów Sportowych Gubin, Szkolnego Koła Sportowego Orlęta.
Spójnia/Sparta
W styczniu 1950 r. utworzono Spójnię, którą w grudniu 1954 r. przemianowano na Spartę. Nowa formacja była wynikiem połączenia ogólnopolskich zrzeszeń sportowych – Spójni i Ogniwa, które dokonało się 19 grudnia 1954 r. na zjeździe w Warszawie. Prezesami klubu byli: Tadeusz Szulc (1950-1953) i Antoni Nosalewicz (1953-1956). Klub działał pod auspicjami Związków Zawodowych przy Państwowych Zakładach Zbożowych, a później Spółdzielni Remontowo – Budowlanej „Nowa Era”. Szeregi Spójni zasili działacze i zawodnicy LZS Gubin i Gwardii. Pierwsze spotkania piłkarskie zespół i rezerwy Spójni rozegrały w Gubinie w połowie kwietnia 1950 r. Spójnia przegrała wówczas z Budowlanymi Lubsko 0:4, a druga drużyna pokonała SPP Lubsko 4:2. Dwa miesiące później, w dniu 11 czerwca 1950 r. ZKS Spójnia zmierzyła się po raz pierwszy w wyjazdowym meczu derbowym z Gwardią Krosno Odrzańskie. Zespół gubiński zagrał w składzie: Juchacz, Śmigielski, Iczkowski, Piotkowski, Ślusarczyk, Romecki, Wesołowski, Kruk, Arciszewski, Ratajczak i bramkarz Motczuk. Mecz zakończył się rezultatem 1:1 (1:0), a bramki strzelili: Kajrys w 40 min. i Kruk w 46 min. Co ciekawe sędziował to spotkanie Krygiełko z Gubina. Według relacji dziennikarza "Gazety Lubuskiej": "Gwardia mimo niezłej gry ustępowała przeciwnikowi pod wzgl. kondycji i szybkości szczególnie w drugiej połowie (...)".
Polonia
Działacze i zawodnicy Sparty dokonali w lutym 1957 r. przeorganizowania w wyniku którego powstał Klub Sportowy Polonia. Do zmian w klubie działacze Sparty przymierzali się już od początku 1957 r. Podczas posiedzenia Zarządu Zielonogórskiego Okręgowego Związku Piłki Nożnej w dniu 18 stycznia informowali piłkarskie władze: „Z kolei postanowiono załatwić przybyłą na posiedzenie delegacje Gubina w osobach Sudziarski Jerzy i Latrus Stanisław, którzy jako pracownicy Gubińskich Zakładów Obuwia i Odzieży omówili sprawy pracy kierownictwa KS. Sparta Gubin, które przez swą mało aktywną pracę spowodowali oddanie przez KS. Sparta Gubin dwóch walkowerów w zawodach o mistrzostwo klasy „A” – w konsekwencji czego zgodnie z regulaminem rozgrywek musieli spaść do klasy „B” – przedstawiając w najbliższym czasie aktywizacje Gubina i jego rozrost wnoszą o spowodowanie pozostawienia Sparty Gubin nadal w klasie „A” – gwarantując należytą pracę rady tegoż koła, które prawdopodobnie zmienia nazwę na Włókniarz oraz należyty poziom piłkarski na tym terenie, z uwagi na przeniesienia służbowe kilku dobrych zawodników z KS. Włókniarz Otmęt, III-ligowej drużyny”. Do nowego stowarzyszenia – Polonii, dołączył rok później Wojskowy Klub Sportowy Ogniwo. Klub już na początku miał problemy organizacyjne i finansowe związane ze złym zarządzaniem wcześniejszych organizacji. W wyniku błędów związanych z rejestracją piłkarzy, a także walkowerami, poprzedniczka – Spójnia – Sparta została karnie zdegradowana z A klasy do B klasy. Po uregulowaniu należności i na prośbę zarządu klubu, władze Zielonogórskiego Okręgowego Związku Piłki Nożnej uchyliły decyzję o relegowaniu do B klasy. Warto nadmienić, że oficjalna data rejestracji „Polonii” to 23 lutego 1960 r., a rozwiązania – 22 grudnia 1962 r.. Z pewnością wpływ na zmianę władz oraz nazwę miały fatalne wyniki kontroli audytorów z Ministerstwa Obrony Narodowej. W raporcie sporządzonym w 1961 r. wykazano straty w wysokości 180 tys. zł. Klub działał przy nowo powstałych Zakładach Obuwia i Odzieży.
Gubinianka
W lipcu 1962 r. Polonię przemianowano na Wojskowy Klub Sportowy Gubinianka. Potwierdza to wzmianka prasowa z 20 sierpnia 1962 r. w „Gazecie Zielonogórskiej”: „Czarni” II Żagań – „Gubinianka” (dawna „Polonia”) 0:0. Po raz kolejny przyczyną była niegospodarność, a także kary nakładane przez Zielonogórski Okręgowy Związek Piłki Nożnej. Na jednym z posiedzeń, odbytym 26 kwietnia 1962 r. ukarano Polonię m.in.: „(...) za nieprzybycie drużyny juniorów na zawody, brak aktualnych badań lekarskich i za brak porządku na zawodach”. W nowo powstałym WKS-ie funkcjonowała tylko sekcja piłki nożnej, a większość środków zapewniał Śląski Okręg Wojskowy. Ostatnie mecze piłkarskie zespół pod nazwą Gubinianka rozegrał 22 lipca 1966 r. w ramach Pucharu Tysiąclecia Państwa Polskiego (Pucharu Polski). Przegrał w drugiej rundzie z Wiarusem Krosno Odrzańskie 2:3 (0:0). Także w zmaganiach ligowych ostatnim rywalem był Wiarus. W spotkaniu rozegranym 21 sierpnia 1966 r. w Krośnie Odrzańskim gospodarze wygrali 3:1 (bramka – Gerlich).
Granica
W dniu 25 sierpnia 1966 r. decyzją Zarządu Okręgowego PZPN nastąpiło połączenie powstałego 7 września 1961 r. klubu sportowego Nysa z Gubinianką. W wyniku fuzji powstał Klub Sportowy Granica. Formalne zatwierdzenie przez organa administracyjne nastąpiło 22 września 1966 r.. Po raz pierwszy drużyna pod nazwą Granica rozegrała mecz w drugiej kolejce sezonu 1966/1967. W dniu 28 sierpnia 1966 r. Granica Gubin zremisowała z Polonią Nowa Sól 2:2 (2:0). Nowy klub miał wsparcie większości zakładów z terenu Gubina. Po niemal dekadzie głównym donatorem klubu zostały gubińskie Zakłady Obuwia. Swój ostatni mecz piłkarski pod nazwą Granica drużyna rozegrała 24 listopada 1974 r. Uległa wówczas Dozametowi II Nowa Sól 1:2. Dwa miesiące później została przemianowana na ZKS Carina.
Carina
W drugiej połowie stycznia 1975 r. odbyło się walne zebranie sprawozdawczo – wyborcze Klubu Sportowego Granica w którym udział wzięli m.in.: I sekretarz Komitetu Miejskiego PZPR i naczelnik miasta Bogumił Spytkowski. W trakcie zebrania podjęto uchwałę o zmianie nazwy na Zakładowy Klub Sportowy Carina oraz decyzję o objęciu patronatem przez Lubuskie Zakłady Przemysłu Skórzanego Carina. Administracyjne przemianowanie klubu doszło do skutku 27 lipca 1975 r. Decyzja o zmianach spowodowana była trudnościami finansowymi KS Granica, którego władze zwróciły się wcześniej o pomoc do LZPS. Kierownictwo przedsiębiorstwa wyraziło zgodę na wsparcie, ale według przekazów dyrektor miał stwierdzić: „Owszem, będziemy subsydiować, ale klub zakładowy”. Pierwszym prezesem klubu wybrano Adama Bączkowskiego. Nazwa Carina w kontekście spotkań piłkarskich pojawia się po raz pierwszy w notatkach prasowych z 11 lutego 1975 r.: „Kontrolne mecze z Żeniszem Żenichów rozegrali również piłkarze Cariny Gubin (dotychczas Granica) zwyciężając 4:0 i przegrywając w rewanżu 3:4”. W pierwszym meczu o stawkę piłkarze Cariny zmierzyli się 9 marca 1975 r. z lokalnym rywalem, Tęczą II Krosno Odrzańskie. Był to pojedynek w ramach Pucharu Polski. Carina przegrała 0:1. W grudniu 1978 r. w oficjalnych dokumentach pojawia się nazwa Międzyzakładowy Klub Sportowy [MZKS] Carina, a w marcu 1983 r. Międzyzakładowy Ludowy Klub Sportowy [MLKS] Carina.
Od roku 1995 do 2016 gubiński klub kilkukrotnie zmieniał nazwę. W dniu 24 maja 1995 r. Urząd Wojewódzki w Zielonej Górze zatwierdził nowy statut stowarzyszenia kultury fizycznej oraz zmianę nazwy. Zostały one wpisane do sekcji rejestracji Sądu Wojewódzkiego w dniu 11 lipca 1995 r. Odtąd nazwa brzmiała Cywilno – Wojskowy Klub Sportowy [CWKS] Carina – Kresowiak. Dodanie „Kresowiaka” było ukłonem wobec aktywnie działających w strukturze klubu wojskowych, członków stowarzyszenia o tej samej nazwie, oficerów 5 Dywizji Wojska Polskiego. Niemal dokładnie trzy lata później dodano przymiotnik „Ludowy”. Decyzję podjęto na Walnym Zebraniu Sprawozdawczo – Wyborczym w dniu 17 czerwca 1998 r. Formalnie została zatwierdzona postanowieniem Sądu Wojewódzkiego w Zielonej Górze z dnia 27 sierpnia 1998 r. Tym razem pełna nazwa brzmiała Cywilno – Wojskowy Ludowy Klub Sportowy [CWLKS] Carina – Kresowiak. Jak uzasadniano w protokole z posiedzenia władz klubu: „Przewodniczący zebrania zapoznał uczestników zebrania czego ma dotyczyć aktualizacja nazwy poprzez dodania wyrazu „Ludowy”. Z uwagi na bardzo dobrze układającą się współpracę z Wojewódzkim Zrzeszeniem Ludowych Zespołów Sportowych  w Zielonej Górze, Radą Główną Ludowych Zespołów Sportowych /duża pomoc dla sekcji piłki siatkowej i lekkiej atletyki/ oraz faktem, że w poszczególnych sekcjach uczestniczy dużo młodzieży ze środowiska wiejskiego (…)”. Pół roku później kolejne Walne Zebranie dokonało następnej zmiany. Podczas obrad w dniu 19 stycznia 1999 r. przedłożono cztery propozycje nowej nazwy. Postanowiono zrezygnować z członu Carina – Kresowiak. Niemal wszystkie odwoływały się do sportowej tradycji Gubina i przywrócenia historycznych nazw. CWLKS miał pozostać. Delegaci zgłosili następujące propozycje: Nysa, Granica, Carina oraz Cywilno – Wojskowy Klub Sportowy Gubin [CWLKS]. W trakcie głosowania najwięcej głosów – 47, otrzymała ostatnia propozycja. Jej pomysłodawcą był Józef Wieczorek. Wszystkie pozostałe zebrały ogółem zaledwie 7 głosów. Postanowieniem Sądu Okręgowego w Zielonej Górze z dnia 19 kwietnia 1999 r. dokonano zmiany we wpisie do rejestru stowarzyszeń kultury fizycznej i związków sportowych. Jednak i pod tą nazwą stowarzyszenie nie funkcjonowało długo. Podczas kolejnego Walnego Zebrania Sprawozdawczo – Wyborczego w dniu 24 maja 2002 r. postanowiono przywrócić tradycję Cariny. Zapewne część działaczy doszła do przekonania, że piłkarska drużyna z Gubina jest nierozerwalnie związana z tą właśnie nazwą. Delegaci przegłosowali także swoiste „vacatio legis” i podjęli uchwałę, że wejdzie ona w życie 1 września 2002 r. W ten sposób powstał Miejski Ludowy Klub Sportowy [MLKS] Carina. Ostatecznie uprawomocniło się postanowieniem Sądu Rejonowego w Zielonej Górze z dnia 14 stycznia 2003 r. Usunięcie przymiotnika „Wojskowy” wynikało z faktu zmniejszającego się wpływu wojska: likwidacji garnizonu i znacznego odpływu z miasta żołnierzy wraz z rodzinami. W końcu w roku 2016 klub przekształcił się z wielosekcyjnego w stricte piłkarski. Po raz kolejny znalazło to swoje odzwierciedlenie w jego nazwie. Postanowieniem Sądu Rejonowego z dnia 12 maja 2016 r. w miejsce MLKS „Carina” dokonano wpisu – Miejski Klub Piłkarski [MKP] Carina. Jego pierwszym prezesem został Andrzej Jaworski, a od 19 stycznia 2018 r. sternikiem stowarzyszenia jest lokalny, gubiński przedsiębiorca Andrzej Iwanicki. W roku 2018, po siedmiu latach przerwy, Carina Gubin awansowała do IV ligi lubuskiej, a w 2021 do III ligi (grupa III). 
Historyczne nazwy.
"Źródło":
Stadion.
Carina Gubin swoje domowe mecze rozgrywa na stadionie Miejskiego Ośrodka Sportu w Gubinie przy ul. Sikorskiego 89. Stadion w Gubinie został oficjalnie i uroczyście oddany do użytku 1 czerwca 1935 r. Był to obiekt zapasowy przygotowywany na Igrzyska Olimpijskie w Berlinie w 1936 roku.
Nawierzchnia została zmodernizowana w roku 2016. W 2018 roku przedstawiono plany przebudowy obiektu. W 2021 roku zainstalowano dodatkowe krzesełka. W 2022 roku gmina Gubin otrzymała dofinansowanie na przebudowę stadionu, która ruszy na przełomie 2022 i 2023 roku, a na którą składać się będzie m.in. położenie nowej murawy, tartanowej bieżni lekkoatletycznej, jupiterów o mocy 500 lux, a ponadto budowa nowej trybuny z 974 krzesełkami wraz z zadaszeniem i trybuny dla kibiców gości z 64 miejscami siedzącymi. Dane techniczne stadionu:
Derby Carina–Tęcza.
Od roku 1946, dużą popularnością cieszą się lokalne derby pomiędzy zespołami z Gubina i Krosna Odrzańskiego. W przeciwieństwie do wielu spotkań derbowych, mecze te zawsze odbywają się w przyjaznej atmosferze. Pierwszy znany rezultat protoplastów Cariny i Tęczy, to pojedynek Spójni Krosno Odrzańskie ze Spójnią Gubin. Towarzyski mecz rozegrany w marcu 1952 r. w Gubinie zakończył się wygraną gospodarzy 3:1. Wcześniej, zespoły z obu miast zmierzyły się w rozegranym w Krośnie Odrzańskim pojedynku o Puchar Wojewódzkiego Komitetu Kultury Fizycznej [WKKF] (listopad 1951 r.). Miejscowa „resortowa” Gwardia pokonała Spójnię 2:1 (2:0). Derby gubińsko (Sparta) – krośnieńskie (Gwardia) odbywały się także w sezonach 1955 i 1956 w Klasie A. W dniu 27 marca 1955 r. Sparta Gubin pokonała Gwardię 2:1, a rewanż zakończył się remisem 2:2 (31 lipca). W kolejnym sezonie i meczu rozegranym 20 maja 1956 r. w Gubinie gospodarze pokonali gwardzistów 5:4. W rewanżowym pojedynku krośnianie wygrali ze „spartanami” 5:1. Cztery lata później w lidze okręgowej mierzyły się – Odra Krosno Odrzańskie (kontynuatorka tradycji Gwardii) i Polonia Gubin. W pierwszym spotkaniu, rozegranym 15 maja 1960 r. Polonia pokonała Odrę 3:0. Drugie spotkanie, rozegrane w Krośnie Odrzańskim zakończyło się wygraną gości 4:2.
Historia meczów zespołów Cariny Gubin i Tęczy Krosno Odrzańskie:

</doc>
<doc id="4451232" url="https://pl.wikipedia.org/wiki?curid=4451232" title="Zuzana Licko">
Zuzana Licko

Zuzana Licko (ur. w 1961 w Bratysławie jako Zuzana Ličko) – amerykańska projektantka krojów pisma pochodzenia czechosłowackiego, współzałożycielka magazynu Emigre poświęconego projektowaniu graficznemu.
Życie.
Licko urodziła się w 1961 roku w Bratysławie na terenie ówczesnej Czechosłowacji. W roku 1968 wraz z rodziną zamieszkała w Stanach Zjednoczonych. Studiowała architekturę, fotografię i programowanie komputerowe. Początkowo jej celem było zdobycie dyplomu z architektury, jednak zmieniła swoją decyzję, twierdząc, że praca architekta ma zbyt wiele wspólnego z biznesem. Ostatecznie w 1984 roku ukończyła studia z zakresu komunikacji wizualnej na Uniwersytecie Kalifornijskim w Berkeley. W czasie studiów uczęszczała na zajęcia z kaligrafii. Mimo że jest osobą leworęczną musiała kaligrafować prawą ręką, co zniechęciło ją do kaligrafii i wpłynęło na styl projektowania krojów pisma (oparty w większym stopniu na metodach komputerowych).
Pierwszy font stworzony przez Licko był zaprojektowany w alfabecie greckim. Licko zaprojektowała go na potrzeby ojca, biomatematyka na Uniwersytecie Kalifornijskim w San Francisco, któremu pomagała w zadaniach związanych z przetwarzaniem danych.
Mężem Licko jest projektant graficzny Rudy VanderLans. W wywiadzie dla magazynu „Eye” tak opisywała ich relację:
Emigre.
W roku 1984 Licko i VanderLans założyli firmę Emigre (znaną również Emigre Graphics), zajmującą się projektowaniem fontów. W latach 1984–2005 Emigre Graphics wydawało czasopismo Emigre. Kolejne numery Emigre były okazją do zaprezentowania fontów zaprojektowanych przez Licko. W 1996 roku zaprezentowała font Mrs Eaves, oparty na kroju Baskerville i font Filosofia, oparty na kroju Bodoni. Oba fonty są autorską interpretacją historycznych krojów pisma.
Nagrody.
W 1994 roku Zuzanna Licko i Rudy VanderLans otrzymali The Chrysler Design Award, przyznawaną architektom i projektantom graficznym, którzy wywarli znaczący wpływ na współczesną kulturę amerykańską. W 1996 roku parze przyznano The Publish Magazine Impact Award za pracę nad wydaniami Emigre. W roku 1997 Licko i VanderLans zostali uhonorowani złotym medalem przyznawanym przez an American Institute for Graphic Arts. W roku 1998 otrzymali The Charles Nyples Award za innowacyjność w typografii.

</doc>
<doc id="4451233" url="https://pl.wikipedia.org/wiki?curid=4451233" title="Ślepiec podolski">
Ślepiec podolski

Ślepiec podolski ("Spalax zemni") – gatunek ssaka z podrodziny ślepców (Spalacinae) w obrębie rodziny ślepcowatych (Spalacidae); według IUCN jest narażony na wyginięcie.
Systematyka.
Gatunek po raz pierwszy zgodnie z zasadami nazewnictwa binominalnego opisał w 1777 roku niemiecki przyrodnik Johann Christian Polycarp Erxleben nadając mu nazwę "Glis zemni". Holotyp pochodził z obwodu tarnopolskiego, w Ukrainie. 
Często określany jako "S. polonicus" lub "S. podolicus", ale "zemni" jest najstarszą dostępną nazwą. Obejmuje formę kopalną "S. diluvii". Tworzy grupę siostrzaną z "S. arenarius". Bywał łączony ze ślepcem stepowym ("Spalax microphthalmus"), ale obecnie jest uznawany za osobny gatunek. Garnitur chromosomowy tego zwierzęcia tworzy 31 par (2n=62) chromosomów (FN=124). Autorzy "Illustrated Checklist of the Mammals of the World" uznają ten takson za gatunek monotypowy.
Występowanie.
Ślepiec podolski występuje endemicznie w Ukrainie od granicy polskiej na zachodzie do Dniepru na wschodzie i do granicy mołdawskiej na południu. Ma rozległy obszar występowania, który jest jednak wybitnie nieciągły. Występuje przede wszystkim na dziewiczych stepach, ale także na obrzeżach dróg, lasów, na polach i na opuszczonych strzelnicach wojskowych. Nie unika gleb piaszczystych.
Morfologia.
Długość ciała (bez ogona) 200–310 mm, ogona niewidoczny; masa ciała 370–570 g. 
Zachowania.
Jak inne ślepcowate, ślepiec podolski prowadzi podziemny tryb życia. Jego zwyczaje żywieniowe nie są dobrze zbadane, ale w południowej i południowo-wschodniej części zasięgu stwierdzono, że zjada podziemne części lucerny, cykorii, powojowatych, ślazowatych i siewki drzew (np. dębu i morwy). Rozród i ekologia nie są zbadane.
Populacja.
Nie wiadomo, jak liczny jest ślepiec podolski, ale od końca XIX wieku jest uznawany za gatunek rzadki na całym obszarze występowania. Jest to związane z zanikiem siedlisk stepowych, które są przeznaczane pod uprawy i zabudowywane. Gęstość populacji w optymalnych siedliskach to 1 do 8 osobników na hektar. Nie występuje w obszarach chronionych, z możliwym wyjątkiem Parku Narodowego „Podolskie Towtry”. Międzynarodowa Unia Ochrony Przyrody uznaje ślepca podolskiego za gatunek narażony na wyginięcie, jest on także wpisany do czerwonej księgi gatunków zagrożonych Ukrainy.

</doc>
<doc id="4451235" url="https://pl.wikipedia.org/wiki?curid=4451235" title="Spalax zemni">
Spalax zemni



</doc>
<doc id="4451236" url="https://pl.wikipedia.org/wiki?curid=4451236" title="Manipulator 3D">
Manipulator 3D

Manipulator 3D (kontroler 3D) – fizyczne urządzenie służące do poruszania się i przemieszczania przestrzennych obiektów w programach do projektowania i wizualizacji 3D (np. CAD itp.).
Konstrukcja i możliwości.
Istnieją proste typy kontrolerów 3D, które są wyposażone standardowo w „gałki” sterujące, będące sercem tego urządzenia. Oprócz nich istnieją także urządzenia rozbudowane o dodatkowe programowalne przyciski czy wyświetlacze LCD, które znacznie ułatwiają pracę. Nowoczesne manipulatory, swoją ergonomią i funkcjami, znacznie ułatwiają i przyśpieszają zadania wykonywane przez projektanta.
Manipulatory 3D zapewniają więcej swobody niż standardowe myszy komputerowe – pozwalają na ruchy w kierunkach: lewo i prawo, góra i dół, przód i tył oraz w kierunkach pośrednich. Taki zakres ruchu zapewnia możliwość manipulacji obiektami, przy jednoczesnym zachowaniu prostoty i intuicyjności sterowania manipulatorem.
Historia.
Pierwszy manipulator powstał na początku lat 70. XX w. w Niemieckiej Agencji Kosmicznej (Deutsches Zentrum für Luft- und Raumfahrt, DLR) jako urządzenie pozwalające sterować ramieniem robota w przestrzeni kartezjańskiej. Manipulatory 3D zostały rozpowszechnione głównie za sprawą założonej w 2001 r. firmy 3Dconnexion.

</doc>
<doc id="4451238" url="https://pl.wikipedia.org/wiki?curid=4451238" title="Amanda Lind">
Amanda Lind

Amanda Lind (ur. 2 sierpnia 1980 w Härnösand) – szwedzka polityk i samorządowiec, działaczka Partii Zielonych, od 2019 do 2021 minister.
Życiorys.
Z wykształcenia psycholożka, w 2009 ukończyła studia na Uniwersytecie w Umeå. Pracowała w wyuczonym zawodzie. Pod koniec lat 90. dołączyła do Partii Zielonych, pełniła różne funkcje w strukturach tego ugrupowania. Działała w administracji kulturalnej regionu administracyjnego Västernorrland. Była też pierwszą wiceprzewodniczącą zarządu gminy Härnösand. W 2016 została sekretarzem krajowym Partii Zielonych.
W styczniu 2019 weszła w skład drugiego gabinetu Stefana Löfvena jako minister kultury, demokracji i sportu. Pozostała na tej funkcji również w utworzonym w lipcu 2021 trzecim gabinecie tegoż premiera, kończąc urzędowanie w listopadzie tegoż roku.
W wyborach w 2022 uzyskała mandat posłanki do Riksdagu.
Życie prywatne.
Jej mężem jest filmowiec Björn Ola Lind. Mają troje dzieci. Uczestniczka larpów.

</doc>
<doc id="4451244" url="https://pl.wikipedia.org/wiki?curid=4451244" title="Mochlus">
Mochlus

 
Mochlus – rodzaj jaszczurki z podrodziny Lygosominae w rodzinie scynkowatych (Scincidae). 
Zasięg występowania.
Rodzaj obejmuje gatunki występujące w Afryce. 
Systematyka.
Etymologia.
"Mochlus": "mokhlos" „dźwignia”.
Podział systematyczny.
Do rodzaju należą następujące gatunki:

</doc>
<doc id="4451252" url="https://pl.wikipedia.org/wiki?curid=4451252" title="Kalkulacja kosztów cyklu życia produktu">
Kalkulacja kosztów cyklu życia produktu

Kalkulacja kosztów cyklu życia produktu opiera się na koncepcji, że klasyczny cykl życia produktu podzielony jest na trzy zasadnicze okresy:
Przedrynkowy
Faza projektowania produktu przed jego wejściem na rynek. Okres ten cechuje konieczność ponoszenia wysokich kosztów badań, projektów i rozwoju produktu. W tym okresie inwestor nie uzyskuje przychodów z tytułu sprzedaży produktu.
Istotne decyzje podejmowane w okresie przedrynkowym:
Rynkowy
Okres w którym wyrób znajduje się w masowej produkcji, przechodząc przez kolejne fazy życia produktu: wzrostu, dojrzałości i schyłku sprzedaży.
W fazie wzrostu produkt wymaga ponoszenia wysokich kosztów jednostkowych związanych z wprowadzeniem do masowej produkcji i dystrybucji/sprzedaży. Produkt przynosi małe przychody.
Faza dojrzałości to okres w którym produkty uzyskują największy popyt, dzięki uzyskaniu efektu skali koszty jednostkowe są najniższe a przychody najwyższe – należy dbać o jak największe wydłużenie tego okresu np. poprzez wykonywanie niewielkich modyfikacji w produkcie, migrację klienta docelowego i w każdy inny możliwy produkt. Długość i intensywność tej fazy decyduje o sukcesie (rentowności) lub nie produktu.
Schyłek sprzedaży to moment w którym produkt przestał być pożądany na rynku – następuje zmniejszenie jego produkcji, wzrastają koszty jednostkowe i spadają przychody.Istotne decyzje w okresie rynkowym:
Postrynkowy
Czas w którym rynek traci zainteresowanie produktem, należy bardzo ostrożnie podchodzić do zapasów magazynowych produktu i jeśli takie występują wyprzedać je z jak najmniejszą stratą, aby zniwelować straty. Jeśli to konieczne należy zlikwidować produkcję.
Podejście w ramach koncepcji Rachunku kosztów cyklu życia produktu w odróżnieniu do klasycznego podejścia wyróżnia się bardziej kompleksowym spojrzeniem na rentowność konkretnego produktu jako całego projektu i ułatwia podjęcie trafnych decyzji szczególnie w okresie przedrynkowym, kiedy ponoszone są największe koszty w celu rozwoju i wdrożenia produktu, którego ewentualne zyskowność jest niewiadoma. Pozwala też kontrolować i w miarę możliwości wydłużać okres dojrzałości produktu. Pozycje kosztowe w okresie przedrynkowym i przychodowe w okresie rynkowym mają zasadnicze znaczenie dla stopnia rentowności całego projektu.
Zarządzanie jest procesem decyzyjnym i od współczesnych rozwiązań w zakresie rachunkowości zarządczej oczekuje się wspierania tego procesu w celu osiągnięcia jak najlepszych wyników. Z perspektywy zarządzania organizacją ważne jest aby utrzymać portfel produktów w odpowiednich proporcjach – w portfelu powinny się znajdować produkty w każdym cyklu życia.
W ramach Kalkulacja kosztów cyklu życia produktu kluczowe decyzje podejmowane są w pierwszym okresie cyklu życia produktu, kiedy ponoszone są największe koszty, których celem jest przygotowanie wyrobu gotowego. Okres w którym decyduje się o uruchomieniu projektu związanego z wprowadzeniem nowego produktu. Bardzo ważne jest celne określenie poziomu kosztów, tak aby uzyskać rentowność projektu.
Istotne decyzje w okresie postrynkowym:
Współczesne opracowanie winno być wykorzystane przez organizację w całym projekcie określonego produktu, mającym na celu zaprojektowanie, produkcję, a następnie dystrybucję, a po zaniknięciu popytu wygaszenie projektu. Podejście ma znaczenie zwłaszcza w okresie przedrynkowym, kiedy ponoszona jest większość kosztów, właściwie decyzje mają krytyczne znaczenie zwłaszcza dla produktów zaawansowanych technologicznie, wymagających wysokich nakładów początkowych.
Bardzo istotna jest świadomość całej organizacji o posiadanym portfelu produktów i miejscu w cyklu w jakim się w danym momencie znajdują. Zarządzając nim odpowiednio organizacja może osiągać dużo większe zyski z każdego projektu, ale też zyski realizowane w ramach rocznych okresów, bardziej intensywnie eksploatując produkt.
Podejście z perspektywy całego cyklu życia umożliwia poniesienie większych wydatków w początkowej fazie cyklu, uzyskując (tak przynajmniej powinno być) większy potencjał produktu. Produkt z większym potencjałem winien w okresie dojrzałości umożliwiać realizację większych przychodów w konsekwencji zysków. Utrzymanie korzystnego portfela marek, pozwala z kolei na uzyskiwanie wyników w krótkim okresie.

</doc>
<doc id="4451253" url="https://pl.wikipedia.org/wiki?curid=4451253" title="Hans Dahlgren">
Hans Dahlgren

Hans Eric Albert Dahlgren (ur. 16 marca 1948 w Uppsali) – szwedzki polityk i dyplomata, działacz Szwedzkiej Socjaldemokratycznej Partii Robotniczej, kilkukrotny sekretarz stanu, od 2019 do 2022 minister.
Życiorys.
W trakcie nauki był przewodniczącym organizacji młodzieżowej Sveriges Elevers Centralorganisation (SECO). W 1971 ukończył studia ekonomiczne w Wyższej Szkole Handlowej w Sztokholmie. Początkowo pracował jako reporter w publicznej telewizji SVT (1970–1974). Wkrótce dołączył do socjaldemokratów, podejmując pracę w administracji rządowej.
W latach 1975–1976 był asystentem Svena Anderssona, ministra spraw zagranicznych. Od 1977 do 1983 pełnił funkcję sekretarza prasowego Olofa Palmego, następnie do 1991 był doradcą premierów do spraw polityki zagranicznej. W latach 1992–1994 był sekretarzem generalnym międzynarodowej organizacji Commission on Global Governance. Następnie do 1997 zajmował stanowisko sekretarza stanu przy premierze. W latach 1997–2000 był stałym przedstawicielem Szwecji przy ONZ, następnie do 2006 sprawował urząd sekretarza stanu w resorcie spraw zagranicznych. Od 2007 do 2010 pełnił funkcję ambasadora Szwecji przy organizacjach międzynarodowych w Genewie, po czym do 2012 w randze ambasadora zajmował się w MSZ prawami człowieka. W latach 2013–2014 pracował w strukturze partyjnej jako dyrektor administracyjny i skarbnik socjaldemokratów. W 2014 powrócił do administracji rządowej na stanowisko sekretarza stanu przy premierze.
W styczniu 2019 w drugim rządzie Stefana Löfvena objął stanowisko urząd do spraw stosunków europejskich. Pozostał na tej funkcji również w utworzonym w lipcu 2021 trzecim gabinecie tegoż premiera oraz w powołanym w listopadzie 2021 rządzie Magdaleny Andersson. Zakończył urzędowanie w październiku 2022.

</doc>
<doc id="4451254" url="https://pl.wikipedia.org/wiki?curid=4451254" title="Szpikołosy (przystanek kolejowy)">
Szpikołosy (przystanek kolejowy)

Szpikołosy – dawny przystanek osobowy kolejki wąskotorowej w Szpikołosach, w gminie wiejskiej Hrubieszów, w powiecie hrubieszowskim, w województwie lubelskim.

</doc>
<doc id="4451256" url="https://pl.wikipedia.org/wiki?curid=4451256" title="Pomnik Bohdana Chmielnickiego w Kijowie">
Pomnik Bohdana Chmielnickiego w Kijowie

Pomnik Bohdana Chmielnickiego w Kijowie – pomnik typu konnego upamiętniający Bohdana Chmielnickiego, stojący na placu Sofijskim w Kijowie.
Historia.
Pomysł ustawienia pomnika pojawił się już w latach 40. XIX wieku z inicjatywy Mykoły Kostomarowa, historyka i profesora Uniwersytetu Kijowskiego. Idea ta zyskała poparcie ze strony zastępcy dyrektora Kijowskiego Okręgu Szkolnego, Michaiła Józefowicza, który chciał, by stanął on w 200. rocznicę ugody perejasławskiej. Początkowo miał zdobić plac Besarabski, który w tym celu w latach 1869–1881 nosił imię Bohdana Chmielnickiego. Budowa była przekładana dwukrotnie; ze względu na wojnę krymską i drugi raz w 1863 z powodu powstania styczniowego.
Pomnik został opłacony z darowizn i odsłonięty w lipcu 1888 roku z okazji obchodów 900-lecia chrztu Rusi na placu Sofijskim. Rzeźba, zaprojektowana przez Michaiła Mikeszina, została odlana w 1879 roku w Petersburgu i przedstawia hetmana Chmielnickiego na koniu.
Kontrowersje.
Pierwotna wizja rzeźbiarza, który widział Hetmana tratującego kopytami konia postaci Żyda, Polaka i księdza katolickiego spotkała się z dużymi protestami. Car Aleksander II z obawy o podsycanie napięć etnicznych, a także z braku funduszy zalecił pozostawienie na cokole samej tylko postaci Chmielnickiego na koniu. Nie wykonano także postaci sprzymierzeńców Chmielnickiego: Rosjanina, Białorusina, Galicjanina (z ziem zachodnich zwanych Czerwoną Rusią) oraz Ukraińca – kobziarza grającego na kobzie.

</doc>
<doc id="4451258" url="https://pl.wikipedia.org/wiki?curid=4451258" title="Kopyłów (przystanek kolejowy)">
Kopyłów (przystanek kolejowy)

Kopyłów – dawny przystanek osobowy kolejki wąskotorowej w Kopyłowie, w gminie Horodło, w powiecie hrubieszowskim, w województwie lubelskim.

</doc>
<doc id="4451263" url="https://pl.wikipedia.org/wiki?curid=4451263" title="Denys Hotfrid">
Denys Hotfrid

Denys Rudolfowycz Hotfrid (ukr, Денис Рудольфович Готфрід; ur. 5 lutego 1975 w Magnitogorsku) – ukraiński sztangista, brązowy medalista olimpijski na igrzyskach w Atlancie. Wielokrotny medalista mistrzostw świata oraz mistrzostw Europy. Dwukrotny reprezentant Ukrainy na letnich igrzyskach olimpijskich (IO 1996, IO 2000). Po mistrzostwach świata w 2003 roku zakończył karierę sportową.

</doc>
<doc id="4451267" url="https://pl.wikipedia.org/wiki?curid=4451267" title="Matcze (stacja kolejowa)">
Matcze (stacja kolejowa)

Matcze – dawna stacja kolejowa kolejki wąskotorowej w Liskach, w gminie Horodło, w powiecie hrubieszowskim, w województwie lubelskim.

</doc>
<doc id="4451271" url="https://pl.wikipedia.org/wiki?curid=4451271" title="Ułożenie potylicowe tylne płodu">
Ułożenie potylicowe tylne płodu

Ułożenie potylicowe tylne płodu – ułożenie płodu powstające, gdy jego głowa po przejściu w ułożeniu potylicowym przednim płaszczyzn wchodu, dokonuje drugi zwrot potylicą w kierunku zagłębienia krzyżowo-biodrowego. W ten sposób płód przyjmuje ułożenie potylicowe tylne zamiast przedniego. Odmiana tylna występuje częściej u wieloródek ze względu na wiotkie powłoki brzuszne oraz powstaje przy nieprawidłowej budowie kanału rodnego. Poród w tylnej odmianie ułożenia potylicowego trwa dłużej. Przedłużenie porodu jest spowodowane mniej korzystnym mechanizmem przechodzenia głowy przez kanał rodny.

</doc>
<doc id="4451275" url="https://pl.wikipedia.org/wiki?curid=4451275" title="Gasping">
Gasping

Gasping – są to westchnięcia wstrząsające całym ciałem, wykonywane z częstotliwością około 12 na minutę. Czas wystąpienia gaspingu u noworodków może być różny np. leki takie jak petydyna podawane matce mogą wydłużać czas trwania bezdechu pierwotnego, ale długość następującego potem gaspingu ulega wówczas skróceniu. 
Podczas trwania gaspingu krążenie sercowo-płucne pozostaje częściowo utrzymane, ale kiedy westchnienia gaspingowe nie spowodują upowietrznienia płuc - ustaną, ponieważ pogłębiająca się kwasica i hipoksja zakłócają neuroprzekaźnictwo i ostatecznie płód osiąga stadium bezdechu wtórnego.

</doc>
<doc id="4451276" url="https://pl.wikipedia.org/wiki?curid=4451276" title="Adrian Michałowski">
Adrian Michałowski

Adrian Michałowski herbu Jasieńczyk – komornik sądu ziemskiego zatorskiego poświadczony w latach 1627–1636.
Był uczestnikiem popisu pospolitego ruszenia księstwa oświęcimskiego i zatorskiego pod Lwowem w październiku 1621 roku. Uczestniczył w sejmiku zatorskim w latach 1641–1648.
Właściciel części wsi Frydrychowice w powiecie śląskim. 

</doc>
<doc id="4451278" url="https://pl.wikipedia.org/wiki?curid=4451278" title="Piłka ręczna na wózkach">
Piłka ręczna na wózkach

Piłka ręczna na wózkach (ang. "wheelchair handball") – zespołowy sport dla niepełnosprawnych i sport integracyjny. 
Zasady gry.
Reguły gry są zbliżone do reguł piłki ręcznej i zgodne z regulaminem piłki ręcznej IHF, ze szczególnym uwzględnieniem bezpieczeństwa i Fair Play. Celem każdej z drużyn jest zdobywanie punktów za celne rzuty do bramki przeciwnika. Boisko ma wymiary 40 na 20 metrów. Czas gry wynosi 2 razy 20 minut z 10 minutową przerwą. Drużyna składa się z pięciu zawodników. Dwie drużyny z jednym bramkarzem i czterema graczami w polu starają się wrzucić piłkę do bramki przeciwnika. Dozwolone jest rzucanie, łapanie, zatrzymywanie, pchanie lub uderzanie piłki za pomocą rąk, ramion, głowy i tułowia. Gracz może trzymać piłkę maksymalnie 3 sekundy, aby następnie pchnąć wózek inwalidzki i dryblować piłkę, może umieścić piłkę na kolanach (ale nie między kolanami), jednocześnie pchając wózek jeden lub dwa razy (nie dłużej), aby strzec przeciwnika (z piłką lub bez) za pomocą rąk. Przed bramką znajduje się pole bramkowe, do którego nie mogą wejść ani obrońcy, ani napastnicy i które nie może opuścić bramkarz. Zwycięzcą jest ten, kto zdobędzie najwięcej bramek.
Rozgrywki.
Rozgrywki międzynarodowe rozgrywane są pod patronatem "International Handball Federation", natomiast kontynentalne federacje organizują swoje regionalne rozgrywki.
W 2008 zostały organizowane pierwsze mistrzostwa Europy, w których uczestniczyły Austria i Szwecja. Po szerszym zainteresowaniem sportem na świecie został organizowany "European Wheelchair Handball Nations’ Tournament" w 2015 roku. W następnym roku odbyła się II edycja, a w 2018 została rozegrana III edycja. Piłka ręczna na wózkach jeszcze nie jest sportem paraolimpijskim.

</doc>
<doc id="4451284" url="https://pl.wikipedia.org/wiki?curid=4451284" title="Przedterminowe wybory prezydenta Gdańska w 2019 roku">
Przedterminowe wybory prezydenta Gdańska w 2019 roku

Przedterminowe wybory prezydenta Gdańska w 2019 roku – zostały zarządzone po tragicznej śmierci prezydenta Gdańska Pawła Adamowicza, do której doszło 14 stycznia 2019. Komisarz wyborczy w Gdańsku postanowieniem z 16 stycznia 2019 stwierdził wygaśnięcie mandatu prezydenta miasta.
Prezes Rady Ministrów Mateusz Morawiecki rozporządzeniem z 21 stycznia 2019 zarządził termin wyborów na 3 marca 2019.
Komitety wyborcze.
Zgodnie z kalendarzem wyborczym do 28 stycznia 2019 komisarz wyborczy przyjmował zawiadomienia o utworzeniu komitetów wyborczych, które zamierzają zgłaszać kandydatów na prezydenta miasta.
Zarejestrowano następujące komitety:
Kandydaci.
Zgodnie z kalendarzem wyborczym do 6 lutego 2019 miejska komisja wyborcza przyjmowała zgłoszenia kandydatów na prezydenta miasta. Jeden komitet mógł zarejestrować jednego kandydata. Kandydatura została przyjęta, jeżeli kandydat zebrał pisemne poparcie od 3 tys. mieszkańców.
15 stycznia prezes PiS Jarosław Kaczyński zapowiedział, że jego partia nie wystawi własnego kandydata w przedterminowych wyborach na prezydenta Gdańska.
22 stycznia swój start w wyborach ogłosiła pełniąca obowiązki prezydenta Gdańska po śmierci Pawła Adamowicza Aleksandra Dulkiewicz ze stowarzyszenia Wszystko Dla Gdańska. Uzyskała ona poparcie Platformy Obywatelskiej, Polskiego Stronnictwa Ludowego, Nowoczesnej oraz Wiosny, a ponadto m.in. dawnych działaczy Ruchu Młodej Polski na czele z Aleksandrem Hallem.
25 stycznia swój start w wyborach zapowiedziało trzech kolejnych kandydatów: reżyser i publicysta, lider stowarzyszenia Pobudka Grzegorz Braun (współpracujący z partiami KORWiN i Ruch Narodowy), były radny Gdańska z ramienia PiS (działający przez większość kadencji w partiach Jarosława Gowina) Piotr Walentynowicz (wnuk Anny Walentynowicz) z ramienia komitetu Gdańsk dla Mieszkańców, a także wiceprezes fundacji Świadomi Wolni Obywatele Andrzej Kania z ramienia prawicowej partii Alternatywa Społeczna. Kolejni kandydaci, którzy zadeklarowali start, to: Marek Skiba (działacz katolicki, KWW Odpowiedzialni – Gdańsk), Sławomir Ziembiński („Czerwony Korsarz” – przebierający się za pirata na ulicach Gdańska, KWW Nasz Polski Gdańsk), Dorota Maksymowicz-Czapkowska (kandydatka także w wyborach w 2018, KWW Akcja Normalny Kraj) i Adam Stankiewicz (który powołał komitet „Gdańsk to nie Palermo – da się ulepszyć!”). Ostatecznie jednak pięcioro kandydatów wycofało się z wyborów bądź nie zebrało wymaganej liczby podpisów. Piotr Walentynowicz, Dorota Maksymowicz-Czapkowska i Adam Stankiewicz udzielili poparcia Grzegorzowi Braunowi. Kandydatur nie zarejestrowali także Andrzej Kania i Sławomir Ziembiński.
Wyniki głosowania i wyniki wyborów.
Zgodnie z kalendarzem wyborczym na 3 marca 2019 wyznaczono termin głosowania.
I tura.
Liczba osób, którym wydano karty wyborcze wyniosła 171 445, a liczba kart ważnych 171 145. Liczba głosów oddanych ważnie wyniosła 170 028. Frekwencja wyborcza wyniosła 48,98%.

</doc>
<doc id="4451285" url="https://pl.wikipedia.org/wiki?curid=4451285" title="Piñeiros (przystanek kolejowy)">
Piñeiros (przystanek kolejowy)

Piñeiros – przystanek kolei wąskotorowej FEVE w Narón, w Galicji, w Hiszpanii.

</doc>
<doc id="4451289" url="https://pl.wikipedia.org/wiki?curid=4451289" title="Ulica Tarnogórska w Gliwicach">
Ulica Tarnogórska w Gliwicach

Ulica Tarnogórska w Gliwicach – jedna z głównych arterii komunikacyjnych Gliwic. Biegnie od centrum miasta w kierunku północno-wschodnim przez dzielnice Zatorze oraz Żerniki, tworzy również zachodnie granice dzielnic Szobiszowice i Obrońców Pokoju. Część drogi krajowej nr 78.
Nazwa.
Ulica wzięła swoją nazwę od miasta Tarnowskie Góry, w kierunku którego prowadzi. Jest ona częścią drogi łączącej oba miasta od niepamiętnych czasów, przebiegającej również przez Szałszę, Czekanów i Wieszowę w gminie Zbrosławice, należące do Zabrza Grzybowice oraz bytomską dzielnicę Górniki. Do czasu włączenia Gliwic w granice Polski w 1945 roku, ulica nosiła nazwę "Tarnowitzer Landstraße".
Przebieg.
Ulica Tarnogórska rozpoczyna się na skrzyżowaniu z ulicami Romualda Traugutta i Piwną w pobliżu administracyjnej granicy Zatorza ze Śródmieściem na południe od Centrum Handlowego Forum. Początkowo biegnie na północny zachód, by po około 200 metrach skręcić o 90 stopni i przyjąć ostatecznie kierunek północno-wschodni. Po około 500 metrach, na skrzyżowaniu z ulicami Opolską i Świętojańską, staje się częścią drogi krajowej nr 78. Po dwóch kilometrach krzyżuje się bezkolizyjnie z aleją Jana Nowaka-Jeziorańskiego (drogą krajową nr 88). Kończy swój bieg po 4 kilometrach, na granicy Gliwic z gminą Zbrosławice. W latach 1985 – 2000 pokrywała się z przebiegiem drogi krajowej nr 908.
Budynki.
Przy ulicy Tarnogórskiej znajdują się następujące obiekty uznane za zabytkowe (wpisem do rejestru zabytków lub gminnej ewidencji zabytków miasta Gliwice):
Ponadto przy ulicy znajduje się również Przedszkole Miejskie nr 7 (ul. Tarnogórska 107).
Komunikacja.
Według stanu z grudnia 2022 ulicą Tarnogórską kursują autobusy Zarządu Transportu Metropolitalnego na liniach:
Przy ulicy Tarnogórskiej zlokalizowane są przystanki autobusowe "Gliwice Tarnogórska", "Gliwice Michałowskiego", "Gliwice Radiostacja", "Gliwice Zamenhofa", "Żerniki Olszewskiego" oraz "Żerniki Rogozińskiego".

</doc>
<doc id="4451291" url="https://pl.wikipedia.org/wiki?curid=4451291" title="O Ponto">
O Ponto

O Ponto – przystanek kolei wąskotorowej FEVE w Narón, w Galicji, w Hiszpanii.

</doc>
<doc id="4451300" url="https://pl.wikipedia.org/wiki?curid=4451300" title="Hokej na lodzie na siedząco">
Hokej na lodzie na siedząco

Hokej na lodzie na siedząco lub Hokej na sledżach (ang. "Para ice hockey", wcześniej "sledge hockey") – zespołowy sport dla niepełnosprawnych i sport integracyjny. Przeznaczony dla osób z porażeniem lub amputacją co najmniej jednej kończyny dolnej. Hokej na lodzie jeszcze niedawno uprawiali w przypadku osób niepełnosprawnych wyłącznie mężczyźni. Obecnie mogą w niego także grać kobiety.
Zasady gry.
Reguły gry są zbliżone do reguł hokeja na lodzie. Celem każdej z drużyn jest zdobywanie punktów za celne rzuty do bramki przeciwnika. Boisko ma wymiary 40 na 20 metrów. Zawodnicy poruszają się na specjalnych siedziskach, do których przytwierdzone są ostrza łyżew. Tępo zakończone kijki służą do napędu i podań krążka. Każda drużyna składa się z 6 zawodników na boisku łącznie z bramkarzem. Gra toczy się na lodowisku do hokeja i składa się z 3 tercji po 15 minut czystej gry. Przepisy są zbliżone do regularnego hokeja na lodzie: są wznowienia, są sytuacje spalone, gdy zawodnicy wjeżdżają w strefę przeciwnika bez krążka, przewinienia i kary za faule niedozwolone, np. używanie łokci w starciach indywidualnych, przytrzymywanie za koszulkę, podnoszenie kija powyżej głowy, atak przodem siedziska, atak na zawodnika bez krążka. Hokej na siedząco uprawiany jest w kilkunastu krajach i jest najbardziej widowiskową dyscypliną zimową przyciągającą tysiące widzów.
Rozgrywki.
Rozgrywki międzynarodowe rozgrywane są pod patronatem Międzynarodowego Komitetu Paraolimpijskiego. Wywodzi się ze Szwecji, uprawiany od lat 60. Od 1996 odbywają się mistrzostwa świata. Hokej na lodzie na siedząco od 1994 roku jest też sportem paraolimpijskim.

</doc>
<doc id="4451306" url="https://pl.wikipedia.org/wiki?curid=4451306" title="Serbskie monety obiegowe (1868–1918)">
Serbskie monety obiegowe (1868–1918)

Serbskie monety obiegowe (1868–1918) – niniejszy artykuł opisuje monety obiegowe o nominałach dinara lub pary (bądź ich wielokrotności) emitowane przez organy Księstwa, a od 1882 roku Królestwa Serbii począwszy od pierwszej nowożytnej partii z roku 1868 aż do wejścia serbskiego państwa w skład Królestwa SHS w roku 1918. W tym czasie, za panowania czterech kolejnych monarchów do obiegu trafiło sześć serii monet bitych w czterech stopach metali, zaś ostatnimi z nich posługiwano się jeszcze w 1931 roku.
Księstwo Serbii.
W połowie XIX wieku na terytorium Księstwa Serbii, wasala Imperium Osmańskiego posługiwano się 43 typami monet emitowanymi przez kilkanaście różnych krajów. Prócz waluty tureckiej w użyciu były monety: austriackie, węgierskie, weneckie czy dubrownickie, ale też francuskie, greckie, hiszpańskie, holenderskie, papieskie, portugalskie i rosyjskie. Powodowało to rozliczne komplikacje w trakcie zawierania transakcji handlowych czy poboru podatków. Decyzję o emisji własnych monet zdawkowych (nominały 1, 5 i 10 par) – pierwszych serbskich pieniędzy od wieków średnich – książę Michał Obrenowić III podjął w 1868 roku, rok po wycofaniu tureckich wojsk z serbskich garnizonów. Wkrótce przystąpiono do bicia monet, za co odpowiadała cesarska mennica w Wiedniu. Wytwarzano je z brązu (4% cyny, 1% cynku) według projektów austriackich rzeźbiarzy i grawerów Antona Scharffa (1 i 10 par) oraz Friedricha Leiska (5 par). Na awersie znalazł się profil księcia, a w wzdłuż otoku inskrypcja „” ("Obrenović III. Knjaz Srbski", ). Część nakładu monety o nominale 1 pary omyłkowo wybito w wariancie, w którym ostatnie słowo zapisano jako „”, "Srćski"). Na rewersie zamieszczono nominał pod zamkniętą książęcą koroną. Boki i dolną część monety zostały wypełnione wieńcem z gałązek laurowych (strona lewa) i dębowych (prawa). Taki układ elementów stał się wzorem dla większości przyszłych serbskich monet z przełomu XIX i XX wieku (wyjątkiem były monety zdawkowe według projektu z 1883 roku). Choć pierwotne plany zakładały wybicie monet o wartości ok. 120 mln par, ostatecznie wytworzono ich na sumę około 70 mln par – nie jest do końca jasne, czy różnica ta wynikała z przeszacowania krajowego zapotrzebowania, czy też niedoszacowania kosztów produkcji. Monety ostatecznie zostały wyemitowane 20 lutego 1869 r., już po śmierci księcia Michała, który r. zginął w zamachu. Brązowe pary pozostały w obiegu do 30 kwietnia 1898 r.
Tragiczna śmierć władcy uniemożliwiła płynną kontynuację reform walutowych. Dalsze prace nad wprowadzeniem serbskich monet o wyższych nominałach podjęto już za panowania księcia Milana Obrenowicia IV. Zakładano, że nowe srebrne monety skutecznie wyeliminują z obrotu waluty państw ościennych. W listopadzie roku 1873 przyjęto stosowną ustawę, a dwa lata później, kiedy 21-letni książę objął pełnię rządów, po raz pierwszy w czasach nowożytnych wyemitowano serbskie monety grube, które zawierały w swojej nazwie określenie „dinar”. Ze srebra próby 835 wytworzono wówczas monety o nominałach 50 par oraz 1 i 2 dinarów, których wzór wpisywał się we wcześniejsze założenia odnośnie do monet z roku 1868 (inskrypcja na awersie głosiła „” ("Milan M. Obrenović IV. Knjaz Srpski", ). Pomimo tego, że Serbia nie była jej pełnoprawnym członkiem, nowe monety spełniały wymogi Łacińskiej Unii Monetarnej dotyczące zawartości srebra w poszczególnych nominałach. Autorem projektu 50 par i 2 dinarów był Anton Scharff, zaś 1 dinara – Friedrich Leisek. Wszystkie monety bite były w wiedeńskiej mennicy i formalnie pozostawały w użyciu aż do 1904 roku i emisji monet Piotra Karadziordziewicia. Niemniej z uwagi na niewielki nakład (6 mln sztuk) oraz systematyczne przetapianie na potrzeby nowych serii (co dotknęło zwłaszcza największe dwudinarówki) wkrótce stały się one rzadkością. 
Tuż po uzyskaniu pełnej niepodległości od Turcji Osmańskiej parlament w Belgradzie 10 grudnia 1878 r. przyjął ustawę o serbskich pieniądzach narodowych, na której mocy wkrótce przystąpiono do emisji nowej serii monet. Do obrotu trafiły następujące nominały: 5 i 10 par wytwarzanych z brązu, 50 par, 1, 2 i 5 dinarów ze srebra (trzy pierwsze próby 835, ostatnia zaś 900) oraz 20 dinarów ze złota próby 900. Zgodnie z ustawą planowano też wybić z brązu brakujące monety zdawkowe (1 i 2 pary) oraz złote 10-dinarówki, jednak plany te nie doczekały się realizacji. Choć wszystkie monety tej serii noszą datę 1879, to jednak wyłącznie 20-dinarowe złote monety faktycznie wybito w tym roku (emisja 16 grudnia 1879). Pozostałe nominały w rzeczywistości zostały wyprodukowane rok później (emisja 3 kwietnia 1880). Za wzór wszystkich typów monet odpowiadał Ernest Paulin Tasset. Awers, z wyjątkiem nowego portretu monarchy, był niemal identyczny z projektem z 1875 roku. Także rewers zawierał tradycyjne gałązki dębu i wawrzynu, koronę oraz umieszczony pośrodku nominał. Brązowe monety zdawkowe, które wytwarzano w Birmingham w mennicy Ralph Heaton &amp; Sons Ltd., pozostały w obiegu do 30 kwietnia 1898 r.. Monety srebrne bito w cesarskiej mennicy w Wiedniu i zostały one zdemonetyzowane w 1904 roku. Złote 20-dinarówki () bito w Paryżu – zostały wycofane z obiegu 28 czerwca 1931. Pierwotny projekt zakładał wprowadzenie do obiegu 5 mln dinarów w złocie (250 tys. sztuk), jednak został on zrealizowany zaledwie w 20%. Dwa najwyższe nominały serii, 5 i 20 dinarów, posiadały zdobiony rant, na którym wybito wypukły napis „” ("Bog čuva Srbiju", ). Omyłkowo część nakładu monet pięciodinarowych trafiła do obiegu z inskrypcją „” ("Bog Srbiju čuva").
Królestwo Serbii.
Pod rządami Milana Obrenowicia IV Księstwo Serbii 22 lutego 1882 roku przekształcono w Królestwo, a on sam przyjął imię Milana I. Jeszcze w tym samym roku przystąpiono do emisji złotych monet o nominałach 10 i 20 dinarów zwanych od imienia władcy milandorami. Po części miały one stanowić receptę na niedobór w obrocie krajowych pieniędzy o wysokich nominałach – pomimo dużej liczby drobnych monet większe transakcje nadal przeprowadzano bowiem za pomocą walut państw obcych. Za wzór monet odpowiadał Anton Scharff, jednak prócz nowego portretu oraz inskrypcji dostosowanej do nowej tytulatury – „” ("Milan I. Kralj Srbije", ) – nie odbiegał on od przyjętego dotąd standardu. Krawędź monet 10-dinarowych była ząbkowana, natomiast w przypadku 20-dinarówek na rancie zamieszczono wypukłą dewizę „”. Cała seria wybita została w Wiedniu ze złota próby 900. Złote monety utraciły status oficjalnego środka płatniczego 28 czerwca 1931 r.
Rok później na mocy ustaw ze stycznia 1883 r. o wymianie monet brązowych na niklowe przystąpiono do bicia i emisji nowej serii. Proste monety nieznanego autora na awersie przedstawiały godło państwowe – dwugłowego orła, na rewersie zaś dużą liczbę oznaczającą nominał oraz inskrypcję „” ("Kraljevina Srbija", ) i rok wybicia. Wytwarzano je z miedzioniklu (Cu75Ni) – początkowo w Wiedniu, a w kolejnym roku w Birmingham (podstawę prawną dla ponowionej emisji stanowiła ustawa z czerwca 1884 r.). Z uwagi na brak wizerunku władcy czy innych oznak dynastycznych monety o tym wzorze emitowane były także później, za panowania Piotra I Karadziordziewicia (roczniki 1904, 1912 i 1917). Wycofano je z obiegu w Królestwie Jugosławii 30 listopada 1931.
Po abdykacji Milana I w 1889 roku na tronie zasiadł jego syn Aleksander I Obrenowić. Już w rok później Skupština przyjęła ustawę umożliwiającą wprowadzenie do obiegu monet z jego wizerunkiem. Pomimo szeregu przygotowań i podejmowania emisji próbnych w latach 1890, 1892, 1894 i 1895 do faktycznego wprowadzenia do obiegu nowych monet doszło dopiero w roku 1897 (część datowanego tak nakładu powstała w roku 1898). W cesarskiej mennicy w Wiedniu wybito wówczas srebrne monety o nominałach 1 i 2 dinarów według projektu Antona Scharffa. Na awersie zamieszczono portret króla Aleksandra, a wzdłuż otoku inskrypcję „” ("Aleksandar I. Kralj Srbije", ). Na rewersie tradycyjnie prócz nominału znalazła się korona oraz wieniec z gałązek wawrzynu i dębu. Rant monet był ząbkowany.
Po zabójstwie Aleksandra w roku 1903 monety z jego podobizną były sukcesywnie wycofywane z obiegu i przetapiane, a oficjalnie zostały zdemonetyzowane w roku 1931. Wkrótce później serbski tron objął Piotr I Karadziordziewić, który już w 1904 roku podpisał ustawę o wymianie srebrnych monet. Z obiegu wycofano wówczas srebrne egzemplarze z okresu księstwa, rozpoczynając jednocześnie emisję nowej serii. Wśród monet wprowadzonych do obiegu znalazły się zarówno drobne monety zdawkowe, które po raz pierwszy wybito w czasach Milana I Obrenowicia, jak i te o nowych wzorach. Łącznie w 1904 roku wyemitowano ponad 15 mln monet o sześciu nominałach. Przeszło trzy czwarte z nich stanowiły brązowe pieniądze o wartości 2 par, których wzór odpowiadał drobnym monetom z roku 1883. Oprócz tego ponowiono emisję monet o nominale 5 par; wybito także srebrne monety (próba 835) o nominałach 50 par oraz 1 i 2 dinarów. Na ich awersie znalazł się portret króla Piotra, zaś wzdłuż otoku inskrypcja „” ("Petar I. Kralj Srbije", ). Zachowano przy tym wzór rewersu znany z wcześniejszych serii – pośrodku zamieszczono nominał monety otoczony przez wieniec gałązek laurowych i dębowych u góry domknięty koroną. Ponadto wyemitowano także pierwszą w historii serbskiej państwowości obiegową monetę jubileuszową o nominale 5 dinarów. Upamiętniała ona stulecie antytureckiego powstania, na czele którego stał protoplasta dynastii Karadziordziewiciów, Jerzy Czarny. Na awersie umieszczono podwójny portret króla Piotra I i jego dziadka "Karađorđe". W górnej części monety, wzdłuż otoku zamieszczono inskrypcję „” ("Petar I. Kara-Đorđe", ). Na rewersie znalazł się herb Serbii w jego wersji wielkiej, z płaszczem heraldycznym oraz legenda: u góry daty 1804 i 1904, u dołu „★ 5 ★”. Na gładkim rancie monety wybito wypukły napis „”, choć ponownie część nakładu została wyemitowana z inskrypcją o zamienionej kolejności wyrazów: „”. Autorem projektu, podobnie jak pozostałych srebrnych monet tej serii był austriacki rzeźbiarz-medalier Stefan Schwartz. Pięciodinarówkę wykonano ze srebra próby 900 – ważyła 25 gramów, mając przy tym średnicę 37 mm. Podaje się, że dodatkowo cztery sztuki zostały wybite w złocie. Monety powstawały w Wiedniu (5 par, 5 dinarów) oraz w węgierskiej królewskiej mennicy w Kremnicy (pozostałe nominały). Srebrne monety pozostały w obiegu do 28 czerwca 1931 r., po czym zostały skupione przez jugosłowiański bank centralny po cenach przekraczających wartość nominalną. Usiłowano w ten sposób pozyskać kruszec na dalsze emisje nowych monet.
W dalszych latach panowania Piotra I doszło do czterech kolejnych emisji, jednak do obiegu wprowadzono wówczas wyłącznie dalsze serie monet o funkcjonujących już wzorach. Po raz pierwszy liczbę pozostających w obiegu monet postanowiono zwiększyć w roku 1913, po zakończeniu I wojny bałkańskiej, która przyniosła Serbii istotne zdobycze terytorialne i znaczący przyrost liczby ludności. Wyemitowano wówczas monety o nominałach 5, 10, 20, 50 par oraz 1 i 2 dinarów. Łączny nakład wyniósł blisko 31,5 mln sztuk. Zdecydowaną większość wybito w Wiedniu, a jedynie część 1-dinarówek wyprodukowano w Kremnicy. Pomimo iż wyprodukowane na podstawie ustaw z roku 1913 monety nosiły datę 1912. Był to zabieg celowy, by – jak wskazano w projekcie ustawy – „upamiętnić rok rozpoczęcia wojny oswobadzającej tradycyjne serbskie ziemie”. Niedługo po wybuchu w 1914 roku wojny światowej zarządzono bicie kolejnej serii, tym razem wyłącznie srebrnych monet (50 par, 1 i 2 dinary, łącznie 16–18 mln sztuk). Jako że oba kraje pozostawały w stanie wojny, bicie serbskich monet nie było dłużej możliwe w Austrii, dlatego też stosowne zamówienie zrealizowane zostało przez mennicę w Paryżu. Monety tej serii nosiły datę 1914, jednak w istocie zostały wybite i wprowadzone do obiegu rok później. Jeszcze w tym samym, 1915 roku rada ministrów poleciła wybicie powtórzonej serii o identycznym nakładzie (16 mln sztuk o wartości nominalnej 15 mln dinarów), która jednak z uwagi na działania wojenne, przeciążenie paryskiej mennicy i brak zgody francuskiego rządu nie rozpoczęła się. Działający na emigracji serbski parlament we wrześniu 1916 roku przyjął ustawę, która pozwalała na emisję srebrnych monet o łącznej wartości 30 mln dinarów. Istnieją sprzeczne informacje na temat tego, ile monet ostatecznie zostało wyprodukowanych przez paryską mennicę oraz jaka ich część została następnie skutecznie wprowadzona do obiegu. W zależności od źródeł liczba monet wybitych waha się od 5 do ponad 15 mln sztuk, zaś dane serbskiego banku centralnego mówią o wprowadzeniu do obiegu pieniędzy o wartości zaledwie 1,5–2 mln dinarów. Na podstawie tego samego aktu prawnego wybito także serię monet wykonanych z miedzioniklu. Była to ostatnia przed proklamowaniem Królestwa SHS emisja serbskich monet, jednak dokładne dane na jej temat również nie są znane. Ustawa dopuściła produkcję monet o wartości 10 mln dinarów w nominałach 5, 10 i 20 par według dotychczasowego wzoru, jednak przyjmuje się, że w rzeczywistości zrealizowano produkcję zaledwie 5 mln sztuk każdego z trzech nominałów (to jest nakład o wartości 1,75 mln dinarów). Spośród wyprodukowanej sumy jedynie niewielka część dotarła na terytorium Serbii, jako że zmierzające w kierunku Korfu transportowce zostały zatopione w trakcie działań wojennych. Brak przy tym całkowitej pewności czy za produkcję monet nadal odpowiadała mennica w Paryżu, inny zakład na terytorium Francji, czy też – jak wskazują niektórzy autorzy – Gorham Company w Providence w amerykańskim stanie Rhode Island.

</doc>
<doc id="4451307" url="https://pl.wikipedia.org/wiki?curid=4451307" title="Ofensywa wiosenna Armii Rosyjskiej">
Ofensywa wiosenna Armii Rosyjskiej

Ofensywa wiosenna Armii Rosyjskiej – działania wojenne sił białych dowodzonych przez adm. Aleksandra Kołczaka (Armii Rosyjskiej), przede wszystkim Armii Zachodniej oraz Armii Syberyjskiej, przeciwko siłom Frontu Wschodniego Armii Czerwonej. Według pierwotnych założeń celem ofensywy było dotarcia do linii rzeki Ik, gdzie żołnierze białych mieli zatrzymać się na kilka tygodni zatrzymać na odpoczynek. Wobec faktu, iż cel ten został osiągnięty w krótszym czasie, niż zakładało dowództwo Armii Rosyjskiej, Kołczak nakazał Armii Zachodniej kontynuować natarcie na zachód. 15 kwietnia Armia Zachodnia zajęła Czystopol. Następnie jednak wiosenna odwilż uniemożliwiła białym dalsze działania ofensywne, natomiast czerwoni przegrupowali swoje siły i przystąpili do kontrofensywy. W połowie maja biali musieli ponownie wycofać się za Ik.
Tło wydarzeń i siły stron.
Po sukcesie, jakim było zdobycie Permu w końcu 1918 r., adm. Aleksandr Kołczak zamierzał przystąpić najszybciej, jak tylko to możliwe, do kolejnej ofensywy w kierunku zachodnim. Jednak do marca 1919 r. prowadzenie działań ofensywnych w warunkach ostrej zimy było niemożliwe. 
Ostatecznie termin ofensywy został wyznaczony na początek marca. Do udziału w niej Kołczak mógł skierować łącznie ok. 132 tys. żołnierzy w czterech grupach wojsk. Było to znacznie mniej, niż zakładał początkowo, planując masowy pobór mężczyzn z zajmowanych już terenów na Syberii. Ponadto pochodzący z poboru żołnierze Armii Rosyjskiej nie zostali odpowiednio przeszkoleni, zaś część przekazanych Kołczakowi przez aliantów zapasów broni i umundurowania nie dotarła na czas z Władywostoku. 
Armia Syberyjska pod dowództwem czeskiego gen. Radoli Gajdy liczyła ok. 45 tys. ludzi, była ponadto wspierana przez Flotyllę Syberyjską operującą w północnej części nurtu Kamy. Jej sztab znajdował się w Jekaterynburgu. W Czelabińsku znajdowało się dowództwo Armii Zachodniej pod dowództwem Michaiła Chanżyna, liczącej 42 tys. żołnierzy. W ofensywie miała ponadto wziąć udział grupa atamana Dutowa (ok. 25 tys. żołnierzy) oraz 20 tys. Kozaków uralskich i orenburskich. 
Czerwony Front Wschodni liczył 96 500 żołnierzy. Największe zgrupowanie, złożone z 1 i 4 Armii, w połowie marca 1919 r. znajdowało się w rejonie Orenburga i Uralska (same miasta pod koniec stycznia zostały opanowane przez czerwonych m.in. wskutek dezercji Kozaków) i liczyło 36 tys. żołnierzy. W 3 Armii znajdowało się 30 tys. żołnierzy, natomiast w 2 Armii - 19 500 walczących. Najsłabszym liczebnie związkiem czerwonych była 5 Armia znajdująca się na początku marca 1919 r. w Ufie i licząca 11 tys. żołnierzy.
Przebieg ofensywy.
Ofensywa Armii Syberyjskiej i Armii Zachodniej.
Jako pierwsze do działań ofensywnych przystąpiły jednostki dowodzone przez gen. Gajdę, co miało miejsce 4 marca 1919 r. Przełamały one bardzo słaby opór stawiony przez czerwoną 3 Armię i pokonały w ciągu trzech dni 150 km wzdłuż linii kolejowej z Permu w kierunku Wiatki. Druga grupa wojsk Armii Syberyjskiej 7 marca zajęła Ochańsk, dzień później - Osę i 10 marca - Sarapuł. Armia Zachodnia gen. Chanżyna przystąpiła do ofensywy krótko po Armii Syberyjskiej. Powstrzymała marsz czerwonej 5 Armii z Ufy w kierunku Złatousta i 10 marca zajęła Birsk, zaś 14 marca - Ufę. 5 Armia wycofywała się na zachód w rozsypce i w pierwszych dniach kwietnia Armia Zachodnia odniosła kolejne sukcesy, zajmując 7 kwietnia Bielebiej i 10 kwietnia Bugulmę.
Odejście 5 Armii spowodowało bezpośrednie zagrożenie dla czerwonej 1 Armii, operującej bardziej na południe. Na początku kwietnia musiała ona opuścić Stierlitamak, który następnie bez większych trudności zajęli Kozacy orenburscy pod dowództwem Piotra Biełowa (podporządkowani operacyjnie Armii Zachodniej). W tym samym czasie grupa atamana Dutowa zajęła 9 kwietnia Orsk, a stamtąd dotarła do Aktiubińska, który zajęła 11 kwietnia. Oznaczało to przecięcie linii kolejowej z Orenburga do Taszkientu i odizolowanie oddziałów czerwonych w Turkiestanie od innych jednostek Armii Czerwonej. Sukcesy oddziałów Dutowa skłoniły również szereg stanic kozackich na stepie orenburskim do wszczęcia lokalnych powstań antybolszewickich.
Pierwotny plan ofensywy przewidywał dotarcie przez białych do linii rzeki Ik i zatrzymanie się na kilkutygodniowy odpoczynek. W tym czasie do atakujących związków operacyjnych miał dołączyć korpus pod dowództwem Władimira Kappela, a na nowo opanowanych terytoriach miała zostać przeprowadzona mobilizacja. Sztab Kołczaka przewidywał ponadto, że Ik wiosną wyleje, uniemożliwiając dalszy natychmiastowy marsz. Po kilku tygodniach odpoczynku Armia Rosyjska miała kontynuować ofensywę, stawiając sobie za ostateczny cel zdobycie Moskwy i zakładając, że główną siłą uderzeniową będzie Armia Syberyjska gen. Gajdy. Sukcesy Armii Zachodniej skłoniły jednak sztab Armii Rosyjskiej do zmiany planów. 12 kwietnia Aleksandr Kołczak osobiście wydał rozkaz prowadzenia dalszych działań ofensywnych, których celem miało być zniszczenie sił czerwonych działających na wschód od Wołgi i Kamy po uprzednim odcięciu ich od mostów na tych rzekach. Zaplanował również przeprowadzenie pod koniec miesiąca w Sarapule generalnej konferencji dowódców swoich sił, podczas której miał zostać wypracowany plan marszu na Moskwę. Rząd Kołczaka rozpoczął przygotowania do przenosin do Jekaterynburga, którego zdobycie uważano za kwestię nieodległej przyszłości.
Dalsza ofensywa Armii Zachodniej.
Realizując nowe rozkazy adm. Kołczaka, Armia Zachodnia została rozdzielona na dwie grupy, które kontynuowały działania ofensywne wzdłuż linii kolejowych Ufa-Samara i Ufa-Symbirsk. Pierwsza z grup 15 kwietnia zajęła Bugurusłan, natomiast druga, nie napotykając oporu, przez rejon Mienzelińska dotarła do Czystopola, zajmując to miasto w końcu miesiąca. Po tym sukcesie biali mieli otwartą drogę na kontrolowany przez czerwonych Kazań. W toku prowadzonych działań biali wzięli ponad 10 tys. czerwonych jeńców, zdobyli 9 tys. karabinów, dwa pociągi pancerne i sześćset wagonów. Opanowali ponadto terytorium zamieszkiwane przez 5 mln ludzi, w znacznej części rolnicze.
Szybkie sukcesy białych wynikały w pierwszej kolejności z ich przewagi liczebnej. Drugim kluczowym czynnikiem było wyczerpanie sił czerwonych, przeciwko którym prowadzone były działania ofensywne. Większość związków tworzących Front Wschodni uczestniczyła latem i jesienią 1918 r. w kolejnych kampaniach nad Wołgą (operacja kazańska, symbirska, samarska), a następnie w pościgu za białymi za Ural, przez co znalazły się daleko od centrum, pozbawione regularnego zaopatrzenia. Czerwonoarmistów nękały również liczne epidemie. Ponadto na krótko przed ofensywą wojsk Kołczaka wybrane jednostki walczące dotąd na froncie wschodnim zostały przekierowane na fronty południowy i zachodni. Szczególną stratą okazało się odwołanie z frontu wschodniego oddziałów strzelców łotewskich i estońskich. W 3 Armii dowódcy okazali się leniwi i niesubordynowani, a komisarze - niezdyscyplinowani i niedoświadczeni. W 5 Armii natomiast działali zwolennicy tzw. opozycji wojskowej, sabotujący polecenia komisarza spraw wojskowych i morskich Lwa Trockiego, których celem była centralizacja sił bolszewickich i zaprowadzenie w nich dyscypliny. Zostali oni odsunięci dopiero w końcu kwietnia 1919 r. Wreszcie duże znaczenie dla przebiegu ofensywy wiosennej miały błędne kalkulacje głównodowodzącego Frontem Wschodnim Siergieja Kamieniewa, który spodziewał się głównego uderzenia Armii Rosyjskiej na północnym Uralu, podczas gdy nastąpiło ono w kierunku Ufy. W rezultacie Armia Czerwona ponosiła klęski, chociaż siły białych składały się głównie z powołanych do Armii Rosyjskiej, słabo wyszkolonych chłopów.
Konsekwencje.
W połowie kwietnia 1919 r. biali znajdowali się w odległości 80 km od Kazania i Samary oraz 100 km od Symbirska. Zdobywając Czystopol, rozdzielili ponadto dwa zgrupowania czerwonych (2 i 3 Armię na północy oraz 1, 4 i 5 Armię na południu) na wschodnim froncie klinem o szerokości 150 km. W sztabie Kołczaka spodziewano się, że zwycięski szturm Samary i Kazania nastąpi w najgorszym razie w ciągu kilku tygodni, a sztabowcy gen. Gajdy przekonywali go, że nawet zajęcie Moskwy w ciągu sześciu tygodni było możliwe.
Dalsze działania ofensywne zostały jednak uniemożliwione przez odwilż. Ponadto dowództwo Frontu Wschodniego dokonało istotnych przegrupowań: część sił 1 Armii została przeniesiona do 5 Armii, dzięki czemu 17 kwietnia przewaga liczebna białych w rejonie Ufy została zniwelowana. Zdecydowano, że większość uzupełnień będzie kierowana na Front Wschodni, nie zaś na południe do walki z Kozakami dońskimi i wojskami gen. Denikina, które, jak mniemano, nie stanowiły tak wielkiego zagrożenia, jak Kołczak. Bolszewickie organizacje partyjne oraz zrzeszenia robotników fabrycznych Moskwy i Petersburga skierowały na ten odcinek od 10 do 20% stanu osobowego. Wzmocniono również zaciąg do wojska niezrzeszonych robotników i chłopów. Brak koordynacji działań między Kołczakiem i Denikinem umożliwił czerwonym przerzucanie sił, w zależności od potrzeb, między frontem wschodnim i południowym. 
28 kwietnia czerwoni przystąpili do kontrofensywy. 30 kwietnia grupa wojsk pod dowództwem Michaiła Frunzego wyparła białych z Bugurusłanu, do 15 maja zmusiła ich do wycofania się za Ik. 
Gdy Armia Zachodnia była już w odwrocie, a tereny zdobyte w marcu i na początku kwietnia przez białych ponownie znalazły się pod kontrolą bolszewików, Armia Syberyjska kontynuowała działania ofensywne. Na początku czerwca, zgodnie z planami wyznaczonymi przez Kołczaka, zajęła Głazow. Rozkład Armii Zachodniej sprawił jednak, że Armia Syberyjska była stale narażona na uderzenie przeważających sił czerwonych od południa, toteż 13 czerwca opuściła miasto, a dwa tygodni później była już ponownie w Permie, skąd rozpoczynała ofensywę trzy miesiące wcześniej.

</doc>
<doc id="4451308" url="https://pl.wikipedia.org/wiki?curid=4451308" title="Spichlerz Mariacki w Braniewie">
Spichlerz Mariacki w Braniewie

Spichlerz Mariacki w Braniewie – zabytkowy spichlerz w Braniewie. Pochodzi z 1831 roku. 5 lipca 1989 roku został wpisany do rejestru zabytków pod pozycją 127/89.
Historia.
Od średniowiecza Braniewo było miastem portowym. W połowie XIV wieku zostało włączone do słynnego związku miast portowych – Hanzy, przez to stanowiło dla całej Warmii okno na świat, pośrednicząc w warmińskim handlu zagranicznym; posiadało również prawo składu (w całych Prusach tylko sześć miast należało do tego związku). Port braniewski był jedynym hanzeatyckim portem Warmii. W Prusach Królewskich przyznawano mu czwarte miejsce, bezpośrednio po trzech tzw. wielkich miastach pruskich, tj. po Gdańsku, Toruniu i Elblągu. Głównym produktem eksportowym był len. Prócz niego w spichlerzach braniewskich składowano i przygotowywano do załadunku na statki produkty rolne, wosk, skóry i miód. Do Braniewa przypływały w zamian zagraniczne wina, przyprawy, broń, miedź, stal, szkło, olej i papier. Rozwój w XIX wieku kolei żelaznych kształtuje nowy układ szlaków komunikacyjnych. 19 października 1852 roku dociera do Braniewa pierwsza linia kolejowa, łącząca miasto z Malborkiem przez Elbląg. Przez Braniewo wytyczona została ważna magistrala kolejowa – Pruska Kolej Wschodnia, budowana przez państwo pruskie na podstawie ustawy sejmowej z 7 grudnia 1849 roku z Berlina do Królewca, a dalej aż do granicy prusko-rosyjskiej w Ejtkunach (obecnie Czemyszewskoje). 
Sam spichlerz Mariacki wybudowany został w Braniewie, zanim nowe środki transportu zawitały do miasta, w 1831 roku, jako ostatni w całym kompleksie spichlerzów magazynowych w nabrzeżu portowym miasta. Następnie, w II połowie XIX w., transport wodny zaczął ustępować kolei, port zaczął podupadać. W 1905 roku i po 1931 roku rozebrano trzy najstarsze spichrze z końca XVII wieku i pierwszej połowy wieku XVIII. Po II wojnie światowej, w 1954 roku, zlikwidowano trzy kolejne, tak że z dużego zespołu magazynów rozciągających się po obu stronach tej ulicy zachował się do dziś tylko najmłodszy ze spichlerzy – spichlerz Mariacki. W 2008 roku budynek został zakupiony przez osobę prywatną. Po wykonaniu renowacji obiektu i zaadaptowaniu go do nowych potrzeb powstała tu restauracja „Spichlerz Mariacki”. 
Od wielu lat w spichlerzu Mariackim organizowane są również cykliczne comiesięczne spotkania Towarzystwa Miłośników Braniewa. 
Architektura.
Obiekt bez cech stylowych. Ustawiony szczytowo, piętrowy z trójkondygnacynym poddaszem. Wzniesiony jest na planie wydłużonego prostokąta – do wysokości pierwszej kondygnacji jest murowany z cegły, piętro i szczyt wykonane są w konstrukcji szkieletowej wypełnionej cegłą. Na parterze znajdują się okna i wjazd o łuku odcinkowym, wyżej umieszczono prostokątne okna wietrznikowe. W przeszłości w ścianie szczytowej znajdowały się drzwi do poszczególnych komór i żuraw do wyciągania towarów. Drzwi wyciągu zamykane są okiennicami. Spichlerz nakryty jest dachem dwuspadowym z dachówki z charakterystycznymi lukarnami. Pomieszczenia wewnątrz przykryte zostały stropami belkowymi, wspartymi na dwu rzędach słupów.
5 lipca 1989 roku obiekt został wpisany do rejestru zabytków (nr 127/89).

</doc>
<doc id="4451309" url="https://pl.wikipedia.org/wiki?curid=4451309" title="Nat Holman">
Nat Holman

Nat Holman, właśc. Nathan Holman (ur. 19 października 1896 w Nowym Jorku, zm. 12 lutego 1995 tamże) – amerykański koszykarz, występujący w zespołach niezależnych oraz lidze ABL, członek Koszykarskiej Galerii Sław im. Jamesa Naismitha, po zakończeniu kariery zawodniczej trener koszykarski.
Kiedy występował w barwach Original Celtics jego zespół uzyskał bilans 531-28.
Jest twórcą takich zagrań koszykarskich jak: „center pivot”, „cutting off the pivot”, czy „give-and-go”.
Jako trener drużyny City College of New York Beavers uzyskał bilans 421-190.

</doc>
<doc id="4451311" url="https://pl.wikipedia.org/wiki?curid=4451311" title="Świńska wojna 1906-1909">
Świńska wojna 1906-1909



</doc>
<doc id="4451313" url="https://pl.wikipedia.org/wiki?curid=4451313" title="Ray Fisher">
Ray Fisher

Ray Fisher (ur. 8 września 1987 w Baltimore) – amerykański aktor. Odtwórca roli superbohatera Victora Stone’a / Cyborga w serii franczyzy DC Extended Universe, najpierw w epizodzie w filmie "" (2016), a następnie w głównej roli w filmie "Liga Sprawiedliwości" (2017) i jego wersji reżyserskiej (2021).
Życiorys.
Młodość.
Urodził się w Baltimore w stanie Maryland. Dorastał w Lawnside w hrabstwie Camden w New Jersey, gdzie wychowywała go matka i babcia. Ma starszą siostrę Alexis. Uczęszczał do Haddon Heights High School. Będąc w liceum zaangażował się w teatr muzyczny dzięki swoim nauczycielom języka angielskiego i historii. Jego pierwsze występy sceniczne były w produkcjach musicali – "Tajemnice lasu" i "Chłopaki i lalki". Studiował w Amerykańskiej Akademii Muzycznej i Dramatycznej.
Kariera.
Po udziale w spektaklu "Zabić drozda" w Teatrze Szekspirowskim w New Jersey, występował w sztukach Williama Shakespeare’a – "Król Lear" i "Cymbelin". W 2009 zagrał tytułowego duńskiego księcia w "Hamlecie" w Teatrze Szekspirowskim w New Jersey. W 2013 przełomem w jego karierze okazała się rola Muhammada Alego w przedstawieniu off-Broadwayowskim "Fetch Clay, Make Man". Po sukcesie scenicznym Ang Lee zaproponował Fisherowi zagranie tej samej roli w nadchodzącym filmie bokserskim. Fisher był jednym z kandydatów do roli Finna w filmie "" (2015), którą ostatecznie zagrał John Boyega.
W 2019 grał detektywa Henry’ego Haysa w trzecim sezonie serialu kryminalnego "Detektyw".

</doc>
<doc id="4451317" url="https://pl.wikipedia.org/wiki?curid=4451317" title="Xuvia (stacja kolejowa)">
Xuvia (stacja kolejowa)

Xuvia (gal. "Xuvia", hiszp. "Jubia") – stacja kolejowa kolei wąskotorowej FEVE w Narón, w Galicji, w Hiszpanii.

</doc>
<doc id="4451321" url="https://pl.wikipedia.org/wiki?curid=4451321" title="Plac bp. Jana Chrapka w Toruniu">
Plac bp. Jana Chrapka w Toruniu

Plac bp. Jana Chrapka w Toruniu – jedno z najbardziej newralgicznych skrzyżowań Torunia.
Lokalizacja.
Plac znajduje się w centrum miasta, na styku dwóch dzielnic: Starego Miasta i Mokrego. Przebiega przez niego ul. Przy Kaszowniku (drogi krajowe nr 15 i 80) oraz dochodzi ulica Warneńczyka.
Historia.
Niegdyś w tym miejscu znajdowały się stawy, które w XIII wieku zostały sztucznie stworzone przez Krzyżaków, dla potrzeb szybkiego napełniania fosy zamku krzyżackiego. Pierwszy z nich został zasypany w latach 30. XX w. w ramach rozbudowy miasta, drugi w II poł. lat 60. w czasie budowy Osiedla Chrobrego, a trzeci częściowo zasypano w I poł. lat 70. XX w., kiedy to wybudowano tu nowoczesną arterię, zwana trasą W-Z. 19 maja 1980 roku uruchomiono przez plac linię tramwajową (początkowo tylko do rogu ul. Bażyńskich).
W 2001 roku, po tragicznej śmierci bp. Jana Chrapka, który w latach 1994–1999 był biskupem pomocniczym diecezji toruńskiej, nadano placowi jego imię.
W 2011 roku władze miasta zorganizowały wraz z Miejskim Zarządem Dróg konsultacje społeczne, w których przedstawiono mieszkańcom 5 wariantów przebudowy tego miejsca. Zdecydowano wówczas, że najlepszym rozwiązaniem będzie wybudowanie tu ronda turbinowego.
W lutym 2018 roku rozpoczęła się przebudowa placu Chrapka. Oprócz ronda turbinowego w jego centralnym miejscu przebudowane zostały także ulice Przy Kaszowniku i Warneńczyka oraz pozostała infrastruktura, czyli chodniki, ścieżki rowerowe, oświetlenie i zatoki autobusowe. Ponadto w ramach tych prac zmodernizowane zostało także istniejące torowisko tramwajowe. 28 maja 2019 roku plac został oficjalnie otwarty.
Plac ten był dotąd jednym z najbardziej niebezpiecznych skrzyżowań na mapie komunikacyjnej Torunia. W samym tylko 2011 roku doszło tu do 77 kolizji i jednego wypadku.

</doc>
<doc id="4451322" url="https://pl.wikipedia.org/wiki?curid=4451322" title="Sitzball">
Sitzball

Sitzball (niem. "Sitzball", ang. "Seatball") – zespołowy sport dla niepełnosprawnych i sport integracyjny.
Zasady gry.
Zasady gry tej dyscypliny są bardzo podobne do zasad piłki siatkowej. Każda pięcioosobowa drużyna siedząca na podłodze ma za zadanie przerzucić piłkę dowolną częścią ciała (najczęściej rękoma) przez taśmę na wysokości 1 m tak, aby przeleciała ona nad taśmą i dotknęła połowy boiska należącej do przeciwnika więcej niż jeden raz. Mecz sitzballu trwa do trzech wygranych setów. Seta wygrywa drużyna, która zdobyła 25 punktów z dwupunktową przewagą. Punkt dla drużyny przyznaje się, gdy po prawidłowym zagraniu piłka dotknie boiska przeciwnika min. 2 razy pod rząd. Zdobywa się również punkt wtedy, kiedy przeciwnik popełni błąd. Piłka może być odbijana każdą częścią ciała. Jeśli piłka jest podnoszona, pchana, czy rzucana uznaje się ją za przetrzymaną i wtedy punkt trafia do drużyny przeciwnej.
Rozgrywki.
Sitzball jest reprezentowany nie tylko w Europie Środkowej, ale także w Afryce. Mistrzostwa Niemiec mężczyzn odbywają się co roku od 1954 roku, a kobiet od 1974 roku. Europejskie turnieje piłkarskie odbywają się od 1970 roku. Sitzball sportowy rozgrywany jest w Niemczech przez około 150 zespołów. Pierwsze Mistrzostwa świata odbyły się w listopadzie 2006 r. w Kigali w Rwandzie, w których uczestniczyły drużyny z Niemiec, Szwajcarii, Rwandy, Burundi i Ugandy. W 2008 Rwanda ponownie gościła Mistrzostwa świata. Sitzball jeszcze nie jest sportem paraolimpijskim.

</doc>
<doc id="4451327" url="https://pl.wikipedia.org/wiki?curid=4451327" title="Operacja ostrawska">
Operacja ostrawska



</doc>
<doc id="4451335" url="https://pl.wikipedia.org/wiki?curid=4451335" title="Zygmunt Porębski">
Zygmunt Porębski

Zygmunt Porębski z Wielkiej Poręby herbu Kornicz (zm. przed 30 marca 1655 roku) – chorąży zatorski w latach 1647–1655.
Obecny na rokach ziemskich zatorskich w 1623 i 1624 roku, sędzia kapturu zatorskiego w 1651 i 1654 roku, marszałek sejmiku zatorskiego.
Stawił poczet na popis pospolitego ruszenia księstwa oświęcimskiego i zatorskiego pod Lwowem w październiku 1621 roku. Poświadczony w latach 1614–1627 jako dziedzic części wsi Czaniec w powiecie śląskim.

</doc>
<doc id="4451336" url="https://pl.wikipedia.org/wiki?curid=4451336" title="Konsulat Wenezueli w Gdańsku">
Konsulat Wenezueli w Gdańsku

Konsulat Wenezueli w Gdańsku ("Konsulat von Venezuela in Danzig", "El Consulado de Venezuela en Danzig") – wenezuelska placówka konsularna funkcjonująca w Gdańsku.
Pierwszy akredytowany przedstawiciel Wenezueli w randze konsula rozpoczął urzędowanie w Gdańsku w 1924. Urząd funkcjonował do 1939.

</doc>
<doc id="4451344" url="https://pl.wikipedia.org/wiki?curid=4451344" title="Astrophytum myriostigma">
Astrophytum myriostigma

Astrophytum myriostigma – gatunek z rodziny kaktusowatych. Występuje na wyżynach środkowego i północnego Meksyku (stany Nuevo León, San Luis Potosí i Tamaulipas), gdzie rośnie na wysokości od 750 do 1500 m n.p.m. Preferuje kamieniste, wapienne gleby na wschodnich i zachodnich stokach wzniesień.

</doc>
<doc id="4451345" url="https://pl.wikipedia.org/wiki?curid=4451345" title="Zygmunt Saszowski">
Zygmunt Saszowski



</doc>
<doc id="4451346" url="https://pl.wikipedia.org/wiki?curid=4451346" title="Nikolaj Arcel">
Nikolaj Arcel

Nikolaj Arcel (ur. 25 sierpnia 1972 w Kopenhadze) – duński reżyser i scenarzysta filmowy. 
Życiorys.
Jego najbardziej znany film to kostiumowy "Kochanek królowej" (2012), nagrodzony Srebrnymi Niedźwiedziami za najlepszy scenariusz i rolę aktorską Mikkela Følsgaarda na 62. MFF w Berlinie. Film był również nominowany do Oscara dla najlepszego filmu nieanglojęzycznego. 
Po sukcesie tego obrazu Arcel przeniósł się do Hollywood, gdzie wyreżyserował m.in. "Mroczną Wieżę" (2017).

</doc>
<doc id="4451352" url="https://pl.wikipedia.org/wiki?curid=4451352" title="Paweł Gierałtowski">
Paweł Gierałtowski

Paweł Gierałtowski herbu Szaszor (zm. po 24 kwietnia 1635 roku) – poświadczony na obradach sejmiku zatorskiego w 1606, 1613 i 1635 roku.
Syn Samuela, żonaty z Katarzyną z Przyłęckich. Kalwinista.
Stawił poczet na popis pospolitego ruszenia księstwa oświęcimskiego i zatorskiego pod Lwowem w październiku 1621 roku. 
Dziedzic wsi Wilamowice (sprzedał je w 1626), Głębowice i Gierałtowice w powiecie śląskim.

</doc>
<doc id="4451353" url="https://pl.wikipedia.org/wiki?curid=4451353" title="Jacek Jankowski">
Jacek Jankowski

Jacek Jankowski (ur. 19 czerwca 1969 w Warszawie) – polski urzędnik służby cywilnej, dyplomata; ambasador RP w Etiopii (2012–2017) oraz UE w Zambii (od 2019).
Życiorys.
Jest absolwentem politologii na Wydziale Dziennikarstwa i Nauk Politycznych UW (1994), Wydziału Finansów i Bankowości Szkoły Głównej Handlowej (1998) oraz Columbia University (stypendium Banku Światowego i rządu Japonii), gdzie w 2001 uzyskał tytuł magistra w zakresie stosunków międzynarodowych.
Zawodowo związany z sektorem publicznym, zarówno w polskiej administracji, jak i w organizacjach międzynarodowych. Pracę rozpoczął w 1994 w Biurze Prasowym Rządu. Pracował m.in. w Urzędzie Regulacji Energetyki oraz w Sekretariacie Karty Energetycznej w Brukseli. Jako konsultant Banku Światowego w Waszyngtonie odpowiadał za politykę rozwojową w Afryce. Od 2002 w Ministerstwie Spraw Zagranicznych. Od 2005 do 2012, z krótką przerwą, pracował w Stałym Przedstawicielstwie RP przy UE w Brukseli, gdzie koordynował kwestie związane z polityką zagraniczną w Parlamencie Europejskim, był przedstawicielem w grupie ds. Afryki Subsaharyjskiej Rady Unii oraz zastępcą koordynatora wydziału polityki zagranicznej i działań zewnętrznych Unii. Od listopada 2012 do 2017 ambasador RP w Etiopii, akredytowany jednocześnie na Unię Afrykańską i Dżibuti. Po powrocie do centrali był zastępcą dyrektora w Biurze Dyrektora Politycznego MSZ. W 2019 został ambasadorem Unii Europejskiej w Zambii.
Włada językami: angielskim, francuskim, niemieckim i rosyjskim.
W 2014 otrzymał nagrodę za szczególne osiągnięcia w obszarze wspierania i ochrony interesów gospodarczych polskich przedsiębiorstw na rynkach zagranicznych „Amicus Oeconomiae”.

</doc>
<doc id="4451357" url="https://pl.wikipedia.org/wiki?curid=4451357" title="Ratusz w Braniewie">
Ratusz w Braniewie

Ratusz w Braniewie – zabytek architektury w Braniewie, zbudowany w II poł. XIV wieku w centralnej części rynku starego miasta. Zniszczony w 1945 roku. Ruiny ratusza wpisano do rejestru zabytków 14 grudnia 1957 pod pozycją 127/89. Obiekt współcześnie zachowany do poziomu piwnic.
Historia ratusza.
Pierwsze wzmianki o ratuszu w Braniewie pochodzą z 1364 roku. Pierwotna bryła była niewielka, wzniesiona w stylu gotyckim, otoczona kramami kupieckimi. Następnie, w kolejnych stuleciach, ratusz był kilkakrotnie przebudowywany, m.in. w latach 1741, 1798 i ostatni raz w 1921. Do 1945 roku ratusz pozostawał siedzibą władz miejskich. Posiedzenia rady miasta odbywały się w sali na pierwszym piętrze ("Magistratssitzungssaal"), wzmiankowanej już w 1481 roku.
Największe znaczenie zyskiwał ratusz miejski podczas corocznego wyboru władz miejskich, tzw. kiery (z "niem". Kür – wybór, elekcja). W ratuszu przyjmowano również poselstwa, prowadzono ważne narady oraz zbierano podatki. Obiekt ten również był miejscem rozrywki i zabaw elit miejskich. W dniach sądowych, a także z okazji kiery, świąt Wielkanocy, Zesłania Ducha Świętego (Zielonych Świątek) i Bożego Narodzenia rada miała prawo do ucztowania, a przy okazji mogła otrzymywać różne podarunki pieniężne, jak też w winie i miodzie. Od 1639 roku zaczęto ograniczać uczty z okazji kiery, a w zamian za pracę kamlarz (zarządca skarbca) wypłacał rajcom i notariuszowi wynagrodzenie. Nadzór nad ratuszem sprawował starszy sługa rady miejskiej ("der oberste Diener"), który z racji stałej gotowości do pełnienia służby zamieszkiwał albo w budynku ratusza, albo w budynku przyległym. W przylegających od wschodu do ratusza zabudowaniach (tzw. budach) znajdowały się mieszkania ważniejszych pracowników miejskich, m.in.: pisarza, murarza miejskiego akuszerki, lekarza. W piwnicach ratusza, w południowo-wschodnim narożu znajdowała się cela więzienna na 5 metrów długa, do której wejście było od strony podcieniowej (ul. Długiej), a w pobliżu ratusza znajdował się pręgierz do publicznego wymierzania kar pospolitym przestępcom. Przed ratuszem znajdowała się też studnia (widoczna na planie Sterzella), która funkcjonowała do uruchomienia wodociągów miejskich (1897).
W ostatnim roku II wojny światowej, w lutym 1945, działania wojenne dotarły do Braniewa. Pierwsze sowieckie bomby spadły na miasto 5 lutego, zaś ratusz został trafiony po raz pierwszy 6 lutego przez pocisk artyleryjski i tego też dnia został zamknięty dla mieszkańców. W następnych dniach ucierpiał również od bomb podczas nalotów lotnictwa Armii Czerwonej, a piękne jeszcze dopiero co miasto legło całe w gruzach (80–85% zniszczeń). Miasto zostało zajęte przez wojska radzieckie 20 marca. W wyniku działań wojennych gmach ratusza doznał poważnych uszkodzeń, jednak, co pokazują powojenne zdjęcia, mury magistratu przetrwały wojenną pożogę.
14 grudnia 1957 pozostałości historycznej budowli zdołano jeszcze wpisać do rejestru zabytków pod pozycją B/38 (534/97) z 14.12.1957. Nie pomogło to jednak uratować tej niemal 600-letniej siedziby władz miejskich. Prowadzone w latach 1955–1959 odgruzowywanie i rozbiórki w śródmieściu zniszczyły bezpowrotnie zabytkowy charakter całego Starego Miasta. Zaniechano również odbudowy ratusza. Zamiast ratować historyczny obiekt, mury zostały rozebrane. Od tego czasu do października 2022 znajdował się w tym miejscu skwer miejski.
Architektura.
Braniewski ratusz był murowany z cegły, otynkowany, dwukondygnacyjny. Wzniesiony został na rzucie prostokąta. Elewacja w dolnej kondygnacji ujęta została w boniowane pasy poziome. Główne wejście do budynku znajdowało się od strony północnej. W szczycie frontowym, od strony ulicy Długiej ("Langgasse"), w dolnej kondygnacji znajdowała się galeria arkad. W 1610 roku otrzymał drewnianą wieżę dzwonną. Na wieży ratuszowej zawisły dzwony ratuszowe ("Ratsglocke"), a od północnej strony szczytu dzwony alarmowe ("Feuerglocke"). W 1613 roku gmina miejska zebrała szos w wysokości 803 florenów na zakup zegara ratuszowego, do którego obsługi powołany został specjalny pracownik, tzw. zegarowy ("Segersteller"). Znaczna przebudowa miała miejsce w 1741 roku, po której w górnej kondygnacji ratusza umieszczone zostały w niszach drewniane figury alegoryczne – postacie kobiece – symbolizujące cnoty teologiczne: wiarę, nadzieję i miłość, oraz niżej w rzędzie również w niszach cztery cnoty kardynalne: roztropność, sprawiedliwość, wstrzemięźliwość i męstwo. Pomiędzy rzędami tych figur widniał napis: „Haec domus odit desidiam” (Ten dom nienawidzi lenistwa), „amat studium” (kocha pracowitość) i „punit crimina” (karze przestępstwa), „defendit iura” (broni prawa), „honorat probos” (nagradza prawych). W elewacjach znajdowały się niewielkie, prostokątne okna w opaskach gzymsowych. Oba szczyty ozdobione zostały spływami wolutowymi. Całość przykryta była dachem dwuspadowym z dachówki. Na jego szczycie znajdowała się czteroboczna, dwukondygnacyjna wieżyczka zegarowa z przejściowym zadaszeniem. Zwieńczona była cebulastym hełmem osadzonym na sześciu kolumnach, tworzących galerię widokową.
Plany odbudowy ratusza.
Plan odbudowy ratusza w Braniewie jest często podnoszoną kwestią przez władze lokalne i samych mieszkańców miasta. W 2021 roku nadzieje podsycili studenci Instytutu Architektury i Urbanistyki Politechniki Łódzkiej, przedstawiając różne koncepcje urbanistyczno-architektoniczne odbudowy ratusza. Prace studentów, wykonane pod kierunkiem dra hab. Jana Salma, zostały następnie wystawione w formie instalacji w miejscu ratusza; otwarcie wystawy miało miejsce 16 lipca 2021 roku. Od 7 października 2022 są prowadzone prace archeologiczne na poziomie piwnic średniowiecznego ratusza, jako pierwszy krok w kierunku jego odbudowy.

</doc>
<doc id="4451358" url="https://pl.wikipedia.org/wiki?curid=4451358" title="Maria Giuseppa Robucci-Nargiso">
Maria Giuseppa Robucci-Nargiso

Maria-Giuseppa Robucci-Nargiso zwana "Nonna Peppa" (ur. 20 marca 1903 w Poggio Imperiale, zm. 18 czerwca 2019 tamże) – włoska superstulatka, w chwili śmierci druga najstarsza żyjąca osoba na świecie po Japonce Kane Tanace oraz najstarsza żyjąca Włoszka i Europejka.
Życiorys.
Urodziła się 20 marca 1903 w Poggio Imperiale w prowincji Foggia we Włoszech. Wraz ze swoim mężem Nicolą miała pięcioro dzieci. Małżeństwo razem prowadziło miejscowy bar. Nicola Nargiso zmarł w 1982. W 2015, Maria została wyróżniona tytułem honorowego burmistrza Poggio Imperiale. 
Po śmierci Giuseppiny Projetto-Frau w dniu 6 lipca 2018 została najstarszą żyjącą Włoszką oraz mieszkanką Europy.
Zmarła 18 czerwca 2019 w wieku 116 lat 90 dni. W dniu śmierci była drugą najstarszą osobą w historii Włoch, trzecią w historii Europy oraz siedemnastą w historii świata.

</doc>
<doc id="4451364" url="https://pl.wikipedia.org/wiki?curid=4451364" title="Satoshi Yaginuma">
Satoshi Yaginuma

 (ur. 29 października 1975 w Tokio) – japoński kompozytor i autor tekstów, od 2002 roku związany z zespołem fripSide.
Satoshi był również jednym z członków zespołu ALTIMA, aktywnego w latach 2011–2016. Jego doskonały zmysł melodii i miły "Dźwięk Yaginumy" zdobyły wysokie uznanie w Japonii i za granicą.
Życiorys.
Dzieciństwo i młodość.
Satoshi Yaginuma urodził się w tokijskim okręgu Nakano, ale dorastał w Urayasu w prefekturze Chiba. W wieku 3 lat zaczął grać na fortepianie i na skrzypcach. Podczas nauki w szkole podstawowej należał do klubu gitar klasycznych. W czasach gimnazjalnych dostał swój pierwszy syntezator i został fanem zespołu TM NETWORK. Poza tym wtedy lubił piosenki o szybkim, dwukrotnym tempie podczas słuchania muzyki w radiu. W tym czasie stworzył A’z – kopię lubianego przez niego zespołu B’z. Dekorował on otwarcie szkolnego konkursu drużynowego w swojej szkole.
Podczas nauki w liceum założył zachodni copy band, gdzie prócz keyboardu korzystał z gitary, co mu bardziej odpowiadało. Z drugiej strony poza działalnością zespołu, korzystał ze syntezatora do produkcji piosenek. Po ukończeniu szkoły pracował jako sprzedawca, jednak on nie powstrzymał chęci do produkcji muzyki, zatem stopniowo pisał własne utwory na stronę internetową.
Tetsuya Komuro, Daisuke Asakura, t-kimura, ats- oraz Takuaki Hayama zostali przez niego wymienieni jako „artyści na siebie”. Również partnerzy fripSide byli tymi samymi sztukami wizualnymi co on, a także jest tam również wymieniony przez członków zespołu I've.
Kariera muzyczna.
W lutym 2002 wspólnie z nao założył zespół fripSide. Od 2006 roku jest związany z Visual Arts i skomponował wiele piosenek do gier visual novel wydawanych na komputery osobiste. W 2008 roku jego zespół zadebiutował w wytwórni 5pb.Records (należącej do holdingu MAGES.). Po odejściu nao z fripSide w marcu 2009 Yaginuma w dalszym ciągu działał jako jednostka produkcyjna. Jeszcze w tym samym roku po debiucie Yoshino Nanjō w zespole fripSide tegoż roku podpisał kontrakt z wytwórnią NBCUniversal Entertainment Japan. W 2011 roku wspólnie z raperem motsu oraz piosenkarką Maon Kurosaki założył zespół ALTIMA. Ponadto, w wywiadzie udzielonym w październiku 2016 wspomniał, że „ALTIMA to moja zmieniająca się wersja piłki”, natomiast fripSide – „to mój dom, to dobre miejsce, aby czysto wydobyć własne dźwięki”.
W wywiadzie udzielonym w 2012 roku Satoshi wspomniał, że zespół ALTIMA odnosi się do znaczenia „nie przerywaj światła cyfrowego J-popu”.
25 sierpnia 2019 na swoim profilu w serwisie Twitter poinformował, że w ramach chińskiego oddziału wytwórni p.m.works skomponował utwór „Promises” wykonywany przez Ellie Fang Ziwei.

</doc>
<doc id="4451371" url="https://pl.wikipedia.org/wiki?curid=4451371" title="Kuratorstwo danych cyfrowych">
Kuratorstwo danych cyfrowych

Kuratorstwo danych cyfrowych to selekcja, konserwacja, utrzymanie, gromadzenie i archiwizacja zasobów cyfrowych. Kuracja wyznacza, utrzymuje i nadaje wartość repozytoriom danych cyfrowych, aby umożliwić wykorzystanie konkretnych danych zarówno obecnie jak i w przyszłości. Zwykle zajmują się tym archiwiści, bibliotekarze, naukowcy, historycy i inni uczeni. Przedsiębiorstwa również zaczynają wykorzystywać kurację danych celem poprawy jakości informacji i danych w obrębie swoich procesów operacyjnych i strategicznych. Pomyślnie przeprowadzona kuracja pomoże ograniczyć utratę danych spowodowaną zanikaniem przestarzałych nośników cyfrowych.
Dawniej termin "kuracja" był powszechnie używany w odniesieniu do pracowników muzeów i bibliotek. Obecnie używa się go mówiąc także o działaniach podejmowanych w ramach mediów społecznościowych, w tym do gromadzenia grafik, linków do stron internetowych i plików wideo.
Podstawowe zasady i działania.
Termin kuratorstwo danych cyfrowych po raz pierwszy został użyty w dziedzinie e-nauki i nauk biologicznych jako sposób na wyodrębnienie dodatkowego zestawu zadań, które zwykle przeprowadzane są przez kuratorów biblioteki i muzeów w celu dodania wartości do zbiorów danych i umożliwienia ich ponownego wykorzystania. Od prostych zadań, które miały po prostu zachowywać dane, po znacznie bardziej skomplikowane czynności archiwizujące. Dodatkowo historyczne rozumienie terminu kurator oznacza kogoś więcej, niż tylko osobę sprawującą opiekę nad danym zbiorem. Od kuratora oczekuje się wiedzy na poziomie akademickim, niezbędnej do przeprowadzenia oceny i selekcji danych oraz do późniejszego dodania wartości do kolekcji poprzez zastosowanie metadanych.
Zasady.
Istnieje pięć powszechnie akceptowanych zasad, które regulują stan kuratorstwa cyfrowego:
Metodologia.
Digital Curation Centre (DCC) sformułowało jakie czynności, krok po kroku, należy wprowadzić do cyklu życia danych, żeby zrealizować wyżej wymienione zasady.

</doc>
<doc id="4451458" url="https://pl.wikipedia.org/wiki?curid=4451458" title="Wanda Dugiel">
Wanda Dugiel

Wanda Dugiel – polska ekonomistka, Profesor uczelni w Szkole Głównej Handlowej w Warszawie, doktor habilitowany nauk ekonomicznych. Pracuje w Katedrze Unii Europejskiej im. J. Monneta w Kolegium Ekonomiczno-Społecznym Szkoły Głównej Handlowej w Warszawie.
Życiorys.
W 1995 ukończyła studia na Wydziale Handlu Zagranicznego w Szkole Głównej Handlowej w Warszawie. 9 października 2002 uzyskała stopień doktora dzięki pracy pt. "Konsekwencje przyjęcia przez Polskę wspólnej polityki rolnej UE", a 26 czerwca 2014 habilitowała się na podstawie oceny dorobku naukowego i pracy zatytułowanej "Światowy system handlu-nowe wyzwania i próby reform". Była wykładowcą Instytutu Nauk Ekonomicznych w Państwowej Wyższej Szkoły Zawodowej w Płocku.

</doc>
<doc id="4451471" url="https://pl.wikipedia.org/wiki?curid=4451471" title="Maurice Scarr">
Maurice Scarr

Maurice Meynell Scarr G.M. (ur. 27 września 1914, zm. 25 marca 2005) – brytyjski lekkoatleta, sprinter, medalista mistrzostw Europy z 1938, później nauczyciel i urzędnik administracji publicznej.
Zdobył brązowy medal w sztafecie 4 × 100 metrów na mistrzostwach Europy w 1938 w Paryżu. Sztafeta brytyjska biegła w składzie: Scarr, Godfrey Brown, Arthur Sweeney i Ernest Page. Wyrównała wówczas rekord Wielkiej Brytanii czasem 41,2 s.
Zdobył brązowy medal w biegu na 100 metrów na akademickich mistrzostwach świata w 1935 w Budapeszcie.
Był brązowym medalistą mistrzostw Wielkiej Brytanii (AAA) w biegu na 100 jardów w 1938.
Ukończył Queens’ College na Uniwersytecie Cambridge w 1936 i rozpoczął pracę w szkole w Manchesterze.
Podczas II wojny światowej zarządzał częścią fabryki materiałów wybuchowych w Aycliffe. 6 czerwca 1942 usunął ręcznie wiele uszkodzonych pocisków po wypadku w fabryce, ryzykując życie w razie eksplozji. Został za ten czyn nagrodzony Medalem Jerzego.
Po wojnie powrócił do nauczania, a później był urzędnikiem administracji oświatowej, m.in. w Cambridge. Działał w stowarzyszeniu absolwentów Queens’ College. Był formalnym członkiem tego kolegium od 1987.
Był autorem opracowania o historii i architekturze Queens’ College.

</doc>
<doc id="4451488" url="https://pl.wikipedia.org/wiki?curid=4451488" title="Zakliniec">
Zakliniec

Zakliniec ("Platycerus") – rodzaj chrząszczy z rodziny jelonkowatych i podrodziny Lucaninae.
Chrząszcze średnich rozmiarów, o długości poniżej 18 mm i metalicznym, opalizująco połyskującym ubarwieniu. Pokrój ciała jest wydłużony i nieco przypłaszczony. Zewnętrzna strona oka nie jest u wykrojona przez wypustkę policzka ("canthus") i oczy są całobrzegie. Tylko trochę kolankowato zgięte czułki mają czteroczłonowe buławki i pozbawione są bruzd na wierzchołkach trzonków.
Przedstawiciele rodzaju zamieszkują państwo holarktyczne. W Stanach Zjednoczonych występuje 5 gatunków, z których 1 także w Kanadzie. W Europie występują 4 gatunki, z czego w Polsce tylko 2: zakliniec mniejszy i zakliniec wiosenny.
Rodzaj ten wprowadzony został w 1762 roku przez Étienne’a Louisa Geoffroy’a. Należą do niego następujące gatunki:

</doc>
<doc id="4451489" url="https://pl.wikipedia.org/wiki?curid=4451489" title="Platycerus">
Platycerus



</doc>
<doc id="4451502" url="https://pl.wikipedia.org/wiki?curid=4451502" title="Samoarchiwizacja">
Samoarchiwizacja

Samoarchiwizacja (ang. "self-archiving") - to proces samodzielnego zamieszczania materiałów o charakterze naukowym w repozytoriach o otwartym dostępie w postaci e-printów. Jest jedną z dróg publikowania według idei Open Access, nazywany zieloną drogą. Proces zamieszczenia materiałów piśmienniczych wsparty jest wprowadzeniem przez autora metadanych opisu obiektu i poparcia zgodą autorską na ich udostępnienie. Stanowi człon autoarchiwizacji, czyli terminu odnoszącego się w sposób szerszy do cyfrowych materiałów piśmiennych i niepiśmiennych o charakterze naukowym, edukacyjnym i materiałów wspomagających.
Autor może dokonać samoarchiwizacji jeśli znajduje się w posiadaniu wymaganych praw majątkowych do utworu. Prawa te można utracić tylko poprzez przekazanie autorskich praw majątkowych do artykułu lub udzielenie licencji wyłącznej. Wydawnictwo może też nakładać pewne ograniczenia, na przykład pozwolenie na archiwizację tylko w repozytorium instytucjonalnym bądź nałożenie czasowego embarga na artykuł. Istnieją specjalne bazy danych, które udostępniają informacje dotyczące warunków samoarchiwizacji, jak np. SHERPA/RoMEO. Polityka wydawnicza poszczególnych czasopism w tej bazie podzielona jest na 4 kategorie:
Miejsca, w których można samoarchiwizować to repozytoria naukowe. Istnieją serwisy umożliwiające ich przeszukiwanie:

</doc>
<doc id="4451521" url="https://pl.wikipedia.org/wiki?curid=4451521" title="Arthur Sweeney">
Arthur Sweeney

Arthur Wellington Sweeney (ur. 20 maja 1909 w Dublinie, zm. 27 grudnia 1940 w Takoradi) – brytyjski lekkoatleta, sprinter, trzykrotny mistrz Igrzysk Imperium Brytyjskiego z 1934 i medalista mistrzostw Europy z 1938.
Startując w reprezentacji Anglii zdobył trzy złote medale na Igrzyskach Imperium Brytyjskiego w 1934 w Londynie: w biegach na 100 jardów i na 220 jardów oraz w sztafecie 4 × 110 jardów (która biegła w składzie: Sweeney, Everard Davis, George Saunders i Walter Rangeley).
Na igrzyskach olimpijskich w 1936 w Berlinie Sweeney odpadł w półfinale biegu na 100 metrów i w eliminacjach biegu na 200 metrów.
Zdobył brązowy medal w sztafecie 4 × 100 metrów na mistrzostwach Europy w 1938 w Paryżu (sztafeta brytyjska biegła w składzie: Maurice Scarr, Godfrey Brown, Sweeney i Ernest Page), a w biegu na 100 metrów zajął 5. miejsce.
Był mistrzem Wielkiej Brytanii (AAA) w biegu na 100 jardów w 1935 i 1939 oraz wicemistrzem na tym dystansie w 1934, 1936 i 1937, a także mistrzem w biegu na 220 jardów w 1936 i 1937 oraz wicemistrzem w 1934, 1935 i 1939.
Ustanowił rekord Wielkiej Brytanii w biegu na 100 metrów czasem 10,4 s (2 lipca 1937 w Wuppertalu), a także wyrównał rekordy w biegu na 200 metrów wynikiem 21,2 s (14 września 1935 w Johannesburgu) i w sztafecie 4 × 100 metrów czasem 41,2 s (5 września 1938 w Colombes).
Był oficerem Royal Air Force. Zginął w stopniu Wing Commander (odpowiedniku podpułkownika) w wypadku lotniczym w grudniu 1940 w Takoradi w ówczesnej brytyjskiej kolonii Złotym Wybrzeżu. Pochowany w Takoradi.

</doc>
<doc id="4451526" url="https://pl.wikipedia.org/wiki?curid=4451526" title="Paul-Raphaël Abi Mourad">
Paul-Raphaël Abi Mourad

Paul-Raphaël Abi Mourad (ur. 2 stycznia 1864 w Zahla, zm. 8 sierpnia 1935) – libański duchowny melchicki, w latach 1903-1915 wikariusz patriarszy Jerozolimy.
Życiorys.
Urodził się 2 stycznia 1864 w Zahli.
2 lipca 1900 został mianowany biskupem tytularnym "Damiata dei Greco-Melkiti". Chirotonię biskupią otrzymał 2 września 1900 z rąk Piotra IV Géraigiry. W latach 1903-1919 wikariusz patriarszy Jerozolimy.
Zmarł 8 sierpnia 1935.

</doc>
<doc id="4451532" url="https://pl.wikipedia.org/wiki?curid=4451532" title="Zakliniec mniejszy">
Zakliniec mniejszy

Zakliniec mniejszy, zakliniec ("Platycerus caraboides") – gatunek chrząszcza z rodziny jelonkowatych i podrodziny Lucaninae. Zasiedla lasy liściaste i mieszane Palearktyki. Larwy rozwijają się w leżaninie oraz próchniejących pniach i pniakach. Owady dorosłe latają w dni słoneczne.
Taksonomia.
Gatunek ten opisany został w 1758 roku przez Karola Linneusza jako "Scarabaeus caraboides". W jego obrębie wyróżnia się dwa podgatunki:
Opis.
Chrząszcz o ciele długości od 9 do 14 mm, wydłużonym i przypłaszczonym, smuklejszym niż u pokrewnego zaklińca wiosennego. Ubarwienie jego jest metaliczne, opalizująco połyskujące; może być ciemnoniebieskie, zielononiebieskie, zielone, niebieskofioletowe, fioletowe, niebieskoczarne, czarne lub brunatne, przy czym odnóża zwykle są czarne, ale mogą być też rdzawobrązowe. Często przedplecze ma inną barwę niż pokrywy. Powierzchnię głowy cechuje silne punktowanie i rzadkie, jasne owłosienie. Żuwaczki u obu płci są krótkie; u samicy zakrzywione pod prawie prostym kątem, a u samca łukowato. Wewnętrzna krawędź żuwaczki samca ma dwa zęby u nasady, dalej wcięcie, a za nim część blaszkowatą z pięcioma tępymi ząbkami. Czułki ma trochę kolankowato załamane, zwieńczone czteroczłonowymi buławkami. Nierównomiernie gęsto punktowane przedplecze ma zaokrąglone i nieco karbowane brzegi boczne oraz prostą i obrzeżoną przy pomocy listewki krawędź tylną. Tarczka jest szeroka, krótka i zaokrąglona. Punktowanie na pokrywach jest silne, bardzo gęste, miejscami zlane w poprzeczne zmarszczki. Brzegi boczne pokryw są prawie równoległe, zaopatrzone w małe ząbki barkowe. Błyszczącą spodnią powierzchnię ciała porasta relatywnie gęste, przylegające owłosienie. Przednia para odnóży ma golenie z rzędem drobnych ząbków, dwoma większymi i ostrymi zębami wierzchołkowymi oraz listwą na stronie spodniej, zwieńczoną ostrym zębem.
Biologia i występowanie.
Cykl rozwojowy trwa 3–4 lata. Larwy żerują w przegrzybiałym drewnie. Rozwijają się w odłamanych gałęziach oraz spróchniałych pniach i pniakach drzew i krzewów: dębów, buków, grabów, lip, leszczyn, jarzębin, brzóz i osik. W związku z tym zagraża im usuwanie leżaniny w ramach gospodarki leśnej.
Imagines opuszczają poczwarki późnym latem, ale pozostają w komorach poczwarkowych do następnego roku. Pojaw owadów dorosłych przypada na wczesną wiosnę, zwykle na kwiecień. Żerują na młodych liściach, pąkach i pędach nisko położonych gałęzi oraz na wyciekającym z uszkodzonych roślin soku. Do lotu przystępują w dni słoneczne.
Owad palearktyczny, zasiedlający lasy liściaste i mieszane. Podgatunek nominatywny występuje w Europie i na Bliskim Wschodzie. W tej pierwszej znany jest z Albanii, Austrii, Białorusi, Belgii, Bośni i Hercegowiny, Bułgarii, Chorwacji, Czarnogóry, Czech, Danii, Estonii, Finlandii, Francji, Hiszpanii, Holandii, Litwy, Luksemburgu, Łotwy, Macedonii Północnej, Mołdawii, Niemiec, Norwegii, Polski, Rumunii, Rosji, Słowacji, Słowenii, Szwecji, Szwajcarii, Ukrainy, Węgier i Włoch. Niepewne dane pochodzą z Wielkiej Brytanii. W Polsce występuje od nizin do około 750 m n.p.m. (po strefę buczyn). Podgatunek "P. c. caerulosus" występuje w Chinach.

</doc>
<doc id="4451538" url="https://pl.wikipedia.org/wiki?curid=4451538" title="Dom narodzin">
Dom narodzin

Dom narodzin – samodzielna, poza szpitalna instytucja, prowadzona przez położne i lekarzy położników, dla matek rodzących. Położne monitorują poród, obserwują stan matki oraz dobrostan płodu. W razie jakichkolwiek niepokojących objawów zauważonych przez położną kobieta jest przenoszona do szpitala. Niektóre szpitale posiadają własne, przyszpitalne, domy narodzin, które są alternatywą dla szpitalnych porodówek.
W domu narodzin panuję bardziej domowa atmosfera niż na zwyczajnej porodówce. Kobieta ma możliwość słuchania muzyki, przy porodzie może towarzyszyć jej rodzina i przyjaciele jeśli tego chce. Innymi charakterystycznymi rzeczami w domu narodzin są duże łózka mogące zmieścić zarówno kobietę rodzącą jak i jej partnera, wanny czy prysznice, w których może odbyć się poród. W domach narodzin kobiety mają większą możliwość poruszania się, chodzenia, kucania czy przyjęcia innych pozycji ze względu na to iż sale są większe niż w większości porodówek. Po porodzie matka z dzieckiem pozostaje w domu na bardzo krótki czas, około 24 godzin, a po upływie tego czasu może od razu udać się do domu.
Porównanie do porodów w szpitalu.
W 2012 Cochrane porównał tradycjonalne porody w szpitalach z porodami alternatywnymi odbywającymi się w domach narodzin. Z tego porównania wynikło, że w domach narodzin dzięki przyjaznej, domowej atmosferze więcej porodów odbywało się drogami siłami natury, a matki dłużej karmiły swoje dzieci piersią. Miały one też pozytywną opinię o otrzymanej opiece. Zauważono również, że w domach narodzin jest znacznie mniejsza liczba interwencji medycznych podczas porodu, co z kolei nie zwiększa ryzyka dla matki i dziecka.
Domy narodzin w Stanach Zjednoczonych.
Domy narodzin zyskały dużą popularność w latach 1970 jako alternatywa dla wysoko zmedykalizowanych porodów w szpitalach. Obecnie porody w domach narodzin są opłacane przez ubezpieczenie zdrowotne. Niektóre praktyki stosowane w domach zaczynają być także wprowadzane na szpitalne porodówki np. wanny, prysznice dla rodzącej czy możliwość swobodnego przemieszczania się. Aby kobieta mogła odbyć swój poród w tego typu jednostce jej ciąża nie może być zaliczana do ciąży wysokiego ryzyka. Niezależne domy narodzin są zobowiązane do nawiązania współpracy ze szpitalem w wypadku gdyby poród fizjologiczny przeszedł w poród patologiczny.
Amisze, którzy są znani z szacunku do porodu fizjologicznego, zazwyczaj rodzą w domu lub korzystają z domów narodzin. Większość kobiet korzysta ze szpitali gdy poród stwarza zagrożenia dla jej życia lub życia dziecka. Niektóre wolą rodzin w szpitalu mimo braku wskazań dla swojego własnego komfortu psychicznego.
Domy narodzin w Australii.
W odpowiedzi na National Maternity Action Plan, rząd w 2002 roku zaczął zwiększać liczbę domów narodzin dostępnych dla rodzących. Większość z nich podlega pod szpitale ale są również domy niezależne od szpitali. Domy narodzin nie podlegające pod szpital muszą znajdować się w niewielkiej odległość od szpitala (90 minut). Większość domów prowadzona jest przez położne, a lekarze są przy porodzie jedynie w chwili wystąpienia komplikacji.
Niektóre domy narodzin przyjmują rodzące wysokiego ryzyka. W takich domach sprawowana jest dodatkowa, stała opieka lekarska dla zapewnienia bezpieczeństwa rodzącej.
Domy narodzin w Kanadzie.
W Kandzie domy narodzin są sprawą kontrowersyjną ale mimo to kobiety mają możliwość skorzystania z nich podczas porodu. Poród w domu narodzin oferują specjalistyczne szpitale.
Domy narodzin w Holandii.
W Holandii znajduje się duża liczba różnych instytucji dających możliwość porodów alternatywnych, odchodzących od tradycyjnych poród odbywających się w domu czy w szpitalu. W tego typu jednostkach opiekę nad rodzącą sprawuje położna. W Holandii to położne środowiskowe kierują ciężarne do szpitalnych porodówek tylko wtedy gdy poród jest wysokiego ryzyka.

</doc>
<doc id="4451549" url="https://pl.wikipedia.org/wiki?curid=4451549" title="Centrum Kompetencji Cyfrowych Uniwersytetu Warszawskiego">
Centrum Kompetencji Cyfrowych Uniwersytetu Warszawskiego

Centrum Kompetencji Cyfrowych UW (CKC UW) – jednostka organizacyjna Uniwersytetu Warszawskiego, której celem jest wspieranie wykorzystywania metod cyfrowych w badaniach naukowych i dydaktyce oraz rozwijanie kompetencji cyfrowych wśród humanistów. CKC UW realizuje własne projekty cyfrowe i wspiera przedsięwzięcia innych jednostek Uniwersytetu.
Historia.
Centrum Kompetencji Cyfrowych Uniwersytetu Warszawskiego (CKC UW) zostało powołane przez Rektora Uniwersytetu Warszawskiego 1 września 2018 r. Powstało ono poprzez przekształcenie Centrum Otwartej i Multimedialnej Edukacji UW (COME UW) i połączenie z Laboratorium Cyfrowym Humanistyki UW (LaCH UW). CKC UW łączy siły i doświadczenie obu tych podmiotów.
Zadania CKC.
Do zadań CKC UW należą m.in.: realizacja i wsparcie przedsięwzięć z zakresu e-nauczania oraz działania eksperckie w zakresie przedsięwzięć cyfrowych prowadzonych na uniwersytecie (m.in. badań naukowych, kształcenia, infrastruktury). Centrum realizuje własne projekty, a także udziela wsparcia cyfrowym przedsięwzięciom pracowników naukowych i jednostek organizacyjnych uniwersytetu, w szczególności z zakresu humanistyki. Koordynuje również udział uniwersytetu w krajowych i międzynarodowych sieciach, pozostających w zakresie kompetencji CKC UW.
Struktura.
Strukturę organizacyjną CKC UW tworzą:

</doc>
<doc id="4451553" url="https://pl.wikipedia.org/wiki?curid=4451553" title="Zakliniec wiosenny">
Zakliniec wiosenny

Zakliniec wiosenny ("Platycerus caprea") – gatunek chrząszcza z rodziny jelonkowatych i podrodziny Lucaninae. Zasiedla lasy liściaste i mieszane Palearktyki. Larwy rozwijają się w leżaninie oraz próchniejących pniach i pniakach. Owady dorosłe latają w dni słoneczne.
Gatunek ten opisany został w 1774 roku przez Charlesa De Geera jako "Lucanus caprea".
Chrząszcz o ciele długości od 13 do 16 mm, wydłużonym i przypłaszczonym, tęższym niż u pokrewnego zaklińca mniejszego. Ubarwienie jego jest metaliczne, opalizująco połyskujące; może być ciemnoniebieskie, zielone, fioletowe, czarne lub brunatne. Często przedplecze ma inną barwę niż pokrywy. Żuwaczki u obu płci są relatywnie długie, u samicy zakrzywione pod wyraźnie rozwartym kątem, a u samca zakrzywione nieco kanciasto. Wewnętrzna krawędź żuwaczki samca ma dwa ostre zęby u nasady, dalej wcięcie, a za nim część blaszkowatą z sześcioma trójkątnymi ząbkami. Czułki są trochę kolankowato załamane, zwieńczone czteroczłonowymi buławkami.
Cykl rozwojowy jest co najmniej dwuletni. Larwy żerują w przegrzybiałym drewnie. Rozwijają się w odłamanych gałęziach, rzadziej w spróchniałych pniach i pniakach drzew liściastych. Najczęściej są to brzozy, rzadziej buki i olchy. W związku z tym zagraża im usuwanie leżaniny w ramach gospodarki leśnej. Imagines opuszczają poczwarki późnym latem, ale pozostają w komorach poczwarkowych do następnego roku. Pojaw owadów dorosłych przypada na kwiecień lub maj i przeżywać mogą one do lipca. Żerują na młodych pędach nisko położonych gałęzi drzew i krzewów oraz na wyciekającym z uszkodzonych roślin soku. Do lotu przystępują w dni słoneczne.
Owad palearktyczny, o rozsiedleniu eurosyberyjskim, zasiedlający lasy liściaste. W Europie znany jest z Albanii, Austrii, Białorusi, Belgii, Bośni i Hercegowiny, Bułgarii, Chorwacji, Czarnogóry, Czech, Danii, Estonii, Finlandii, Francji, Hiszpanii, Holandii, Litwy, Luksemburgu, Łotwy, Macedonii Północnej, Niemiec, Norwegii, Polski, Rumunii, Rosji, Serbii, Słowacji, Słowenii, Szwecji, Szwajcarii, Węgier i Włoch. Poza Europą znany z Bliskiego Wschodu i Syberii aż po okolice Bajkału. Na północ sięga okolic 67°N. W Polsce występuje od nizin po strefę subalpejską.

</doc>
<doc id="4451555" url="https://pl.wikipedia.org/wiki?curid=4451555" title="Platycerus caraboides">
Platycerus caraboides



</doc>
<doc id="4451557" url="https://pl.wikipedia.org/wiki?curid=4451557" title="Sługa dwóch panów">
Sługa dwóch panów

Sługa dwóch panów () – XVIII wieczna sztuka teatralna z gatunku commedia dell’arte autorstwa Carla Goldoniego.
Treść.
Historia dzieje się w XVIII-wiecznej Wenecji na tle karnawału i opiera się na perypetiach głównego bohatera Arlekina, który służąc dwóm panom sieje zamęt mieszając polecenia, zdradzając intymne sprawy swoich pryncypałów i komplikując tym bieg zdarzeń. Sztuka uchodzi za jedną z najlepszych z bogatego (ponad 200 różnych tekstów literackich) dorobku włoskiego komediopisarza.

</doc>
<doc id="4451558" url="https://pl.wikipedia.org/wiki?curid=4451558" title="Platycerus caprea">
Platycerus caprea



</doc>
<doc id="4451576" url="https://pl.wikipedia.org/wiki?curid=4451576" title="Philip Schneider">
Philip Schneider

Philip Schneider (ur. 23 grudnia 1981 w Feldkirch) – austriacki siatkarz, grał na pozycji środkowego i atakującego, był reprezentantem Austrii. Po zakończeniu sezonu 2017/2018 postanowił zakończyć karierę siatkarską.
Sukcesy klubowe.
Mistrzostwo Austrii:
Puchar Austrii:
Puchar Top Teams:
Puchar Francji:
Mistrzostwo Francji:
MEVZA:

</doc>
<doc id="4451583" url="https://pl.wikipedia.org/wiki?curid=4451583" title="Jaime Rosenthal">
Jaime Rosenthal

Jaime Rolando Rosenthal Oliva (ur. 5 maja 1936 w San Pedro Sula, zm. 12 stycznia 2019 tamże) – honduraski polityk, bankier i przedsiębiorca, w latach 1986–1989 trzeci wiceprezydent Hondurasu.
Życiorys.
Jego ojciec Yankel Rosenthal był rumuńskim Żydem, osiadłym w 1929 w Hondurasie, a matka Esther Oliva pochodziła z Salwadoru. Ukończył studia ze stopniem Bachelor of Science z inżynierii lądowej na Massachusetts Institute of Technology, a Master of Science zdobył na MIT Sloan School of Management. W 1974 został założycielem i szefem Banco Continental, który stał się ósmym największym bankiem w kraju (aż do zamknięcia w 2015). Stał także na czele rodzinnego konglomeratu biznesowego Grupo Continental.
Należał do Liberalnej Partii Hondurasu, z jej ramienia kilkukrotnie kandydował na prezydenta. Od stycznia 1986 do 1989 roku zajmował stanowisko trzeciego wiceprezydenta u boku José Azcony del Hoyo (zrezygnował przed końcem kadencji ze względu na różnice polityczne). W kadencji 2002–2006 zasiadał w parlamencie. W 2015 został oskarżony o pranie brudnych pieniędzy i wspieranie przemytu narkotyków.

</doc>
<doc id="4451585" url="https://pl.wikipedia.org/wiki?curid=4451585" title="Alina Kowalska-Pińczak">
Alina Kowalska-Pińczak

Alina Kowalska-Pińczak (ur. 10 czerwca 1948 w Bydgoszczy) – polska dyrygentka, teoretyk muzyki, logopeda i pedagog.
Absolwentka Wydziału Kompozycji i Teorii Muzyki Państwowej Wyższej Szkoły Muzycznej w Gdańsku (1972) oraz Wydziału Wokalno-Aktorskiego Akademii Muzycznej we Wrocławiu (dyplom z wyróżnieniem w 1990). Jest profesorem sztuk muzycznych (tytuł uzyskała w 2001) oraz doktorem nauk humanistycznych (stopień ten w zakresie surdologopedii uzyskała na Wydziale Humanistycznym Uniwersytetu Marii Curie-Skłodowskiej w Lublinie w 1980). Od 1972 pracuje na Akademii Muzycznej w Gdańsku (w latach 1999-2005 była dziekanem Wydziału Teorii Kompozycji i Teorii Muzyki, w latach 2006-2015 kierownikiem Zakładu Kształcenia Słuchu Instytutu Teorii Muzyki a od 2015 jest kierownikiem Katedry Dyrygentury Symfoniczno-Operowej na Wydziale Dyrygentury, Kompozycji i Teorii Muzyki).
Współtwórczyni Zespołu Muzyki Dawnej Cappella Gedanensis (1981). Dyrektor artystyczny tego zespołu (od 1992, w którym otrzymał on status instytucji kultury Miasta Gdańska).
Odznaczona m.in. Medalem Komisji Edukacji Narodowej (2002), Krzyżem Kawalerskim Orderu Odrodzenia Polski (2006), Brązowym Medalem „Zasłużony Kulturze Gloria Artis” (2007).

</doc>
<doc id="4451588" url="https://pl.wikipedia.org/wiki?curid=4451588" title="Khalil Abi-Nader">
Khalil Abi-Nader

Khalil Abi-Nader (ur. 6 grudnia 1921 w Mtein, zm. 14 czerwca 2009) – libański duchowny maronicki, w latach 1986-1996 archieparcha Bejrutu.
Życiorys.
Urodził się 6 grudnia 1921 w Mtein w Libanie.
Święcenia kapłańskie otrzymał 29 czerwca 1947. 4 kwietnia 1986 został mianowany archieparchą Bejrutu. Sakry udzielił mu 18 maja 1986 patriarcha Nasr Allah Butrus Sufajr. 8 czerwca 1996 przeszedł na emeryturę 
Zmarł 13 czerwca 2009 w wieku 87 lat.

</doc>
<doc id="4451604" url="https://pl.wikipedia.org/wiki?curid=4451604" title="Joseph Coffey">
Joseph Coffey

Joseph Lawrence Coffey (ur. 31 maja 1960 w Rochester) – amerykański duchowny rzymskokatolicki, biskup pomocniczy archidiecezji Wojskowej Stanów Zjednoczonych Ameryki od 2019.
Życiorys.
Urodził się 31 maja 1960 w Minnesocie jako 5 z 9 rodzeństwa.
Uczęszczał do szkoły podstawowej w Filadelfii, jest absolwentem "Archbishop Carroll High School". W latach 1995-2002 kształcił się w Wyższym Seminarium Duchowym św. Karola Boromeusza w Filadelfii, gdzie uzyskał stopień doktora teologii moralnej. Od 2001 służy w US Navy, posiada stopień kapitana marynarki.
Święcenia kapłańskie otrzymał 18 maja 1996. 22 stycznia 2019 papież Franciszek mianował go biskupem pomocniczym archidiecezji Wojskowej Stanów Zjednoczonych Ameryki oraz biskupem tytularnym "Arsacal". Sakry udzielił mu 25 marca 2019 arcybiskup Timothy Broglio.

</doc>
<doc id="4451605" url="https://pl.wikipedia.org/wiki?curid=4451605" title="Bolko IV">
Bolko IV



</doc>
<doc id="4451606" url="https://pl.wikipedia.org/wiki?curid=4451606" title="William Muhm">
William Muhm

William James Muhm (ur. 27 czerwca 1957 w Billings) – amerykański duchowny rzymskokatolicki, biskup pomocniczy archidiecezji Wojskowej Stanów Zjednoczonych Ameryki od 2019.
Życiorys.
Urodził się 27 czerwca 1957 w Billings.
Uczęszczał do Colorado School of Mines. Uczył się w Wyższym Seminarium Duchowym w Yonkers. W latach 1998-2018 kapelan US Navy w randze kapitana. 
Święcenia kapłańskie otrzymał 13 maja 1995.
22 stycznia 2019 papież Franciszek mianował go biskupem pomocniczym archidiecezji Wojskowej Stanów Zjednoczonych Ameryki oraz biskupem tytularnym "Capsus". Sakry udzielił mu 25 marca 2019 arcybiskup Timothy Broglio.

</doc>
<doc id="4451607" url="https://pl.wikipedia.org/wiki?curid=4451607" title="Wybory parlamentarne w Kosowie w 2017 roku">
Wybory parlamentarne w Kosowie w 2017 roku

Wybory parlamentarne w Kosowie w 2017 roku – przedterminowe wybory do parlamentu Kosowa, które odbyły się 11 czerwca 2017 roku, po przegłosowaniu wotum nieufności wobec gabinetu Isy Mustafy i samorozwiązaniu parlamentu. Były to trzecie wybory parlamentarne w Kosowie od momentu proklamowania niepodległości tego kraju. Mieszkańcy Kosowa wybierali 100 ze 120 członków Zgromadzenia Kosowa. Pozostałe mandaty to miejsca zarezerwowane dla mniejszości narodowych.
W wyborach wzięło udział 779 729 osób. Frekwencja wyborcza wyniosła 41,3% uprawnionych do głosowania. Zwycięstwo odniosła koalicja PANA – złożona z partii skupionych wokół Demokratycznej Partii Kosowa, zdobywając 33,74% ważnych głosów. W porównaniu z poprzednimi wyborami partia rządząca zanotowała wzrost popularności o ok. 3%. Drugie miejsce zdobyło ugrupowanie Samookreślenie, uzyskując 27,49% ważnych głosów. Spośród 22 ugrupowań mniejszościowych startujących w wyborach największą liczbę głosów uzyskały: Lista Serbska (Srpska Lista), na którą głosowało 6,12% wyborców oraz Turecka Demokratyczna Partia Kosowa (Kosova Demokratik Türk Partisi), na którą głosowało 1,08% wyborców.
Żadne z ugrupowań startujących w wyborach nie uzyskało wystarczającej liczby mandatów, aby utworzyć samodzielnie rząd. 9 września 2017 nowy rząd koalicyjny złożony z przedstawicieli PANA, Sojuszu Nowego Kosowa i partii mniejszościowych utworzył Ramush Haradinaj – przywódca Sojuszu dla Przyszłości Kosowa, wchodzącego w skład koalicji PANA.

</doc>
<doc id="4451611" url="https://pl.wikipedia.org/wiki?curid=4451611" title="Dom pani Slater">
Dom pani Slater

Dom pani Slater (tytuł oryg. "The House on Sorority Row"; tytuły alternat. "House of Evil" i "Seven Sisters") − amerykański film fabularny z 1983 roku, którego reżyserem i scenarzystą jest Mark Rosman. Opowiada o grupie studentek, które przypadkiem mordują właścicielkę wynajmowanego domu. Wkrótce bohaterki zaczynają ginąć, jedna po drugiej. W filmie wystąpiły między innymi Kate McNeil, Eileen Davidson i Harley Kozak. 
Opinie.
Krytyk literacki i filmowy, John Kenneth Muir, uważa "Dom pani Slater" za „podręcznikowy wręcz przykład slashera z lat osiemdziesiątych”, ale też „pozycję, która może poszczycić się diabelskim poczuciem humoru”. Według Jima Harpera, autora książki "Legacy of Blood: A Comprehensive Guide to Slasher Movies", film różni się od innych horrorów za sprawą „moralistycznej treści” i mógł zainspirować późniejsze produkcje (w tym "Koszmar minionego lata"). Albert Nowicki ("His Name is Death") pisał: „Udało się Rosmanowi nakręcić slasher nie tylko rozrywkowy i ociekający gore’m, ale też stylowy: już scena otwierająca "Dom..." urzeka wyszukaną formą i budzi skojarzenia z ciut starszym "Happy Birthday to Me". Ciężko o lepszy komplement.”
Remake.
Remake filmu, "Ty będziesz następna" ("Sorority Row"), miał premierę we wrześniu 2009 roku. Wystąpiły w nim między innymi Briana Evigan i Carrie Fisher.

</doc>
<doc id="4451617" url="https://pl.wikipedia.org/wiki?curid=4451617" title="Alinea">
Alinea

Alinea – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące na Barbados i Saint Lucia. 
Systematyka.
Etymologia.
"Alinea": łac. negatywny przedrostek "a" „bez”; "linea" „linia”, od "linum" „nić”, od "linon" „len”. 
Podział systematyczny.
Do rodzaju należą następujące gatunki: 

</doc>
<doc id="4451627" url="https://pl.wikipedia.org/wiki?curid=4451627" title="38. Międzynarodowy Festiwal Filmowy w Wenecji">
38. Międzynarodowy Festiwal Filmowy w Wenecji

38. Międzynarodowy Festiwal Filmowy w Wenecji odbył się w dniach 2-12 września 1981 roku.
Jury pod przewodnictwem włoskiego pisarza Italo Calvino przyznało nagrodę główną festiwalu, Złotego Lwa, niemieckiemu filmowi "Czas ołowiu" w reżyserii Margarethe von Trotty. Drugą nagrodę w konkursie głównym, Nagrodę Specjalną Jury, przyznano ex aequo brazylijskiemu filmowi "Nie noszą krawatów" w reżyserii Leona Hirszmana oraz włoskiemu filmowi "Złote sny" w reżyserii Nanniego Morettiego.

</doc>
<doc id="4451634" url="https://pl.wikipedia.org/wiki?curid=4451634" title="Aspronema">
Aspronema

Aspronema – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Urugwaju, Paragwaju, Argentynie, Brazylii i Boliwii. 
Systematyka.
Etymologia.
"Aspronema": "aspro" „biały kolor, biel”; νημα "nēma", νηματος "nēmatos" „nić, wątek, przędza”.
Podział systematyczny.
Do rodzaju należą następujące gatunki: 

</doc>
<doc id="4451636" url="https://pl.wikipedia.org/wiki?curid=4451636" title="Kursi (Wzgórza Golan)">
Kursi (Wzgórza Golan)



</doc>
<doc id="4451639" url="https://pl.wikipedia.org/wiki?curid=4451639" title="Qumran">
Qumran



</doc>
<doc id="4451642" url="https://pl.wikipedia.org/wiki?curid=4451642" title="Brasiliscincus">
Brasiliscincus

Brasiliscincus – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące endemicznie w Brazylii. 
Systematyka.
Etymologia.
"Brasiliscincus" (rodz. męski): „Brazylia”; „rodzaj jaszczurki, scynk”.
Podział systematyczny.
Do rodzaju należą następujące gatunki: 

</doc>
<doc id="4451652" url="https://pl.wikipedia.org/wiki?curid=4451652" title="Groty Qumran">
Groty Qumran



</doc>
<doc id="4451653" url="https://pl.wikipedia.org/wiki?curid=4451653" title="Capitellum">
Capitellum

Capitellum – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące na Gwadelupie (Marie-Galante), Martynice i Wyspach Dziewiczych (Saint Croix). 
Morfologia.
Długość ciała 68–78 mm.
Systematyka.
Etymologia.
"Capitellum" (rodz. nijaki): lub "capitulum" „główka”, zdrobnienie od "caput", "capitis" „głowa”.
Podział systematyczny.
Do rodzaju należą następujące gatunki: 

</doc>
<doc id="4451655" url="https://pl.wikipedia.org/wiki?curid=4451655" title="Diphyllostoma">
Diphyllostoma

Diphyllostoma – rodzaj chrząszczy z podrzędu wielożernych i nadrodziny żuków, jedyny z monotypowej rodziny Diphyllostomatidae. Takson endemiczny dla Kalifornii.
Chrząszcze o podługowato-owalnym ciele długości od 5 do 9 mm i brązowym lub rudobrązowym, pozbawionym metalicznego połysku ubarwieniu. Prognatyczna głowa zaopatrzona jest w proste, niezałamane czułki o trójczłonowych buławkach. Na nadustku nie występują żadne guzki ani rogi. Oczy zbudowane są z akonicznych omatidiów i u samic są silnie zredukowane. Policzki nie tworzą wypustki (canthusa). Warga górna całkowicie schowana jest pod nadustkiem. Żuwaczki mają czworokątne lub zaokrąglone wierzchołki wystające poza przednią krawędź wargi. Głaszczki szczękowe zbudowane są z czterech, a wargowe z trzech członów. Na nieco wypukłym przedpleczu brak guzków, rogów, listew czy bruzd. Kształt tarczki jest paraboliczny. Szersze od nasady przedplecza, wydłużone i lekko wypukłe pokrywy mają słabo wgłębione, punktowane rzędy. Skrzydła tylnej pary są u samca dobrze rozwinięte. Żyłka medialna i kubitalna tworzą w ich użyłkowaniu pętlę, z której odchodzi jedna żyłka wierzchołkowa. Skrzydła samicy są szczątkowe. Biodra przednich odnóży są prawie stożkowate, a środkowych stykają się ze sobą. Krętarzyki przednich odnóży są widoczne. Golenie przednich odnóży mają piłkowane krawędzie i pozbawione są ostróg, natomiast w przypadku pozostałych dwóch par odnóży mają po dwie ostrogi na wierzchołkach. Stopy wszystkich odnóży są pięcioczłonowe. Na spodzie odwłoka widocznych jest siedem sternitów (wentrytów), w tym sternit drugiego segmentu odwłoka – są to cechy unikalne na tle całej nadrodziny żuków. Genitalia samców budują trzy płaty.
Takson nearktyczny, endemiczny dla Stanów Zjednoczonych, znany wyłącznie z zachodniego wybrzeża Kalifornii. Jego bionomia, ekologia i larwy nie zostały dotychczas opisane. Owady dorosłe są aktywne za dnia, natomiast larwy przypuszczalnie rozwijają się w glebie.
Rodzaj ten wprowadzony został w 1901 roku przez Henry’ego Clintona Falla pod nazwą "Phyllostoma". Jako że nazwa ta została użyta przez Georgesa Cuviera w 1800 roku dla rodzaju nietoperzy, Fall zmienił nazwę na "Diphyllostoma". Początkowo klasyfikowany był w obrębie rodziny jelonkowatych. W 1972 roku Beverley Anne Holloway przeniosła go do monotypowej rodziny Diphyllostomatidae. Rodzina ta zajmuje pozycję siostrzaną dla jelonkowatych. 
Etymologia nazwy rodzajowej: "di-" „podwójny”, od δις "dis" „dwa razy”, od δυο "duo" „dwa”; φυλλον "phullon" „liść”; στομα "stoma", στοματος "stomatos" „usta”.
Do rodzaju tego należą trzy opisane gatunki:

</doc>
<doc id="4451658" url="https://pl.wikipedia.org/wiki?curid=4451658" title="37. Międzynarodowy Festiwal Filmowy w Wenecji">
37. Międzynarodowy Festiwal Filmowy w Wenecji

37. Międzynarodowy Festiwal Filmowy w Wenecji odbył się w dniach 28 sierpnia-8 września 1980 roku.
Jury pod przewodnictwem włoskiej scenarzystki Suso Cecchi d'Amico przyznało nagrodę główną festiwalu, Złotego Lwa, ex aequo kanadyjskiemu filmowi "Atlantic City" w reżyserii Louisa Malle'a oraz amerykańskiemu filmowi "Gloria" w reżyserii Johna Cassavetesa

</doc>
<doc id="4451659" url="https://pl.wikipedia.org/wiki?curid=4451659" title="Diphyllostomatidae">
Diphyllostomatidae



</doc>
<doc id="4451666" url="https://pl.wikipedia.org/wiki?curid=4451666" title="Georges Abi-Saber">
Georges Abi-Saber

Georges Abi-Saber OLM (ur. 12 maja 1923 w Wadi Sette, zm. 26 sierpnia 2015) – libański duchowny maronicki, w latach 1977–1986 eparcha Latakii, następnie od 1990 do 1996 ordynariusz eparchii św. Marona w Montrealu.
Życiorys.
Urodził się 12 maja 1923 w Wadi Sette.
Święcenia kapłańskie otrzymał 16 lipca 1952 w Zakonie Libańskich Maronitów. 4 sierpnia 1977 został mianowany biskupem Latakii. Sakrę przyjął 12 listopada 1977 z rąk patriarchy Antoina-Pierre Khoraiche. Następnie od 1986 wikariusz patriarszy Antiochii. W latach 1990-1996 ordynariusz eparchii św. Marona w Montrealu.
Zmarł 26 sierpnia 2015. 

</doc>
<doc id="4451669" url="https://pl.wikipedia.org/wiki?curid=4451669" title="Jan Inglot (1908–1993)">
Jan Inglot (1908–1993)

Jan Inglot s. Michała (ur. 18 lipca 1908 w Mechanicville, zm. 24 grudnia 1993 w Łańcucie) – polski inżynier mechanik oraz nauczyciel.
Życiorys.
Syn Michała i Marii z domu Lew zamieszkałych w Albigowej koło Łańcuta. W 1929 ukończył Państwowe Gimnazjum im. H. Sienkiewicza w Łańcucie. Następnie podjął studia na Wydziale Mechanicznym Politechniki Lwowskiej, które ukończył w 1939. W czasie studiów działał społecznie w Kole Albigowiaków i był znanym we Lwowie korepetytorem z matematyki. W latach 1937–1938 pracował przy budowie gazociągu w firmie . Po wybuchu wojny wrócił do Albigowej, gdzie pracował jako przewodniczący zarządu Spółdzielni Mleczarskiej oraz uczestniczył w tajnym nauczaniu. Od 1 września 1947 do przejścia na emeryturę 1 września 1973 pracował w Gimnazjum i Liceum Mechaniki Rolnej (później Technikum Mechanizacji Rolnictwa) w Łańcucie. Współpracując z Departamentem Oświaty Rolniczej, odegrał znaczącą rolę w układaniu planów i programów nauczania w szkołach mechaniki rolnej. 
W latach 1950–1960 był zastępcą dyrektora technikum, a w latach 1960–1968 dyrektorem. Dzięki jego wysiłkom wybudowano i wyposażono nowy budynek szkolny, warsztaty szkolne oraz szereg budynków gospodarczych. Uczył przedmiotów zawodowych oraz, szczególnie ulubionej, matematyki. Był odznaczony odznaką Zasłużony dla Rolnictwa (1975), Medalem Komisji Edukacji Narodowej (1980) oraz Złotym Krzyżem Zasługi (1983). Uchwała Rady Powiatu Łańcuckiego z dnia 24 czerwca 2011 został patronem Technikum nr 3 Zespołu Szkół Technicznych w Łańcucie. Pochowany na Cmentarzu Komunalnym w Łańcucie.

</doc>
<doc id="4451677" url="https://pl.wikipedia.org/wiki?curid=4451677" title="Stefan Łukasik">
Stefan Łukasik

Stefan Łukasik (ur. 1 września 1912 w Warszawie, zm. 28 lipca 1981 tamże) – polski lekarz ortopeda i traumatolog, nauczyciel akademicki, profesor nauk medycznych.
Życiorys.
W 1937 uzyskał dyplom lekarza w Wydziale Lekarskim Uniwersytetu Józefa Piłsudskiego w Warszawie. W latach 1937-1938 odbył obowiązkową służbę wojskową w Szkole Podchorążych Rezerwy Sanitarnych w Warszawie. W 1938 rozpoczął pracę w Szpitalu Dzieciątka Jezus w Warszawie. W tym samym roku rozpoczął studia w Wydziale Administracji Szkoły Nauk Politycznych w Warszawie.
Uczestnik kampanii wrześniowej, którą ukończył w zgrupowaniu dowodzonym przez generała Franciszka Kleeberga. Po ucieczce z niewoli wrócił do Warszawy. W okresie okupacji pracował w Klinice Chirurgii kierowanej przez profesora Adolfa Wojciechowskiego, jednocześnie brał udział w tajnym nauczaniu studentów medycyny prowadzonym w ramach Prywatnej Szkoły Zawodowej dla Pomocniczego Personelu Sanitarnego w Warszawie, nazywanej Szkołą Zaorskiego. W czasie powstania warszawskiego pełnił obowiązki lekarza w Szpitalu Dzieciątka Jezus w ramach Zgrupowania Gurt, a następnie Grupie Śródmieście Południe - Sławbor. Wypędzony wraz z ludnością Warszawy leczył w szpitalu ewakuacyjnym w Tworkach, a następnie w podobozie we Włochach.
W 1946 podjął pracę w Centralnym Instytucie Chirurgii Urazowej pod kierunkiem prof. Adama Grucy (przekształconym w III Klinikę Chirurgiczno-Ortopedyczną Wydziału Lekarskiego Uniwersytetu Warszawskiego). W 1951 zorganizował i objął stanowisko ordynatora Oddziału Urazowo-Ortopedycznego Szpitala PKP w Warszawie. W 1952 został kierownikiem Kliniki Ortopedii i Traumatologii w Szpitalu Praskim pw. Przemienienia Pańskiego. Klinika ta była placówką szkoleniową Instytutu Doskonalenia i Specjalizacji Kadr Lekarskich, którego w latach 1958-1961 był dyrektorem. Do śmierci (zmarł na zawał serca w swoim gabinecie) pozostawał Ordynatorem Oddziału Urazowo-Ortopedycznego w Szpitalu Praskim.
Stopień doktora nauk medycznych uzyskał w 1948 w Wydziale Lekarskim Uniwersytetu Warszawskiego na podstawie pracy pt. "Leczenie świeżych i zastarzałych złamań kości piętowej". W 1952 w Akademii Medycznej w Warszawie uzyskał stopień doktora habilitowanego na podstawie pracy pt. "Złamania stawowe piszczeli - zagadnienie leczenia i wyniki po wprowadzeniu usprawnienia łącznie z odmą stawową". W 1954 otrzymał tytuł profesora nadzwyczajnego, a w 1980 profesora zwyczajnego.
Członek wielu polskich towarzystw naukowych w tym m.in.: Polskiego Towarzystwa Ortopedycznego i Traumatologicznego (prezes), Polskiego Towarzystwa Szpitalnictwa, Towarzystwa Chirurgów Polskich, a także członek Polskiego Towarzystwa Lekarskiego.
Główne kierunki jego zainteresowań naukowych stanowiły złamania stawowe, urazowość geriatryczna, traumatologia sportowa i przeszczepy kostne. Szczególnie zaangażowany był w działalność na polu medycyny sportowej.
W 1954 został odznaczony Złotym Krzyżem Zasługi "za zasługi naukowe i dydaktyczne w dziedzinie chirurgii".
Został pochowany na cmentarzu Powązkowskim (kwatera 217-4-3).

</doc>
<doc id="4451679" url="https://pl.wikipedia.org/wiki?curid=4451679" title="Wiktor Naumowicz">
Wiktor Naumowicz

Wiktor Naumowicz (ur. 25 lutego 1933 w Zdołbunowie, zm. 31 października 2001 w Radomiu) – polski tenisista stołowy i ziemny.
Życiorys.
Karierę rozpoczynał w barwach Radomiaka Radom, jednak największe sukcesy odnosił będąc zawodnikiem innego radomskiego klubu – Broni Radom. W 1951 zdobył tytuł Mistrza Polski Juniorów w tenisie stołowym, a w 1954 wywalczył tytuł Mistrza Polski federacji Stal. W tym samym roku został wybrany najlepszym zawodnikiem 1 ligi (najwięcej zwycięskich meczów). W 1955 został brązowym medalistą mistrzostw Polski w grze podwójnej (w parze z Leszkiem Filipkiem). Był również wielokrotnie mistrzem województwa kieleckiego (siedmiokrotnie indywidualnie, kilkukrotnie w deblu oraz grze podwójnej mieszanej – z Danutą Szmidt-Calińską).
Był również wielokrotnym reprezentantem kraju.
Po zakończeniu kariery podjął się pracy trenerskiej. W latach 1961–1969 był szkoleniowcem Broni Radom, która w sezonie 1967/1968 awansowała do 2 ligi.
Odznaczony złotą odznaką PZTS oraz odznaką „Zasłużony Działacz Kultury Fizycznej”.
Odnosił również sukcesy w tenisie ziemnym.
Życie prywatne.
Był żonaty z Sylwią (zm. 2015), z którą miał dwie córki. Jego wnukiem jest muzyk i prezenter radiowy Wiktor Smutek.

</doc>
<doc id="4451684" url="https://pl.wikipedia.org/wiki?curid=4451684" title="Weź nie pytaj">
Weź nie pytaj

Weź nie pytaj – piosenka i singel Pawła Domagały zwiastujący drugi album artysty. Singel ukazał się 16 czerwca 2018 pod szyldem Domagała&amp; Borowiecki.
W 2019 roku utwór ten zdobył Nagrodę Publiczności Fryderyk 2019 w kategorii „Przebój roku”.
W 2021 roku singiel osiągnął certyfikat trzykrotnie diamentowej płyty.

</doc>
<doc id="4451686" url="https://pl.wikipedia.org/wiki?curid=4451686" title="TV5 (Filipiny)">
TV5 (Filipiny)

TV5 (wcześniej znana jako ABC) – filipińska stacja telewizyjna, założona 1 marca 1960 roku przez Chino Roces. Stacja ma swoją siedzibę w Mandaluyong.

</doc>
<doc id="4451687" url="https://pl.wikipedia.org/wiki?curid=4451687" title="Allan Rodrigues de Souza">
Allan Rodrigues de Souza



</doc>
<doc id="4451692" url="https://pl.wikipedia.org/wiki?curid=4451692" title="Kazimierz Witkowski">
Kazimierz Witkowski

Kazimierz Witkowski (ur. 1864 we Lwowie, zm. ?) – polski adwokat, konsul Królestwa Niderlandów we Lwowie.
Życiorys.
Ukończył studia prawnicze, uzyskując w 1888 stopień doktora. W 1897 otworzył kancelarię adwokacką we Lwowie. W 1906 został w tym mieście dyrektorem banku Melioracyjnego we Lwowie. W 1907 został konsulem Królestwa Niderlandów we Lwowie.

</doc>
<doc id="4451697" url="https://pl.wikipedia.org/wiki?curid=4451697" title="Francesco Conti (kardynał)">
Francesco Conti (kardynał)

Francesco Conti (ur. ok. 1470 w Rzymie, zm. 29 czerwca albo 4 lipca 1521 tamże) – włoski kardynał.
Życiorys.
Urodził się około 1470 roku w Rzymie, jako syn Jacopa Contiego i Elisabetty Carafa della Stadery. W młodości studiował prawo, a także został ojcem szóstki dzieci: Ottavia, Stefana, Camilla, Marzia, Giovanniego and Giulii. 8 października 1494 roku został wybrany arcybiskupem Conza della Campania. Nigdy nie odwiedził archidiecezji i zarządzał nią poprzez wikariuszy generalnych, do momentu rezygnacji w 1517 roku. 1 lipca 1517 roku został kreowany kardynałem prezbiterem i otrzymał kościół tytularny S. Vitale. W okresie 1520–1521 był kamerlingiem Kolegium Kardynałów. Zmarł 29 czerwca albo 4 lipca 1521 roku w Rzymie.

</doc>
<doc id="4451698" url="https://pl.wikipedia.org/wiki?curid=4451698" title="Francesco Conti">
Francesco Conti



</doc>
<doc id="4451703" url="https://pl.wikipedia.org/wiki?curid=4451703" title="Komisja Śledcza Hajcraft">
Komisja Śledcza Hajcraft



</doc>
<doc id="4451704" url="https://pl.wikipedia.org/wiki?curid=4451704" title="Allan (piłkarz)">
Allan (piłkarz)



</doc>
<doc id="4451706" url="https://pl.wikipedia.org/wiki?curid=4451706" title="Boks na Letnich Igrzyskach Olimpijskich 1928 – waga musza mężczyzn">
Boks na Letnich Igrzyskach Olimpijskich 1928 – waga musza mężczyzn

Turniej bokserski w wadze muszej (do 50,8 kg) w ramach Igrzysk Olimpijskich 1928 został rozegrany w dniach 7 - 11 sierpnia 1928 r.
Wystartowało 19 zawodników z 19 krajów.

</doc>
<doc id="4451711" url="https://pl.wikipedia.org/wiki?curid=4451711" title="Jan Inglot (1908-1993)">
Jan Inglot (1908-1993)



</doc>
<doc id="4451712" url="https://pl.wikipedia.org/wiki?curid=4451712" title="Jan Inglot">
Jan Inglot



</doc>
<doc id="4451714" url="https://pl.wikipedia.org/wiki?curid=4451714" title="John Woods">
John Woods



</doc>
<doc id="4451716" url="https://pl.wikipedia.org/wiki?curid=4451716" title="Copeoglossum">
Copeoglossum

Copeoglossum – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w środkowej, północnej i wschodniej Ameryce Południowej. 
Morfologia.
Długość ciała 91–121 mm.
Systematyka.
Etymologia.
"Copeoglossum" (rodz. nijaki): "kopeus" „dłuto”; γλωσσα "glōssa" „język”. 
Podział systematyczny.
Do rodzaju należą następujące gatunki: 

</doc>
<doc id="4451720" url="https://pl.wikipedia.org/wiki?curid=4451720" title="Wayne Dyer">
Wayne Dyer



</doc>
<doc id="4451726" url="https://pl.wikipedia.org/wiki?curid=4451726" title="James Holmes">
James Holmes



</doc>
<doc id="4451729" url="https://pl.wikipedia.org/wiki?curid=4451729" title="Kościół Nawiedzenia Najświętszej Maryi Panny w Szczawinie Kościelnym">
Kościół Nawiedzenia Najświętszej Maryi Panny w Szczawinie Kościelnym

Kościół Nawiedzenia Najświętszej Maryi Panny – rzymskokatolicki kościół parafialny należący do dekanatu gąbińskiego diecezji płockiej.
Budowa świątyni została ufundowana w 1759 roku przez kolejnego właściciela Szczawina Tomasza Szczawińskiego. Prace budowlane zostały rozpoczęte w 1783 roku, ale kłopoty z budowniczymi, Syssnerem i Hajslingerem z Płocka, spowodowały, że budowa, którą kierował Henryk Burger, poważnie się opóźniała. Dopiero gdy w 1786 roku sprowadzono z Warszawy architekta Hilarego Szpilowskiego, prace nabrały tempa. Główna część prac została zakończona w dniu 27 września 1787 roku. Świątynia została konsekrowana w dniu 4 sierpnia 1790 roku przez biskupa Macieja Chyczewskiego, sufragana włocławskiego. W 1815 roku zostały przeprowadzone drobne prace konserwatorskie, a częściowo budowla była remontowana w 1946 roku oraz w latach 1950–1960.
Świątynia jest budowlą murowaną z cegły i otynkowaną, jednonawowy na planie prostokąta. Nawa posiada trzy przęsła. Chórowe przęsło jest węższe, natomiast prezbiterium jest niższe i zamknięte półkolistą absydą. Zakrystia znajduje się w dolnej części, natomiast w górnej jest umieszczony chór zakonny. Ściany są podzielone pilastrami toskańskimi umieszczonymi na cokołach. Pod świątynią znajduje się krypta nakryta sklepieniem kolebkowo-krzyżowym. W krypcie zostali pochowani zakonnicy oraz znaczniejsi fundatorzy świątyni i klasztoru.
Zewnętrzna fasada świątyni jest rozdzielona na 3 części. Część centralna jest dwukondygnacyjna i lekko cofnięta w porównaniu do części bocznych. Część centralna w dolnej kondygnacji ujęta jest dwiema półkolumnami toskańskimi, natomiast w górnej jońskimi zwieńczonymi trójkątnym frontonem. Boczne części dolnej kondygnacji ozdobione są pilastrami toskańskimi. W górnej części pomiędzy kolumnami jest umieszczona wnęka z krzyżem i datą „1851”. Na szczycie frontonu znajduje się kula z krzyżem. Świątynia posiada 7 ołtarzy – główny oraz 6 bocznych wykonanych z drewna jesionowego. Ołtarz główny został zbudowany w 1793 roku. Ozdobiony jest 6 kolumnami, pomiędzy którymi znajdują się 4 rzeźby: Jana Ewangelisty, św. Anny, Matki Boskiej Bolesnej, św. Joachima. W polu centralnym jest umieszczony obraz Matki Boskiej z Dzieciątkiem Jezus znajdujący się w sukience wykonanej ze srebrnej blachy. Został namalowany zapewne przez Franciszka Smuglewicza w 1793 roku. W zwieńczeniu ołtarza znajduje się obraz Chrystusa na krzyżu powstały także w XVIII wieku. Z lewej i prawej strony tabernakulum są umieszczone 2 relikwie świętych: Bonifacego Benedykta i Jukundusa. Ołtarze boczne wykonane z drewna jesionowego z kolumnami i pilastrami ułożone są symetrycznie, po 3 w części północnej i południowej świątyni. Organy w świątyni powstały przed 1900 rokiem. Zostały zbudowane przez firmę Dominika Bierna-ckiego. Prospekt organowy jest podzielony na 5 pól piszczałkowych, rozdzielonych kolumienkami. Wieżyczka jest zwieńczona trójkątnym daszkiem, nad nim znajduje się krzyż. Na członach bocznych są ustawione wazony.

</doc>
<doc id="4451732" url="https://pl.wikipedia.org/wiki?curid=4451732" title="Fred Harris">
Fred Harris



</doc>
<doc id="4451733" url="https://pl.wikipedia.org/wiki?curid=4451733" title="Super Ludzie">
Super Ludzie



</doc>
<doc id="4451737" url="https://pl.wikipedia.org/wiki?curid=4451737" title="Friedrich Bauer">
Friedrich Bauer



</doc>
<doc id="4451743" url="https://pl.wikipedia.org/wiki?curid=4451743" title="Garrett Brown">
Garrett Brown



</doc>
<doc id="4451745" url="https://pl.wikipedia.org/wiki?curid=4451745" title="Gary Francione">
Gary Francione



</doc>
<doc id="4451747" url="https://pl.wikipedia.org/wiki?curid=4451747" title="Henrik Møllgaard">
Henrik Møllgaard

Henrik Møllgaard Jensen (ur. 2 stycznia 1985 r. w Gredstedbro) – duński piłkarz ręczny, reprezentant kraju, grający na pozycji środkowego rozgrywającego. Od 2018 roku jest zawodnikiem Aalborg Håndbold.
Uczestnik dwóch igrzysk olimpijskich: (Rio de Janeiro 2016, Tokio 2020), na których zdobył dwa medale – złoty i srebrny.
Sukcesy.
Reprezentacyjne.
Igrzyska olimpijskie:
Mistrzostwa świata:
Mistrzostwa Europy:
Mistrzostwa świata U-21:
Klubowe.
IHF Super Globe:
Liga Mistrzów:
Mistrzostwa Danii:
Puchar Danii: 
Mistrzostwa Francji:
Puchar Francji: 

</doc>
<doc id="4451748" url="https://pl.wikipedia.org/wiki?curid=4451748" title="Delia Sheppard">
Delia Sheppard

Delia Sheppard (ur. 1961 w Kopenhadze) – duńska aktorka i modelka, a także piosenkarka i tancerka.
W wieku 9 lat rozpoczęła naukę tańca baletowego - występowała w Danii (Królewski Balet Duński), Francji (Opera Paryska) oraz w Afryce Południowej. W 1985 r. nagrała singla pt. „Action”. We Francji występowała również jako modelka podczas pokazów mody takich projektantów jak: Karl Lagerfeld, Christian Dior i Jean-Paul Gaultier. W kwietniu 1988 r. została „kociakiem miesiąca” (Pet of the Month) magazynu "Penthouse". Na początku lat 90. jako aktorka występowała w rolach cameo w takich filmach jak: "The Doors", "Rocky V" oraz w filmie "Męska gra" z 1999 roku. W 1994 r. pojawiła się również w roli cameo w serialu "Przystanek Alaska".
W pierwszej połowie lat 90. wystąpiła w kilku thrillerach erotycznych, które wtedy stały się bardzo popularne.

</doc>
<doc id="4451760" url="https://pl.wikipedia.org/wiki?curid=4451760" title="Budynek przedszkola w Żorach-Kleszczówce">
Budynek przedszkola w Żorach-Kleszczówce

Budynek Przedszkola nr 4 im. Marii Konopnickiej w Żorach znajduje się przy Szkole Podstawowej nr 1 w Żorach, w dzielnicy Kleszczówka. Realizacja obiektu została wyróżniona licznymi nagrodami branży architektonicznej.
Budynek przedszkola.
Budynek przedszkola, zaprojektowany przez pracownię projektową toprojekt (architekci Marek Wawrzyniak, Karol Wawrzyniak, Alina Kudla, Katarzyna Mazurek) jest przykładem architektury organicznej. Rzut przedszkola został przez projektantów dostosowany do kształtu nieregularnej działki. Budynek jest parterowy z zaokrąglonymi narożami. Elewacje obłożono drewnem, wnętrze doświetla przeszklone atrium. Dach zaprojektowano jako porośnięty zielenią plac zabaw. Przedszkole przeznaczone jest dla 125 dzieci. W budynku znajduje się 5 sal przedszkolnych oraz kuchnia z jadalnią. Obiekt jest dostosowany dla osób niepełnosprawnych. Projekt wyróżnia się niebanalną bryłą dostosowaną do trudnych warunków lokalizacyjnych.
Przedszkole zostało oddane do użytku w 2017 roku, oficjalne otwarcie miało miejsce 4 września.

</doc>
<doc id="4451763" url="https://pl.wikipedia.org/wiki?curid=4451763" title="Alan Pennington">
Alan Pennington

Alan Pennington (ur. 4 kwietnia 1916 w Wallasey, zm. 2 czerwca 1961 w Lizbonie) – brytyjski lekkoatleta, sprinter, dwukrotny medalista mistrzostw Europy z 1938.
Na igrzyskach olimpijskich w 1936 w Berlinie odpadł w półfinale biegu na 100 metrów oraz w eliminacjach biegu na 200 metrów i sztafety 4 × 100 metrów.
Zdobył srebrny medal w sztafecie 4 × 400 metrów (sztafeta brytyjska biegła w składzie: Jack Barnes, Alfred Baldwin, Pennington i Godfrey Brown) oraz brązowy medal w biegu na 200 metrów na mistrzostwach Europy w 1938 w Paryżu.
Zdobył srebrny medal w biegu na 100 metrów na akademickich mistrzostwach świata w 1937 w Paryżu.
Był mistrzem Wielkiej Brytanii (AAA) w biegu na 440 jardów w 1939 oraz wicemistrzem na tym dystansie w 1938.
Wyrównał rekord Wielkiej Brytanii w biegu na 100 metrów czasem 10,6 s (2 sierpnia 1936 w Berlinie).
Po wojnie pracował w branży ubezpieczeń. Zmarł śmiercią samobójczą w Lizbonie podczas podróży służbowej.

</doc>
<doc id="4451765" url="https://pl.wikipedia.org/wiki?curid=4451765" title="Eumecia">
Eumecia

Eumecia – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Angoli, Demokratycznej Republice Konga, Kenii, Tanzanii, Zambii i Malawi. 
Systematyka.
Etymologia.
"Eumecia": wariant nazwy "Eumeces" ( "eumēkēs" „długi, wielki, wysoki”, od ευ "eu" „dobry”; μηκος "mēkos" „moc, wielkość”).
Podział systematyczny.
Do rodzaju należą następujące gatunki: 

</doc>
<doc id="4451767" url="https://pl.wikipedia.org/wiki?curid=4451767" title="Władimir Wsiewołożski">
Władimir Wsiewołożski

Władimir Wsiewołodowicz Wsiewołożski (ros. Владимир Всеволодович Всеволожский, ur. w listopadzie 1901 w Wiatce, zm. 2 grudnia 1937) – radziecki polityk.
Życiorys.
Od stycznia do kwietnia 1918 był słuchaczem kursów spółdzielczych w Charkowie, od grudnia 1918 do kwietnia 1919 pracował w charkowskiej gubernialnej Czece, od kwietnia 1919 do stycznia 1921 był żołnierzem Armii Czerwonej, od sierpnia 1920 do stycznia 1921 był słuchaczem kursów Armii Czerwonej. Od października 1919 należał do RKP(b), po zwolnieniu z wojska pracował jako inspektor Ludowego Komisariatu Inspekcji Robotniczo-Chłopskiej Ukraińskiej SRR i później inspektor donieckiego gubernialnego oddziału inspekcji robotniczo-chłopskiej, od marca do lipca 1922 ponownie służył w Armii Czerwonej. Następnie został etatowym funkcjonariuszem partyjnym jako inspektor powiatowego komitetu KP(b)U w Wołczańsku (gubernia charkowska), później inspektor i zastępca kierownika wydziału organizacyjnego Komitetu Okręgowego KP(b)U w Kupiańsku, sekretarz komitetów partyjnych w Charkowie i Kupiańsku, a od marca 1926 do marca 1927 był naczelnikiem okręgowej milicji robotniczo-chłopskiej i szef okręgowego oddziału administracyjnego w Kupiańsku. Potem kierował wydziałem organizacyjnym Komitetu Wykonawczego Kamieniec-Podolskiej Rady Okręgowej, w 1930 był sekretarzem tego komitetu, 1930-1933 był sekretarzem odpowiedzialnym/I sekretarzem kolejno trzech rejonowych komitetów KP(b)U. Od listopada 1933 do marca 1934 był kierownikiem wydziału organizacyjnego Komitetu Okręgowego KP(b)U w Starobielsku, od marca 1934 do marca 1936 II sekretarzem tego komitetu, od marca 1936 do kwietnia 1937 I sekretarzem Komitetu Miejskiego KP(b)U w Konstantynówce, a w kwietniu-maju 1937 kierownikiem Wydziału Rolnego Komitetu Obwodowego KP(b)U w Doniecku. Od maja do lipca 1937 był I sekretarzem Komitetu Okręgowego KP(b)U w Starobielsku, od 3 czerwca do 29 września 1937 zastępcą członka KC KP(b)U, a od lipca do listopada 1937 przewodniczącym Komitetu Wykonawczego Donieckiej Rady Obwodowej. W 1937 podczas wielkiej czystki został aresztowany i następnie rozstrzelany.

</doc>
<doc id="4451769" url="https://pl.wikipedia.org/wiki?curid=4451769" title="Egidio di Viterbo">
Egidio di Viterbo

Egidio di Viterbo OSA (ur. w 1470 w Viterbo, zm. 12 listopada 1532 w Rzymie) – włoski kardynał.
Życiorys.
Urodził się w 1470 roku w Viterbo, jako syn Lorenza Antoniniego i Marii del Testy. Wstąpił do zakonu augustianów i podjął studia filozoficzne i teologiczne, z tych ostatnich uzyskując doktorat. Ponadto był poliglotą: znał grekę, hebrajski i chaldejski. W 1507 roku został generałem zakonu. Dwanaście lat później zrezygnował z funkcji i został nuncjuszem apostolskim w Wenecji i Neapolu, gdzie miał namawiać do krucjaty przeciwko Turkom. Następnie pełnił tę funkcję w Perugii i przed Maksymilianem I, gdzie negocjował pokój cesarza z Wenecjanami. 1 lipca 1517 roku został kreowany kardynałem prezbiterem i otrzymał kościół tytularny San Bartolomeo all’Isola. Dwa lata później został legatem w Hiszpanii, gdzie miał nakłaniać do wojny z Turkami. 2 grudnia 1523 roku został wybrany biskupem Viterbo, a 10 stycznia następnego roku przyjął sakrę. W okresie 1524–1530 był łacińskim patriarchą Konstantynopola. W czasie złupienia Rzymu wojska cesarskie zrabowały jego bibliotekę, a Egidio udał się wówczas na roczną emeryturę do Padwy. W 1530 roku został administratorem apostolskim Zadaru, a dwa lata później – biskupem Lanciano. Zmarł 12 listopada 1532 roku w Rzymie.

</doc>
<doc id="4451772" url="https://pl.wikipedia.org/wiki?curid=4451772" title="Wasyl Herasymenko">
Wasyl Herasymenko

Wasyl Pyłypowycz Herasymenko, , / "Wasilij Filippowicz Gierasimienko", (ur. we wsi Wełyka Burimka, zm. 13 lutego 1961 w Kijowie) – radziecki wojskowy pochodzenia ukraińskiego, generał porucznik, Ukrainiec, Ludowy Komisarz Obrony Ukraińskiej Socjalistycznej Republiki Radzieckiej
Życiorys.
Urodził się we wsi Wełyka Burimka (obwód czerkaski), w rodzinie chłopskiej. W 1912 roku ukończył szkołę wiejską, a następnie dwuletnią szkołę w Jekaterynodarze.
W 1918 roku wstąpił do Armii Czerwonej, brał udział w wojnie domowej w Rosji, walcząc na Północnym Kaukazie i południowej Rosji. Początkowo był cekaemistą, następnie zastępcą a potem dowódcą plutonu.
Po zakończeniu wojny domowej ukończył w 1922 roku kurs dowódców Armii Czerwonej. Został dowódcą kompanii karabinów maszynowych, a w 1924 dowódcą batalionu strzeleckiego. W 1927 roku ukończył Mińską Połączono Szkołę Wojskową. Następnie został kursantem Akademii im. Frunzego, którą ukończył w 1931 roku. Następnie został szefem I oddziału sztabu dywizji strzeleckiej, a w 1935 roku został szefem sztabu 59 Dywizji Strzeleckiej, a potem dowódcą 8 Korpusu Strzeleckiego. W sierpniu 1938 roku został zastępcą dowódcy Kijowskiego Specjalnego Okręgu Wojskowego, a od września 1939 roku pełnił obowiązki dowódcy tego okręgu. W lipcu 1940 roku został dowódcą Nadwołżańskiego Okręgu Wojskowego.
Po ataku wojsk niemieckich na ZSRR został dowódcą 21 Armii sformowanej na bazie Nadwołżańskiego Okręgu Wojskowego. Początkowo wchodząca w skład odwodu Naczelnego Dowództwa, a w lipcu 1941 roku skierowana na Front Zachodni, gdzie wzięła udział w walkach obronnych, dowodził nią do 5 lipca. W dniu 14 lipca 1941 roku został dowódcą 13 Armii i dowodził nią do 26 lipca, w tym czasie armia ta prowadziła walki obronne w składzie Frontu Zachodniego.
Po odwołaniu ze stanowiska dowódcy armii do września 1941 roku pozostawał w dyspozycji dowództwa Armii Czerwonej, następnie został zastępcą do spraw tyłów dowódcy Frontu Rezerwowego, a w październiku pomocnikiem naczelnika tyłów Armii Czerwonej. W grudniu 1941 roku został dowódcą Stalingradzkiego Okręgu Wojskowego.
We wrześniu 1942 roku został dowódcą 28 Armii, którą dowodził do grudnia 1943 roku. Armia w tym czasie wchodziła w skład kolejno: Frontu Stalingradziego, Południowego i 4 Ukraińskiego. Wzięła ona udział w bitwie stalingradzkiej, następnie brała udział w ofensywie w wyniku której wyzwolono miasta Elista, Salsk, Rostów nad Donem, a armia dotarła do rzeki Mius, gdzie przeszła do obrony (operacja miuska). Od sierpnia do października 1943 roku uczestniczyła w operacjach: donbaskiej i melitopolskiej, w wyniku których wyzwolono Donbas.
Odwołany ze stanowiska dowódcy armii od grudnia 1943 roku pozostawał w dyspozycji Naczelnego Dowództwa Armii Czerwonej, ale już w styczniu 1944 roku został mianowany dowódcą Charkowskiego Okręgu Wojskowego, a w marcu został Ludowym Komisarzem Obrony Ukraińskiej SRR i jednocześnie dowódcą Kijowskiego Okręgu Wojskowego. Funkcje te pełnił do października 1945 roku.
Po zakończeniu wojny został zastępcą i pomocnikiem dowódcy Nadwołżańskiego Okręgu Wojskowego i stanowiska zajmował do 1953 roku. W tym czasie ukończył wyższy kurs akademicki w Akademii Sztabu Generalnego im. Woroszyłowa, który ukończył w 1949 roku.
We wrześniu 1953 roku przeniesiony został do rezerwy. Po zwolnieniu do rezerwy mieszkał w Kijowie, gdzie zmarł. Pochowany został na Łukjanowskim cmentarzu wojskowym w Kijowie.

</doc>
<doc id="4451774" url="https://pl.wikipedia.org/wiki?curid=4451774" title="Simon Geschke">
Simon Geschke

Simon Geschke (ur. 13 marca 1986 w Berlinie) – niemiecki kolarz szosowy, zawodnik należącej do dywizji UCI WorldTeams drużyny Cofidis, Solutions Crédits.

</doc>
<doc id="4451778" url="https://pl.wikipedia.org/wiki?curid=4451778" title="Flirt (gra)">
Flirt (gra)

Flirt – towarzyska gra karciana, polegająca na prowadzeniu flirtu przez zdania znajdujące się na kartach.
Talia.
Talia składa się z 24 prostokątnych kart, na których znajdują się zdania ponumerowane od 1 do 16. 
Zasady gry.
Na początku rozgrywki gracze tasują karty, a następnie rozdają je po równo między wszystkich uczestników. Następnie wybrany zostaje uczestnik, rozpoczynający grę. Wytypowana osoba przygląda się swoim kartom i wybiera jedno ze zdań, po czym przekazuje ją wraz z numerem odpowiadającym temu zdaniu dowolnej osobie. Uczestnik, który otrzymał kartę, odczytuje z niej przekazane zdanie, a następnie odpowiada, podając kolejny numer znajdujący się na wybranej przez siebie karcie. W jednej chwili można przekazywać karty kilku osobom.
W rozgrywce może brać udział od 2 do 6 osób.

</doc>
<doc id="4451779" url="https://pl.wikipedia.org/wiki?curid=4451779" title="Krajowe Stowarzyszenie Udziałowców">
Krajowe Stowarzyszenie Udziałowców

Krajowe Stowarzyszenie Udziałowców /KSU/ powstało w 1996 r. z inicjatywy działaczy NSZZ „Solidarność”. Od początku 1997 r. gromadziło powszechne świadectwa udziałowe na zasadzie składki członkowskiej. Celem Stowarzyszenia było zdobycie 1 mln świadectw udziałowych, a następnie przejęcie wybranego NFI. Liderem Stowarzyszenia był dr Daniel Alain Korona. Działalność KSU była kontestowana przez część środowisk związkowych i politycznych, a władze NSZZ „Solidarność” nie poparły oficjalnie tej inicjatywy. Brak wsparcia związkowego i konieczność tworzenia od podstaw własnych struktur organizacyjnych spowodowały porażkę działań KSU i stopniowe zaprzestanie działalności.

</doc>
<doc id="4451783" url="https://pl.wikipedia.org/wiki?curid=4451783" title="S.A.R.S.">
S.A.R.S.

Sveže amputirana ruka Satrijanija (w skrócie S.A.R.S.) – serbski zespół muzyczny z Belgradu. Ich muzyka to wyjątkowe połączenie popu, rocka, reggae, hip-hopu i bluesa oraz elementów tradycyjnego serbskiego folku.
Historia.
W marcu 2006 roku w Belgradzie zespół założyli Aleksandar Luković Lukac i Dragan Kovačević Žabac. Pierwszy skład grupy stanowili: Žarko Kovačević Žare (wokal), Dragan Kovačević Žabac (wokal), Vladimir Popović Hobbo (wokal), Aleksandar Luković Lukac (gitara), Miloš Kovačević Kriva (gitara basowa), Branislav Lučić Beban (cymbałki), Goran Mladenović Japanac (perkusja) i Ivana Blažević Violina (skrzypce). Wszyscy członkowie zespołu wywodzili się z różnych środowisk muzycznych oraz mieli różne zainteresowania. W wyniku połączenia rozmaitych kierunków i pomysłów powstało wyjątkowe brzmienie i styl zespołu. Po kilku mniejszych koncertach w belgradzkich klubach i występie w KST (Klub Studenata Tehnike) w Niszu, zespół przeżył kryzys. Na początku 2008 roku, basista Kriva poszedł do wojska, a perkusista Japanac i skrzypaczka Violina opuścili skład i z tego powodu S.A.R.S. tymczasowo zawiesił działalność. 
W tym okresie przyjaciel zespołu (Siniša-kum), zaznajomiony z jego twórczością, ściągnął jedną piosenkę z ich oficjalnego profilu na portalu Myspace i stworzył teledysk do utworu "Buđav lebac", po czym wstawił go na serwis YouTube. 
Piosenka "Buđav lebac" osiąga nieprawdopodobnie wielką popularność na terytorium Serbii i byłej Jugosławii. "Budjav lebac" jest najczęściej słuchanym utworem na YouTubie na serbsko-chorwackim obszarze językowym (wyłączając turbofolk). Sukces i akceptacja piosenki "Buđav lebac" stanowi szczególny fenomen socjologiczny i kulturowy. Szczególnie biorąc pod uwagę, że mowa tu o całkowicie anonimowym zespole, bez wsparcia finansowego i klasycznej pomocy medialnej. "Buđav lebac" jest piosenką zespołu alternatywnego, undergroundowej sceny, której jedyne medium prezentowania swojej twórczości stanowił Internet.
Fenomen utworu  zachęcił pozostałych członków zespołu do ponownego zjednoczenia i kontynuowania nagrywania materiału demo w studiu Resnička laboratorija zvuka. Jedno z tych nagrań – demo piosenki "Ratujemo Ti i ja", zostało umieszczone w Internecie. Do składu grupy przyłączyli się również nowi członkowie: Miloš Bakalović - Bakal (perkusja) i Boris Tasev - Bora (pianino, harmonijka).
Pierwszy album "S.A.R.S.".
Pod koniec 2008 roku zespół otrzymał ofertę nagrania albumu dla państwowego wydawnictwa PGP RTS. Pierwszą płytę, przy wsparciu producenta Đorđe Miljenovicia (Skaj Vikler), ukończono w kilka miesięcy i opublikowano w marcu 2009 roku. Teksty piosenek napisali Žabac i Hobbo, natomiast za muzykę i aranżację odpowiadali Žarko, Lukac, Skaj Vikler i pozostali członkowie grupy. Wśród gości tego wydania pojawiają się również: multi-instrumentalista Nemanja Kojić - Kojot (Eyesburn), multi-instrumentalista Aleksandar Sale Sedlar Bogoev, saksofonista Nemanja Demonja, perkusista Vladan Rajović Vlada. W tym samym czasie co album ukazał się animowany spot do utworu "Budjav lebac", stworzony przez serbskiego ilustratora Aleksa Gajicia. Wkrótce album "S.A.R.S." doczekał się reedycji wydanej przez wydawnictwo Zmex. 
S.A.R.S. otrzymał nagrodę dla muzycznego odkrycia 2008 roku przyznaną przez TV Metropolisa. Zdobył też dwie nagrody publiczności: dla najlepszego debiutanta i za najlepszy singiel 2008 roku w głosowaniu organizowanym przez magazyn internetowy Popboks. Jednak, zaledwie dwa miesiące później, dziennikarz tego samego magazynu ocenił debiutancki album grupy S.A.R.S. jako „cienką warstwę prost(acki)ego humoru i taniego eksperymentowania rozmazaną na grubym kawałku niczego”. Na stronie internetowej portalu b92 swoją recenzję opublikował również Uroš Milovanović. 
Serbska pływaczka Nađa Higl przed finałowym wyścigiem na 200 m stylem klasycznym w Rzymie w 2009 roku, w którym ustanowiła rekord Europy i została mistrzynią świata, nuciła sobie piosenkę "Buđav lebac". Później, w trakcie powitania mistrzyni przed budynkiem starego parlamentu, publika skandowała refren utworu a podczas uroczystości powitalnych zorganizowanych w jej rodzinnym Pančevie wystąpiła grupa S.A.R.S., do której na koncercie przyłączyła się i sama Nađa. 
Zmiany składu.
W czerwcu 2009 roku nastąpiły wielkie zmiany w składzie zespołu. Hobbo, Kriva, Beban i Bakal odeszli z grupy, ale S.A.R.S. zyskał też nowych członków: Nenad Đorđević - Đole (gitara basowa), Tihomir Hinić - Tihi (perkusista), Petar Milanović - Pera (saksofon) i Sanja Lalić (chórki). Byli członkowie  kontynuowali współpracę w nowym zespole pod nazwą VHS (Very Heavy S.A.R.S.). 
W tym czasie pojawił się teledysk do utworu "Debeli lad", w którym po raz pierwszy szerszej publice pokazali się członkowie grupy. W listopadzie 2009 roku ukazał się trzeci z rzędu wideoklip - do piosenki "Rakija". S.A.R.S. wystąpił z utworami "Budjav lebac" i "Rakija" w programie „Fajront republika” na kanale FOX. Wziął też udział w festiwalu "Raskršće", przy okazji którego wydaje utwór "Perspektiva". Tę samą piosenkę zespół zaprezentował na festiwalu w Prijedorze. Jednak dopiero 16 stycznia 2012 roku S.A.R.S. opublikował wersję studyjną i teledysk do tego utworu. 
Pierwsza trasa koncertowa.
Już w październiku 2009 roku zespół rozpoczął swoją pierwszą wielką trasę koncertową. Najpierw zagrał 23 października w hali sportowej w miejscowości Velika Plana. Kolejne koncerty odbyły się: 29 października w Centrum kultury w Smederewie, 31 października w klubie „Nirvana” w Kikindzie, 6 listopada w „Privilidž klubie” w Tuzli, 7 listopada w zagrzebskim „Koloseum” i 20 listopada w „Dom železnjičara” w Sarajewie. 28 listopada odbył się wielki koncert w belgradzkim Domie młodzieży, który zakończył trasę. 
Drugi album "Perspektiva".
Drugi studyjny album został opublikowany o północy 31 grudnia 2010 roku. Można go było bezpłatnie pobrać z lokalnych i regionalnych stron MTV. W trzy miesiące pobrano go blisko 50 tys. razy, co w tamtym momencie było wielkim sukcesem. Pierwszym singlem była piosenka "To rade" autorstwa Stefana Tarany, do której S.A.R.S. nagrał teledysk premierowo opublikowany 21 lutego 2011 roku. Obok piosenki To Rade nagrano również spot do utworu "Mir i ljubav".

</doc>
<doc id="4451786" url="https://pl.wikipedia.org/wiki?curid=4451786" title="Eutropis">
Eutropis

Eutropis – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Azji. 
Systematyka.
Etymologia.
"Eutropis" (rodz. żeński): "eu" „dobry, ładny”; τροπις "tropis", τροπεος "tropeos", τροπιδος "tropidos" „kil”.
Podział systematyczny.
Do rodzaju należą następujące gatunki: 

</doc>
<doc id="4451803" url="https://pl.wikipedia.org/wiki?curid=4451803" title="Wondrysel">
Wondrysel



</doc>
<doc id="4451813" url="https://pl.wikipedia.org/wiki?curid=4451813" title="Cadel Evans Great Ocean Road Race 2019">
Cadel Evans Great Ocean Road Race 2019

Cadel Evans Great Ocean Road Race 2019 – 5. edycja wyścigu kolarskiego Cadel Evans Great Ocean Road Race, która odbyła się 27 stycznia 2019 na liczącej 164 kilometry trasie wokół miasta Geelong. Impreza kategorii 1.UWT była częścią UCI World Tour 2019.
Drużyny.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="4451819" url="https://pl.wikipedia.org/wiki?curid=4451819" title="Bohners Lake">
Bohners Lake

Bohners Lake – jednostka osadnicza w Stanach Zjednoczonych, w stanie Wisconsin, w hrabstwie Racine.

</doc>
<doc id="4451820" url="https://pl.wikipedia.org/wiki?curid=4451820" title="Browns Lake">
Browns Lake

Browns Lake – jednostka osadnicza w Stanach Zjednoczonych, w stanie Wisconsin, w hrabstwie Racine.

</doc>
<doc id="4451824" url="https://pl.wikipedia.org/wiki?curid=4451824" title="Eagle Lake (Wisconsin)">
Eagle Lake (Wisconsin)

Eagle Lake – jednostka osadnicza w Stanach Zjednoczonych, w stanie Wisconsin, w hrabstwie Racine.

</doc>
<doc id="4451825" url="https://pl.wikipedia.org/wiki?curid=4451825" title="Tichigan">
Tichigan

Tichigan – jednostka osadnicza w Stanach Zjednoczonych, w stanie Wisconsin, w hrabstwie Racine.

</doc>
<doc id="4451827" url="https://pl.wikipedia.org/wiki?curid=4451827" title="Wind Lake">
Wind Lake

Wind Lake – jednostka osadnicza w Stanach Zjednoczonych, w stanie Wisconsin, w hrabstwie Racine.

</doc>
<doc id="4451829" url="https://pl.wikipedia.org/wiki?curid=4451829" title="Bór bartny">
Bór bartny

Bór bartny (łac. "mellificium", "apisterium") – jednostka organizacyjna dawnego bartnictwa, obejmująca zwykle kilkadziesiąt drzew z barciami.
Podstawą organizacyjną gospodarki bartniczej w przedrozbiorowej Polsce, a także podstawą do określania zobowiązań bartnika, był tzw. "bór". Na bór składało zwykle około 60 drzew z barciami zasiedlonymi pszczołami. W praktyce zdarzały się też większe bory, liczące nawet 120 barci, ale również niewielkie, złożone tylko z 6 barci.
Bór mógł być dzielony na mniejsze podjednostki składające się np. z 30 barci (półborek) czy 15 barci (ćwierćborek). Zdarzały się też transakcje, w których przekazywano tylko kilka drzew, a nawet pojedyncze drzewa. Kilka borów mogło tworzyć "uroczysko", zaś te z kolei składały się na "puszcze", tworząc trójstopniową strukturę bartnictwa w dobrach królewskich.
Do boru bartnego nie zaliczał się cały obszar leśny, a jedynie same drzewa bartne. Bartnik nie stawał się więc właścicielem całego lasu – otrzymywał jedynie prawo do użytkowania lasu w określonych granicach, zaś jego własnością były tylko wyrobione barcie. Z borem powiązane mogły być też łąki nadrzeczne (tzw. bartne lub borowe), polany śródleśne oraz budy (domki lub szałasy, w których zamieszkiwali bartnicy podczas prac).
Jeden bartnik mógł posiadać kilka borów, ale też gospodarować jedynie na fragmencie boru. Bartnicy posiadający bór mogli należeć do bractw bartnych. Na drzewach bartnych danego boru umieszczano znaki własnościowe określane jako znamiona bartne.
W dokumentach polskojęzycznych bór nazywano też terminem "obelstwo". W tekstach łacińskich występował termin "mellificium" lub rzadziej "apisterium".

</doc>
<doc id="4451834" url="https://pl.wikipedia.org/wiki?curid=4451834" title="Gotham (Wisconsin)">
Gotham (Wisconsin)

Gotham – jednostka osadnicza w Stanach Zjednoczonych, w stanie Wisconsin, w hrabstwie Richland.

</doc>
<doc id="4451837" url="https://pl.wikipedia.org/wiki?curid=4451837" title="Sextonville">
Sextonville

Sextonville – jednostka osadnicza w Stanach Zjednoczonych, w stanie Wisconsin, w hrabstwie Richland.

</doc>
<doc id="4451840" url="https://pl.wikipedia.org/wiki?curid=4451840" title="Hanover (Wisconsin)">
Hanover (Wisconsin)

Hanover – jednostka osadnicza w Stanach Zjednoczonych, w stanie Wisconsin, w hrabstwie Rock.

</doc>
<doc id="4451842" url="https://pl.wikipedia.org/wiki?curid=4451842" title="Reindert Brasser">
Reindert Brasser

Reindert Johannes „Jan” Brasser (ur. 20 listopada 1912 w Amsterdamie, zm. 30 sierpnia 1991 tamże) – holenderski lekkoatleta, medalista mistrzostw Europy z 1938.
Był wszechstronnym lekkoatletą. Na igrzyskach olimpijskich w 1936 w Berlinie zajął 5. miejsce w dziesięcioboju oraz 12.–21. miejsce w skoku wzwyż.
Zdobył brązowy medal w biegu na 110 metrów przez płotki na mistrzostwach Europy w 1938 w Paryżu, przegrywając jedynie z Donaldem Finlayem z Wielkiej Brytanii i Håkanem Lidmanem ze Szwecji.
Był mistrzem Holandii w biegu na 110 metrów przez płotki w latach 1937–1939, w skoku wzwyż w 1933, 1934 i 1936, w rzucie dyskiem w 1927, 1946 i 1947 oraz w dziesięcioboju w 1934, 1935 i 1937. Zdobył również mistrzostwo Wielkiej Brytanii (AAA) w biegu na 120 jardów przez płotki w 1939 oraz brązowy medal w tej konkurencji w 1937 i 1938, a także mistrzostwo AAA w rzucie dyskiem w 1946 i 1947 oraz brązowy medal w 1938.
Trzykrotnie poprawiał rekord Holandii w biegu na 110 metrów przez płotki do czasu 14,5 s (7 sierpnia 1939 w Londynie), dwukrotnie w skoku wzwyż do wyniku 1,946 m (17 maja 1935 w Amsterdamie) i trzykrotnie w dziesięcioboju do wyniku 7046 (6264) pkt. (8 sierpnia 1936 w Berlinie).

</doc>
<doc id="4451846" url="https://pl.wikipedia.org/wiki?curid=4451846" title="Lake Wisconsin">
Lake Wisconsin

Lake Wisconsin – jednostka osadnicza w Stanach Zjednoczonych, w stanie Wisconsin, w hrabstwie Sauk.

</doc>
<doc id="4451847" url="https://pl.wikipedia.org/wiki?curid=4451847" title="Riwnia">
Riwnia

Riwnia (ukr. Рівня) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451850" url="https://pl.wikipedia.org/wiki?curid=4451850" title="Humniccy">
Humniccy



</doc>
<doc id="4451851" url="https://pl.wikipedia.org/wiki?curid=4451851" title="Bluffview">
Bluffview

Bluffview – jednostka osadnicza w Stanach Zjednoczonych, w stanie Wisconsin, w hrabstwie Sauk.

</doc>
<doc id="4451854" url="https://pl.wikipedia.org/wiki?curid=4451854" title="Jan Brasser">
Jan Brasser



</doc>
<doc id="4451855" url="https://pl.wikipedia.org/wiki?curid=4451855" title="Jacek Humnicki">
Jacek Humnicki

Jacek Humnicki herbu Gozdawa (zm. w 1688 roku) – podsędek sanocki w 1685 roku, podstoli sanocki w latach 1665-1683, cześnik sanocki w latach 1663-1665, sędzia kapturowy ziemi sanockiej w 1668 roku.
Strażnik pospolitego ruszenia ziemi sanockiej w czasie popisu pod Jabłonicą przed elekcją 1669 roku. Poseł ziemi sanockiej na sejm grodzieński 1678-1679 roku. 

</doc>
<doc id="4451856" url="https://pl.wikipedia.org/wiki?curid=4451856" title="Gu Changwei">
Gu Changwei

Gu Changwei, (ur. 12 grudnia 1957 w Xi’an) – chiński operator, reżyser i producent filmowy. Przedstawiciel piątego pokolenia chińskich twórców filmowych. Uważany za jednego z najwybitniejszych operatorów w chińskim kinie. 
Zaczynał swoją karierę jako operator przy wczesnych filmach Chena Kaige ("Król dzieci", 1987; "Życie na strunie", 1991) i Zhanga Yimou ("Czerwone sorgo", 1988; "Ju Dou", 1990). Za film "Żegnaj, moja konkubino" (1993) był nominowany do Oscara za najlepsze zdjęcia. 
Po licznych sukcesach jego chińskich filmów, znalazł też pracę za granicą. Był operatorem filmów Roberta Altmana ("Fałszywa ofiara", 1998), Jianga Wena ("Diabły za progiem", 2000) i Joan Chen ("Miłość w Nowym Jorku", 2000).
Później zajął się też reżyserią. Za swój debiut reżyserski "Paw" (2005) zdobył Srebrnego Niedźwiedzia – Grand Prix Jury na 55. MFF w Berlinie.
Linki zewnętrzne.
]

</doc>
<doc id="4451859" url="https://pl.wikipedia.org/wiki?curid=4451859" title="Chief Lake">
Chief Lake

Chief Lake – jednostka osadnicza w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4451861" url="https://pl.wikipedia.org/wiki?curid=4451861" title="Yvette Żółtowska-Darska">
Yvette Żółtowska-Darska

Yvette Dagna Żółtowska-Darska (ur. 29 kwietnia 1967) – polska dziennikarka telewizyjna i pisarka, autorka biografii piłkarzy dla dzieci.
Życiorys.
Yvette Żółtowska-Darska z wykształcenia jest polonistką. Pracowała w agencji reklamowej McCann-Erickson, koncernie L’Oréal oraz polskiej edycji Elle. Przez 7 lat była główną redaktorką TVN Style. Inicjatorka programów stacji takich jak: "Magiel towarzyski", "Pani Gadżet" i "Wiem, co jem", a także programów na licencji "Trinny i Susannah ubierają Polskę" oraz "Perfekcyjna pani domu". W 2013 rozpoczęła pracę nad swoją pierwszą książką pt. "Messi. Mały chłopiec, który stał się wielkim piłkarzem", książka zdobyła pierwszą nagrodę w konkursie „Przecinek i Kropka” dla Najlepszej Książki Dziecięcej w 2014. Książki autorki zostały przetłumaczone na 11 języków.

</doc>
<doc id="4451865" url="https://pl.wikipedia.org/wiki?curid=4451865" title="Monica – Monica">
Monica – Monica

Monica – Monica – longplay szwedzkiej piosenkarki Moniki Zetterlund, wydany w listopadzie 1971 roku nakładem wydawnictwa muzycznego Odeon. 
Album powstał w studiu EMI w Sztokholmie przy akompaniamencie orkiestry Moniki Dominique. Za jego produkcję odpowiedzialny był Gunnar Lindqvist.
Lista utworów.
Opracowano na podstawie materiału źródłowego.

</doc>
<doc id="4451867" url="https://pl.wikipedia.org/wiki?curid=4451867" title="Little Round Lake">
Little Round Lake

Little Round Lake – jednostka osadnicza w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4451868" url="https://pl.wikipedia.org/wiki?curid=4451868" title="New Post">
New Post

New Post – jednostka osadnicza w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4451870" url="https://pl.wikipedia.org/wiki?curid=4451870" title="Reserve (Wisconsin)">
Reserve (Wisconsin)

Reserve – jednostka osadnicza w Stanach Zjednoczonych, w stanie Wisconsin, w hrabstwie Sawyer.

</doc>
<doc id="4451875" url="https://pl.wikipedia.org/wiki?curid=4451875" title="Angelica (hrabstwo Shawano)">
Angelica (hrabstwo Shawano)

Angelica – jednostka osadnicza w Stanach Zjednoczonych, w stanie Wisconsin, w hrabstwie Shawano.

</doc>
<doc id="4451879" url="https://pl.wikipedia.org/wiki?curid=4451879" title="Caroline (Wisconsin)">
Caroline (Wisconsin)

Caroline – jednostka osadnicza w Stanach Zjednoczonych, w stanie Wisconsin, w hrabstwie Shawano.

</doc>
<doc id="4451880" url="https://pl.wikipedia.org/wiki?curid=4451880" title="Piotr Boginia">
Piotr Boginia

Piotr Iwanowicz Boginia (ros. Пётр Иванович Богиня, ur. 20 listopada 1890, zm. 17 stycznia 1944 w Woroszyłowgradzie) – radziecki polityk.
Życiorys.
W 1923 służył w Armii Czerwonej, w 1925 został członkiem RKP(b). Od maja 1937 do czerwca 1938 był przewodniczącym Komitetu Wykonawczego Rady Miejskiej Woroszyłowgradu (obecnie Ługańsk), a od czerwca do września 1938 przewodniczącym Komitetu Organizacyjnego Prezydium Rady Najwyższej Ukraińskiej SRR na obwód woroszyłowgradzki (obecnie obwód ługański) i jednocześnie od 18 czerwca do 14 września 1938 członkiem KC KP(b)U. W 1938 został aresztowany podczas wielkiej czystki, w 1940 zwolniony, następnie mianowanym szefem obwodowego zarządu przemysłu lokalnego w Woroszyłowgradzie, później został zastępcą przewodniczącego Komitetu Wykonawczego Woroszyłowgradzkiej Rady Obwodowej.

</doc>
<doc id="4451881" url="https://pl.wikipedia.org/wiki?curid=4451881" title="Synteza informacyjna">
Synteza informacyjna

Synteza informacyjna – jest to kumulacja i kondensacja informacji zawartych w wyselekcjonowanych dokumentach, która umożliwia utworzenie z nich odrębnej logicznej całości podporządkowanej tematycznie przedmiotowi syntezy informacyjnej.

</doc>
<doc id="4451883" url="https://pl.wikipedia.org/wiki?curid=4451883" title="Green Valley (Wisconsin)">
Green Valley (Wisconsin)

Green Valley – jednostka osadnicza w Stanach Zjednoczonych, w stanie Wisconsin, w hrabstwie Shawano.

</doc>
<doc id="4451886" url="https://pl.wikipedia.org/wiki?curid=4451886" title="Leopolis">
Leopolis

Leopolis – jednostka osadnicza w Stanach Zjednoczonych, w stanie Wisconsin, w hrabstwie Shawano.

</doc>
<doc id="4451887" url="https://pl.wikipedia.org/wiki?curid=4451887" title="Seńkiwśke">
Seńkiwśke

Seńkiwśke () – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451888" url="https://pl.wikipedia.org/wiki?curid=4451888" title="Navarino (hrabstwo Shawano)">
Navarino (hrabstwo Shawano)

Navarino – jednostka osadnicza w Stanach Zjednoczonych, w stanie Wisconsin, w hrabstwie Shawano.

</doc>
<doc id="4451890" url="https://pl.wikipedia.org/wiki?curid=4451890" title="Pella (hrabstwo Shawano)">
Pella (hrabstwo Shawano)

Pella – jednostka osadnicza w Stanach Zjednoczonych, w stanie Wisconsin, w hrabstwie Shawano.

</doc>
<doc id="4451892" url="https://pl.wikipedia.org/wiki?curid=4451892" title="Michaił Szewczenko">
Michaił Szewczenko

Michaił Jewgienjewicz Szewczenko, "Mychajło Jewhenowycz Szewczenko" (ros. Михаил Евгеньевич Шевченко, ukr. Михайло Євгенович Шевченко, ur. 1906, zm. 1967 w Odessie) – radziecki polityk.
Życiorys.
Od 1928 należał do WKP(b), był partyjnym organizatorem w warsztacie i zakładach metalurgicznych im. Woroszyłowa w Ałczewsku/Woroszyłowsku, później do 1938 I sekretarzem Komitetu Miejskiego KP(b)U w Woroszyłowsku. Od czerwca do września 1938 był zastępcą przewodniczącego, a od września 1938 do stycznia 1940 przewodniczącym Komitetu Wykonawczego Prezydium Rady Najwyższej Ukraińskiej SRR na obwód woroszyłowgradzki, od 7 stycznia 1940 do 1942 był przewodniczącym Komitetu Wykonawczego Woroszyłowgradzkiej Rady Obwodowej, później pracował w Radzie Komisarzy Ludowych Ukraińskiej SRR. 7 lutego 1939 został odznaczony Orderem Lenina.

</doc>
<doc id="4451893" url="https://pl.wikipedia.org/wiki?curid=4451893" title="Pulcifer">
Pulcifer

Pulcifer – jednostka osadnicza w Stanach Zjednoczonych, w stanie Wisconsin, w hrabstwie Shawano.

</doc>
<doc id="4451894" url="https://pl.wikipedia.org/wiki?curid=4451894" title="Thornton (Wisconsin)">
Thornton (Wisconsin)

Thornton – jednostka osadnicza w Stanach Zjednoczonych, w stanie Wisconsin, w hrabstwie Shawano.

</doc>
<doc id="4451897" url="https://pl.wikipedia.org/wiki?curid=4451897" title="Staiszcze">
Staiszcze

 Staiszcze (ukr. Стаїще) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451898" url="https://pl.wikipedia.org/wiki?curid=4451898" title="Tilleda">
Tilleda

Tilleda – jednostka osadnicza w Stanach Zjednoczonych, w stanie Wisconsin, w hrabstwie Shawano.

</doc>
<doc id="4451902" url="https://pl.wikipedia.org/wiki?curid=4451902" title="Pray for the Wicked">
Pray for the Wicked

Pray for the Wicked – szósty studyjny album amerykańskiego zespołu rockowego Panic! at the Disco, wydany 22 czerwca 2018 roku nakładem wytwórni Fueled by Ramen oraz Decaydance. W celu promocji wydawnictwa wydano dwa single „Say Amen (Saturday Night)” i „High Hopes”
Album zadebiutował na pierwszym miejscu notowania Billboard 200, dzięki łącznej sprzedaży 180 000 egzemplarzy w pierwszym tygodniu od premiery, powtarzając tym samym sukces poprzedniego albumu pt. "Death of a Bachelor". W Polsce krążek osiągnął 37 pozycję w notowaniu OLiS .

</doc>
<doc id="4451903" url="https://pl.wikipedia.org/wiki?curid=4451903" title="Stoupnie">
Stoupnie

Stoupnie (, "Stowpni") – osiedle na Ukrainie, w obwodzie iwanofrankiwskim, w rejonie wierchowińskim.

</doc>
<doc id="4451906" url="https://pl.wikipedia.org/wiki?curid=4451906" title="Topilcze">
Topilcze

Topilcze (ukr. Топільче) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451907" url="https://pl.wikipedia.org/wiki?curid=4451907" title="Gösta Klemming">
Gösta Klemming

Carl Gustaf „Gösta” Klemming (ur. 6 stycznia 1920, zm. 25 czerwca 2000) – szwedzki lekkoatleta, sprinter, medalista mistrzostw Europy z 1938.
Zdobył srebrny medal w sztafecie 4 × 100 metrów (w składzie: Klemming, Åke Stenqvist, Lennart Lindgren i Lennart Strandberg) na mistrzostwach Europy w 1938 w Paryżu. Sztafeta szwedzka ustanowiła wówczas rekord swego kraju czasem 41,1, s.
Był mistrzem Szwecji w sztafecie 4 × 100 metrów w 1940.

</doc>
<doc id="4451911" url="https://pl.wikipedia.org/wiki?curid=4451911" title="Iwan Orieszko">
Iwan Orieszko

Iwan Siergiejewicz Orieszko (ros. Иван Сергеевич Орешко, ur. 19 stycznia 1906 we wsi Rodinowka w guberni jekaterynosławskiej, zm. 6 listopada 1947 w Woroszyłowgradzie) – radziecki polityk.
Życiorys.
Od 1926 należał do WKP(b), pełnił różne funkcje partyjne, do 1938 był II sekretarzem Komitetu Okręgowego KP(b)U w Starobielsku, a od 7 czerwca 1938 do 1939 II sekretarzem Komitetu Obwodowego KP(b)U w Woroszyłowgradzie (obecnie Ługańsk). Został aresztowany podczas wielkiej czystki, następnie zwolniony, później od października 1943 do końca życia pełnił funkcję przewodniczącego Komitetu Wykonawczego Woroszyłowgradzkiej Rady Obwodowej.

</doc>
<doc id="4451915" url="https://pl.wikipedia.org/wiki?curid=4451915" title="Wełykyj Chodak">
Wełykyj Chodak

Wełykyj Chodak () – wieś na Ukrainie, w obwodzie iwanofrankiwskim, w rejonie wierchowińskim.

</doc>
<doc id="4451916" url="https://pl.wikipedia.org/wiki?curid=4451916" title="Jan Kuś (lekarz)">
Jan Kuś (lekarz)

Jan Józef Kuś (ur. 24 lipca 1929, zm. 25 stycznia 2017 w Warszawie) – polski lekarz laryngolog, nauczyciel akademicki, profesor nauk medycznych.
Życiorys.
W 1953 uzyskał dyplom lekarza w Akademii Medycznej w Warszawie. Specjalista w zakresie laryngologii (I stopień w 1956 i II stopień w 1958).
Stopień doktora nauk medycznych uzyskał w 1964 w Akademii Medycznej w Warszawie na podstawie pracy pt. "Obraz kliniczny zapalenia neuronu przedsionkowego (zawrotów nagminnych)". W 1974 w tej samej uczelni uzyskał stopień doktora habilitowanego na podstawie pracy pt. "Leczenie operacyjne niedosłuchu w wadach wrodzonych ucha". W 1990 otrzymał tytuł profesora nadzwyczajnego, a w 1996 profesora zwyczajnego.
W latach 1958-1970 pracował w Klinice Otolaryngologii Akademii Medycznej. Od 1981 do przejścia na emeryturę w 1999 związany z Centrum Medycznego Kształcenia Podyplomowego, jako kierownik Kliniki Otolaryngologii CMKP w Szpitalu Bródnowskim oraz w latach 1990-1993 dyrektor tej uczelni. Wieloletni konsultant krajowy w dziedzinie otolaryngologii oraz nauczyciel wielu pokoleń lekarzy specjalistów otolaryngologów.
Członek towarzystw naukowych w tym m.in.: Członek Honorowy Polskiego Towarzystwa Otorynolaryngologów Chirurgów Głowy i Szyi.
W 2005 "za wybitne zasługi w pracy zawodowej na rzecz ochrony zdrowia" został odznaczony Krzyżem Oficerskim Orderu Odrodzenia Polski.

</doc>
<doc id="4451917" url="https://pl.wikipedia.org/wiki?curid=4451917" title="Wipcze">
Wipcze

Wipcze (ukr. Віпче) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451919" url="https://pl.wikipedia.org/wiki?curid=4451919" title="Wygoda (rejon wierchowiński)">
Wygoda (rejon wierchowiński)

Wygoda (ukr. Вигода) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451921" url="https://pl.wikipedia.org/wiki?curid=4451921" title="Wołowa (obwód iwanofrankiwski)">
Wołowa (obwód iwanofrankiwski)

Wołowa (ukr. Волова) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451925" url="https://pl.wikipedia.org/wiki?curid=4451925" title="Za Magórą">
Za Magórą

Za Magórą (ukr. Замагора) – wieś na Ukrainie w rejonie wierchowińskim obwodu iwanofrankiwskiego.

</doc>
<doc id="4451927" url="https://pl.wikipedia.org/wiki?curid=4451927" title="Zełene">
Zełene

Zełene (), Zielone – wieś na Ukrainie w rejonie wierchowińskim obwodu iwanofrankiwskiego.
Urodził się tu prawosławny biskup bohorodczański Teognost (Bodoriak).

</doc>
<doc id="4451932" url="https://pl.wikipedia.org/wiki?curid=4451932" title="Oprawa nacinana">
Oprawa nacinana

Oprawa nacinana – jeden z typów skórzanych opraw średniowiecznych stosowanych w Europie obok opraw tłoczonych. Typ ten, ze względu na technikę wykonania, bywa również nazywany oprawą ledersznytową (niem. "Lederschnitt" – cięcie skóry).
Historia.
Pierwsze oprawy tego rodzaju, nieliczne i prymitywnie wykonane, powstawały już w VII i VIII w. Najstarsza zachowana oprawa, pochodząca z VIII w., znajduje się w Stonyhurst College. Prawdziwy rozkwit techniki nastąpił w XIV w., a zwłaszcza w latach sześćdziesiątych i siedemdziesiątych wieku XV.
Oprawy nacinane powstawały głównie w Austrii, Czechach i na Węgrzech, natomiast w krajach zachodnich technika ledersznytu była mniej popularna. Znana w Pradze od 1347 r. czeska metoda nacinania opraw oddziałała na rozkwit tego rodzaju zdobienia w Niemczech. Najpiękniejsze okazy opraw ledersznytowych wykonywano w Norymberdze.
Obecnie znany zasób opraw nacinanych liczy około 300 woluminów – większość datuje się na XV w. Z XVI w., z okresu zamierania techniki, pochodzi jak dotąd najmłodszy egzemplarz z 1521 r., odkryty w Pradze. Oprawy nacinane znajdują się przede wszystkim w Niemczech, Austrii i Czechach, ale także we Włoszech, Hiszpanii i Francji.
W Polsce technikę ledersznytu stosowano głównie w Krakowie w XIV i XV w. Kilka opraw nacinanych posiada Biblioteka Jagiellońska oraz Biblioteka Uniwersytecka we Wrocławiu, po jednej znajduje się w zbiorach katedry w Płocku i Wyższego Seminarium Duchownego we Włocławku.
Wykonanie.
Podstawowym materiałem była gruba skóra (najczęściej wołowa), na której najpierw zarysowywano ostrym narzędziem wzór o dowolnych motywach, a następnie pogłębiano rysunek nożem. Później skórę zwilżano i naciągano na deski okładzin, by rozszerzyć nacięcia i uwypuklić rysunek. Starsze okazy opraw odznaczały się dość płaskim cięciem; w nowszych uwypuklano wzór przy pomocy specjalnego tłoka zwanego puncą perłową. Pod spód podkładano kawałki skóry lub masę z kitu i wygniatano puncą albo wyskrobywano chropowate, kontrastujące z głównym ornamentem tło, podczas gdy wzór pozostawał gładki.
Sztuka zdobienia opraw przez nacinanie pozwalała rzemieślnikowi na dużą swobodę kompozycyjną. Typowymi wykorzystywanymi motywami dekoracyjnymi były stylizowane liście, zwierzęta albo bestie takie jak lwy i smoki, a potem także postaci ludzkie (przede wszystkim święci), herby, inicjały czy nawet sceny z życia ludzi.

</doc>
<doc id="4451936" url="https://pl.wikipedia.org/wiki?curid=4451936" title="Gakuen-manga">
Gakuen-manga

 – rodzaj mangi o tematyce szkolnej.
Charakterystyka.
Cechą tego gatunku jest to, że akcja mangi rozgrywa się głównie w szkole. Z uwagi na to, że w Japonii każdy doświadczył życia szkolnego, łatwo jest wprowadzić czytelnika w świat przedstawiony przez autorów.
Autor tego typu mangi ma prawo zdecydować, czy bohater będzie nauczycielem czy uczniem. Istnieje również podgatunek , który charakteryzuje się tym, że akcja rozgrywa się w szkole specjalnej, zupełnie odmiennej od świata rzeczywistego.
Nie ma jasno ustalonych standardów, a sam gatunek jest często wykorzystywany jako magazyn dzieł mangowych, a także wśród mangaków.
Przykłady gakuen-mangi.
Opracowano na podstawie materiału źródłowego.

</doc>
<doc id="4451941" url="https://pl.wikipedia.org/wiki?curid=4451941" title="Nikolaj Øris Nielsen">
Nikolaj Øris Nielsen

Nikolaj Øris Nielsen (ur. 26 września 1986 r. w Bjerringbro) – duński piłkarz ręczny, reprezentant kraju, grający na pozycji prawego rozgrywającego. Od 2004 roku jest zawodnikiem Bjerringbro-Silkeborg.
Ma brata Madsa i Mikkela.
Sukcesy.
Reprezentacyjne.
Mistrzostwa świata:
Klubowe.
Mistrzostwa Danii:
Puchar Danii: 
Superpuchar Danii: 

</doc>
<doc id="4451942" url="https://pl.wikipedia.org/wiki?curid=4451942" title="Henryk Wojtyska">
Henryk Wojtyska



</doc>
<doc id="4451943" url="https://pl.wikipedia.org/wiki?curid=4451943" title="Ośrodki regionalne ORF">
Ośrodki regionalne ORF



</doc>
<doc id="4451948" url="https://pl.wikipedia.org/wiki?curid=4451948" title="Lakówka ceglasta">
Lakówka ceglasta

Lakówka ceglasta ("Laccaria fraterna" (Sacc.) Pegler) – gatunek grzybów z rodziny piestróweczkowatych ("Hydnangiaceae").
Systematyka i nazewnictwo.
Pozycja w klasyfikacji według Index Fungorum: "Laccaria, Hydnangiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisany został w 1891 r. przez Pier Andrea Saccardo jako "Naucoria fraterna". Obecną, uznaną przez Index Fungorum nazwę nadał mu David Norman Pegler w 1965 r.
Nazwę polską nadali Barbara Gumińska i Władysław Wojewoda w 1968 r.
Morfologia.
Średnica 1,5–4 cm, za młodu wypukły, później płaskowypukły, czasami nieco lejkowaty, o pofalowanych brzegach. Brzeg początkowo podwinięty, potem prosty. Jest higrofaniczny; w stanie wilgotnym prążkowany. Powierzchnia gładka, delikatnie łuskowata, czerwonawo brązowa.
Przyrośnięte lub zbiegające, dość szerokie z międzyblaszkami i czasami anastomozami, różowo-mięsiste.
Wysokość 1,5–5 cm, grubość 2–5 mm, cylindryczny, czasami spłaszczony, równogruby, czasami zwężający się ku podstawie, kruchy, pusty w środku, chrząstkowaty. Powierzchnia brązowawa, pokryta białawymi włókienkami, z wiekiem bardziej grubo włóknista i spłowiała. Podstawa biało pilśniowa. Nie zmienia barwy po uszkodzeniu.
W kapeluszu cienki, tej samej barwy. Zapach słabo grzybowy, smak łagodny.
Wysyp zarodników biały. Zarodniki niemal kuliste, o średnicy 8,5–11 µm, pokryte kolcami długości do 1–2 µm i grubości około 1 μm u podstawy, nieamyloidalne. Podstawki 2-zarodnikowe. Brak cheilocystyd. Strzępki skórki kapelusza o szerokości 5–15 μm.
Występowanie i siedlisko.
Lakówka ceglasta jest szeroko rozprzestrzeniona. Występuje w Ameryce Północnej, Środkowej i Południowej, Europie, Azji, Australii i na Nowej Zelandii. W piśmiennictwie naukowym do 2003 r. na terenie Polski podano tylko jedno stanowisko (Białowieski Park Narodowy, 1997). Według W. Wojewody może to być źle oznaczony gatunek – prawdopodobnie była to lakówka prążkowana ("Laccaria pumila"). 
Grzyb mikoryzowy związany z eukaliptusami, akacjami. Wydaje się, że do Ameryki Północnej została zawleczona wraz z sadzonkami tych drzew.
Gatunki podobne.
Lakówka ceglasta jest podobna do lakówki pospolitej ("Laccaria laccata"), ale mikroskopowo odróżnia się od niej 2-zarodnikowymi podstawkami. Rośnie też na innych siedliskach. Według Muellera do Ameryki i Europy została zawleczona wraz z sadzonkami drzew egzotycznych (głównie eukaliptusów).

</doc>
<doc id="4451952" url="https://pl.wikipedia.org/wiki?curid=4451952" title="Laccaria fraterna">
Laccaria fraterna



</doc>
<doc id="4451955" url="https://pl.wikipedia.org/wiki?curid=4451955" title="Lodowiec politermalny">
Lodowiec politermalny

Lodowiec politermalny (mieszany, subpolarny) ang. "polythermal glacier" – powstaje przy zróżnicowanych temperaturach oraz przy różnym poziomie akumulacji śniegu w zimie w stosunku do wielkości jego topnienia w lecie. Cechą wyróżniającą lodowce politermalne jest występowanie dwóch rodzajów lodu – lodu zimnego oraz lodu ciepłego (lód w temperaturze topnienia). Zróżnicowanie to często tworzy się podczas zimy, kiedy ochładzana jest warstwa powierzchniowa lodowców ciepłych lub w czasie letniego ogrzewania warstwy powierzchniowej lodowców zimnych. Granice między poszczególnymi termicznymi warstwami lodu mogą być bardziej lub mniej wyraźne. Wody lodowcowe występują głównie w postaci zarówno wód supraglacjalnych jak i wód inglacjlanych, natomiast wody subglacjalne rzadko tworzą większe sieci rzeczne. Lodowce politermalne transportują dużą ilość materiału skalnego (od 1–3m grubości), który można zaobserwować  w niższych partiach lodowca, gdzie obserwujemy nagromadzenie materiału skalnego w postaci moren środkowych.
Historia badań.
Pierwsze próby sklasyfikowania lodowców pod względem termicznym sięgają lat 30. XX wieku, kiedy to zarówno M. Lagally jak i H.W. Ahlmann zajęli się ich wyróżnianiem. Lagally przedstawił podział lodowców na 3 grupy: lodowce ciepłe, przejściowe oraz zimne. Ahlmann natomiast skoncentrował się na geofizyce lodowców w wyniku której wydzielił lodowce umiarkowane oraz arktyczne.
Pierwsze wiercenia w lodowcach pod koniec lat 50. XX wieku pozwoliły na rozszerzenie wiedzy na temat termiki lodowców.  Dowiodły one, że temperatura wewnątrz lodowca może być zróżnicowana. P.A. Szumski oraz C.S. Benson zaproponowali podział lodowców ze względu na ich warunki termiczno-wilgotnościowe powierzchni.  Pod koniec lat 70. S. Baranowski przedstawił klasyfikację, będącą modyfikacją podziału Ahlmannna, opierającą się na czynnikach geograficznych, które z kolei wpływają na temperaturę oraz wilgotność obszaru występowania lodowców.  
Występowanie.
Lodowce politermalne występują w różnych strefach klimatycznych. Są jednak one charakterystyczne dla Spitsbergenu, Skandynawii, Gór Skalistych, Alaski oraz Półwyspu Antarktycznego.
Jedynym wyjątkiem od tego typu zmian termicznych są lodowce występujące w bardzo zimnym klimacie Antarktydy. Najbardziej powszechne są struktury lodowców skandynawskich oraz kanadyjskich.
Przykłady.
Lodowiec Werenskiolda na Spitsbergenie

</doc>
<doc id="4451956" url="https://pl.wikipedia.org/wiki?curid=4451956" title="Carmen Sandiego">
Carmen Sandiego

Carmen Sandiego – serial animowany, wyprodukowany i udostępniany przez Netflix. Premiera serialu miała miejsce 18 stycznia 2019 roku. Carmen po raz pierwszy pojawiła się w grze dla dzieci "Where in the World Is Carmen Sandiego?" W latach 1994–1998 emitowano serial "Gdzie się podziała Carmen Sandiego?", który był pierwszym serialem przedstawiającym jej przygody. Produkcja Netflixa jest nawiązaniem zarówno do gry jak i do serialu. Serial zakończył się na 4 sezonach i 32 odcinkach ogółem.
Fabuła.
Serial opisuje historię Carmen Sandiego (kiedyś Czarna Owca), która razem ze swoimi przyjaciółmi – Playerem, Zackiem i Ivy – próbuje powstrzymać zbrodnie, jakich dopuszcza się organizacja V.I.L.E. Podczas akcji Carmen zawsze jest ubrana w charakterystyczny czerwony płaszcz i kapelusz, dzięki którym jest od razu rozpoznawana. Ściga ją agencja A.C.M.E. oraz Interpol, jednak nie wiedzą oni, że jej kradzieże nie mają na celu wzbogacenia się, jest to jej sposób na walkę z V.I.L.E.
Odcinki.
Spis serii
Spis odcinków

</doc>
<doc id="4451958" url="https://pl.wikipedia.org/wiki?curid=4451958" title="Israiłow">
Israiłow

Osoby o tym nazwisku:

</doc>
<doc id="4451960" url="https://pl.wikipedia.org/wiki?curid=4451960" title="Koperta (entomologia)">
Koperta (entomologia)

Koperta – specjalistyczna koperta przeznaczona do przechowywania nierozpiętych zbiorów entomologicznych, zwłaszcza lepidopterologicznych, czyli motyli.
Koperty służą do przechowywania tych okazów, które nie są przeznaczone do ekspozycji w gablotach lub przetrzymywania w postaci rozpiętej w pudłach, a także mogą być wykorzystywane krótkotrwale, w czasie transportu, po schwytaniu okazu i jego zatruciu. Wykonywane są najczęściej z pergaminu lub papieru śniadaniowego, często własnoręcznie przez kolekcjonerów. Okazy zgromadzone w kopertach (pojedynczo), po opisaniu i skatalogowaniu, umieszcza się w pudłach entomologicznych lub innych szczelnych pojemnikach. Odpowiednio zakonserwowany owad może w kopercie, w stanie idealnym, oczekiwać na rozpięcie nawet kilkadziesiąt lat. Najlepiej do kopertowania nadają się motyle dzienne, gdyż mają wąski tułów i odwłok. Ćmy, dysponując bardziej krępą budową ciała, są w kopertach bardziej narażone na zgniecenie. 

</doc>
<doc id="4451961" url="https://pl.wikipedia.org/wiki?curid=4451961" title="Abbet">
Abbet

Osoby o tym nazwisku:

</doc>
<doc id="4451963" url="https://pl.wikipedia.org/wiki?curid=4451963" title="Czerniawski">
Czerniawski

Osoby o tym nazwisku:

</doc>
<doc id="4451965" url="https://pl.wikipedia.org/wiki?curid=4451965" title="Kamecki (ujednoznacznienie)">
Kamecki (ujednoznacznienie)

Osoby o tym nazwisku:

</doc>
<doc id="4451966" url="https://pl.wikipedia.org/wiki?curid=4451966" title="Mahoney">
Mahoney

Osoby o tym nazwisku:

</doc>
<doc id="4451967" url="https://pl.wikipedia.org/wiki?curid=4451967" title="Omari">
Omari



</doc>
<doc id="4451969" url="https://pl.wikipedia.org/wiki?curid=4451969" title="Czapiewski (ujednoznacznienie)">
Czapiewski (ujednoznacznienie)

Osoby o tym nazwisku:

</doc>
<doc id="4451971" url="https://pl.wikipedia.org/wiki?curid=4451971" title="Lindblad">
Lindblad

Osoby o tym nazwisku:

</doc>
<doc id="4451972" url="https://pl.wikipedia.org/wiki?curid=4451972" title="Woronina">
Woronina



</doc>
<doc id="4451973" url="https://pl.wikipedia.org/wiki?curid=4451973" title="Gierałtowski">
Gierałtowski

Osoby o tym nazwisku:

</doc>
<doc id="4451984" url="https://pl.wikipedia.org/wiki?curid=4451984" title="Anglojęzyczna Wikipedia">
Anglojęzyczna Wikipedia



</doc>
<doc id="4451986" url="https://pl.wikipedia.org/wiki?curid=4451986" title="Szwedzka Wikipedia">
Szwedzka Wikipedia



</doc>
<doc id="4451988" url="https://pl.wikipedia.org/wiki?curid=4451988" title="Niemieckojęzyczna Wikipedia">
Niemieckojęzyczna Wikipedia



</doc>
<doc id="4451991" url="https://pl.wikipedia.org/wiki?curid=4451991" title="Francuskojęzyczna Wikipedia">
Francuskojęzyczna Wikipedia



</doc>
<doc id="4451993" url="https://pl.wikipedia.org/wiki?curid=4451993" title="Niderlandzka Wikipedia">
Niderlandzka Wikipedia



</doc>
<doc id="4451996" url="https://pl.wikipedia.org/wiki?curid=4451996" title="Rozpinadło">
Rozpinadło

Rozpinadło – narzędzie entomologiczne służące do uformowania ostatecznego kształtu wypreparowanego okazu, zwłaszcza lepidopterologicznego, czyli motyla.
Rozpinadła mają formę dwóch równych deseczek o wyniesionych brzegach. Wykonuje się je najczęściej z miękkiego drewna, np. lipy, olchy, topoli, czy osiki lub ze styropianu, często własnoręcznie przez kolekcjonerów. Miękki materiał ułatwia wbijanie weń szpilek preparacyjnych. Przez środek rozpinadła przechodzi korkowa rynienka o regulowanej szerokości, którą można dostosować do rozmiaru tułowia preparowanego (rozpinanego) owada. Skrzydła owadów dociska się do rozpinadła paskami z pergaminu lub kalki technicznej. 

</doc>
<doc id="4451997" url="https://pl.wikipedia.org/wiki?curid=4451997" title="Rosyjskojęzyczna Wikipedia">
Rosyjskojęzyczna Wikipedia



</doc>
<doc id="4452000" url="https://pl.wikipedia.org/wiki?curid=4452000" title="Włoska Wikipedia">
Włoska Wikipedia



</doc>
<doc id="4452004" url="https://pl.wikipedia.org/wiki?curid=4452004" title="Hiszpańskojęzyczna Wikipedia">
Hiszpańskojęzyczna Wikipedia



</doc>
<doc id="4452006" url="https://pl.wikipedia.org/wiki?curid=4452006" title="Polskojęzyczna Wikipedia">
Polskojęzyczna Wikipedia



</doc>
<doc id="4452011" url="https://pl.wikipedia.org/wiki?curid=4452011" title="Złe wychowanie Cameron Post">
Złe wychowanie Cameron Post

Złe wychowanie Cameron Post (ang. "The Miseducation of Cameron Post") – amerykańsko-brytyjski film dramatyczny z 2018 roku w reżyserii Desiree Akhavan, powstały na podstawie powieści Emily M. Danforth. Wyprodukowany przez wytwórnie FilmRise i Vertigo Releasing. Główne role w filmie zagrali Chloë Grace Moretz, Sasha Lane i Forrest Goodluck.
Fabuła.
Akcja filmu rozgrywa się w Stanach Zjednoczonych na początku lat 90. XX wieku. Cameron Post (Chloë Grace Moretz) po śmierci rodziców mieszka z ciotką Ruth. Licealistka podkochuje się w Coley, koleżance z kółka biblijnego. W czasie balu szkolnego chłopak, który zaprosił Cameron na potańcówkę, nakrywa przyjaciółki w niedwuznacznej sytuacji na tylnym siedzeniu samochodu. Ruth wysyła siostrzenicę na chrześcijański obóz, by dzięki terapii konwersyjnej prowadzonej przez pastora i jego siostrę wyzbyła się homoseksualnych skłonności. Tam Cameron poznaje młodego geja Adama Czerwonego Orła i nastoletnią lesbijkę przedstawiającą się jako Jane Fonda (Sasha Lane). Te trzy wolne duchy wcale nie dadzą się łatwo ujarzmić.
Premiera.
Premiera filmu odbyła się 22 stycznia 2018 podczas Sundance Film Festival. Siedem miesięcy później, 3 sierpnia, obraz trafił do kin na terenie Stanów Zjednoczonych oraz 7 września w Wielkiej Brytanii. W Polsce premiera filmu odbyła się 25 stycznia 2019.
Odbiór.
Krytyka.
Film "Złe wychowanie Cameron Post" spotkał się z pozytywną reakcją krytyków. W serwisie Rotten Tomatoes 86% ze stu sześćdziesięciu dwóch recenzji filmu jest pozytywne (średnia ocen wyniosła 7,5 na 10). Na portalu Metacritic średnia ocen z 36 recenzji wyniosła 69 punktów na 100.

</doc>
<doc id="4452014" url="https://pl.wikipedia.org/wiki?curid=4452014" title="Wietnamska Wikipedia">
Wietnamska Wikipedia



</doc>
<doc id="4452015" url="https://pl.wikipedia.org/wiki?curid=4452015" title="Shari Belafonte">
Shari Belafonte

Shari Lynn Belafonte (ur. 22 września 1954 w Nowym Jorku) – amerykańska aktorka, piosenkarka, modelka i scenarzystka filmowa.
Życiorys.
Wczesne lata.
Urodziła się w Nowym Jorku jako córka Marguerite (z domu Mazique Byrd) Belafonte, psycholog, i Harry’ego Belafonte, piosenkarza i aktora. Uczyła się w Windsor Mountain School w Lenox w Massachusetts. Uczęszczała potem do Buxton School w Williamstown w Massachusetts. Naukę kontynuowała w Hampshire College w Amherst i studiowała dramat w Carnegie Mellon University w Pittsburghu.
Kariera.
Karierę rozpoczęła jako modelka i pozowała przed kamerą dla najlepszych marek, reklamując m.in. dżinsy Calvina Kleina. Producent telewizyjny Aaron Spelling wybrał ją jako finalistkę do napisanej konkretnie z myślą o niej roli Julie Rogers w serialu "Aniołki Charliego" ("Charlie’s Angels"), ale w 1980 ostatecznie postać tę przejęła Tanya Roberts. W 1982 trafiła na ekran jako Heather Johnson w dramacie biograficznym "Jeśli widzisz, co słyszę" ("If You Could See What I Hear") u boku Marca Singera. 
W latach 1983-1988 grała postać Julie Gillette w operze mydlanej ABC "Hotel". W tym czasie Shari rozpoczęła karierę muzyczną, podpisując kontrakt z wytwórnią Metronome Records, wydając dwa albumy w Europie; były to "The Eyes of Night" w 1987 i "Shari" w 1989. 
Znalazła się w obsadzie komediodramatu Roberta Altmana "Gracz" ("The Player", 1992) z Timem Robbinsem i Whoopi Goldberg. W latach 90. reklamowała suplement diety SlimFast. We wrześniu 2000 pozowała nago dla magazynu „Playboy”. 19 stycznia 2016 przyjęła rolę major Janice Lomax w operze mydlanej ABC "Szpital miejski" ("General Hospital").
21 maja 1977 wyszła za mąż za Roberta Harpera. Jednak w 1988 doszło do rozwodu. 30 grudnia 1989 poślubiła Sama Behrensa.

</doc>
<doc id="4452017" url="https://pl.wikipedia.org/wiki?curid=4452017" title="Giovanni Battista Pallavicino">
Giovanni Battista Pallavicino

Giovanni Battista Pallavicino (ur. w 1480 w Genui, zm. 13 sierpnia 1524 w Rzymie) – włoski kardynał.
Życiorys.
Urodził się w 1480 roku w Genui, jako syn Cipriana Pallavicina i Bianci Gattilusi. Studiował na Uniwersytecie Bolońskim i Padewskim, gdzie uzyskał doktorat utroque iure. Był dziekanem kapituły katedralnej w Ourense, a także protonotariuszem apostolskim. 22 listopada 1507 roku został wybrany biskupem Cavaillon. 1 lipca 1517 roku został kreowany kardynałem prezbiterem i otrzymał kościół tytularny Sant’Apollinare. Zmarł 13 sierpnia 1524 roku w Rzymie.

</doc>
<doc id="4452019" url="https://pl.wikipedia.org/wiki?curid=4452019" title="Japońska Wikipedia">
Japońska Wikipedia



</doc>
<doc id="4452023" url="https://pl.wikipedia.org/wiki?curid=4452023" title="Chińska Wikipedia">
Chińska Wikipedia



</doc>
<doc id="4452028" url="https://pl.wikipedia.org/wiki?curid=4452028" title="Tatry Słowackie">
Tatry Słowackie

Tatry Słowackie – część Tatr znajdująca się na terenie Słowacji. Powierzchnia Tatr wynosi 785 km², z tego około 175 km² (22,3%) to Tatry Polskie, około 610 km² (77,7%) to Tatry Słowackie. Do Tatr Słowackich należą całe Tatry Bielskie i południowa część Tatr Wysokich i Tatr Zachodnich. Współcześnie granica między Polską i Słowacją w Tatrach biegnie główną granią Tatr od Rysów po Wołowiec i dalej na zachodzie północną granią Wołowca, zaś na wschodzie od Rysów północną granią Rysów do ujścia Roztoki do Białki i dalej Białką.
Otaczają je takie krainy etnograficzne, jak Orawa (na zachodzie), Liptów (na południu, w Kotlinie Liptowskiej) i Spisz (w części północno-wschodniej i wschodniej). Ogólnie określane bywają jako Podtatrze Słowackie.
Nazwa Tatry Słowackie powstała po 1918 r. Wcześniej były to Tatry Węgierskie. Do 1918 r. należały one do trzech komitatów węgierskich: orawskiego, liptowskiego i spiskiego.

</doc>
<doc id="4452030" url="https://pl.wikipedia.org/wiki?curid=4452030" title="Portugalskojęzyczna Wikipedia">
Portugalskojęzyczna Wikipedia



</doc>
<doc id="4452032" url="https://pl.wikipedia.org/wiki?curid=4452032" title="Tengku Abdullah">
Tengku Abdullah

Tengku Abdullah (ur. 30 lipca 1959) – sułtan malezyjskiego stanu Pahang. Na tron wstąpił po abdykacji swojego ojca Ahmada Szacha 15 stycznia 2019.
Funkcje w organizacjach sportowych.
Jest prezydentem Malezyjskiego Związku Piłki Nożnej, wiceprezydentem komitetu wykonawczego Asian Football Confederation i prezydentem Azjatyckiej Federacji Hokeja.
Życie prywatne.
Pierwsze małżeństwo zawarł z Azizah (ur. 5 sierpnia 1960), siostrą obecnego sułtana Johoru Ibrahima Ismaila. Mają pięciu synów i dwie córki. W 1991 zawarł kolejne małżeństwo z Cik Puan Julią Rais (ur. 19 lutego 1971). Mają razem trzy córki.
Król Malezji.
31 stycznia 2019 został kolejnym Yang di-Pertuan Agong (królem Malezji).

</doc>
<doc id="4452034" url="https://pl.wikipedia.org/wiki?curid=4452034" title="Ukraińska Wikipedia">
Ukraińska Wikipedia



</doc>
<doc id="4452036" url="https://pl.wikipedia.org/wiki?curid=4452036" title="Łukasik">
Łukasik

Osoby o tym nazwisku:

</doc>
<doc id="4452039" url="https://pl.wikipedia.org/wiki?curid=4452039" title="Naumowicz">
Naumowicz

Osoby o tym nazwisku:

</doc>
<doc id="4452042" url="https://pl.wikipedia.org/wiki?curid=4452042" title="Fototon">
Fototon

Fototon (ton) – w teledetekcji i fotogrametrii podstawowa cecha obrazu, oznaczająca stopień szarości czarno-białego (panchromatycznego lub podczerwonego) obrazu (sceny), będącego efektem rejestracji przez obiektyw zróżnicowania w natężeniu odbitej, rozproszonej lub pochłoniętej przez dany obiekt fali elektromagnetycznej. Ton określa się także przy interpretacji obrazów z sensorów innych niż optyczne, przy przedstawieniu sceny w sztucznej kompozycji barwnej. Na obrazie termalnym ton będzie więc proporcjonalny do ciepła emitowanego przez obiekt.
Interpretacja fototonu.
Poza cechami fizycznymi (albedo) fotografowanego obiektu istotny wpływ na fototon mają takie elementy, jak czułość sensora, zanieczyszczenia atmosfery (wilgotność), czy kąt padania promieni słonecznych. Powierzchnie nachylone prostopadle do kąta padania promieni słonecznych będą jaśniejsze od obiektów na które światło pada pod kątem ostrym. Powierzchnie wilgotne będą ciemniejsze, a suche — jaśniejsze. Wartość fototonu będzie również zależna od rozdzielczości obrazu. W najczęściej spotykanym, 8-bitowym zapisie, fototon mieścić się będzie w przedziale 0 — 255, zawierając w sobie 256 odcieni szarości, gdy skala 4-bitowa pozwala na wydzielenie jedynie 16 stopni szarości. 
Fototon, kształt i rozmiar obiektu są podstawowymi parametrami umożliwiającymi poprawą interpretację obrazu obserwatorowi. Na podstawie fototonu możliwe jest wyznaczenie parametrów pochodnych, np. kontrastu. Interpretacja fototonu może zostać przeprowadzona również na podstawie klasyfikacji nadzorowanej i nienadzorowanej.
Zastosowania.
Interpretacja fototonu znajduje szerokie zastosowania w naukach o Ziemi: (geologii, geomorfologii, gleboznawstwie, hydrologii), zarządzaniu kryzysowym (pożary lasów) czy biologii. 

</doc>
<doc id="4452043" url="https://pl.wikipedia.org/wiki?curid=4452043" title="Scaramuccia Trivulzio">
Scaramuccia Trivulzio

Scaramuccia Trivulzio (ur. ok. 1465 w Mediolanie, zm. 3 sierpnia 1527 w Maguzzano) – włoski kardynał.
Życiorys.
Urodził się około 1465 roku, jako syn Gianferma Trivulziego i Margherity Valpergi. Studiował na Uniwersytecie Pawijskim, gdzie następnie został wykładowcą. Był także referendarzem Najwyższego Trybunału Sygnatury Apostolskiej i doradcą Ludwika XII. 14 kwietnia 1508 roku został wybrany biskupem Como. Sprzeciwiał się soborowi pizańskiemu i był asesorem w czasie V soboru laterańskiego. 1 lipca 1517 roku został kreowany kardynałem prezbiterem i otrzymał kościół tytularny San Ciriaco alle Terme Diocleziane. Rok później zrezygnował z zarządzania diecezją. W latach 1519–1525 był administratorem apostolskim Piacenzy, w 1527 – Vienne, a w okresie 1526–1527 pełnił rolę kamerlingiem Kolegium Kardynałów. Gdy Francuzi zostali wypędzeni z Italii, Franciszek II Sforza pozbawił kardynała beneficjów z Lombardii, a Hiszpanie odebrali mu dobra gdy Franciszek I Walezjusz został uwięziony w Pawii. Zmarł 3 sierpnia 1527 roku w Maguzzano.

</doc>
<doc id="4452044" url="https://pl.wikipedia.org/wiki?curid=4452044" title="Sheppard (ujednoznacznienie)">
Sheppard (ujednoznacznienie)

Osoby o tym nazwisku:

</doc>
<doc id="4452047" url="https://pl.wikipedia.org/wiki?curid=4452047" title="Perska Wikipedia">
Perska Wikipedia



</doc>
<doc id="4452048" url="https://pl.wikipedia.org/wiki?curid=4452048" title="Wsiewołożski">
Wsiewołożski

Osoby o tym nazwisku:

</doc>
<doc id="4452049" url="https://pl.wikipedia.org/wiki?curid=4452049" title="Gierasimienko">
Gierasimienko

Osoby o tym nazwisku:

</doc>
<doc id="4452053" url="https://pl.wikipedia.org/wiki?curid=4452053" title="Geschke">
Geschke

Osoby o tym nazwisku:

</doc>
<doc id="4452056" url="https://pl.wikipedia.org/wiki?curid=4452056" title="Humnicki">
Humnicki

Osoby o tym nazwisku:

</doc>
<doc id="4452060" url="https://pl.wikipedia.org/wiki?curid=4452060" title="Serbska Wikipedia">
Serbska Wikipedia



</doc>
<doc id="4452061" url="https://pl.wikipedia.org/wiki?curid=4452061" title="Nielsen">
Nielsen

Osoby o tym nazwisku:

</doc>
<doc id="4452063" url="https://pl.wikipedia.org/wiki?curid=4452063" title="Katalońska Wikipedia">
Katalońska Wikipedia



</doc>
<doc id="4452065" url="https://pl.wikipedia.org/wiki?curid=4452065" title="Belafonte">
Belafonte

Osoby o tym nazwisku:

</doc>
<doc id="4452068" url="https://pl.wikipedia.org/wiki?curid=4452068" title="Arabskojęzyczna Wikipedia">
Arabskojęzyczna Wikipedia



</doc>
<doc id="4452070" url="https://pl.wikipedia.org/wiki?curid=4452070" title="Norweska Wikipedia">
Norweska Wikipedia



</doc>
<doc id="4452071" url="https://pl.wikipedia.org/wiki?curid=4452071" title="Raffaele Petrucci">
Raffaele Petrucci

Raffaele Petrucci (ur. w 1472 w Sienie, zm. 11 grudnia 1522 w Rzymie) – włoski kardynał.
Życiorys.
Urodził się w 1472 roku w Sienie, jako syn Giacoppa Petrucciego. W młodości został kanonikiem kapituły katedralnej w Sienie i protonotariuszem apostolskim. 4 sierpnia 1497 roku został biskupem Grosseto. Miał dwóch synów: Eustachia i Pietra. W latach 1513–1516 był prefektem Zamku Świętego Anioła, a w okresie 1519–1520 – administratorem apostolskim Bertinoro. 1 lipca 1517 roku został kreowany kardynałem prezbiterem i otrzymał kościół tytularny S. Susanna. Trzy lata później został biskupem Sovany. Zmarł 11 grudnia 1522 roku w Rzymie.

</doc>
<doc id="4452072" url="https://pl.wikipedia.org/wiki?curid=4452072" title="Serbsko-chorwacka Wikipedia">
Serbsko-chorwacka Wikipedia



</doc>
<doc id="4452076" url="https://pl.wikipedia.org/wiki?curid=4452076" title="Fińska Wikipedia">
Fińska Wikipedia



</doc>
<doc id="4452077" url="https://pl.wikipedia.org/wiki?curid=4452077" title="Austriacka Formuła 3 Sezon 1998">
Austriacka Formuła 3 Sezon 1998

Austriacka Formuła 3 Sezon 1998 – szesnasty sezon Austriackiej Formuły 3.

</doc>
<doc id="4452079" url="https://pl.wikipedia.org/wiki?curid=4452079" title="Węgierska Wikipedia">
Węgierska Wikipedia



</doc>
<doc id="4452080" url="https://pl.wikipedia.org/wiki?curid=4452080" title="Indonezyjska Wikipedia">
Indonezyjska Wikipedia



</doc>
<doc id="4452082" url="https://pl.wikipedia.org/wiki?curid=4452082" title="Koreańska Wikipedia">
Koreańska Wikipedia



</doc>
<doc id="4452084" url="https://pl.wikipedia.org/wiki?curid=4452084" title="Francuskie powstanie narodowowyzwoleńcze">
Francuskie powstanie narodowowyzwoleńcze

Francuskie powstanie narodowowyzwoleńcze (zwane także "II bitwą o Francję", "II kampanią francuską", "francuskim powstaniem narodowym", "francuskim powstaniem powszechnym" i "Wyzwoleniem Francji") – okres intensywnych walk pomiędzy francuskim ruchem oporu wspieranym przez wojska koalicji antyhitlerowskiej, a siłami Osi po Jour J na terenie Francji.
Przygotowanie do antynazistowskiego powstania.
Po upadku III Republiki i podziale kraju na terenie całej Francji z inicjatyw różnych środowisk zaczął powstawać Ruch Oporu. W Wielkiej Brytanii generał de Gaulle utworzył Komitet Wolnej Francji razem z jednostkami wojskowymi kontynuującymi walkę poza Europą. Wraz z zaostrzeniem się terroru okupacyjnego szeregi sympatyków i bojowników zaczęły wzrastać, m.in. ze względu na wywózki młodych ludzi na roboty przymusowe do Rzeszy w 1942 zaczął się tworzyć ruch partyzancki (maquis). W tym samym roku, dzięki działaniom delegata Wolnej Francji Jean’a Moulin’a, rozpoczął się trwający do 1944 proces zjednoczenie Ruch Oporu.
Siły Wolnych Francuzów już we wrześniu 1940 przejęły kontrolę nad Francuską Afryką Równikową i koloniami nad Oceanem Spokojnym (oprócz Indochin Francuskich), zaś w roku 1942 wyzwolono Madagaskar, Syrię i Liban, Francuską Afrykę Zachodnią i Algierię Francuską.
Między wrześniem a październikiem 1943 Francuska Armia Wyzwolenia (następczyni FFL), lokalny Ruch Oporu oraz włoskie jednostki alianckie wyzwoliły Korsykę.
Powstanie we Francji kontynentalnej.
1 lutego 1944 powstały Francuskie Siły Wewnętrzne – organizacja łącząca wszystkie stronnictwa ruchu oporu. Powstanie jednolitej organizacji, zwiększenie dostaw uzbrojenia, terror okupantów i kolaborantów oraz wizja zbliżającego się wyzwolenia umocniły Ruch Oporu. W regionach „A”, „C”, „B” i „P” (oprócz podregionu „P1”) rozwinięto działania sabotażowe, zaś w regionach „D”, „R1”, „R2”, „R3”, „R4”, „R5”, „R6” i podregionie „P1” postawiono na działalność maquis. Powstały partyzanckie reduty Masywu Centralnego, Reduta Alpejska, Reduta Pirenejska, Reduta Środkowo-Wschodnia (Jura-Wogezy-Morvan) oraz większe strefy maquis w Bretanii, Wandei, Charente, Normandii i Ardenach. Jeszcze przed wybuchem powstania FFI zdążyły stoczyć kilka bitew partyzanckich, z których największa miała miejsce na płaskowyżu Glières (z 465 partyzantów 155 zginęło, 50 zostało rannych a 160 dostało się do niewoli). W pierwszym półroczu 1944 RAF i USAF przerzuciły do okupowanej Francji 3627 ton zaopatrzenia wojskowego (łącznie SOE przekazało Ruchowi Oporu w czasie wojny ok. 10 tys. ton zaopatrzenia, Jugosławii 76 tys. a Polsce 596 ton).
Nocą z 5 na 6 czerwca 1944 Radio BBC nadało komunikat „Alpejska kozica skacze”. Był to sygnał dla FFI do rozpoczęcia mobilizacji i przygotowań do powstania, które rozpoczęło się wraz z początkiem alianckiej inwazji na Europę. W tym czasie w opanowaniu plaż Normandii brała udział francuska flota, lotnictwo i 1 Batalion Komandosów Piechoty Morskiej a do Bretanii przerzucono francuskich komandosów z SAS. Po wybuchu powstania siły FFI nasiliły działalność partyzancką i sabotażową wykonując w samym czerwcu 2731 akcji kolejowych – zgodnie z ustaleniami działania te były w strefie północnej skoordynowane z lotnictwem alianckim a w strefie południowej prowadzone samodzielnie. Głównym zadaniem FFI było sparaliżowanie działań wojsk niemieckich oraz uniemożliwienie ich koncentracji i przerzutu do Normandii.
Mimo zabiegów gen. Marie-Pierre Kœnig'a mających na celu ograniczyć mobilizację ze względu na powolne przesuwanie się frontu normandzkiego Francuskie Siły Wewnętrzne podjęły już w czerwcu akcje samodzielnego wyzwolenia kraju. Opanowywanie miast i miasteczek z powodu nieskoordynowania działań na szerszą skalę było nietrwałe, najczęściej kończyło się wycofaniem się maquis ponownie w góry oraz represjami wobec ludności cywilnej jak miało to miejsce w Tulle. Najbardziej znane zbrodnie w pierwszym miesiącu powstania popełniła 2 Dywizja Pancerna SS „Das Reich”, min. masakrę w Oradour-sur-Glane (akcja pacyfikacyjna popełniona w ramach represji za domniemaną śmierć porwanego przez partyzantów SS-Stubaf Helmuta Kämpfe w rzeczywistości rozstrzelanego w zemście przez maquis po masakrze w Oradour-sur-Glane i Combeauvert).
Największa bitwa partyzancka w okupowanej Francji miała miejsce na Vercors, gdzie maquis stworzyli wolną od okupacji republikę. Kraj partyzancki został brutalnie spacyfikowany przez siły niemieckie (min. spadochroniarzy) i Vichy, którzy dokonali brutalnej pacyfikacji mordując jeńców i ludność cywilną oraz paląc wioski. Z 4000-5000 maquis zginęło lub zostało zamordowanych 750. Jednym z celów FFI było wyzwolenie przede wszystkich większych miast celem uchronienia ludności przed terrorem oraz alianckimi bombardowaniami.
15 sierpnia 1944 w Prowansji wylądował aliancki desant mający na celu odciążenie wojsk walczących na północy. W jego skład wchodziła min. Armia B regularnej Francuskiej Armii Wyzwolenia. Druga w tym roku operacja desantowa przyczyniła się do jeszcze większego napływu ochotników do FFI liczących w tym czasie 400-500 tys. ludzi oraz złamania morale Wehrmachtu, który rozpoczął proces wycofywania swoich wojsk z Francji. Umożliwiło to Ruchowi Oporu całkowite wyzwolenie danych obszarów, które nie udało się w czerwcu, po wybuchu powstania. Najbardziej priorytetowo traktowano stolicę kraju – Paryż. Już w pierwszej połowie sierpnia wybuchła tam fala strajków zakończona strajkiem generalnym wszystkich zawodów (w tym Policji Narodowej i Żandarmerii Narodowej). 19 sierpnia 1944 komendant podregionu ppłk Henriego Tanguya ps. „Rol” ogłosił insurekcję a bojownicy FFI zaatakowali główne punkty niemieckiego oporu i rozpoczęli budowę barykad na ulicach miasta. Przewodniczący Rządu Tymczasowego, konserwatysta Charles de Gaulle, odniósł się krytycznie do insurekcji, gdyż większość FFI stanowiły organizacje lewicowe, w tym FTP związani z ruchem komunistycznym (sam „Rol” był działaczem PCF i wywodził się z FTP). Ostatecznie de Gaulle wymusił na Amerykanach pomoc dla walczącej stolicy. 24 sierpnia do miasta weszła francuska 2 Dywizja Pancerna, która wylądowała w Normandii 1 sierpnia 1944. Następnego dnia z dodatkowym wsparciem przybyła amerykańska 4 Dywizja Piechoty. Komendant Twierdzy Paryż gen. Dietrich von Choltitz nie chcąc wykonywać rozkazu Hitlera o całkowitym zniszczeniu miasta poddał je Francuzom i Amerykanom (siły policji i bezpieczeństwa opuściły miasto 18 sierpnia). Jest to najbardziej znany epizod powstania narodowowyzwoleńczego.
Podobnie jak Paryż wiele innych miast, takich jak Marsylia, Dijon czy Caen zostały wyzwolone przy współpracy FFI z wojskami alianckimi. Spory obszar kraju został jednak wyzwolony przez FFI samodzielnie, m.in. miasta takie jak Annecy, Morlaix i Bourges. Na wszystkich terenach wyzwolonych wprowadzano władzę Rządu Tymczasowego.
Zakończenie i bilans powstania.
We wrześniu 1944 wyzwolony został praktycznie cały obszar Francji kontynentalnej w związku z czym rozwiązano Francuskie Siły Wewnętrzne (ok. 114-137 tys. byłych bojowników wstąpiło do wojsk regularnych). Działania FFI, które straciły 14-20 tys. (z czego ok. 3000 zamordowanych przez okupanta w egzekucjach) w wyzwoleniu Francji gen. Dwight Eisenhower ocenił równoznaczne ze wsparciem piętnastu dywizji wojsk regularnych.
Pod władzą Rzeszy pozostały w dalszym ciągu anektowane Alzacja i Lotaryngia wyzwalane stopniowo do lutego 1945 (Strasbourg wyzwolono 23 listopada 1944 a Metz 13 grudnia 1944). W rejonie Wogezów funkcjonowało (rozwiązane w końcu listopada 1944) szefostwo sił bezpieczeństwa i policji na okupowaną Francję, min. Wyższy Dowódca SS i Policji SS-Ogruf Carl Oberg i dowódca Sipo-SD SS-Staf dr Helmut Knochen (po jego zdegradowaniu do SS-Schütze i skierowaniu do Waffen-SS stanowisko to objął SS-Ostubaf Friedrich Suhr). Najdłużej broniły się zorganizowane przez hitlerowców twierdze w portach Saint-Nazaire, La Rochelle, Lorient, Rochefort i Royan nad Atlantykiem oraz Dunkierka nad La Manche. Skapitulowały one dopiero wiosną 1945, niektóre jak Saint-Nazaire dopiero po kapitulacji III Rzeszy.

</doc>
<doc id="4452085" url="https://pl.wikipedia.org/wiki?curid=4452085" title="Czeska Wikipedia">
Czeska Wikipedia



</doc>
<doc id="4452087" url="https://pl.wikipedia.org/wiki?curid=4452087" title="Konsulat Rumunii w Gdańsku">
Konsulat Rumunii w Gdańsku

Konsulat Rumunii w Gdańsku ("Konsulat von Rumänien in Danzig", "Consulatul României în Danzig") – rumuńska placówka konsularna funkcjonująca w Gdańsku.
Pierwszy akredytowany przedstawiciel Rumunii w randze konsula rozpoczął urzędowanie w Gdańsku w 1925. Urząd funkcjonował do 1939.

</doc>
<doc id="4452088" url="https://pl.wikipedia.org/wiki?curid=4452088" title="Rumuńska Wikipedia">
Rumuńska Wikipedia



</doc>
<doc id="4452089" url="https://pl.wikipedia.org/wiki?curid=4452089" title="Biathlon na Zimowych Igrzyskach Olimpijskich 1984 – sprint">
Biathlon na Zimowych Igrzyskach Olimpijskich 1984 – sprint

Biathlonowy sprint mężczyzn na Zimowych Igrzyskach Olimpijskich 1984 na dystansie 10 km odbył się 23 lutego. Była to trzecia i ostatnia konkurencja biathlonowa podczas tych igrzysk. Zawody odbyły się na trasach w kompleksie olimpijskim Igman, niedaleko Sarajewa. Do biegu zostało zgłoszonych 64 zawodników, wszyscy przystąpili do rywalizacji. 
Tytułu mistrza olimpijskiego nie obronił Frank Ullrich z NRD, który tym razem zajął 17. miejsce. Nowym mistrzem olimpijskim został Norweg Eirik Kvalfoss, srebrny medal wywalczył Peter Angerer z RFN, a trzecie miejsce zajął kolejny reprezentant NRD, Matthias Jacob.

</doc>
<doc id="4452090" url="https://pl.wikipedia.org/wiki?curid=4452090" title="Malajska Wikipedia">
Malajska Wikipedia



</doc>
<doc id="4452091" url="https://pl.wikipedia.org/wiki?curid=4452091" title="Turecka Wikipedia">
Turecka Wikipedia



</doc>
<doc id="4452093" url="https://pl.wikipedia.org/wiki?curid=4452093" title="Baskijska Wikipedia">
Baskijska Wikipedia



</doc>
<doc id="4452095" url="https://pl.wikipedia.org/wiki?curid=4452095" title="Bułgarska Wikipedia">
Bułgarska Wikipedia



</doc>
<doc id="4452096" url="https://pl.wikipedia.org/wiki?curid=4452096" title="Duńska Wikipedia">
Duńska Wikipedia



</doc>
<doc id="4452104" url="https://pl.wikipedia.org/wiki?curid=4452104" title="Joanna Rusinek">
Joanna Rusinek

Joanna Rusinek (ur. 6 lipca 1978 w Krakowie) – polska ilustratorka, projektantka okładek płyt i książek, pisarka. Ukończyła studia na Wydziale Grafiki Akademii Sztuk Pięknych w Krakowie. Wraz z Michałem Pawłowskim prowadzi studio graficzne Kropka i Kreska. Jej ilustracje pojawiały się na łamach „Dużego Formatu”, „Wysokich Obcasów Extra” i „Tygodnika Powszechnego”. 
Życiorys.
Początkowo próbowała swoich sił jako modelka, później studiowała filologię angielską, lecz szybko zmieniła kierunek na grafikę. W 2006 roku obroniła dyplom w pracowni filmu animowanego prowadzonej przez profesora Jerzego Kucię. Obecnie w swojej pracy twórczej nie zajmuje się animacją, a ilustrowaniem książek dla dzieci. Tworzy również plakaty, okładki płyt i książek, identyfikacje wizualne oraz logotypy. Jest także autorką książki "Kosmiczna sonda uliczna". 
Ma starszego brata, literaturoznawcę i byłego sekretarza noblistki Wisławy Szymborskiej – Michała Rusinka. Joanna Rusinek jest autorką projektu graficznego okładki do tomiku wierszy Szymborskiej "Wystarczy". Wraz z bratem wydaje książki dla dzieci, do których tworzy autorskie ilustracje. Ich książka z 2009 roku "Mały Chopin" została przetłumaczona na kilkanaście języków i w roku 2011 zdobyła nagrodę Premio Samarelli. W 2018 roku w 31. edycji konkursu Książka IBBY wspólna publikacja rodzeństwa Rusinek, "Jaki znak Twój? Wierszyki na dalsze sto lat niepodległości," otrzymała tytuł Książki Roku. 
Przez dwa lata pracowała jako asystentka żony Czesława Miłosza – Carol Thigpen.
Technika prac.
Ilustratorka podkreśla, że jej prace powstają w sposób tradycyjny. Maluje je akwarelami na papierze, a dopiero w ostatnim etapie obróbki graficznej zostają one przetworzone do wersji cyfrowej i poddane obróbce komputerowej.

</doc>
<doc id="4452115" url="https://pl.wikipedia.org/wiki?curid=4452115" title="Ołeksij Łarin">
Ołeksij Łarin

Ołeksij Andrijowycz Łarin, ukr. Олексій Андрійович Ларін (ur. 4 czerwca 1994 w Dniepropetrowsku, Ukraina) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek Szkoły Sportowej nr 12 w Dniepropetrowsku, barwy której bronił w juniorskich mistrzostwach Ukrainy (DJuFL). 23 lipca 2011 rozpoczął karierę piłkarską w drugiej drużynie Dnipra Dniepropetrowsk. 7 lutego 2017 został piłkarzem Dunawu Ruse. W czerwcu 2018 opuścił bułgarski klub. 2 listopada 2018 został piłkarzem Arsenału Kijów. 12 lutego 2019 przeniósł się do Istiklolu Duszanbe.
Kariera reprezentacyjna.
Występował w juniorskiej reprezentacji U-17.

</doc>
<doc id="4452118" url="https://pl.wikipedia.org/wiki?curid=4452118" title="Petra De Sutter">
Petra De Sutter

Petra De Sutter (ur. 10 czerwca 1963 w Oudenaarde) – belgijska i flamandzka polityk, lekarka oraz wykładowczyni akademicka, senator, posłanka do Parlamentu Europejskiego IX kadencji, od 2020 wicepremier i minister w rządzie federalnym.
Życiorys.
W 1987 ukończyła studia medyczne na Uniwersytecie w Gandawie. Doktoryzowała się następnie z nauk biomedycznych, specjalizowała się w zakresie ginekologii i położnictwa. W latach 1991–1992 była pracownikiem naukowym w Chicago. W 1987 podjęła pracę w szpitalu uniwersyteckim w Gandawie, zajmując się m.in. zapłodnieniem pozaustrojowym. W latach 1994–1999 była zastępczynią kierownika kliniki, następnie do 2008 kierownikiem kliniki. Później została dyrektorem departamentu medycyny reprodukcyjnej w szpitalu uniwersyteckim. Jednocześnie w 2000 objęła stanowisko profesora na macierzystej uczelni.
Działaczka ekologicznej flamandzkiej partii Groen. W 2014 została powołana w skład federalnego Senatu. W 2018 bez powodzenia ubiegała się o nominację na główną kandydatkę Europejskiej Partii Zielonych w wyborach europejskich w 2019. W wyborach tych uzyskała mandat posłanki do Parlamentu Europejskiego IX kadencji, w którym była przewodniczącą Komisji Rynku Wewnętrznego i Ochrony Konsumentów.
W październiku 2020 w rządzie federalnym, na czele którego stanął Alexander De Croo, objęła urzędy wicepremiera oraz ministra do spraw służb publicznych i przedsiębiorstw publicznych.
Życie prywatne.
Petra De Sutter jest osobą transpłciową; gdy miała 40 lat, przeszła tranzycję płciową, w tym operację korekty płci. W 2016 opublikowała książkę biograficzną pt. "(Over)leven: Mijn strijd als transvrouw, arts &amp; politica", w której opisała historię swojej tranzycji.

</doc>
<doc id="4452121" url="https://pl.wikipedia.org/wiki?curid=4452121" title="Chochołowski Potok (dopływ Łososiny)">
Chochołowski Potok (dopływ Łososiny)

Chochołowski Potok – potok prawy dopływ rzeki Łososina. Wypływa na wysokości około 740 m na porośniętych lasem północno-zachodnich stokach Łopienia Środkowego w Beskidzie Wyspowym. Po opuszczeniu lasu spływa przez pola uprawne miejscowości Tymbark, przepustem pod drogą krajową nr 28 i na wysokości około 430 m uchodzi do Łososiny. Jego deniwelacja wynosi 320 m, średni spadek 13,8%.
Cała zlewnia potoku znajduje się w obrębie wsi Tymbark w województwie małopolskim, w powiecie limanowskim, w gminie Tymbark. Górna jej część to tereny leśne, środkowa pola uprawne, w dolnej części są zabudowania wsi. Potok ma dwa lewobrzeżne dopływy.

</doc>
<doc id="4452135" url="https://pl.wikipedia.org/wiki?curid=4452135" title="Szymon Rundstein">
Szymon Rundstein

Szymon Rundstein (ur. 24 listopada 1876 w Warszawie, zm. w sierpniu 1942 w obozie zagłady w Treblince) – polski prawnik, adwokat, nauczyciel akademicki Uniwersytetu Berlińskiego i profesor Wolnej Wszechnicy Polskiej, specjalista w zakresie prawa międzynarodowego. Wysoki urzędnik Ministerstwa Spraw Zagranicznych.
Życiorys.
Syn Markusa Rundsteina, ławnika Zarządu Miejskiego m.st. Warszawy i Amelii z Wyszogrodów. Urodził się w zasymilowanej rodzinie żydowskiej. W latach 1894–1898 odbył studia na Wydziale Prawa Cesarskiego Uniwersytetu Warszawskiego. Ukończył je z najwyższym wyróżnieniem. Następnie studiował na uniwersytecie w Heidelbergu. Uzyskał stopień naukowy doktora i został zatrudniony w Katedrze Prawa Cywilnego Uniwersytetu Berlińskiego. W 1906 powrócił do Warszawy. Został adwokatem. Podczas I wojny światowej był referentem Sądu Głównego.
W 1913 był wraz z Karolem Lutostańskim, Stanisławem Posnerem i Zygmuntem Nagórskim współzałożycielem czasopisma „Themis Polska” (latach 1913–1915 pełnił funkcję jego redaktora naczelnego).
Był syjonistą oraz działaczem na rzecz niepodległości Polski. W październiku 1917 został zatrudniony w Departamencie Politycznym Tymczasowej Rady Stanu. Od 1918 do 1926 w charakterze radcy był naczelnikiem Wydziału Prawnego Ministerstwa Spraw Zagranicznych. Był negocjatorem polskim w rokowaniach z innymi państwami (należał do grupy negocjacyjnej przy Traktacie Wersalskim i Traktacie Ryskim). Po 1926 działał jako „kontraktowy iuris consultus”
W latach 1923–1939 był członkiem Komisji do Stopniowej Kodyfikacji Prawa Międzynarodowego Ligi Narodów. 
Od 1927 był profesorem prawa międzynarodowego w Wolnej Wszechnicy Polskiej i kierownikiem Katedry Prawa Międzynarodowego. W 1928 prowadził wykłady w Akademii Prawa Międzynarodowego w Hadze.
Działał w Towarzystwie Prawniczym w Warszawie, Towarzystwie Naukowym Warszawskim oraz w Polskim Oddziale Towarzystwa Prawa Międzynarodowego. Publikował w „Gazecie Sądowej Warszawskiej”, „Orzecznictwie Sądów Polskich”, „Palestrze”, „Przeglądzie Prawa Handlowego”.
Po napaści w 1939 Niemiec na Polskę zrezygnował z wyjazdu za granicę (miał zaproszenie z uczelni brytyjskich i szwajcarskich). Po zburzeniu jego mieszkania w Warszawie przy ul. Tłomackie 6 w toku oblężenia stolicy we wrześniu 1939 znajdował się pod opieką dr. Stanisława Bukowieckiego. Wraz z rodziną został jednak przesiedlony do getta warszawskiego. W sierpniu 1942 został z bliskimi wywieziony do obozu zagłady w Treblice, gdzie zmarł. 
2 maja 1922 został odznaczony Krzyżem Komandorskim Orderu Odrodzenia Polski.
Znaczenie.
W biogramie autorstwa Krzysztofa Pola zamieszonym w internetowym "Leksykonie prawników polskich" tak opisano jego dokonania: „W dziejach polskiej myśli prawniczej XIX i XX w. trudno znaleźć bardziej wszechstronnego uczonego niż Szymon Rundstein. Należał on bowiem do najwybitniejszych prawników europejskich i dogmatyków prawa w Polsce, a jego bogaty dorobek naukowy stawiano na równi z dorobkiem takich uczonych jak: L. Petrażycki, W. L. Jaworski, F. Zoll (mł.) czy S. Wróblewski. Potrafił przy tym zadziwiająco łączyć rozległą wiedzę uczonego z umiejętnościami prawnika-praktyka: adwokata-cywilisty, wybitnego znawcy i negocjatora traktatów międzynarodowych, kodyfikatora i legislatora w Lidze Narodów i Akademii Prawa Międzynarodowego oraz sędziego Stałego Trybunału Arbitrażu w Hadze.”

</doc>
<doc id="4452136" url="https://pl.wikipedia.org/wiki?curid=4452136" title="Lista gatunków roślin objętych ścisłą ochroną w Polsce (2001-2004)">
Lista gatunków roślin objętych ścisłą ochroną w Polsce (2001-2004)



</doc>
<doc id="4452139" url="https://pl.wikipedia.org/wiki?curid=4452139" title="Lista gatunków roślin objętych ścisłą ochroną w Polsce (2004-2012)">
Lista gatunków roślin objętych ścisłą ochroną w Polsce (2004-2012)



</doc>
<doc id="4452140" url="https://pl.wikipedia.org/wiki?curid=4452140" title="Lista gatunków roślin objętych ochroną częściową w Polsce (2004-2012)">
Lista gatunków roślin objętych ochroną częściową w Polsce (2004-2012)



</doc>
<doc id="4452141" url="https://pl.wikipedia.org/wiki?curid=4452141" title="Lista gatunków roślin objętych ochroną częściową w Polsce (2001-2004)">
Lista gatunków roślin objętych ochroną częściową w Polsce (2001-2004)



</doc>
<doc id="4452142" url="https://pl.wikipedia.org/wiki?curid=4452142" title="Grzyby chronione w Polsce (2004-2014)">
Grzyby chronione w Polsce (2004-2014)



</doc>
<doc id="4452150" url="https://pl.wikipedia.org/wiki?curid=4452150" title="MMDA">
MMDA

MMDA, 3-metoksy-4,5-metylenodioksyamfetamina – organiczny związek chemiczny z grupy amfetamin, psychodelik i empatogen, występuje w postaci dwóch enancjomerów.
Została opisana przez Alexandra Shulgina w PiHKAL. Dawkowanie MMDA wynosi od 100–250 mg, a pierwsze efekty zaczynają się około 30–60 minut po podaniu doustnym. MMDA wywołuje euforię, uczucie ciepła, łagodzi lęk i poczucie samotności. Powoduje także lekkie zmiany percepcji. Do efektów ubocznych można zaliczyć m.in. senność i zawroty głowy.
Jest sklasyfikowana w Polsce jako substancja psychotropowa grupy I-P.

</doc>
<doc id="4452153" url="https://pl.wikipedia.org/wiki?curid=4452153" title="Maurandya">
Maurandya

Maurandya – rodzaj roślin z rodziny babkowatych. Obejmuje w zależności od ujęcia 2–3 gatunki lub nawet 8 gatunków. Występują one w zachodniej części Ameryki Północnej – od Kalifornii po południowy Meksyk. Rosną na suchych skalistych terenach, na urwiskach i w zaroślach. Niektóre gatunki uprawiane są w ciepłym i suchym klimacie jako ozdobne, np. "M. barclayana" i "M. scandens".
Systematyka.
Rodzaj z rodziny babkowatych "Plantaginaceae" (dawniej tradycyjnie w szeroko ujmowanej rodzinie trędownikowatych "Scrophulariaceae"), wchodzący w obrębie plemienia "Antirrhineae" klad (zwany kladem Maurandya) wspólnie ze spokrewnionymi rodzajami: "Asarina", "Cymbalaria", "Maurandella" i "Rhodochiton".

</doc>
<doc id="4452164" url="https://pl.wikipedia.org/wiki?curid=4452164" title="Tiger Lillies">
Tiger Lillies



</doc>
<doc id="4452177" url="https://pl.wikipedia.org/wiki?curid=4452177" title="Anna Mońka-Stanikowa">
Anna Mońka-Stanikowa

Anna Mońka-Stanikowa (ur. 1917, zm. 22 czerwca 2007) – polska pedagożka, profesor nauk humanistycznych.
W czasie okupacji hitlerowskiej prowadziła tajne nauczanie. Jedna z pierwszych wykładowczyń Wydziału Pedagogicznego Uniwersytetu Warszawskiego – po 1981 długoletnia kierowniczka Katedry Pedagogiki Porównawczej. W 1979 uzyskała tytuł naukowy profesora.
Pochowana na cmentarzu Powązkowskim w Warszawie (kwatera 290-3-27).

</doc>
<doc id="4452187" url="https://pl.wikipedia.org/wiki?curid=4452187" title="John Smith (wioślarz)">
John Smith (wioślarz)



</doc>
<doc id="4452190" url="https://pl.wikipedia.org/wiki?curid=4452190" title="John Smith (zapaśnik)">
John Smith (zapaśnik)



</doc>
<doc id="4452207" url="https://pl.wikipedia.org/wiki?curid=4452207" title="Oumar N'Gom">
Oumar N'Gom



</doc>
<doc id="4452209" url="https://pl.wikipedia.org/wiki?curid=4452209" title="Zarządy województw II kadencji">
Zarządy województw II kadencji

Zarządy województw II kadencji – składy 16 zarządów województw w Polsce II kadencji (2002–2006) wybranych w następstwie wyborów samorządowych.

</doc>
<doc id="4452217" url="https://pl.wikipedia.org/wiki?curid=4452217" title="Natalija Kuczinskaja">
Natalija Kuczinskaja



</doc>
<doc id="4452221" url="https://pl.wikipedia.org/wiki?curid=4452221" title="Denis Gotfrid">
Denis Gotfrid



</doc>
<doc id="4452235" url="https://pl.wikipedia.org/wiki?curid=4452235" title="Owsiak">
Owsiak

Owsiak – nazwisko polskie.

</doc>
<doc id="4452242" url="https://pl.wikipedia.org/wiki?curid=4452242" title="Thank U, Next">
Thank U, Next

Thank U, Next (stylizowany zapis: thank u, next) – piąty album studyjny amerykańskiej piosenkarki i autorki tekstów Ariany Grande, wydany 8 lutego 2019 roku przez wytwórnię Republic Records. Pracę nad albumem wokalistka rozpoczęła w październiku 2018 roku, dwa miesiące po wydaniu albumu "Sweetener". Przy tworzeniu albumu wokalistka korzystała z pomocy takich producentów jak Tommy Brown, Max Martin, Ilya Salmanzadeh czy Andrew "Pop" Wansel. Teksty utworów znajdujących się w albumie nawiązują do prywatnego życia piosenkarki, w tym śmierci jej byłego chłopaka, Maca Millera.
W Polsce album uzyskał status platynowej płyty.
Album promował wydany 3 listopada 2018 roku singiel o tej samej nazwie. Jest to pierwszy utwór Ariany Grande, który osiągnął pierwszą pozycję na liście "Billboard" Hot 100, utrzymując się na niej przez siedem tygodni. Oficjalny teledysk do nagrania pobił rekord platformy Youtube w ilości odtworzeń w ciągu dwudziestu czterech godzin, zostając odtworzonym 55,4 miliona razy. Drugi singiel promujący album, "7 Rings", został wydany 18 stycznia 2019 roku, trafiając na szczyty list przebojów w piętnastu krajach. Dzięki niemu piosenkarka stała się trzecią artystką, której co najmniej dwie piosenki znalazły się na tej samej pozycji amerykańskiego notowania. Debiut trzeciego singla, "Break Up with Your Girlfriend, I'm Bored", który znalazł się na pierwszym miejscu notowania UK Singles Chart, pozwolił piosenkarce na zostanie pierwszą żeńską artystką, która zastąpiła samą siebie na tej samej pozycji notowania.
Sukces albumów "Sweetener" oraz "Thank U, Next" przyczynił się do odbycia trzeciej trasy koncertowej – Sweetener World Tour. Po zakończeniu tournée artystka w ramach podziękowania dla swoich fanów wydała "k bye for now (swt live) –" album zawierający występy na żywo zarejestrowane na trasie koncertowej.

</doc>
<doc id="4452266" url="https://pl.wikipedia.org/wiki?curid=4452266" title="Pennsylvania State University">
Pennsylvania State University



</doc>
<doc id="4452271" url="https://pl.wikipedia.org/wiki?curid=4452271" title="Mistrzowie NCAA w futbolu uniwersyteckim">
Mistrzowie NCAA w futbolu uniwersyteckim



</doc>
<doc id="4452273" url="https://pl.wikipedia.org/wiki?curid=4452273" title="Michigan State University">
Michigan State University



</doc>
<doc id="4452297" url="https://pl.wikipedia.org/wiki?curid=4452297" title="Denis Michael Rohan">
Denis Michael Rohan

Denis Michael Rohan (ur. 1 lipca 1941, zm. 1995) – obywatel Australii, który 21 sierpnia 1969 roku podłożył ogień w meczecie Al-Aksa, po to by „wygnać z Jerozolimy muzułmanów”. Doprowadziło to do zamieszek na terenie Jerozolimy i kryzysowego posiedzenia Rady Bezpieczeństwa ONZ. Pożar meczetu skłonił króla Jordanii Fasala do założenia wraz z 25 innymi przywódcami muzułmańskimi Organizacji Konferencji Islamskiej. Rohan za swój czyn został aresztowany już dwa dni później, podczas procesu został uznany za osobę chorą psychicznie i wysłany do szpitala. Stał się sztandarowym przykładem syndromu jerozolimskiego, choroby która dotyka (najczęściej) mężczyzn pomiędzy 20. a 30. rokiem życia podczas zwiedzania Ziemi Świętej.

</doc>
<doc id="4452303" url="https://pl.wikipedia.org/wiki?curid=4452303" title="Oscar Malmbrandt">
Oscar Malmbrandt

Oscar Malmbrandt (ur. 17 października 1903, zm. 30 maja 1987) – szwedzki lekkoatleta, specjalista rzutu młotem, medalista mistrzostw Europy z 1938.
Zdobył brązowy medal w rzucie młotem na mistrzostwach Europy w 1938 w Paryżu, przegrywając tylko z reprezentantami Niemiec Karlem Heinem i Erwinem Blaskiem.
Był mistrzem Szwecji w 1932, wicemistrzem w 1931, 1936 i 1938 oraz brązowym medalistą w 1933 i 1937.
Rekord życiowy Malmbrandta w rzucie młotem wynosił 52,93 m (ustanowiony 25 września 1938 w Turku).

</doc>
<doc id="4452316" url="https://pl.wikipedia.org/wiki?curid=4452316" title="Bogumiła Styczyńska">
Bogumiła Styczyńska

Bogumiła Styczyńska (ur. 1929, zm. 30 grudnia 2016) – polska specjalistka toksykologii, prof. dr hab.
Życiorys.
Urodziła się w 1929. W 1952 ukończyła studia w zakresie biologii na Uniwersytecie Warszawskim. Uzyskała stopień doktora habilitowanego za pracę "Bioanalogi hormonów owadzich jako nowe insektycydy III generacji" (1979), a w 1990 tytuł naukowy profesora nauk biologicznych. Była promotorem jednej pracy doktorskiej pt. "Biologiczne uwarunkowania oporności prusaków Blattella germanica L. na permetrynę" opublikowanej 1 stycznia 1991. Zmarła 30 grudnia 2016.

</doc>
<doc id="4452317" url="https://pl.wikipedia.org/wiki?curid=4452317" title="Jouko Norén">
Jouko Norén

Jouko Norén (ur. 14 grudnia 1914 w Urjala, zm. 7 lipca 1944) – fiński lekkoatleta, specjalista trójskoku, medalista mistrzostw Europy z 1938.
Zdobył srebrny medal w trójskoku na mistrzostwach Europy w 1938 w Paryżu, przegrywając tylko ze swym rodakiem Onnim Rajasaarim, a wyprzedzając reprezentanta Niemiec Karla Kotratschka.
Zwyciężył na akademickich mistrzostwach świata w 1939 w Monte Carlo.
Był mistrzem Finlandii w trójskoku w 1940 i 1942, wicemistrzem w 1938 oraz brązowym medalistą w 1943.
Rekord życiowy Noréna w trójskoku wynosił 15,02 m (ustanowiony 25 sierpnia 1938 w Helsinkach).
W czasie wojny zimowej i wojny kontynuacyjna walczył w fińskiej armii. Miał stopień kapitana. Zmarł z ran 7 lipca 1944.

</doc>
<doc id="4452369" url="https://pl.wikipedia.org/wiki?curid=4452369" title="The New Times">
The New Times

The New Times (ros. Новое Время) – wydawany w Rosji niezależny rosyjskojęzyczny tygodnik o profilu politycznym, ekonomicznym, społecznym i publicystycznym. Czasopismo założone zostało w 1943 roku. W formie drukowanej publikacja wydawana była do 2017 roku. Redaktorem naczelnym magazynu jest rosyjska dziennikarka śledcza, politolożka, pisarka i prezenterka audycji radiowych Jewgienija Albac.
Od 2013 do 2017 roku periodyk zarejestrowany był jako organizacja non-profit i był uzależniony wyłącznie od subskrybentów pisma. W ostatnim drukowanym wydaniu gazety Albac, redaktorka naczelna tygodnika, stwierdziła: „Przez 10 lat – pomimo wszystkich trudności, problemów, gróźb – pozostawaliśmy całkowicie niezależną publikacją”.
Po przeprowadzonym przez Albac wywiadzie z politykiem opozycji Aleksiejem Nawalnym, który wyemitowano na antenie rozgłośni radiowej Echo Moskwy, w październiku 2018 roku na redakcję „The New Times” nałożono (formalnie za nieterminowe składanie sprawozdań finansowych) grzywnę w wysokości 22 mln RUB (ok. PLN). W cztery dni zebrano prawie USD (ok. PLN), co pozwoliło tytułowi nie zbankrutować i przetrwać na rosyjskim rynku prasowym.

</doc>
<doc id="4452380" url="https://pl.wikipedia.org/wiki?curid=4452380" title="Aunk">
Aunk

Aunk – osada w Anglii, w hrabstwie Devon. Leży 15 km od miasta Exeter. Aunk jest wspomniana w Domesday Book (1086) jako "Hanc"/"Hanche".

</doc>
<doc id="4452383" url="https://pl.wikipedia.org/wiki?curid=4452383" title="Świat Sztuki">
Świat Sztuki



</doc>
<doc id="4452400" url="https://pl.wikipedia.org/wiki?curid=4452400" title="Szymon Olewiński (zm. 1681)">
Szymon Olewiński (zm. 1681)

Szymon Olewiński herbu Samson (zm. w 1681 roku) – sędzia ziemski lwowski w latach 1668-1680, sędzia kapturowy ziemi lwowskiej w 1668 roku, sędzia kapturowy ziemi lwowskiej w 1673 roku.
Stanął w 2 konie na pospolitym ruszeniu ziemian lwowskich i powiatu żydaczowskiego 29 sierpnia 1672 roku pod Lublinem.

</doc>
<doc id="4452401" url="https://pl.wikipedia.org/wiki?curid=4452401" title="Andrzej Krzysztof Gołuchowski">
Andrzej Krzysztof Gołuchowski

Andrzej (Jędrzej) Krzysztof Gołuchowski herbu Leliwa – chorąży podolski w 1672 roku, miecznik sanocki w latach 1658-1672.
Poseł na sejm konwokacyjny 1668 roku z ziemi halickiej. Był członkiem konfederacji generalnej zawiązanej 5 listopada 1668 roku na tym sejmie. Stanął w 2 konie na pospolitym ruszeniu ziemian lwowskich i powiatu żydaczowskiego 29 sierpnia 1672 roku pod Lublinem. W 1674 roku był elektorem Jana III Sobieskiego z województwa sandomierskiego, podpisał jego "pacta conventa".
Bibliografia.
 

</doc>
<doc id="4452431" url="https://pl.wikipedia.org/wiki?curid=4452431" title="Albatros D.X">
Albatros D.X

Albatros D.X – niemiecki dwupłatowy samolot myśliwski z okresu I wojny światowej, zaprojektowany i zbudowany w niemieckiej wytwórni Albatros-Werke GmbH w Berlinie. Z powodu niezadowalających osiągów maszyna nie weszła do produkcji seryjnej.
Historia.
Na początku 1918 roku w zakładach Albatros-Werke GmbH zbudowano prototyp samolotu myśliwskiego, zrywający z typową dla Albatrosa konstrukcją półskorupową. Kadłub miał płaskie boki oraz płaskie dno i był niemal identyczny jak w projektowanym równolegle modelu D.IX. Skrzydła połączone były pojedynczymi zastrzałami o kształcie litery „I”, a konstrukcję wzmocniono cięgnami stalowymi. Do napędu maszyny zastosowano 8-cylindrowy silnik w układzie V Benz B.IIIbo. Zbudowano tylko jeden egzemplarz myśliwca o numerze 2206/18, który wziął udział w drugim konkursie na samolot myśliwski w Adlershof w czerwcu 1918 roku. Gorsze od innych myśliwców osiągi spowodowały zarzucenie dalszych prac nad tym samolotem.
Opis konstrukcji i dane techniczne.
Albatros D.X był jednosilnikowym, jednoosobowym dwupłatem myśliwskim. Długość samolotu wynosiła 6,18 metra, a rozpiętość skrzydeł 9,84 metra. Masa pustego płatowca wynosiła 666 kg, zaś masa startowa – 905 kg. Wysokość samolotu wynosiła 2,75 metra. Napęd stanowił chłodzony cieczą 8-cylindrowy silnik widlasty w układzie V Benz B.IIIbo o mocy 143 kW (195 KM). Prędkość maksymalna samolotu wynosiła 170 km/h, zaś długotrwałość lotu 1,5 godziny. Maszyna osiągała pułap 5000 metrów w czasie 22 minut.
Prototyp uzbrojony był w dwa stałe zsynchronizowane karabiny maszynowe LMG 08/15 kalibru 7,92 mm.

</doc>
<doc id="4452435" url="https://pl.wikipedia.org/wiki?curid=4452435" title="Suchy Potok (dopływ Łososiny)">
Suchy Potok (dopływ Łososiny)

Suchy Potok – potok prawy dopływ rzeki Łososina. Wypływa na wysokości około 740 m na porośniętych lasem północno-zachodnich stokach Łopienia Wschodniego w Beskidzie Wyspowym. Po opuszczeniu lasu spływa przez pola uprawne miejscowości Tymbark, przepustem pod drogą krajową nr 28 i na wysokości około 415 m uchodzi do Łososiny. Jego deniwelacja wynosi 325 m, średni spadek 9,9%.
Cała zlewnia potoku znajduje się w obrębie wsi Tymbark w województwie małopolskim, w powiecie limanowskim, w gminie Tymbark. Górna jej część to tereny leśne masywu góry Łopień, środkowa pola uprawne, w dolnej części zabudowania wsi. Potok ma trzy większe dopływy; jeden prawobrzeżny i dwa lewobrzeżne. Największym z nich jest lewobrzeżny Rybny Potok, zwany też Rybkowskim Potokiem.

</doc>
<doc id="4452436" url="https://pl.wikipedia.org/wiki?curid=4452436" title="Reprezentacja Holandii w piłce nożnej mężczyzn/Lata 1994-2004">
Reprezentacja Holandii w piłce nożnej mężczyzn/Lata 1994-2004



</doc>
<doc id="4452440" url="https://pl.wikipedia.org/wiki?curid=4452440" title="Potwór z morza">
Potwór z morza

Potwór z morza (ang. "Creature from the Haunted Sea") – horror z 1961, będący parodią takich gatunków jak film szpiegowski, gangsterski, czy monster movie (przede wszystkim "Potwora z Czarnej Laguny"). Reżyserem filmy jest Roger Corman, a scenariusz stworzył Charles B. Griffith. Kampania promocyjna filmu promowała go nie jako komedię, a thriller, co zrujnowało box office filmu.

</doc>
<doc id="4452441" url="https://pl.wikipedia.org/wiki?curid=4452441" title="Dragonfly (misja kosmiczna)">
Dragonfly (misja kosmiczna)

Dragonfly – planowana przez NASA misja kosmiczna klasy New Frontiers, wysłania na księżyc Saturna – Tytana – zasilanego radioizotopowo drona o konstrukcji wiropłata z ośmioma wirnikami, którego celem byłoby badanie potencjalnych sprzyjających życiu miejsc na jego powierzchni oraz procesów chemicznych, wskazujących na możliwy rozwój prostych form życia. Będzie to pierwsza w historii misja kosmiczna składająca się wyłącznie z urządzenia latającego. Misja została zaproponowana 8 maja 2017 przez naukowców z Johns Hopkins University Applied Physics Laboratory (JHUAPL). 20 grudnia 2017 NASA spośród 12 propozycji na misję klasy New Frontiers wybrała CAESAR (lot do komety 67P/Czuriumow-Gierasimienko celem zebrania próbek i dostarczenia ich na Ziemię) oraz Dragonfly. 15 stycznia 2019 zespół koncepcji Dragonfly dostarczył do NASA dokumentację dotyczącą planowanej misji. Ostatecznie 27 czerwca 2019 wybrano Dragonfly. Start był planowany na rok 2026, lądowanie – na 2034. W 2020 roku start przesunięto na 2027 rok.
Dzięki gęstej atmosferze (144% ziemskiej) i słabej grawitacji (0,138g) Tytana lot drona będzie łatwiejszy, niż na Ziemi. Użycie drona znacznie zwiększy zasięg badań w stosunku do misji lądowników i łazików. Dragonfly rozpocznie swoją misję w regionie, w którym w 2005 roku wylądował Huygens. Głównym celem misji jest krater uderzeniowy Selk, w którym znaleziono dowody na przeszłą obecność wody w stanie ciekłym oraz związków organicznych. Dron powinien przetrwać na Tytanie około 2,5 ziemskiego roku, osiągając maksymalny zasięg 200 km.

</doc>
<doc id="4452442" url="https://pl.wikipedia.org/wiki?curid=4452442" title="Lista obiektów astronomicznych posiadających pierścienie">
Lista obiektów astronomicznych posiadających pierścienie



</doc>
<doc id="4452452" url="https://pl.wikipedia.org/wiki?curid=4452452" title="Autoklawizacja">
Autoklawizacja

Autoklawizacja – proces oddziaływania parą wodną o wysokiej temperaturze (200 °C) w hermetycznych zbiornikach zwanych autoklawami. Procesowi poddaje się np. silikaty oraz autoklawizowany beton komórkowy.

</doc>
<doc id="4452457" url="https://pl.wikipedia.org/wiki?curid=4452457" title="Rybny Potok (dopływ Suchego Potoku)">
Rybny Potok (dopływ Suchego Potoku)

Rybny Potok – potok lewy dopływ Suchego Potoku w dorzeczu Łososiny. Na mapie Geoportalu ma też nazwę Rybkowski Potok. Wypływa na wysokości około 850 m w dolince wcinającej się w północno-zachodnie stoki masywu Łopienia, pomiędzy jego dwoma szczytami; Łopieniem Środkowym i Łopieniem Wschodnim. Spływa poprzez porośnięte lasem stoki Łopienia. Ma 4 cieki źródłowe łączące się z sobą w górnej części masywu Łopienia. Od wysokości około 640 m spływa jednym już korytem, początkowo w kierunku północnym, potem północno-zachodnim i na wysokości około 465 m uchodzi do Suchego Potoku. Następuje to jeszcze w obrębie lasu. Deniwelacja potoku wynosi 385 m, średni spadek 17,1%.
Cała zlewnia potoku znajduje się w porośniętym lasem masywie Łopienia w obrębie wsi Tymbark w województwie małopolskim, w powiecie limanowskim, w gminie Tymbark.

</doc>
<doc id="4452461" url="https://pl.wikipedia.org/wiki?curid=4452461" title="Hussein Jwayed">
Hussein Jwayed

Hussein Jwayed (arab. أحسين جويد; ur. 1 stycznia 1993) – syryjski piłkarz grający na pozycji środkowego obrońcy. Od 2012 jest zawodnikiem klubu Al-Zawraa.
Kariera piłkarska.
Swoją karierę piłkarską Jwayed rozpoczął w klubie Al-Hurriya SC, w którym w 2011 roku zadebiutował w pierwszej lidze syryjskiej. W 2012 przeszedł do irackiego Al-Zawraa. W sezonach 2015/2016 i 2017/2018 wywalczył z nim mistrzostwo Iraku, a w sezonie 2016/2017 zdobył Puchar Iraku.
Kariera reprezentacyjna.
W reprezentacji Syrii Jwayed zadebiutował 20 listopada 2012 w przegranym 1:2 towarzyskim meczu z Palestyną. W 2019 roku powołano go do kadry na Puchar Azji.

</doc>
<doc id="4452462" url="https://pl.wikipedia.org/wiki?curid=4452462" title="Rybkowski Potok">
Rybkowski Potok



</doc>
<doc id="4452466" url="https://pl.wikipedia.org/wiki?curid=4452466" title="Abdul Malek Al Anizan">
Abdul Malek Al Anizan

Abdul Malek Al Anizan (arab. عبد الملك عنيزان; ur. 25 lutego 1989) – syryjski piłkarz grający na pozycji obrońcy. Od 2016 jest zawodnikiem klubu Al-Jaish Damaszek.
Kariera piłkarska.
Swoją karierę piłkarską Al Anizan rozpoczął w klubie Taliya SC, w którym w 2014 roku zadebiutował w pierwszej lidze syryjskiej. W 2016 przeszedł do Al-Jaish Damaszek. W sezonach 2016/2017 i 2017/2018 wywalczył z nim dwa mistrzostwa Syrii.
Kariera reprezentacyjna.
W reprezentacji Syrii Al Anizan zadebiutował 6 września 2018 w zremisowanym 1:1 towarzyskim meczu z Uzbekistanem. W 2019 roku powołano go do kadry na Puchar Azji.

</doc>
<doc id="4452470" url="https://pl.wikipedia.org/wiki?curid=4452470" title="Ahmed Ashkar">
Ahmed Ashkar

Ahmed Abdelfattah Ashkar (arab. أحمد اشقر; ur. 1 stycznia 1996 w Aleppo) – syryjski piłkarz grający na pozycji pomocnika. Od 2016 jest zawodnikiem klubu Al-Jaish Damaszek.
Kariera piłkarska.
Swoją karierę piłkarską Ashkar rozpoczął w klubie Al-Hurriya SC, w którym w 2013 roku zadebiutował w pierwszej lidze syryjskiej. W debiutanckim sezonie wywalczył z nim wicemistrzostwo kraju. W 2017 przeszedł do Al-Jaish Damaszek. W sezonie 2017/2018 został z Al-Jaish mistrzem Syrii.
Kariera reprezentacyjna.
W reprezentacji Syrii Ashkar zadebiutował 18 marca 2016 w wygranym 1:0 towarzyskim meczu z Irakiem. W 2019 roku powołano go do kadry na Puchar Azji.

</doc>
<doc id="4452472" url="https://pl.wikipedia.org/wiki?curid=4452472" title="Sławomir Grzanek">
Sławomir Grzanek

Sławomir Grzanek (ur. 1968) – polski artysta fotograf. Członek rzeczywisty i członek Zarządu Okręgu Łódzkiego Związku Polskich Artystów Fotografików. Prezes Zarządu Łódzkiego Towarzystwa Fotograficznego. Członek grupy fotograficznej "POZA". Członek Stowarzyszenia Na Rzecz Rozwoju Fotografii Humanistycznej "Foto Humanum".
Życiorys.
Sławomir Grzanek związany z łódzkim środowiskiem fotograficznym – mieszka, pracuje, tworzy w Łodzi. Miejsce szczególne w jego twórczości zajmuje fotografia aktu, fotografia mody, fotografia portretowa, fotografia reklamowa, fotografia reportażowa. W 1986 został przyjęty w poczet członków rzeczywistych Łódzkiego Towarzystwa Fotograficznego, w którym od 2006 pełni funkcję prezesa Zarządu ŁTF. Uczestniczy w pracach jury (jako przewodniczący oraz członek), w licznych konkursach fotograficznych. 
Sławomir Grzanek jest autorem i współautorem wielu wystaw fotograficznych; indywidualnych, zbiorowych (w Polsce i za granicą) oraz pokonkursowych – na których otrzymał wiele akceptacji, nagród, wyróżnień, dyplomów, listów gratulacyjnych. W 2006 został przyjęty w poczet członków rzeczywistych Okręgu Łódzkiego Związku Polskich Artystów Fotografików (legitymacja nr 931), w którym obecnie pełni funkcję członka Komisji Rewizyjnej Okręgu Łódzkiego ZPAF (kadencja na lata 2017–2020). 
W 2011 i 2013 został uhonorowany tytułem "Fotohumanista Roku" – tytułem przyznawanym przez Stowarzyszenie Na Rzecz Rozwoju Fotografii Humanistycznej "Foto Humanum".
Wybrane wystawy autorskie.
Źródło.
Wybrane wystawy zbiorowe.
Źródło.
Wybrane nagrody.
Źródło.

</doc>
<doc id="4452474" url="https://pl.wikipedia.org/wiki?curid=4452474" title="Jerzy Syrokomla-Syrokomski">
Jerzy Syrokomla-Syrokomski

Jan Jerzy Syrokomla-Syrokomski (ur.5 lipca 1878 w Żytomierzu, zm. 21 maja 1958 we Wrocławiu) – podpułkownik pilot inżynier Wojska Polskiego.
Życiorys.
Urodził się w Żytomierzu, w rodzinie Macieja Mikołaja i Henryki z Emmotów. Po ukończeniu szkoły powszechnej i gimnazjum wyjechał do Kijowa, gdzie w Korpusie Kadetów zdał maturę. W 1987 roku rozpoczął studia wojskowe w Mikołajewskiej Szkole Inżynieryjnej w Petersburgu.
Po ukończeniu studiów otrzymał awans do stopnia podporucznika i skierowano go do 15 batalionu saperów w Warszawie na stanowisko kwatermistrza, a następnie dowódcy oddziału gospodarczego. Następnie obejmował stanowiska: instruktor inżynierii w sztabie 4 Brygady Saperów w Warszawie (1901), dowódca 3 kompanii 15 baonu saperów (1902), w 1903 roku we wschodniej Mandżurii formował 1 batalion kolejowy, naczelny inżynier armii mandżurskiej prowincji Liaoning (1904). W latach 1904–1905 w czasie wojny rosyjsko-japońskiej dowodził kompanią techniczną Kolei Wschodniochińskiej gdzie kierował budową umocnień fortecznych w Tieling. W kwietniu 1906 został przeniesiony do sztabu Zaamurskiej Brygady Kolejowej w Harbinie gdzie objął dowództwo 2 kompanii 1 pułku. Do Warszawy powrócił 3 lutego 1907 do macierzystego 15 batalionu saperów na stanowisko dowódcy 1 kompanii. W latach 1908–1910 dowodził 1. i 2. kompanią w 10 baonie saperów w Ostrołęce utworzył tam sekcją elektrotechniczną. W 1912 skierowany został do Oficerskiej Szkoły Aeronautycznej w Petersburgu po ukończeniu otrzymał przydział do 11 kompanii aeronautycznej na stanowisko obserwatora balonowego, później odbył kurs pilota samolotowego w Szkole Lotniczej w Gatczynie. 11 sierpnia 1913 awansował, został dowódcą oddziału lotniczego w twierdzy Modlin.
Po wybuchu I wojny światowej objął dowództwo pułku lotniczego (dawnego oddziału lotniczego). 22 września w rejonie Jabłonna Pomorskiego podczas jednego z lotów rozpoznawczych został zestrzelony i ranny. Wzięty do niewoli niemieckiej przebywał kolejno w obozach: Küstrin, Bad Colberg i Ingolstadt. Podczas pobytu w niewoli uczył Polaków literatury polskiej a oficerów francuskich zapoznawał z historią Polski. W maju 1915 podjął próbę ucieczki z obozu jenieckiego do Legionów Polskich, został schwytany i osadzony w obozie Hirschberg koło Norymbergi. 15 listopada 1917 przebywał w obozie w Neustadt (Süd Harz) (Süd Harz) skąd 22 lutego 1918 ze względu na zły stan zdrowia został zwolniony. W marcu powrócił do Warszawy i rozpoczął pracę na Wydziale Naukowym Komisji Wojskowej. W listopadzie został kierownikiem Wydziału Pośrednictwa Pracy. 5 listopada 1918 roku członkowie Polska Organizacja Wojskowa zajęli austro-węgierski hangar wojskowego parku lotniczego wraz z wyposażeniem, paliwem oraz 5 samolotów.
20 listopada 1918 został przyjęty do Wojska Polskiego z zatwierdzeniem posiadanego stopnia majora ze starszeństwem z 7 listopada 1918 i przydzielony do Krakowskiego Okręgu Generalnego z zadaniem sformowania 2. oddziału lotniczego. 6 lutego 1919 Naczelny Wódz Józef Piłsudski mianował go z dniem 1 grudnia 1918 pilotem. W kwietniu 1919, po utworzeniu 2 eskadry lotniczej w Lublinie, zdał jej dowództwo por. Wiktorowi Robotyckiemu i przystąpił do organizacji wysuniętego lotniska dla eskadry we Włodzimierzu Wołyńskim. 6 czerwca 1919 Komisariat Naczelnej Rady Ludowej mianował go podpułkownikiem w wojskach lotniczych. 24 czerwca 1920 został zatwierdzony z dniem 1 kwietnia 1920 w stopniu podpułkownika, w wojskach lotniczych, w grupie oficerów byłych Korpusów Wschodnich i byłej armii rosyjskiej. 10 lutego 1922 został przeniesiony do rezerwy. 8 stycznia 1924 został zatwierdzony w stopniu podpułkownika ze starszeństwem z 1 czerwca 1919 i 1. lokatą w korpusie oficerów rezerwy lotnictwa. Posiadał przydział w rezerwie do 3 Pułku Lotniczego w Poznaniu. 7 września 1925 został przeniesiony w stan spoczynku.
Działalność wydawnicza i społeczna.
Jerzy Syrokomla-Syrokomski angażował się także w działalność publicystyczną i społeczną; był redaktorem gazety „Orędownik spod Jasnej Góry i Ostrej Bramy” (wychodzącej w Warszawie w latach 1906–1907) i na jej łamach pod pseudonimem „Almokorys” zamieszczał wiersze. Z inicjatywy biskupa Kazimierza Ruszkiewicza zorganizował w 1908 kursy maturalne dla polskich uczniów. W 1913 będąc pilotem opublikował artykuł "„Płatowiec jako wywiadowca i jednostka bojowa”", a w 1918 w czasopiśmie Bellona opublikował artykuł "„Lotnictwo jako samodzielny rodzaj broni”" (nr.11/1918), w tym artykule podkreślał ważność roli przyszłego polskiego lotnictwa wojskowego jako samodzielnej formacji.
Jako ppłk. lotnictwa polskiego w 1919 był jednym z inicjatorów i założycieli czasopisma lotniczego Polska Flota Napowietrzna i został wybrany redaktorem naczelnym tego czasopisma. Było to pierwsze czasopismo lotnicze opublikowane w niepodległej Polsce.
Z jego inicjatywy oraz redakcji „Polskiej Floty Napowietrznej” zorganizowano w 1919 roku w Poznaniu pierwsze w niepodległej Polsce pokazy i zawody lotniczo-sportowe które nazwano „I Konkurs Lotniczy”.
W czasie tworzenia Aeroklubu Polskiego w Poznaniu był jednym z założycieli oraz został wybrany wiceprezesem tego Aeroklubu.
Aeroklub Polski w Poznaniu to pierwsza w Polsce organizacja lotnictwa sportowego która w lutym 1920 została przyjęta do reprezentowania polskiego lotnictwa sportowego w Międzynarodowej Federacji Lotniczej (FAI).
Od roku 1923 piastował następujące funkcje: przewodniczący komisji wydawniczej Ligi Obrony Powietrznej Państwa w Poznaniu, prezes Stowarzyszenia Polsko-Tureckiego (założyciel, prezes 5 kolejnych lat), prezes ogólnopolskiego Związku Wynalazców RP (1927r.), a w latach 1927–1930 prezes Ligi Popierania Twórczości Wynalazczej (przekształcona ze Związku Wynalazców RP).
Interesował się nowościami technicznymi na świecie, założył polskie czasopismo techniczne, „Wiadomości Techniczne” (organ Stow. Inżynierów i Architektów), redagował ilustrowany miesięcznik „Wynalazki i Odkrycia”, organ Związku Wynalazców RP, późniejszy Ligi Popierania Twórczości Wynalazczej.
II wojna światowa.
Podczas okupacji niemieckiej mieszkał w Warszawie. W czerwcu 1944 r. wstąpił do Polskiego Stronnictwa Demokratycznego, a 3 czerwca wstąpił do Polskiej Armii Ludowej, otrzymał stopień pułkownika i pod pseudonimem „Wicher” dowodził baonem partyzanckim Grupy „Miłosza”.
Okres powojenny.
Po wojnie w 1945 zamieszkał we Wrocławiu, gdzie podjął pracę w dolnośląskim okręgowym biurze PCK jako inspektor, a następnie jako pełnomocnik Zarządu Głównego. W późniejszym czasie pracował w Miejskim Przedsiębiorstwie Budowlano-Remontowym we Wrocławiu na stanowisku zastępcy naczelnika administracyjno-handlowego. Pełnił funkcję przewodniczącego lokalnego koła Stronnictwa Demokratycznego oraz ławnikiem Sądu Okręgowego.
Jerzy Syrokomla-Syrokomski był członkiem władz wojewódzkich Stronnictwa Demokratycznego oraz dyrektorem Miejskiej Elektrowni, pisał artykuły do Tygodnika Wrocławskiego.
Zmarł 21 maja 1958 we Wrocławiu, pochowany został na cmentarzu św. Wawrzyńca, w 1986 przeniesiono prochy do rodzinnego grobowca w Grodzisku Mazowieckim.
Życie prywatne.
W 1901 zawarł związek małżeński z Janiną Alberską (1885–1951), z którą miał czworo dzieci:
Po rozwodzie ożenił się z Heleną z Junosza Piaskowskich (1896–1978), z którą miał troje dzieci:
Pierwszym mężem Oleny był por. sap. Janusz Chrzanowski (ur. 23 stycznia 1911), w marcu 1939 pełniący służbę w batalionie szkolnym Szkoły Podchorążych Saperów na stanowisku dowódcy plutonu 1. kompanii. Porucznik Chrzanowski został zamordowany 28 września 1939 w Majdanie Sieniawskim przez żołnierzy Armii Czerwonej. Drugim mężem Oleny był kpt. dypl. Włodzimierz Kasprowicz (ur. 22 czerwca 1914), szef sztabu 1 Samodzielnej Brygady Spadochronowej. Kapitan Kasprowicz razem z por. Janem Jerzym Syrokomla-Syrokomskim w 1939 pełnił służbę w 36 pułku piechoty.

</doc>
<doc id="4452477" url="https://pl.wikipedia.org/wiki?curid=4452477" title="Heremites">
Heremites

Heremites – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Grecji, Turcji, w europejskiej części Rosji, na Cyprze, w Armenii, Azerbejdżanie, Turkmenistanie, Uzbekistanie, Izraelu, Syrii, Iraku, Iranie, Libanie, Afganistanie, Omanie, Arabii Saudyjskiej, Bahrajnie, Katarze, Jordanii, Libii, Algierii, Tunezji, Egipcie, Etiopii, Erytrei i być może we wschodnim Sudanie. 
Systematyka.
Etymologia.
"Heremites": "erēmitēs" „pustelnik”, od ερημια "erēmia" „pustynia”.
Podział systematyczny.
Do rodzaju należą następujące gatunki:

</doc>
<doc id="4452481" url="https://pl.wikipedia.org/wiki?curid=4452481" title="Nok (potok)">
Nok (potok)

Nok – potok lewy dopływ rzeki Słopniczanka. Wypływa na wysokości około 560 m na północno-wschodnich stokach Łopienia Wschodniego. Ma trzy niewielkie lewe dopływy i jeden prawy. Po opuszczeniu porośniętych lasem stoków masywu Łopienia spływa przez pola uprawne wsi Zamieście, przepływa przepustem pod drogą krajową nr 28 i na wysokości około 400 m uchodzi do Słopniczanki. Deniwelacja potoku wynosi 260 m, średni spadek 13%.
Nok wypływa w dolnej części lasów Łopienia, ale niemal cała jego zlewnia znajduje się w obrębie pół uprawnych i zabudowań wsi Zamieście w województwie małopolskim, w powiecie limanowskim, w gminie Tymbark.

</doc>
<doc id="4452484" url="https://pl.wikipedia.org/wiki?curid=4452484" title="Eugène Abissa Kwaku">
Eugène Abissa Kwaku

Eugène Abissa Kwaku (ur. 1927 w Koun-Abronso, zm. 10 sierpnia 1975) – iworyjski duchowny rzymskokatolicki, w latach 1963-1975 biskup Abengourou. Uczestnik Soboru Watykańskiego II.
Życiorys.
Urodził się w 1927.
Święcenia kapłańskie otrzymał 20 grudnia 1956. 13 września 1963 został mianowany pierwszym biskupem Abengourou. Sakrę otrzymał 24 listopada 1963 z rąk patriarchy Grzegorza Piotra XV Agadżaniana – prefekta Kongregacji ds. Ewangelizacji Narodów. Urząd ten pełnił do swojej śmierci 10 sierpnia 1975 w wieku 51 lat. 

</doc>
<doc id="4452489" url="https://pl.wikipedia.org/wiki?curid=4452489" title="Anemone scabiosa">
Anemone scabiosa



</doc>
<doc id="4452492" url="https://pl.wikipedia.org/wiki?curid=4452492" title="Dokument wtórny">
Dokument wtórny

Dokument wtórny – dokument, który został sporządzony na podstawie innego dokumentu pierwotnego lub pochodnego. Dokument jest reprodukcją dokumentu oryginalnego, a więc jest równokształtny z tym dokumentem w planie treści i w planie wyrażania. Dokumentem wtórnym jest np. odpis, kopia, także zapis utrwalony na innym nośniku materialnym, np. mikrofilm.

</doc>
<doc id="4452496" url="https://pl.wikipedia.org/wiki?curid=4452496" title="Użytkownicy Informacji">
Użytkownicy Informacji



</doc>
<doc id="4452503" url="https://pl.wikipedia.org/wiki?curid=4452503" title="Głęboki Potok (dopływ Chyszówki)">
Głęboki Potok (dopływ Chyszówki)

Głęboki Potok – potok, prawy dopływ potoku Chyszówka. Wypływa na wysokości około 850 m na południowych stokach Łopienia w Beskidzie Wyspowym. Spływa w kierunku południowym przez porośnięte lasem stoki Łopienia, następnie przez pola uprawne i w końcu zabudowane rejony wsi Chyszówki (osiedle Michałki) w województwie małopolskim, w powiecie limanowskim, w gminie Tymbark. Nie ma żadnych dopływów. Uchodzi na wysokości około 590 m. Deniwelacja potoku wynosi 260 m, średni spadek 23,4%.

</doc>
<doc id="4452505" url="https://pl.wikipedia.org/wiki?curid=4452505" title="Jan Remigian Strzałkowski">
Jan Remigian Strzałkowski

Jan Remigian Strzałkowski herbu Prawdzic (zm. przed połową października 1683 roku w Preszburgu) – łowczy lwowski w latach 1676-1682, łowczy chełmski w 1676 roku, starosta lityński w 1676 roku.
Od 1648 roku służył w armii koronnej. W czasie potopu szwedzkiego dowodził kilkoma chorągwiami; w 1656 w bitwie pod Jarosławiem zaskoczył króla Szwecji Karola X Gustawa, zmuszając go do ucieczki. W latach 1660 - 1664, jako dowódca chorągwi pancernej brał udział w bitwie pod Cudowem oraz w kilku kampaniach: Jana II Kazimierza Wazy na Litwie przeciw wojskom rosyjskim (1661) oraz w kampanii zadnieprzańskiej (1663/1664). W 1665 brał udział w walkach z Kozakami i wojskiem moskiewskim na Ukrainie. 
W 1667 został wybrany przez wojsko na posła na sejm, uzyskując audiencję w izbie poselskiej. Podczas kampanii hetmana wielkiego koronnego Jana Sobieskiego przeciw Tatarom, został wysłany do Winnicy z rozkazem zburzenia umocnień tej fortecy. Odznaczył się w kilku kolejnych bitwach i kampaniach m.in. w bitwie pod Chocimiem w 1673 roku, podczas wyprawy do Mołdawii chorążego koronnego Mikołaja Sieniawskiego w latach 1673–1674. roku), w kampanii wiedeńskiej 1683 roku; brał udział w bitwach pod Parkanami.
Poseł sejmiku opatowskiego województwa sandomierskiego na sejm koronacyjny 1676 roku.
Przypisy.
 

</doc>
<doc id="4452511" url="https://pl.wikipedia.org/wiki?curid=4452511" title="Andrzej Dziadek">
Andrzej Dziadek

Andrzej Dziadek (ur. 20 października 1957 w Jasienicy) – polski kompozytor i pedagog.
Życiorys.
Absolwent Akademii Muzycznej w Katowicach (klasa kompozycji Józefa Świdra, dyplom z wyróżnieniem w 1986) oraz Hochschule für Musik und darstellende Kunst w Wiedniu kompozytorskie studia podyplomowe w latach 1990–1992). Doktor habilitowany, profesor Akademii Muzycznej w Gdańsku, prowadzi tam klasę kompozycji.
Jego utwory były wykonywane na wielu festiwalach muzyki współczesnej m.in. na Warszawskiej Jesieni, Festiwalu Polskiej Muzyki Współczesnej we Wrocławiu, Poznańskiej Wiośnie Muzycznej, Musica Moderna w Łodzi oraz na festiwalach w Bukareszcie, Cordobie, Edmonton, New Jersey, Daegu. "W 1991 Nokturn" na zespół kameralny miał swoje prawykonanie w Carnegie Hall w Nowym Jorku.
Współzałożyciel i dyrektor Orkiestry Sinfonietta Pomerania. Członek Związku Kompozytorów Polskich – prezes Oddziału w Katowicach (1993-2011), członek Zarządu Głównego (2001-2009), prezes Oddziału w Gdańsku (od 2014).

</doc>
<doc id="4452529" url="https://pl.wikipedia.org/wiki?curid=4452529" title="Mabuja">
Mabuja



</doc>
<doc id="4452531" url="https://pl.wikipedia.org/wiki?curid=4452531" title="Youssef Kalfa">
Youssef Kalfa

Youssef Kalfa (arab. يوسف قلفا; ur. 14 maja 1993 w Hamie) – syryjski piłkarz grający na pozycji lewego pomocnika. Od 2019 jest zawodnikiem klubu Al-Qadsiah FC.
Kariera piłkarska.
Swoją karierę piłkarską Kalfa rozpoczął w klubie Taliya SC, w którym w 2011 zadebiutował w pierwszej lidze syryjskiej. W 2015 przeszedł do Al-Jaish Damaszek. W sezonach 2015/2016 i 2016/2017 został z Al-Jaish mistrzem Syrii.
Latem 2017 Kalfa przeszedł do kuwejckiego klubu Al-Nasr Kuwejt. Pół roku później został zawodnikiem Emirates Club ze Zjednoczonych Emiratów Arabskich. Zadebiutował w nim 22 stycznia 2011 w przegranym 1:4 domowym meczu z Al-Wasl Dubaj. W Emirates Club spędził pół roku.
W latach 2018–2019 Kalfa został zawodnikiem saudyjskiego klubu Al-Hazem FC. Swój debiut w nim zaliczył 13 września 2018 w zremisowanym 1:1 domowym meczu z Al-Taawoun FC.
4 lutego 2019 podpisał kontrakt z saudyjskim klubem Al-Qadsiah FC.
Kariera reprezentacyjna.
W reprezentacji Syrii Kalfa zadebiutował 27 sierpnia 2016 w zremisowanym 0:0 towarzyskim meczu z Tadżykistanem. W 2019 powołano go do kadry na Puchar Azji.

</doc>
<doc id="4452538" url="https://pl.wikipedia.org/wiki?curid=4452538" title="Zaher Midani">
Zaher Midani

Mohamad Zaher Al-Gunami Al-Midani w skrócie Zaher Midani (arab. زاهر ميداني; ur. 13 kwietnia 1989 w Damaszku) – syryjski piłkarz grający na pozycji pomocnika. Od 2016 jest zawodnikiem klubu Al-Quwa Al-Jawiya.
Kariera piłkarska.
Swoją karierę piłkarską Midani rozpoczął w klubie Al-Majd Damaszek, w którym w 2005 roku zadebiutował w pierwszej lidze syryjskiej. W sezonie 2007/2008 wywalczył z nim wicemistrzostwo Syrii. W 2011 roku odszedł do Al-Shorta Damaszek i w sezonie 2011/2012 został z nim mistrzem kraju.
W 2012 roku Midani wyjechał do Iraku i został piłkarzem klubu Al-Zawraa. W sezonie 2014/2015 grał w Al-Quwa Al-Jawiya. Wówczas wywalczył z nim wicemistrzostwo Iraku. W sezonie 2015/2016 ponownie grał w Al-Zawraa i został z nim mistrzem kraju. W 2016 wrócił do Al-Quwa Al-Jawiya. W sezonie 2016/2017 wywalczył z nim tytuł mistrzowski, a w sezonie 2017/2018 - wicemistrzostwo Iraku.
Kariera reprezentacyjna.
W reprezentacji Syrii Midani zadebiutował 7 sierpnia 2008 w zremisowanym 0:0 meczu Pucharu Azji Zachodniej 2008 z Jordanią. W 2019 roku powołano go do kadry na Puchar Azji.

</doc>
<doc id="4452540" url="https://pl.wikipedia.org/wiki?curid=4452540" title="Alberto Ablondi">
Alberto Ablondi

Alberto Ablondi (ur. 18 grudnia 1924 w Mediolanie, zm. 21 sierpnia 2010 w Livorno) – włoski duchowny rzymskokatolicki, w latach 1970-2000 biskup Livorno.
Życiorys.
Urodził się 18 grudnia 1924 w Mediolanie.
Święcenia kapłańskie otrzymał 31 maja 1947 i został inkardynowny do diecezji Ventimiglia. 9 sierpnia 1966 został mianowany biskupem pomocniczym Livorno. Sakrę przyjął 1 października 1966 z rąk arcybiskupa Felicissimo Stefano Tinivella. 4 lata później otrzymał prawo następstwa stając się biskupem koadiutorem. Katedrę objął 26 września 1970 po śmierci swojego poprzednika biskupa Emilio Guano. 9 grudnia 2000 przeszedł na emeryturę. Zmarł 21 sierpnia 2010 w wieku 85 lat. Był jednym z włoskich biskupów, którzy w 1978 byli gotowi zostać zakładnikami w zamian za uwolnienie Sługi Bożego Alda Moro.

</doc>
<doc id="4452542" url="https://pl.wikipedia.org/wiki?curid=4452542" title="Marisora">
Marisora

Marisora – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Meksyku, Kostaryce, Panamie, Nikaragui, Hondurasie, Gwatemali, Belize, na Saint Vincent i Grenadyny (Saint Vincent), Tobago, w Wenezueli i Kolumbii. 
Systematyka.
Etymologia.
"Marisora": , "maris" „morze”; "ora" „wybrzeże, brzeg”. 
Podział systematyczny.
Do rodzaju należą następujące gatunki: 

</doc>
<doc id="4452543" url="https://pl.wikipedia.org/wiki?curid=4452543" title="Deng Adel">
Deng Adel

Deng Adel (ur. 1 lutego 1997 w Dżubie) – południowosudański koszykarz występujący na pozycji niskiego skrzydłowego, posiadający także australijskie obywatelstwo, obecnie zawodnik Maine Celtics.
W 2015 wystąpił w meczu gwiazd amerykańskich szkół średnich Derby Classic. W 2014 zajął ósme miejsce w turnieju Adidas Nations. Dwa lata później wystąpił w Adidas Nations Counselors.
W 2018 reprezentował Houston Rockets podczas rozgrywek letniej ligi NBA w Las Vegas. Następnie zaliczył obóz przedsezonowy z Toronto Raptors.
30 lipca 2019 dołączył do Brooklyn Nets. 14 października został zwolniony.
23 lipca 2020 zawarł umowę z australijskim Illawarra Hawks. 28 października 2021 został zawodnikiem Maine Celtics

</doc>
<doc id="4452545" url="https://pl.wikipedia.org/wiki?curid=4452545" title="Khaled Mobayed">
Khaled Mobayed

Khaled Mobayed (arab. خالد المبيض; ur. 20 stycznia 1993 w Hamie) – syryjski piłkarz grający na pozycji pomocnika. Od 2018 jest zawodnikiem klubu Taliya SC.
Kariera piłkarska.
Swoją karierę piłkarską Mobayed rozpoczął w klubie Taliya SC, w którym w 2011 roku zadebiutował w pierwszej lidze syryjskiej. W 2015 roku odszedł do Al-Wahda Damaszek, z którym w sezonie 2015/2016 wywalczył mistrzostwo Syrii. W 2017 przeszedł do irackiego Al-Quwa Al-Jawiya. W sezonie 2017/2018 został z nim wicemistrzem Iraku. W 2018 wrócił do klubu Taliya SC.
Kariera reprezentacyjna.
W reprezentacji Syrii Mobayed zadebiutował 17 listopada 2012 w zremisowanym 1:1 towarzyskim meczu z Palestyną. W 2019 roku powołano go do kadry na Puchar Azji.

</doc>
<doc id="4452546" url="https://pl.wikipedia.org/wiki?curid=4452546" title="Panopa">
Panopa

Panopa – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Brazylii i Wenezueli. 
Systematyka.
Etymologia.
"Panopa" (rodz. żeński): "pas", παςα "pasa", παν "pan" „wszystko, całość”; λοπας "lopas", λοπαδος "lopados" „płaski półmisek lub talerz”.
Podział systematyczny.
Do rodzaju należą następujące gatunki: 

</doc>
<doc id="4452552" url="https://pl.wikipedia.org/wiki?curid=4452552" title="Psychosaura">
Psychosaura

Psychosaura – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące endemicznie w Brazylii. 
Morfologia.
Długość ciała 74–85 mm.
Systematyka.
Etymologia.
"Psychosaura": "psukhē" „rozum, rozsądek”; σαυρος "sauros" „jaszczurka”. 
Podział systematyczny.
Do rodzaju należą następujące gatunki: 

</doc>
<doc id="4452553" url="https://pl.wikipedia.org/wiki?curid=4452553" title="Joachim Ødegaard Bjøreng">
Joachim Ødegaard Bjøreng



</doc>
<doc id="4452554" url="https://pl.wikipedia.org/wiki?curid=4452554" title="Joacim Ødegaard Bjøreng">
Joacim Ødegaard Bjøreng



</doc>
<doc id="4452559" url="https://pl.wikipedia.org/wiki?curid=4452559" title="Donte Grantham">
Donte Grantham

Donte Grantham (ur. 19 marca 1995 w Martinsburg) – amerykański koszykarz, występujący na pozycji niskiego skrzydłowego.
W 2013 jako zawodnik szkoły średniej został laureatem nagrody Evans Award. Rok później został nagrodzony tytułem najlepszego zawodnika stanu Wirginia (Prep Player of the Year for the state of Virginia). Poprowadził też drużynę Martinsburg do mistrzostwa stanu klasy AAA.

</doc>
<doc id="4452561" url="https://pl.wikipedia.org/wiki?curid=4452561" title="Achatinella apexfulva">
Achatinella apexfulva

Achatinella apexfulva – gatunek lądowego ślimaka z rodziny "Achatinellidae" występującego wyłącznie na Hawajach, opisany w 1789 r. przez kpt. George’a Dixona. Gatunek krytycznie zagrożony wyginięciem na skutek sprowadzenia w 1955 r. na archipelag drapieżnego ślimaka z gatunku "Euglandina rosea". Od 1997 r. hodowany w celu ochrony przed wymarciem, od tego czasu nie widywany na wolności. W 2019 r. ogłoszono śmierć ostatniego z hodowanych egzemplarzy, jedynego, który przeżył w końcu lat 1990. epidemię.

</doc>
<doc id="4452564" url="https://pl.wikipedia.org/wiki?curid=4452564" title="Euglandina rosea">
Euglandina rosea

Euglandina rosea – gatunek drapieżnego lądowego ślimaka występującego w południowej części Ameryki Północnej i w Ameryce Środkowej. W 1955 r. sprowadzony na Hawaje w celu zwalczania inwazyjnego gatunku "Lissachatina fulica," doprowadził swoją obecnością na Hawajach do wyginięcia 8 gatunków hawajskich ślimaków i zagroził wyginięciem szeregowi innych.

</doc>
<doc id="4452570" url="https://pl.wikipedia.org/wiki?curid=4452570" title="Spondylurus">
Spondylurus

Spondylurus – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące na Wyspach Dziewiczych, Turks i Caicos, Saint-Martin, Anguilli, w Portoryko, na Jamajce i Haiti. 
Morfologia.
Długość ciała 64–107 mm.
Systematyka.
Etymologia.
"Spondylurus": "sphondulos" „kręg”; ουρα "oura" „ogon”.
Podział systematyczny.
Do rodzaju należą następujące gatunki: 

</doc>
<doc id="4452572" url="https://pl.wikipedia.org/wiki?curid=4452572" title="Penstemon">
Penstemon

Penstemon, wąsatka, żółwik ("Penstemon") – rodzaj roślin z rodziny babkowatych. Obejmuje ok. 250–271 gatunków. Występują one w Ameryce Północnej, zwłaszcza w jej zachodniej części. Centrum zróżnicowania stanowi Kalifornia, gdzie rośnie 58 gatunków z tego rodzaju. Wiele gatunków ma bardzo ograniczony obszar występowania – około 100 jest endemitami pojedynczych stanów w USA. Obok rodzaju pokoślin "Eriogonum" jest najbardziej zróżnicowanym gatunkowo rodzajem endemicznym dla Ameryki Północnej. Zaliczany tu dawniej jeden gatunek występujący na azjatyckim Dalekim Wschodzie – "P. frutescens", wyodrębniony został w osobny, monotypowy rodzaj jako "Pennellianthus frutescens". Rośliny z rodzaju penstemon zasiedlają różne siedliska od widnych lasów, poprzez zbiorowiska zaroślowe i trawiaste, po siedliska na terenach skalistych i półpustynnych. Zapylane są przez różne rodziny owadów, ale 40 gatunków przystosowanych jest do zapylania przez kolibrowate. Ze względu na długotrwałe kwitnienie wiele gatunków uprawianych jest jako rośliny ozdobne. Niektóre gatunki mają lokalne znaczenie jako rośliny lecznicze. Do szczególnie popularnych roślin ozdobnych, zwłaszcza w USA, należy penstemon krzewiasty "P. fruticosus", którego wyhodowano ponad 130 odmian ozdobnych. 
Systematyka.
Rodzaj z rodziny babkowatych "Plantaginaceae" (dawniej tradycyjnie w szeroko ujmowanej rodzinie trędownikowatych "Scrophulariaceae"), należący do plemienia "Cheloneae". W obrębie rodzaju wyróżnia się 6 podrodzajów, w tym dwa monotypowe – subg. "Cryptostemon" i subg. "Dissecti", a poza tym subg. "Penstemon" (ok. 182 gatunków), subg. "Habroanthus" (ok. 50), subg. "Saccanthera" (ok. 28) i subg. "Dasanthera" (ok. 9).

</doc>
<doc id="4452573" url="https://pl.wikipedia.org/wiki?curid=4452573" title="Skoki narciarskie na Mistrzostwach Świata Juniorów w Narciarstwie Klasycznym 2019">
Skoki narciarskie na Mistrzostwach Świata Juniorów w Narciarstwie Klasycznym 2019

Skoki narciarskie na Mistrzostwach Świata Juniorów w Narciarstwie Klasycznym 2019 – zawody w skokach narciarskich, które odbyły się w dniach 24–27 stycznia 2019 w fińskim Lahti, w ramach Mistrzostw Świata Juniorów w Narciarstwie Klasycznym 2019.
Zawody w pięciu konkurencjach – indywidualnych: kobiet i mężczyzn oraz drużynowych: kobiet, mężczyzn i mieszanym – rozegrane zostały na kompleksie skoczni Salpausselkä. W mistrzostwach wystartowali zawodnicy w wieku 16–20 lat (roczniki 1999–2003).
Drużynowych złotych medali broniły będą reprezentacja Niemiec wśród mężczyzn, reprezentacja Słowenii wśród kobiet, oraz reprezentacja Norwegii w konkursie mieszanym. Obrońca tytułu indywidualnego wśród mężczyzn, Marius Lindvik nie mógł wystartować ze względu na ograniczenia wiekowe, a zwyciężczyni z 2018 wśród kobiet Nika Križnar nie znalazła się na liście powołanych na mistrzostwa.

</doc>
<doc id="4452578" url="https://pl.wikipedia.org/wiki?curid=4452578" title="Lakówka nadmorska">
Lakówka nadmorska

Lakówka nadmorska ("Laccaria maritima" (Theodor.) Singer ex Huhtinen) – gatunek grzybów z rodziny piestróweczkowatych ("Hydnangiaceae").
Systematyka i nazewnictwo.
Pozycja w klasyfikacji według Index Fungorum: "Laccaria, Hydnangiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1961 r. polski mykolog Feliks Teodorowicz jako "Hygrophorus maritimus" (gatunek wodnichy). W 1962 r. zaliczył go do lakówek. Obecną, uznaną przez Index Fungorum nazwę nadali mu R. Singer i S. Huhtinen w 1987 r.
Synonimy:
Nazwę polską zaproponował Władysław Wojewoda w 2003 r. Feliks Teodorowicz w 1936 r. opisywał ten gatunek pod nazwą wilgotnica nadmorska.
Morfologia.
Średnica 18–37 mm, za młodu półkulisty, później płaskowypukły, w końcu nieco lejkowaty, o pofalowanych brzegach. Brzeg początkowo podwinięty, potem prosty. Jest higrofaniczny; w stanie wilgotnym prążkowany, ceglastoczerwony, w stanie suchym pomarańczowy do czerwono-brązowego, przy brzegu jaśniejszy, różowo-brązowy.
W liczbie 20–35, z międzyblaszkami (l=0–3), wolne lub prawie wolne, wąsko przyrośnięte do wykrojonych z ząbkiem, często pofalowane i rozwidlone, o szerokości do 6 mm, lekko brzuchate, początkowo różowe, potem oprószone.
Wysokość 23–40 mm, grubość 4–9 mm, cylindryczny, czasami wrzecionowaty, równomiernie zwężający się ku podstawie, kruchy, pusty w środku. Powierzchnia pomarańczowo-brązowa lub różowo-brązowa, prążkowana białymi włókienkami.
W kapeluszu cienki, tej samej barwy, lub nieco jaśniejszy. Zapach i smak słabo grzybowy.
Wysyp zarodników biały. Zarodniki elipsoidalne do cylindrycznych, nieamyloidalne, o średnicy 11,5–19 × 7–11 µm, pokryte kolcami o wysokości 0,3–0,5 µm, na niektórych z nich są dzióbki o wysokości do 1 µm. Podstawki 38–55 × 9,5–11(-15) µm, 4-zarodnikowe. Brak cheilocystyd. Strzępki skórki kapelusza o szerokości 3–8 μm, w trzonie o szerokości 4–6 μm.
Występowanie i siedlisko.
Lakówka nadmorska występuje w Europie Północnej, w tym na Islandii. W piśmiennictwie naukowym do 2003 r. na terenie Polski podano trzy stanowiska (Dębki-Karwia, Teodorowicz w 1936, Słowiński Park Narodowy, Bujakiewicz, Lisiewska w 1983, Puszcza Kampinoska, W. Rudnicka-Jezierska, 1969, 1975). W Polsce gatunek rzadki. Znajduje się na "Czerwonej liście roślin i grzybów Polski". Ma status E – gatunek wymierający. Znajduje się na listach gatunków zagrożonych także w Niemczech, Norwegii, Holandii i Szwecji.
Grzyb mikoryzowy, jest grzybem jadalnym. W Polsce występuje na nadmorskich wydmach, szczególnie porośniętych wierzbą ostrolistną. Owocniki pojawiają się od czerwca do października.

</doc>
<doc id="4452579" url="https://pl.wikipedia.org/wiki?curid=4452579" title="Laccaria maritima">
Laccaria maritima



</doc>
<doc id="4452580" url="https://pl.wikipedia.org/wiki?curid=4452580" title="Fahd Youssef">
Fahd Youssef

Fahd Youssef (arab. فهد يوسف; ur. 15 maja 1987 w Al-Kamiszli) – syryjski piłkarz grający na pozycji ofensywnego pomocnika. Od 2018 jest zawodnikiem klubu Al-Sailiya.
Kariera piłkarska.
Swoją karierę piłkarską Youssef rozpoczął w klubie Al-Jihad SC, w którym w 2006 roku zadebiutował w drugiej lidze syryjskiej. W 2011 roku odszedł do jordańskiego klubu That Tas Club. W sezonie 2012/2013 zdobył z nim Puchar Jordanii. W latach 2015-2017 grał w Al-Jazeera Amman, z którym w sezonie 2016/2017 wywalczył wicemistrzostwo Jordanii. Z kolei w sezonie 2017/2018 grał w Al-Wehdat Amman, z którym został mistrzem kraju.
W 2018 roku Youssef przeszedł do katarskiego klubu Al-Sailiya. Zadebiutował w nim 4 sierpnia 2018 w wygranym 2:1 domowym meczu z Umm-Salal SC.
Kariera reprezentacyjna.
W reprezentacji Syrii Youssef zadebiutował 2 października 2015 w przegranym 1:2 towarzyskim meczu z Omanem. W 2019 roku powołano go do kadry na Puchar Azji.

</doc>
<doc id="4452582" url="https://pl.wikipedia.org/wiki?curid=4452582" title="José Benedito Cardoso">
José Benedito Cardoso

José Benedito Cardoso (ur. 22 września 1961 w Angatuba) – brazylijski duchowny katolicki, biskup pomocniczy São Paulo od 2019.
Życiorys.
Święcenia kapłańskie przyjął 23 listopada 1986 i został inkardynowany do diecezji Sorocaba. Po krótkim stażu proboszczowskim w Alambari został mianowany proboszczem parafii św. Rocha w Itapetinindze. W 1998 uzyskał inkardynację do nowo powstałej diecezji Itapetininga. Pełnił w niej funkcje m.in. kanclerza kurii, rektora seminarium oraz wikariusza generalnego.
23 stycznia 2019 papież Franciszek mianował go biskupem pomocniczym archidiecezji São Paulo oraz biskupem tytularnym "Castellum Minus". Sakry udzielił mu 15 marca 2019 kardynał Odilo Scherer.

</doc>
<doc id="4452584" url="https://pl.wikipedia.org/wiki?curid=4452584" title="44. ceremonia wręczenia Cezarów">
44. ceremonia wręczenia Cezarów

44. ceremonia wręczenia francuskich nagród filmowych Cezarów za rok 2018 odbyła się 22 lutego 2019 roku w Salle Pleyel w Paryżu.
Nominacje do tej edycji nagród zostały ogłoszone 23 stycznia 2019 roku.
Po raz pierwszy w historii zostanie wręczony Cezar dla najlepszego filmu zdaniem paryskich licealistów, nagroda zostanie wręczona 13 marca w paryskiej Sorbonie.
Galę wręczenia nagród poprowadził Kad Merad.

</doc>
<doc id="4452585" url="https://pl.wikipedia.org/wiki?curid=4452585" title="Dmytro Janczuk">
Dmytro Janczuk

Dmytro Mykołajowycz Janczuk (ukr. Дмитро Миколайович Янчук, ur. 14 listopada 1992) – ukraiński kajakarz, brązowy medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. Po medal sięgnął w kanadyjkowej dwójce na dystansie 1000 metrów, partnerował mu Taras Miszczuk. W 2015 zdobył brąz mistrzostw świata, był również wielokrotnym medalistą mistrzostw Europy. W 2015 zdobył złoto (C-2 1000 m) i srebro tej imprezy (C-2 500 m). Ponadto ma w dorobku cztery brązowe medale ME - w kanadyjkowej czwórce na dystansie 1000 metrów w 2014 i 2015 oraz w dwójce na dystansie 500 metrów w 2017 i 2018.

</doc>
<doc id="4452588" url="https://pl.wikipedia.org/wiki?curid=4452588" title="Ahmad Madania">
Ahmad Madania

Ahmad Madania (arab. أحمد مدنية; ur. 1 stycznia 1990 w Latakii) – syryjski piłkarz grający na pozycji bramkarza. Od 2014 jest zawodnikiem klubu Al-Jaish Damaszek.
Kariera piłkarska.
Swoją karierę piłkarską Madania rozpoczął w klubie Al-Jaish Damaszek, w którym w 2006 roku zadebiutował w pierwszej lidze syryjskiej. W sezonie 2014 zdobył z nim Puchar Syrii. Z kolei w latach 2015-2018 czterokrotnie z rzędu został z nim mistrzem Syrii.
Kariera reprezentacyjna.
W reprezentacji Syrii Madania zadebiutował 27 sierpnia 2016 w zremisowanym 0:0 towarzyskim meczu z Tadżykistanem. W 2019 roku powołano go do kadry na Puchar Azji.

</doc>
<doc id="4452592" url="https://pl.wikipedia.org/wiki?curid=4452592" title="Stephan Hicks">
Stephan Hicks

Stephan Hicks (ur. 2 kwietnia 1992 w Los Angeles) – amerykański koszykarz występujący na pozycjach rzucającego obrońcy lub niskiego skrzydłowego, obecnie zawodnik Fort Wayne Mad Ants.
Kariera sportowa.
W 2016 reprezentował Indianę Pacers podczas letniej ligi NBA w Orlando.

</doc>
<doc id="4452593" url="https://pl.wikipedia.org/wiki?curid=4452593" title="Ukrzyżowanie z mnichem kartuskim">
Ukrzyżowanie z mnichem kartuskim

Ukrzyżowanie z mnichem kartuskim – olejny obraz anonimowego malarza niderlandzkiego z połowy XV wieku, znajdujący się w zbiorach Cleveland Museum of Art.
Obraz przedstawia scenę Ukrzyżowania Chrystusa z Najświętszą Maryją Panną i świętym Janem Apostołem. U stóp krzyża malarz umieścił postać klęczącego mnicha kartuskiego ze złożonymi rękami, wpatrującego się w osobę wiszącego Zbawiciela. Dzieło powstało najprawdopodobniej na zamówienie któregoś z klasztorów kartuzów, którzy mieli w zwyczaju posiadać w swych celach zakonnych przedstawienia Męki Pańskiej. Obraz nosi znamiona warsztatu Rogiera van der Weydena. W 2004 wypożyczono go na wystawę do Dijon.

</doc>
<doc id="4452595" url="https://pl.wikipedia.org/wiki?curid=4452595" title="Athena Massey">
Athena Massey

Athena Marie Massey (ur. 10 listopada 1967 w Orange, Kalifornia) – amerykańska aktorka filmowa i telewizyjna. 
W produkcjach filmowych zaczęła występować od początku lat dziewięćdziesiątych. Pierwszą dużą rolę dostała dopiero w 1995 r. w thrillerze erotycznym pt. "Gorąca agentka" / "Przykrywka" ("Undercover Heat") u boku Jeffrey’a Deana Morgana oraz w filmie science fiction "Łowca trzeciego wymiaru" ("Virtual Combat"), gdzie zagrała u boku Dona Wilsona. Od połowy lat 90. występowała w filmach klasy B, a także pojawiała się w rolach cameo w takich serialach telewizyjnych jak: "Doogie Howser, lekarz medycyny", "" czy "Gorączka w mieście". Jest również współtwórczynią wraz z Brooks’em Wachtelem komiksu pt. "Athena: Warrior Eternal" (1998) - pojawiła się również na okładce tego komiksu. 
Na przełomie lat dziewięćdziesiątych i dwutysięcznych występowała w grach komputerowych. Wcieliła się m.in. w postacie dla serii gier "Command &amp; Conquer" - zagrała pilotkę Brink w grze ' oraz porucznik Ewę Lee w ' i "". Występowała do ok. 2001 roku.

</doc>
<doc id="4452599" url="https://pl.wikipedia.org/wiki?curid=4452599" title="Mahmoud Al Youssef">
Mahmoud Al Youssef

Mahmoud Al Youssef (arab. محمود اليوسف; ur. 20 stycznia 1988 w Latakii) – syryjski piłkarz grający na pozycji bramkarza. Od 2017 jest zawodnikiem klubu Victory Sports Club.
Kariera piłkarska.
Swoją karierę piłkarską Al Youssef rozpoczął w klubie Hutteen SC, w którym w 2005 roku zadebiutował w pierwszej lidze syryjskiej. W 2013 roku wyjechał do Omanu i został tam zawodnikiem klubu Al-Nasr Salalah. W sezonie 2014/2015 grał w Al-Mussanah Club, a w 2015/2016 - w Sohar SC.
W 2016 roku Al Youssef został zawodnikiem malediwskiego klubu United Victory. W 2017 przeszedł do innego klubu z tego kraju, Victory Sports Club. W 2018 roku był z niego wypożyczony do Maziya S&amp;RC.
Kariera reprezentacyjna.
W reprezentacji Syrii Al Youssef zadebiutował 26 marca 2013 w przegranym 1:2 towarzyskim meczu z Irakiem. W 2019 roku powołano go do kadry na Puchar Azji.

</doc>
<doc id="4452603" url="https://pl.wikipedia.org/wiki?curid=4452603" title="Petrucci">
Petrucci

Osoby o tym nazwisku:

</doc>
<doc id="4452604" url="https://pl.wikipedia.org/wiki?curid=4452604" title="Rundstein">
Rundstein

Osoby o tym nazwisku:

</doc>
<doc id="4452607" url="https://pl.wikipedia.org/wiki?curid=4452607" title="Trachylepis">
Trachylepis

Trachylepis – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące głównie w Afryce oraz w Azji (Jemen, Arabia, Oman, Zjednoczone Emiraty Arabskie) i Ameryce Południowej (Brazylia). 
Systematyka.
Etymologia.
"Trachylepis": "trakhus" „szorstki, chropowaty”; λεπις "lepis", λεπιδος "lepidos" „łuska, płytka”, od λεπω "lepō" „łuszczyć”.
Podział systematyczny.
Do rodzaju należą następujące gatunki: 

</doc>
<doc id="4452612" url="https://pl.wikipedia.org/wiki?curid=4452612" title="Mahmoud Al Mawas">
Mahmoud Al Mawas

Mahmoud Al Mawas (arab. محمود المواس; ur. 30 listopada 1992 w Hamie) – syryjski piłkarz grający na pozycji prawego pomocnika. Od 2017 jest zawodnikiem klubu Umm-Salal SC.
Kariera piłkarska.
Swoją karierę piłkarską Al Mawas rozpoczął w klubie Al Karama, w którym w 2010 roku zadebiutował w pierwszej lidze syryjskiej. W sezonie 2010/2011 wywalczył z nim wicemistrzostwo Syrii.
W 2012 roku Al Mawas przeszedł do bahrajńskiego zespołu Riffa SC. Z kolei w 2013 roku trafił do Al-Arabi Kuwejt. W sezonie 2013/2014 zdobył z nim Puchar Kuwejtu, a w sezonie 2014/2015 wywalczył wicemistrzostwo tego kraju. W 2015 roku był z niego wypożyczony do saudyjskiego Al-Faisaly Harma, a w 2016 do Riffa SC. Z kolei jesienią 2017 grał w Al-Muharraq z Bahrajnu.
W 2017 roku Al Mawas został zawodnikiem katarskiego Umm-Salal SC. Swój debiut w nim zaliczył 3 stycznia 2017 w wygranym 2:1 wyjazdowym meczu z Al-Khor.
Kariera reprezentacyjna.
W reprezentacji Syrii Al Mawas zadebiutował 17 listopada 2012 w zremisowanym 1:1 towarzyskim meczu z Palestyną. W 2019 roku powołano go do kadry na Puchar Azji.

</doc>
<doc id="4452614" url="https://pl.wikipedia.org/wiki?curid=4452614" title="Varzea">
Varzea

Varzea – rodzaj jaszczurki z podrodziny Mabuyinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Gujanie Francuskiej, Jamajce, Peru, Boliwii, prawdopodobnie Ekwadorze i Brazylii. 
Systematyka.
Etymologia.
"Varzea": nazwa "várzea" oznaczająca w brazylijskiej odmianie portugalskiego sezonowe obszary zalewowe wielkich rzek Amazonii.
Podział systematyczny.
Do rodzaju należą następujące gatunki: 

</doc>
<doc id="4452616" url="https://pl.wikipedia.org/wiki?curid=4452616" title="Styczyńska">
Styczyńska

Osoby o tym nazwisku:

</doc>
<doc id="4452617" url="https://pl.wikipedia.org/wiki?curid=4452617" title="Norén">
Norén

Osoby o tym nazwisku:

</doc>
<doc id="4452619" url="https://pl.wikipedia.org/wiki?curid=4452619" title="Olewiński">
Olewiński

Osoby o tym nazwisku:

</doc>
<doc id="4452620" url="https://pl.wikipedia.org/wiki?curid=4452620" title="Melèce Abou Assaly">
Melèce Abou Assaly

Melèce Abou Assaly (ur. 8 listopada 1880 w Rasayya al-Wadi, zm. 20 czerwca 1937) – libański duchowny melchicki, w latach 1922-1937 eparcha Baalbek.
Życiorys.
Urodził się 8 listopada 1880 w Rasayya al-Wadi.
Święcenia kapłańskie otrzymał w 1906. 5 czerwca 1922 został wybrany biskupem Baalbek. Chirotonię biskupią przyjął tego samego dnia z rąk patriarchy Demetriusza I Cadi. 11 grudnia 1922 papież Pius XI zatwierdził jego wybór.
Zmarł 20 czerwca 1937 w wieku 56 lat.

</doc>
<doc id="4452621" url="https://pl.wikipedia.org/wiki?curid=4452621" title="Strzałkowski">
Strzałkowski

Osoby o tym nazwisku:
Inne:

</doc>
<doc id="4452622" url="https://pl.wikipedia.org/wiki?curid=4452622" title="Kurdwanowski">
Kurdwanowski

Osoby o tym nazwisku:

</doc>
<doc id="4452623" url="https://pl.wikipedia.org/wiki?curid=4452623" title="Midani">
Midani

Osoby o tym nazwisku:

</doc>
<doc id="4452624" url="https://pl.wikipedia.org/wiki?curid=4452624" title="Tamer Haj Mohamad">
Tamer Haj Mohamad

Tamer Haj Mohamad (arab. تامر حاج محمد; ur. 3 kwietnia 1990 w Himsie) – syryjski piłkarz grający na pozycji prawego pomocnika. Od 2018 jest zawodnikiem klubu Ohod Club.
Kariera piłkarska.
Swoją karierę piłkarską Haj Mohamad rozpoczął w klubie Al Karama, w którym w 2007 roku zadebiutował w pierwszej lidze syryjskiej. W debiutanckim sezonie sięgnął z Al Karamą po dublet - mistrzostwo i Puchar Syrii. Puchar zdobywał także w sezonach 2008/2009 i 2009/2010. W latach 2009-2011 zostawał z Al Karamą wicemistrzem kraju.
W 2011 roku Haj Mohamad przeszedł do libańskiego klubu Al-Mabarrah. Zadebiutował w nim 29 stycznia 2012 w przegranym 2:3 wyjazdowym meczu z Al-Ansar Bejrut. W Al-Mabarrah spędził rok.
W sezonie 2012/2013 Haj Mohamad występował w jordańskim Al-Faisaly Amman. W sezonie 2013/2014 ponownie grał w Libanie, w klubie Al-Safa' SC, w którym swój debiut zaliczył 22 września 2013 w wygranym 1:0 domowym meczu z Al-Ansar Bejrut. Z Al-Safa' SC wywalczył wicemistrzostwo Libanu.
Latem 2014 roku Haj Mohamad przeszedł do irackiego Naft Al-Wasat SC. W sezonie 2014/2015 wywalczył z nim mistrzostwo, a w sezonie 2015/2016 - wicemistrzostwo Iraku. Jesienią 2016 grał w innym irackim klubie Erbil FC. Z kolei w latach 2017-2018 grał w omańskim Dhofar Salala. W 2017 został z nim mistrzem Omanu.
Latem 2018 Haj Mohamad przeszedł do saudyjskiego Ohod Club. Zadebiutował w nim 30 sierpnia 2018 w przegranym 1:2 domowym meczu z An-Nassr.
Kariera reprezentacyjna.
W reprezentacji Syrii Haj Mohamad zadebiutował 7 sierpnia 2008 w zremisowanym 0:0 meczu Pucharu Azji Zachodniej 2008 z Jordanią. W 2019 roku powołano go do kadry na Puchar Azji.

</doc>
<doc id="4452627" url="https://pl.wikipedia.org/wiki?curid=4452627" title="Café Belga Tour">
Café Belga Tour

Café Belga Tour – trasa koncertowa polskiego rapera Taco Hemingwaya. Odbyła się od 20 października do 14 grudnia 2018 roku w ramach promocji albumu studyjnego "Café Belga" i minialbumu "Flagey". Objęła dziewiętnaście koncertów w Polsce oraz w Wielkiej Brytanii i Irlandii.
Geneza.
Album "Café Belga" początkowo miał ukazać się 13 lipca, jednakże przez wyciek informacji o albumie do internetu, w jednym ze sklepie w sieci Empik, płyta ukazała się 12 lipca 2018 roku. 23 sierpnia 2018 roku Hemingway ogłosił trasę koncertową pod tytułem "Café Belga Tour", równocześnie podając datę występu w Katowicach. W następnych dniach, artysta za pomocą Facebooka informował pozostałych koncertach. Trasa objęła zarówno dwie z największych hal sportowo-widowiskowych w Polsce, takich jak Międzynarodowe Centrum Kongresowe w Katowicach czy Hala sportowo-widowiskowa Łuczniczka w Bydgoszczy, ale większość koncertów odbyła się w mniejszych klubach. Raper również wystąpił poza granicami kraju, w Irlandii i Wielkiej Brytanii.
Odbiór.
Krytyczny.
Emil Bogumił z portalu cdn.pl opisał na stronie koncert Taco Hemingwaya w Gdańsku. W swojej recenzji napisał, że wydarzenia cieszyło się tak ogromnym zainteresowaniem, że aby dostać się do środka klubu musiał czekać w 2 godzinnej kolejce. Redaktor ostatecznie pochwalił koncert, pisząc że został dobrze przygotowany, artysta potrafił zabawiać tłum oraz docenił zmienianie słów w piosenkach, na takie by pasowały do miejsca grania koncertu.
Komercyjny.
Poprzednia trasa rapera, zakończona parę miesięcy wcześniej, Ekodiesel Tour, cieszyła się ogromnym zainteresowaniem i została nazwana jedną z największych tras w polskim rapie według serwisu Newonce. Tuż po ogłoszeniu pierwszego koncerty w Katowicach, bilety zostały szybko wysprzedane. Niedługo później wysprzedały się również wejściówki na koncert w Gdańsku. Ostatecznie wysprzedały się również koncerty w Poznaniu i Wrocławiu. Ze względu na duże zainteresowanie koncertem w Krakowie, raper rozegrał tam w tym samym dniu dwa koncerty. Takie same zdarzenie miało miejsce w Gdańsku. Podobnie jak w przypadku trasy "Ekodiesel Tour" czy "2017 Tour", na tej trasie również ukazał się merch z produktami promującymi trasę. Była to limitowana edycja odzieży, w której w skład wchodziły koszulki i bluzy w elementach kolorystyki nawiązującymi do trasy koncertowej.
Lista koncertów.
Źródło:

</doc>
<doc id="4452630" url="https://pl.wikipedia.org/wiki?curid=4452630" title="Taras Miszczuk">
Taras Miszczuk

Taras Miszczuk (ukr. Тарас Вікторович Міщук, ur. 22 lipca 1995 w Dubnie) – ukraiński kajakarz, brązowy medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. Po medal sięgnął w kanadyjkowej dwójce na dystansie 1000 metrów, partnerował mu Dmytro Janczuk. W 2015 zdobył brąz mistrzostw świata, był również wielokrotnym medalistą mistrzostw Europy. W 2015 zdobył złoto (C-2 1000 m) i srebro tej imprezy (C-2 500 m). Ponadto ma w dorobku trzy brązowe medale ME - w kanadyjkowej czwórce na dystansie 1000 metrów w 2014 oraz w dwójce na dystansie 500 metrów w 2017 i 2018.

</doc>
<doc id="4452631" url="https://pl.wikipedia.org/wiki?curid=4452631" title="Massey (ujednoznacznienie)">
Massey (ujednoznacznienie)

Osoby o tym nazwisku:
Inne:

</doc>
<doc id="4452632" url="https://pl.wikipedia.org/wiki?curid=4452632" title="Miszczuk">
Miszczuk

Osoby o tym nazwisku:

</doc>
<doc id="4452635" url="https://pl.wikipedia.org/wiki?curid=4452635" title="Ofiarowanie Izaaka (obraz Andrei del Sarto)">
Ofiarowanie Izaaka (obraz Andrei del Sarto)

Ofiarowanie Izaaka – olejny obraz włoskiego malarza renesansowego Andrei del Sarto z ok. 1527 roku, przedstawiający starotestamentalną scenę Akedy.
Obraz przedstawia zaczerpnięta z Biblii scenę ofiary patriarchy Abrahama, od którego Jahwe zażądał złożenia na ołtarzu własnego syna. Autor nie ukończył dzieła. Przedstawiony patriarcha już trzyma w ręce nóż, ale zostaje powstrzymany przez anioła. Nagi Izaak ma jedną nogę zgiętą w przyklęku na kamiennym ołtarzu. Temat Akedy obecny jest w sztuce żydowskiej (mozaika w synagodze w Bet Alfa) i chrześcijańskiej (katakumby rzymskie, mozaiki w Rawennie) od czasów starożytnych. Poza amerykańskim Cleveland Museum of Art, obraz był wystawiany w Londynie, Ottawie i Los Angeles.
Ukończone późniejsze wersje dzieła znajdują się w zbiorach Galerii Drezdeńskiej i Prado.

</doc>
<doc id="4452647" url="https://pl.wikipedia.org/wiki?curid=4452647" title="47. Międzynarodowy Festiwal Filmowy w Cannes">
47. Międzynarodowy Festiwal Filmowy w Cannes

47. Międzynarodowy Festiwal Filmowy w Cannes odbył się w dniach 12-23 maja 1994 roku. Imprezę otworzył pokaz amerykańskiego filmu "Hudsucker Proxy" w reżyserii braci Coen. W konkursie głównym zaprezentowane zostały 23 filmy pochodzące z 14 różnych krajów.
Jury pod przewodnictwem amerykańskiego aktora i reżysera Clinta Eastwooda przyznało nagrodę główną festiwalu, Złotą Palmę, amerykańskiemu filmowi "Pulp Fiction" w reżyserii Quentina Tarantino. Drugą nagrodę w konkursie głównym, Grand Prix, przyznano ex aequo rosyjskiemu filmowi "Spaleni słońcem" w reżyserii Nikity Michałkowa oraz chińskiemu filmowi "Żyć!" w reżyserii Zhanga Yimou.
Galę otwarcia i zamknięcia festiwalu prowadziła francuska aktorka Jeanne Moreau.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Sekcja "Un Certain Regard".
Następujące filmy zostały wyświetlone na festiwalu w ramach sekcji "Un Certain Regard":

</doc>
<doc id="4452661" url="https://pl.wikipedia.org/wiki?curid=4452661" title="Łódzkie Towarzystwo Fotograficzne">
Łódzkie Towarzystwo Fotograficzne

Łódzkie Towarzystwo Fotograficzne – stowarzyszenie utworzone w 1949 roku, jako oddział ówczesnego Polskiego Towarzystwa Fotograficznego w Łodzi.
Historia.
Łódzkie Towarzystwo Fotograficzne zostało założone w lipcu 1949, przez Józefa Farbotko i Aleksandra Zakrzewskiego (na bazie założonego w 1947 Klubu Miłośników Fotografii Polskiej YMCA w Łodzi) – jako łódzki oddział ówczesnego Polskiego Towarzystwa Fotograficznego. W 1961 łódzki oddział Polskiego Towarzystwa Fotograficznego został przekształcony w Łódzkie Towarzystwo Fotograficzne, przyjęte w poczet członków zbiorowych (funkcjonującej w latach 1961–1989) Federacji Amatorskich Stowarzyszeń Fotograficznych w Polsce. Od 1957 ŁTF dysponuje własną przestrzenią wystawienniczą - Galerią Fotografii (obecnie im. Eugeniusza Hanemana). Do chwili obecnej w Galerii Fotografii zaprezentowano kilkaset wystaw fotograficznych; indywidualnych i zbiorowych, których autorami byli fotografowie regionalni, krajowi i zagraniczni. Zaprezentowano wiele wystaw członków Łódzkiego Towarzystwa Fotograficznego; indywidualnych, zbiorowych, pokonkursowych, poplenerowych oraz kilkadziesiąt "Dorocznych Wystaw Fotografii ŁTF". 
Łódzkie Towarzystwo Fotograficzne było organizatorem wielu inicjatyw artystycznych – m.in. cyklicznego Biennale Fotografii, plenerów twórczych (wspólnie z innymi stowarzyszeniami fotograficznymi), Akcji "Dzieło". Za propagowanie twórczości fotograficznej i pracę na rzecz fotografii ŁTF zostało uhonorowane Nagrodami Ministerstwa Kultury i Sztuki – w latach: 1966, 1986, 1988. W latach 1980–1988 Federacja Amatorskich Stowarzyszeń Fotograficznych w Polsce wielokrotnie przyznawała swoje odznaczenia dla ŁTF – za działalność na niwie fotografii. Członkowie Łódzkiego Towarzystwa Fotograficznego wielokrotnie uczestniczyli w konkursach fotograficznych, wystawach pokonkursowych (w Polsce i za granicą) zdobywając wiele akceptacji, medali, nagród, wyróżnień, dyplomów, listów gratulacyjnych.
Działalność.
Łódzkie Towarzystwo Fotograficzne dysponuje własną przestrzenią wystawienniczą – Galerią Fotografii im. Eugeniusza Hanemana, której celem jest prezentacja i promocja twórczości poszczególnych członków Łódzkiego Towarzystwa fotograficznego (wystawy indywidualne, zbiorowe, pokonkursowe, poplenerowe), prezentacja fotografii innych fotografów polskich i zagranicznych oraz upowszechnianie fotografii jako dziedziny sztuki. Inną formą działalności ŁTF jest organizacja konkursów fotograficznych (m.in. konkursu na Fotografię Miesiąca), udział w plenerach fotograficznych, prezentacja pokazów multimedialnych oraz współpraca zw stowarzyszeniami i ośrodkami kultury w Polsce i za granicą (m.in. w Belgii, Czechach, Finlandii, Hiszpanii). 
Łódzkie Towarzystwo Fotograficzne aktywnie uczestniczy w imprezach kulturalnych miasta Łodzi takich jak m.in. "Camerimage", "Festiwal Dialogu Czterech Kultur", "Fotofestiwal", "Mediatravel". W ramach Sobotnich Spotkań z Fotografią organizuje cykliczne spotkania – warsztaty fotograficzne poświęcone pracy w ciemni fotograficznej oraz dawnym, szlachetnym technikom fotograficznym takich jak cyjanotypia i fotografia otworkowa.
Zarząd Łódzkiego Towarzystwa fotograficznego.
Źródło.

</doc>
<doc id="4452663" url="https://pl.wikipedia.org/wiki?curid=4452663" title="46. Międzynarodowy Festiwal Filmowy w Cannes">
46. Międzynarodowy Festiwal Filmowy w Cannes

46. Międzynarodowy Festiwal Filmowy w Cannes odbył się w dniach 13-24 maja 1993 roku. Imprezę otworzył pokaz francuskiego filmu "Moja ulubiona pora roku" w reżyserii André Téchiné. W konkursie głównym zaprezentowane zostały 23 filmy pochodzące z 12 różnych krajów.
Jury pod przewodnictwem francuskiego reżysera Louisa Malle'a przyznało nagrodę główną festiwalu, Złotą Palmę, ex aequo nowozelandzkiemu filmowi "Fortepian" w reżyserii Jane Campion oraz chińskiemu filmowi "Żegnaj, moja konkubino" w reżyserii Chena Kaige. Drugą nagrodę w konkursie głównym, Grand Prix, przyznano niemieckiemu filmowi "Tak daleko, tak blisko" w reżyserii Wima Wendersa.
Galę otwarcia i zamknięcia festiwalu prowadziła francuska aktorka Jeanne Moreau.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Sekcja "Un Certain Regard".
Następujące filmy zostały wyświetlone na festiwalu w ramach sekcji "Un Certain Regard":

</doc>
<doc id="4452664" url="https://pl.wikipedia.org/wiki?curid=4452664" title="Postępowi">
Postępowi

Postępowi (łot. "Progresīvie") – łotewska socjaldemokratyczna partia polityczna, odwołująca się także do zielonej polityki, założona w 2017 roku. Jest reprezentowana w kilku samorządach łotewskich.
Historia.
Partia została zorganizowana na bazie założonego w 2011 roku stowarzyszenia o nazwie „Postępowi” (łot. „Progresīvie”). Jednym z powodów powstania tego środowiska, skupiającego młodych działaczy o poglądach lewicowych, było rozczarowanie tradycyjną socjaldemokracją istniejącą na Łotwie, z jednej strony Socjaldemokratyczną Partią „Zgodą”, z drugiej – Łotewską Socjaldemokratyczną Partią Robotniczą. Z tego ostatniego środowiska wywodziła się lwia część działaczy „Postępowych”, wśród nich Ervins Labanovskis i Ansis Dobelis. W wyborach w 2011 ci dwaj politycy startowali z listy prawicowej partii Jedność. W trakcie kampanii wyborczej Ansis Dobelis twierdził, że "celem Postępowych jest stworzenie z Łotwy modelowego kraju skandynawskiego z silną demokracją i powszechnym dobrobytem". Jednym z punktów programu nowego stowarzyszenia było wprowadzenie na Łotwie podatku progresywnego, równość kobiet i mężczyzn, komunalne banki, zielona gospodarka, a także prawa kobiet i osób LGBT. „Postępowi” nawiązali współpracę ze związkami zawodowymi, w którą zaangażował się m.in. Pēteris Krīgers, przewodniczący Wolnego Związku Związków Zawodowych, LBAS. 
W lutym 2017 na bazie stowarzyszenia „Postępowi” powstała partia polityczna o takiej samej nazwie. Zapowiedziała start w wyborach samorządowych w czerwcu 2017, w tym wystawienie list w takich rejonach jak Jurmała, Ropaži i Aizpute. Za powstaniem nowego ugrupowania opowiedziało się ponad dwustu delegatów. Przewodniczącym „Postępowych” został Māris Graudiņš, były poseł na Sejm. Na sekretarza generalnego partii wybrano Robertsa Putnisa, który w następnym roku został jej szefem.
Początkowo partia nie odnosiła sukcesów w wyborach. W wyborach w 2017 zdobyła mandaty jedynie w dwóch samorządach: Aizpute i Mārupe. Partia znajdowała się w opozycji wobec rządów Nilsa Ušakovsa w Rydze. W wyborach parlamentarnych w 2018 na „Postępowych” zagłosowało 2,61% wyborców.
Partia jest jednoznacznie proeuropejską siłą polityczną na Łotwie, opowiada się m.in. za stworzeniem jednej europejskiej armii. Ugrupowanie współpracuje z siłami socjaldemokratycznymi i zielonymi w Europie. Od początku trwania konfliktu na Ukrainie partia opowiadała się za pokojowym jego rozwiązaniem, przeciwko agresji rosyjskiej na Donbas, a także za integralnością terytorialną Ukrainy. Ugrupowanie opowiedziało się także przeciwko łamaniu praworządności w Polsce za rządów Prawa i Sprawiedliwości.
Partia wzięła udział w wyborach parlamentarnych jesienią 2022 roku, uzyskując w nich 6,16% głosów i 10 mandatów. Wśród postępowych posłów znaleźli się m.in. liderka partii Antoņina Ņenaševa, politolog Andris Sprūds oraz radna Rzeżycy Leila Rasima.
Członkiem partii oraz radnym Rygi z jej ramienia jest Mirosław Kodis, dziennikarz i przedsiębiorca polskiego pochodzenia.

</doc>
<doc id="4452666" url="https://pl.wikipedia.org/wiki?curid=4452666" title="Janowski Potok (dopływ Słopniczanki)">
Janowski Potok (dopływ Słopniczanki)

Janowski Potok – potok, lewy dopływ rzeki Słopniczanka. Na mapie Geoportalu ma nazwę także Janoski Potok. Wypływa w porośniętym lasem leju źródliskowym na wysokości około 535 m w należącym do wsi Słopnice osiedlu Zagrody. Spływa w kierunku wschodnim i na wysokości 470 m uchodzi do Słopniczanki w odległości 290 m na północ od miejsca ujścia potoku Mogielica.
Janowski Potok wypływa na wschód od Świerczka w Beskidzie Wyspowym. Brzegi jego koryta na całej długości porośnięte są drzewami. Zlewnia to głównie niezabudowane obszary pól uprawnych, zabudowana jest tylko jej dolna część. Deniwelacja potoku wynosi 65 m, średni spadek 5%. Nie ma żadnego dopływu.
Cała zlewnia Janowskiego Potoku znajduje się w Słopnicach w województwie małopolskim, w powiecie limanowskim, w gminie Słopnice.
Siedziba gminy Słopnice.

</doc>
<doc id="4452667" url="https://pl.wikipedia.org/wiki?curid=4452667" title="Janowski Potok">
Janowski Potok



</doc>
<doc id="4452671" url="https://pl.wikipedia.org/wiki?curid=4452671" title="The Lost Tapes @ Bell Sound Studios NYC">
The Lost Tapes @ Bell Sound Studios NYC

The Lost Tapes @ Bell Sound Studios NYC – album studyjny szwedzkiej piosenkarki Moniki Zetterlund, wydany 23 października 1996 roku nakładem wydawnictw muzycznych BMG oraz RCA Victor. Album został nagrany w ciągu czterech dni od 10 do 14 marca 1960 roku w Bell Sound Studio w Nowym Jorku. 
Producentami albumu zostali Leonard Feather oraz Kent Nyberg, zaś za mastering wykonany w Cutting Room w Sztokholmie odpowiadał Björn Almstedt. 
Wraz z dystrybucją wydawnictwa dołączona była w zestawie oryginalna 12-stronicowa broszura oraz dodatkowa 16-stronicowa książeczka z japońskimi zapiskami i tekstami piosenek w języku angielskim (oprócz utworu dziewiątego, skandynawskiej melodii ludowej śpiewanej w języku szwedzkim).
Udział w nagraniu albumu wzięli liczni amerykańscy muzycy sesyjni, tacy jak między innymi Thad Jones, Zoot Sims, Al Hall czy Jimmy Jones.
Wydawnictwo wydano na rynek w Szwecji oraz Japonii. Album notowany był na 18. miejscu szwedzkiego zestawienia sprzedaży Topplistan.
Lista utworów.
Opracowano na podstawie materiału źródłowego.

</doc>
<doc id="4452674" url="https://pl.wikipedia.org/wiki?curid=4452674" title="Albatros Dr.I">
Albatros Dr.I

Albatros Dr.I – niemiecki trójpłatowy samolot myśliwski z okresu I wojny światowej, zaprojektowany i zbudowany w niemieckiej wytwórni Albatros-Werke GmbH w Berlinie. Maszyna, będąca trzyskrzydłową wersją modelu Albatros D.Va, nie miała lepszych osiągów od dwupłata, w związku z czym nie weszła do produkcji seryjnej.
Historia.
Sukcesy odnoszone przez pierwsze zbudowane w koncepcji trójpłata myśliwce Sopwith Triplane spowodowały, że Idflieg wydał polecenie skonstruowania podobnej maszyny dla niemieckiego lotnictwa. Co najmniej 15 niemieckich i austro-węgierskich firm lotniczych rozpoczęło projektowanie trójpłatów, często przekonstruowując istniejące dwupłatowce. W 1917 roku w zakładach Albatros-Werke GmbH zbudowano prototyp samolotu myśliwskiego o oznaczeniu fabrycznym L.36, adaptując kadłub z modelu D.Va i wyposażając go w trzy pary wąskich skrzydeł. Płaty o jednakowej cięciwie połączone były parą rozpórek, z lotkami na każdym skrzydle. Płaty górny i dolny były niedzielone i mocowane do kadłuba za pomocą wsporników, zaś płat środkowy, przez który przebiegał napęd lotek, mocowany był bezpośrednio do kadłuba. Do napędu maszyny zastosowano silnik rzędowy Mercedes D.III, z dwiema umieszczonymi w górnym płacie zmodyfikowanymi chłodnicami Teves und Braun. Oblatany latem 1917 roku myśliwiec nie miał lepszych osiągów od jego dwupłatowego protoplasty i pozostał na etapie prototypu, nie kończąc przeprowadzonych we wrześniu 1917 roku prób z powodu przegrzewania się silnika.
Opis konstrukcji i dane techniczne.
Albatros Dr.I był jednosilnikowym, jednoosobowym trójpłatem myśliwskim. Długość samolotu wynosiła 7,33 metra, a rozpiętość skrzydeł 8,7 metra. Wysokość samolotu wynosiła 2,42 metra. Napęd stanowił chłodzony cieczą 6-cylindrowy silnik rzędowy Mercedes D.III o mocy 118 kW (160 KM) przy 1400 obr./min.
Prototyp uzbrojony był w dwa stałe zsynchronizowane karabiny maszynowe LMG 08/15 kalibru 7,92 mm.

</doc>
<doc id="4452677" url="https://pl.wikipedia.org/wiki?curid=4452677" title="Teresa Teresiak">
Teresa Teresiak

Teresa Maria Teresiak (ur. 1 sierpnia 1933 w Kępnie, zm. 18 stycznia 2019) – polska specjalistka chorób wewnętrznych, dr hab. Profesor Katedry i Kliniki Kardiologii Wydziału Lekarskiego Kształcenia Podyplomowego Uniwersytetu Medycznego im. Piastów Śląskich we Wrocławiu.
Życiorys.
Ukończyła studia na Akademii Medycznej we Wrocławiu (1962). Doktoryzowała się w 1967, w 1979 uzyskała stopień naukowy doktora habilitowanego, a potem została zatrudniona na stanowisku profesora Katedry i Kliniki Kardiologii na Wydziale Lekarskim Kształcenia Podyplomowego Uniwersytetu Medycznego im. Piastów Śląskich we Wrocławiu. Specjalizowała się w kardiologii, hepatologii i biochemii klinicznej. Zmarła 18 stycznia 2019.

</doc>
<doc id="4452680" url="https://pl.wikipedia.org/wiki?curid=4452680" title="Antonio de Guevara">
Antonio de Guevara

Antonio de Guevara (ur. ok. 1480 w Treceño (Kantabria), zm. 3 kwietnia 1545 w Mondoñedo) – hiszpański pisarz i duchowny, jeden z najpopularniejszych prozatorów XVI wieku.
Życiorys.
Był synem Juana Beltrána de Guevara y Elviry de Noreña y Calderón; pochodził z bocznej linii szlacheckiego rodu Guevarów. W młodości przebywał na dworze Królów Katolickich, według jego własnego świadectwa - jako paź księcia Jana, następcy tronu. Po śmierci księcia służył królowej Izabeli, a gdy zmarła (1504) wstąpił do zakonu franciszkanów. W czasie powstania Comuneros (1520) został wysłany z misją do powstańców w Villabrágima, których miał przekonywać do zaniechania buntu. Mimo niepowodzenia akcji cesarz Karol V nagrodził go stanowiskiem nadwornego kaznodziei (1521). W następnych latach Guevara podróżował wraz z cesarskim dworem i pełnił różne funkcje: jako komisarz inkwizycji uczestniczył w ewangelizacji Morysków w regionie Walencji, był też członkiem komisji oceniającej prawomyślność pism Erazma z Rotterdamu. W 1527 r. został nadwornym kronikarzem cesarza. W 1528 otrzymał godność biskupa Guadix, a w 1537 r. biskupstwo Mondoñedo. W ostatnich latach życia zajmował się przede wszystkim pracą duszpasterską. W 1541 r. opublikował "Constituciones Sinodales", o dużym znaczeniu dla funkcjonowania lokalnego kościoła. Zmarł w 1545 r. Pochowany został najpierw w katedrze w Mondoñedo; w 1552 r. jego szczątki przeniesiono do klasztoru św. Franciszka w Valladolid, który w 1837 r. został zlikwidowany, a następnie zburzony, wraz ze znajdującym się w nim grobem Guevary. Zachowała się jedynie rzeźba Juana de Juni wykonana dla kaplicy grobowej.
Twórczość.
Pomimo przynależności do stanu duchownego, Guevara jedynie dwa dzieła poświęcił kwestiom religijnym (były to "Oratorio de religiosos" i "Monte Calvario"). Większość jego dzieł ma charakter moralizatorski, a zarazem rozrywkowy - jego celem było dostarczenie dworskiej publiczności lekkiej, zabawnej i pouczającej lektury. Najwcześniejszym jego dziełem była zbeletryzowana biografia Marka Aureliusza, krążąca początkowo w rękopisie (podobno w tej formie czytał ją dla rozrywki cesarz Karol V) i wydana w 1528 r. w Sewilli, anonimowo i bez zgody autora. Rok później Guevara wydał poszerzoną wersję pod tytułem "Relox de príncipes", która okazała się europejskim bestsellerem (ponad 40 wydań hiszpańskich, ponad 50 w różnych językach europejskich). W 1751 r. pojawił się polski przekład Feliksa Roszkowskiego "Zegar monarchów, z życia Marka Aureliusza cesarza rzymskiego", a wcześniej, w 1615 i 1636 roku, książka została wydana w Krakowie w języku łacińskim. Podobnym powodzeniem cieszyły się "Epístolas familiares" (1539-1541), stylizowane na autentyczną korespondencję autora z przyjaciółmi i bliskimi. Listy te, poruszające różne tematy, mogły w opinii krytyków mieć wpływ na kształt "Prób" Montaigne'a. Duży wpływ miało także późniejsze dzieło, "Menosprecio de Corte y Alabanza de Aldea" (1539), przeciwstawiające sobie zepsutą atmosferę arystokratycznego dworu i zdrowe, moralne i wygodne życia na wsi.
Popularność dzieł Guevary ściągnęła na niego także krytykę ze strony humanistów, takich jak Pedro de Rúa, Melchor Cano czy Pierre Bayle. Zarzucano mu przede wszystkim niefrasobliwy stosunek do faktów historycznych, mylenie i fałszowanie cytatów, mieszanie realnych wydarzeń z fikcją. Czytelników pociągał jednak humor i zmysł obserwacji franciszkanina, bawiły utrzymane w powieściowym stylu opisy prywatnego życia rzymskich cesarzy; nie przeszkadzała im "fałszywa erudycja" w dziełach mających ich zabawić, a zarazem oferujących namiastkę obcowania z kulturą wysoką.

</doc>
<doc id="4452681" url="https://pl.wikipedia.org/wiki?curid=4452681" title="Adam Skulte">
Adam Skulte

Adam Skulte (ur. 30 września 1982) – polski judoka.
Były zawodnik GKS Czarni Bytom (1996-2002). Mistrz Polski (2001) oraz wicemistrz Polski seniorów (2000) w kategorii do 60 kg. Ponadto m.in. złoty medalista Pucharu Europy juniorów 2001 oraz mistrz Polski juniorów 2000 w tej kategorii. Uczestnik mistrzostw Europy juniorów (2000).

</doc>
<doc id="4452683" url="https://pl.wikipedia.org/wiki?curid=4452683" title="Michałkowski Potok (dopływ Słopniczanki)">
Michałkowski Potok (dopływ Słopniczanki)

Michałkowski Potok – potok, lewy dopływ rzeki Słopniczanka. Wypływa na północno-wschodnich stokach góry Dzielec w Beskidzie Wyspowym. Cała jego zlewnia znajduje się w obrębie wsi Słopnice w województwie małopolskim, w powiecie limanowskim, w gminie Słopnice.
Michałkowski Potok wypływa w porośniętym lasem leju źródliskowym na wysokości około 670 m. Spływa w kierunku północno-wschodnim. Po opuszczeniu lasu przepływa przez pola uprawne i w zabudowanym rejonie osiedla Zaprzałówka uchodzi do Słopniczanki. Następuje to na wysokości około 510 m.
Brzegi jego koryta na całej długości porośnięte są drzewami. Zlewnia to głównie niezabudowane obszary lasu i pól uprawnych, zabudowany jest tylko rejon ujścia potoku. Deniwelacja potoku wynosi 160 m, średni spadek 12,7%. Nie ma żadnego dopływu.

</doc>
<doc id="4452686" url="https://pl.wikipedia.org/wiki?curid=4452686" title="Mardik Mardikian">
Mardik Mardikian

Mardik Kevorg Mardikian (arab. مارديك كيفورك مارديكيان; arm. Մարտիկ Գեւորք Մարտիկեան; ur. 14 marca 1992 w Latakii) – syryjski piłkarz pochodzenia ormiańskiego grający na pozycji napastnika. Od 2018 jest zawodnikiem klubu Al-Jazeera Amman.
Kariera piłkarska.
Swoją karierę piłkarską Mardikian rozpoczął w klubie Hutteen SC, w którym w 2009 roku zadebiutował w pierwszej lidze syryjskiej. W 2012 roku został wypożyczony do bahrajńskiego Riffa SC, z którym wywalczył mistrzostwo Bahrajnu. W 2013 roku był wypożyczony do jordańskiego Al-Jazeera Amman, a w sezonie 2013/2014 do omańskiego Sohar SC.
Latem 2014 roku Mardikian przeszedł do omańskiego klubu Fanja SC, z którym został wicemistrzem Omanu. Wiosną 2015 grał w katarskim Al-Markhiya SC. W sezonie 2015/2016 grał w Iraku, w Naft Al-Wasat SC i został z nim wicemistrzem tego kraju. W sezonie 2016/2017 występował w Al-Jazeera Amman i wywalczył z nim wicemistrzostwo Jordanii.
W 2017 roku Mardikian przeszedł do Al-Arabi SC z Kataru. Zadebiutował w nim 16 września 2017 w przegranym 1:3 domowym meczu z Al-Sailiya. W Al-Arabi grał przez pół sezonu.
Na początku 2018 Mardikian wrócił do Al-Jazeera Amman i w sezonie 2017/2018 został z nim wicemistrzem Jordanii.
Kariera reprezentacyjna.
W reprezentacji Syrii Mardikian zadebiutował 22 sierpnia 2012 w przegranym 1:2 towarzyskim meczu z Indiami. W 2019 roku powołano go do kadry na Puchar Azji.

</doc>
<doc id="4452691" url="https://pl.wikipedia.org/wiki?curid=4452691" title="Rafał Libera">
Rafał Libera

Rafał Libera (ur. 25 czerwca 1978) – polski judoka.
Były zawodnik WKS Śląsk Wrocław (1994-2004). Trzykrotny medalista mistrzostw Polski seniorów w kategorii do 60 kg: srebrny (2001) oraz dwukrotnie brązowy (1999, 2000). Ponadto m.in. dwukrotny młodzieżowy mistrz Polski w tej kategorii (1999, 2000).

</doc>
<doc id="4452693" url="https://pl.wikipedia.org/wiki?curid=4452693" title="ORF III">
ORF III

ORF III (właściwie ORF III – Kultur und Information) – trzeci program austriackiego nadawcy publicznego ORF o charakterze kulturalno-informacyjnym, uruchomiony 26 października 2011 roku, zastępując TW1.

</doc>
<doc id="4452695" url="https://pl.wikipedia.org/wiki?curid=4452695" title="Omar Kharbin">
Omar Kharbin

Omar Maher Kharbin (arab. عمر ماهر خربين; ur. 15 stycznia 1994 w Damaszku) – syryjski piłkarz grający na pozycji napastnika. Od 2019 jest zawodnikiem klubu Pyramids FC, do którego jest wypożyczony z Al-Hilal.
Kariera piłkarska.
Swoją karierę piłkarską Kharbin rozpoczął w klubie Al-Wahda Damaszek, w którym w 2011 roku zadebiutował w pierwszej lidze syryjskiej. W sezonach 2011/2012 i 2013 zdobył z nim dwa Puchary Syrii. W 2013 roku odszedł do irackiego Al-Quwa Al-Jawiya, z którym w sezonie 2014/2015 wywalczył wicemistrzostwo Iraku. Jesienią 2015 grał w innym irackim klubie, Al-Mina'a SC z Basry.
Na początku 2016 Kharbin przeszedł do Al Dhafra FC ze Zjednoczonych Emiratów Arabskich. Zadebiutował w nim 8 stycznia 2016 w przegranym 1:2 domowym meczu z Al-Ain FC. W Al Dhafra grał do końca 2016 roku.
Na początku 2017 roku Kharbin odszedł do saudyjskiego Al-Hilal. Swój debiut w nim zaliczył 28 stycznia 2017 w wygranym 1:0 wyjazdowym meczu z Ettifaq FC. W sezonach 2016/2017 i 2017/2018 wywalczył z nim dwa mistrzostwa Arabii Saudyjskiej.
W 2019 roku Kharbin został wypożyczony do egipskiego Pyramids FC.
Kariera reprezentacyjna.
W reprezentacji Syrii Kharbin zadebiutował 20 listopada 2012 w przegranym 1:2 towarzyskim meczu z Palestyną. W 2019 roku powołano go do kadry na Puchar Azji.

</doc>
<doc id="4452699" url="https://pl.wikipedia.org/wiki?curid=4452699" title="Marie-Josephine Gaudette">
Marie-Josephine Gaudette

Marie-Josephine Gaudette (ur. 25 marca 1902 w Manchester, zm. 13 lipca 2017 w Rzymie) – amerykańsko-włoska zakonnica i superstulatka kanadyjskiego pochodzenia. Druga najstarsza siostra zakonna w historii, tuż za Lucile Randon. Jej wiek został potwierdzony przez Gerontology Resesearch Group.
Życiorys.
Marie Gaudette urodziła się w Manchesterze w Stanach Zjednoczonych jako córka emigrantów z Kanady. W wieku 21 lat złożyła śluby zakonne. Przez swoje życie mieszkała w Kanadzie i Francji i była nauczycielką muzyki. W 1958 roku zamieszkała w klasztorze w Rzymie i dołączyła do Zgromadzenia Najświętszych Serc Jezusa i Maryi przybierając imię zakonne Cecylia.
Sławę uzyskała po tym jak brała udział w wyborach prezydenckich w Stanach Zjednoczonych w 2008 jako jedna z najstarszych wyborców (po 56 latach przerwy) w wieku 106 lat. Głosowała wtedy na Baracka Obamę. 
W wieku 106 lat stwierdzono u niej wadę słuchu, ale mimo to pozostała w dobrej kondycji. W wieku 110 lat wciąż potrafiła sama pisać na maszynie do pisania. 
15 kwietnia 2017, w wieku 115 lat i 21 dni, po śmierci Emmy Morano, została najstarszą osobą we Włoszech oraz drugą najstarszą w Europie, co trwało aż do jej śmierci 13 lipca tegoż roku. Zmarła mając 115 lat i 110 dni.
W momencie śmierci zajmowała 33. miejsce na najstarszą osobę w historii. Obecnie jest 38. w tym rankingu, po tym jak jej wiek przekroczyła inna siostra zakonna z Francji Lucile Randon. Tym samym utraciła tytuł najstarszej siostry zakonnej w historii i obecnie zajmuje 2. pozycję pod tym względem.

</doc>
<doc id="4452703" url="https://pl.wikipedia.org/wiki?curid=4452703" title="Jacek Cyran">
Jacek Cyran

Jacek Cyran (ur. 13 lutego 1979) – polski judoka.
Były zawodnik klubów: KSJ Gwardia Koszalin (1991-1993), KS Start Częstochowa (1993-1994), GKS Czarni Bytom (1995-2002). Czterokrotny medalista mistrzostw Polski seniorów: trzykrotny srebrny w wadze do 66 kg (1998, 2001, 2002) oraz brązowy w kategorii do 65 kg (1997). Uczestnik mistrzostw świata seniorów (2001) oraz dwukrotny uczestnik mistrzostw Europy seniorów (2000 – 7 miejsce; 2001 - 5 miejsce).

</doc>
<doc id="4452706" url="https://pl.wikipedia.org/wiki?curid=4452706" title="Omar Al Somah">
Omar Al Somah

Omar Jehad Al Somah (arab. عمر جهاد السومة; ur. 23 marca 1989 w Dajr az-Zaur) – syryjski piłkarz grający na pozycji napastnika. Od 2014 jest zawodnikiem klubu Al-Ahli.
Kariera piłkarska.
Swoją karierę piłkarską Al Somah rozpoczął w klubie Al-Fotuwa SC, w którym w 2008 roku zadebiutował w pierwszej lidze syryjskiej. W 2011 roku odszedł do kuwejckiego Al Qadsia. W sezonie 2011/2012 sięgnął z nim po dublet - mistrzostwo oraz Puchar Kuwejtu. Z kolei w sezonie 2012/2013 został wicemistrzem kraju i zdobył jego puchar. W sezonie 2013/2014 wywalczył mistrzostwo Kuwejtu. W 2013 roku wystąpił z Al Qadsia w przegranym 0:2 finale Pucharu AFC z Al Kuwait Kaifan.
Latem 2014 roku Al Somah odszedł do saudyjskiego Al-Ahli. Swój debiut w nim zaliczył 16 sierpnia 2014 w wygranym 6:1 domowym meczu z Hajer Club. W debiucie strzelił trzy gole. W sezonach 2014/2015, 2016/2017 i 2017/2018 wywalczył z Al-Ahli trzy wicemistrzostwa Arabii Saudyjskiej, a w sezonie 2015/2016 został mistrzem tego kraju. W 2015 roku zdobył Puchar Arabii Saudyjskiej. W sezonach 2014/2015, 2015/2016 i 2016/2017 trzykrotnie z rzędu był królem strzelców saudyjskiej ligi, zdobywając odpowiednio 22, 27 i 24 gole.
Kariera reprezentacyjna.
W reprezentacji Syrii Al Somah zadebiutował 11 października 2012 w zremisowanym 1:1 towarzyskim meczu z Kuwejtem. W 2019 roku powołano go do kadry na Puchar Azji.

</doc>
<doc id="4452711" url="https://pl.wikipedia.org/wiki?curid=4452711" title="Adnotacja wyjaśniająca">
Adnotacja wyjaśniająca

Adnotacja wyjaśniająca – adnotacja będąca uzupełnieniem informacji zawartych w tytule dokumentu lub zawierająca ich dokładniejsze sprecyzowanie. Stosowana jest w przypadku, gdy tytuł dokumentu wraz z dodatkami do tytułu niedostatecznie lub niejednoznacznie określają treść i charakter dokumentu.

</doc>
<doc id="4452715" url="https://pl.wikipedia.org/wiki?curid=4452715" title="Mohamed Osman">
Mohamed Osman

Mohamed Osman (arab. عمر جهاد السومة; ur. 1 stycznia 1994 w Al-Kamiszli) – syryjski piłkarz grający na pozycji ofensywnego pomocnika. Od 2018 jest zawodnikiem klubu Heracles Almelo.
Kariera piłkarska.
Swoją karierę piłkarską Osman rozpoczął w klubie DVV. W 2008 roku podjął treningi w juniorach SBV Vitesse. W 2015 roku stał się członkiem pierwszego zespołu Vitesse. 14 sierpnia 2015 zadebiutował w nim w Eredivisie w wygranym 3:0 domowym meczu z Rodą JC Kerkrade. W Vitesse grał przez dwa lata i wystąpił w nim w 4 ligowych meczach.
Latem 2017 Osman przeszedł do grającego w Eerste divisie, SC Telstar. W nim swój debiut zaliczył 12 września 2017 w zremisowanym 2:2 wyjazdowym meczu z Jong AZ Alkmaar. W Telstarze grał przez pół roku.
Na początku 2018 roku Osman został zawodnikiem Heraclesa Almelo. Swój debiut w nim zanotował 10 lutego 2018 w zwycięskim 1:0 domowym meczu z Willemem II.
Kariera reprezentacyjna.
W reprezentacji Syrii Osman zadebiutował 6 września 2018 w zremisowanym 1:1 towarzyskim meczu z Uzbekistanem. W 2019 roku powołano go do kadry na Puchar Azji.

</doc>
<doc id="4452722" url="https://pl.wikipedia.org/wiki?curid=4452722" title="Szkoła Podstawowa nr 6 im. Romualda Traugutta w Lublinie">
Szkoła Podstawowa nr 6 im. Romualda Traugutta w Lublinie

Szkoła Podstawowa nr 6 im. Romualda Traugutta w Lublinie – publiczna szkoła podstawowa założona w 1934 roku w Lublinie, z siedzibą w budynku przy ul. Czwartaków 11 w dzielnicy Wieniawa.
Historia szkoły.
Pierwsze lata.
Szkoła została powołana do istnienia w roku 1934 w wyniku podziału SP nr 21, pod nazwą Szkoła Nr 29 im. Kaniowczyków i Żeligowczyków. Lekcje odbywały się w godzinach popołudniowych w gmachu szkoły nr 21 przy al. Jana Długosza 4a.
Z powodu wybuchu II wojny światowej rok szkolny 1939/40 rozpoczął się 28 września. Dnia 24 listopada władze okupacyjne przeznaczyły siedzibę szkoły na koszary wojskowe, zaś 1 grudnia szkoła otrzymała dwuizbowy lokal przy ul. Gabriela Narutowicza 33. Po długich staraniach udało się pozyskać dla szkoły lokal przy ul. Narutowicza 27, powiększający ją o kolejne dwie izby. W latach wojennych działalność szkolna została mocno ograniczona – zabroniono m.in. organizacji szkolnych imprez i wycieczek.
Czasy powojenne.
Rok szkolny 1944/45 rozpoczął się w lokalu przy ul. Narutowicza 32, natomiast 16 września szkoła powróciła do budynku przy al. Długosza. W 1945 roku nadano szkole numer 6, obowiązujący do dziś. W roku szkolnym 1956/57 budynek opuściła SP nr 21, na jej miejsce władze szkolne przyjęły jako drugiego użytkownika Technikum Energetyczne.
23 listopada 1957, po wieloletnich staraniach o plac pod budowę nowego gmachu, położone zostały fundamenty na pozyskanym od władz wojskowych terenie przy ul. Czwartaków. Nauka w nowej siedzibie rozpoczęła się 4 września 1959. W tym samym roku patronat nad szkołą objęła 3 Pomorska Dywizja Zmechanizowana im. Romualda Traugutta.
27 kwietnia 1963 roku odbyła się uroczystość nadania szkole imienia Romualda Traugutta, połączona z przekazaniem sztandaru oraz odsłonięciem płyty pamiątkowej. W roku 1964 SP nr 6 została mianowana szkołą ćwiczeń dla studentów Uniwersytetu Marii Curie-Skłodowskiej w Lublinie. Jesienią 1973 roku powstał hymn szkoły, jego pierwsze uroczyste wykonanie miało miejsce podczas apelu 10 grudnia 1973.
1 września 1990 roku przywrócono w szkole zajęcia z religii, natomiast 1 stycznia 1994 roku szkołę przejął Samorząd Miasta Lublina.
Przed szkołą została usytuowana figura Św. Franciszka z Asyżu, ufundowana przez ks. prałata płk. Sławomira Niewęgłowskiego. Figurę uroczyście poświęcił ks. bp Artur Miziński 10 października 2007 roku.
W latach 2010 i 2018 szkoła była gospodarzem odpowiednio V i XIII Ogólnopolskiego Zlotu Bractwa Szkół im. Romualda Traugutta.

</doc>
<doc id="4452723" url="https://pl.wikipedia.org/wiki?curid=4452723" title="Lucile Randon">
Lucile Randon

Lucile Randon (ur. 11 lutego 1904 w Alès, zm. 17 stycznia 2023 w Tulon) – francuska superstulatka, będąca czwartą pod względem wieku osobą w historii, jak również najstarszą kiedykolwiek osobą konsekrowaną. Jej wiek został potwierdzony przez Gerontologiczną Grupę Badawczą.
Życiorys.
Śluby zakonne złożyła w 1944, przyjmując imię Andrée, i wstąpiła do zakonu szarytek ("maison des Filles de la charité" przy rue du Bac w Paryżu). Podczas II wojny światowej służyła jako guwernantka i nauczycielka w różnych domach. Po wojnie pracowała przez 28 lat w szpitalu w Vichy z sierotami i starszymi ludźmi. Od 2009 do śmierci mieszkała w Tulonie w domu opieki dla osób starszych.
19 października 2017, po śmierci Honorine Rondello, została najstarszą żyjącą osobą we Francji.
2 czerwca 2019, w wieku 115 lat i 111 dni, stała się najstarszą osobą konsekrowaną w całej historii, przejmując ten tytuł od zmarłej w 2017 zakonnicy Marie-Josephine Gaudette.
18 czerwca 2019, po śmierci Włoszki Marii Giuseppy Robucci-Nargiso, Lucile Randon została, w wieku 115 lat i 127 dni, drugą pod względem wieku żyjącą osobą na świecie (po Kane Tanace) oraz najstarszą w Europie.
16 stycznia 2021 wykryto u niej zakażenie wirusem SARS-CoV-2. Przeszła je bezobjawowo i, na kilka dni przed 117. urodzinami, została najstarszą osobą na świecie, która przeżyła tę infekcję.
11 lutego 2022, jako czwarta osoba w historii (za Jeanne Calment, Sarah Knauss oraz Kane Tanaką), Lucile Randon osiągnęła wiek 118 lat.
19 kwietnia 2022 po śmierci Japonki Kane Tanaki została najstarszą żyjącą osobą na świecie.
Zmarła 17 stycznia 2023 r. w domu opieki w Tulonie. Po jej śmierci tytuł najstarszej żyjącej osoby na świecie przejęła Maria Branyas Morera.

</doc>
<doc id="4452724" url="https://pl.wikipedia.org/wiki?curid=4452724" title="Feras Shelbaieh">
Feras Shelbaieh

Feras Shelbaieh (arab. فراس زياد يوسف شلباية; ur. 27 listopada 1993 w Ammanie) – jordański piłkarz grający na pozycji obrońcy. Od 2016 jest zawodnikiem klubu Al-Jazeera Amman.
Kariera piłkarska.
Swoją karierę piłkarską Shelbaieh rozpoczął w klubie Al-Wehdat Amman, w którym w 2012 roku zadebiutował w pierwszej lidze jordańskiej. W debiutanckim sezonie wywalczył z Al-Wehdat wicemistrzostwo Jordanii. W sezonie 2013/2014 sięgnął z Al-Wehdat po dublet - mistrzostwo oraz Puchar Jordanii. W sezonach 2014/2015 i 2015/2016 także zostawał mistrzem tego kraju.
W 2016 roku Shelbaieh przeszedł do Al-Jazeera Amman. W sezonach 2016/2017 i 2017/2018 zostawał z nim wicemistrzem Jordanii.
Kariera reprezentacyjna.
W reprezentacji Jordanii Shelbaieh zadebiutował 15 listopada 2016 w zremisowanym 0:0 towarzyskim meczu z Libanem. W 2019 roku powołano go do kadry na Puchar Azji.

</doc>
<doc id="4452727" url="https://pl.wikipedia.org/wiki?curid=4452727" title="Plac II Pokoju Toruńskiego w Toruniu">
Plac II Pokoju Toruńskiego w Toruniu

Plac II Pokoju Toruńskiego w Toruniu – plac znajdujący się na obrzeżach toruńskiego Starego Miasta.
Historia.
Niegdyś w tym miejscu znajdowały się XIX-wieczne fortyfikacje Twierdzy Toruń, które w ramach rozbudowy miasta w latach 30. XX w. zostały częściowo rozebrane. Do dziś zachowała się jedynie tzw. Brama Kolejowa oraz wiadukt drogowy.
W latach 80. XX w. plac został ponownie przebudowany i nabrał obecnego kształtu. Jeszcze do połowy lat 2000. Miejska Pracownia Urbanistyczna planowała tu przebieg arterii prowadzącej do nowego mostu drogowego na wysokości ul. Waryńskiego. Jednak z budowy mostu w tej lokalizacji zrezygnowano na rzecz budowy mostu na wysokości placu Daszyńskiego, który oddano do użytku w 2013 roku.
W 2014 roku plac wraz z całą infrastruktura podziemną został wpisany do rejestru zabytków.
19 lutego 2018 roku pod placem, w związku z przebudową Placu bp. Chrapka, odnaleziono XIX-wieczny. stalowy most, wchodzący w skład wewnętrznego pierścienia Twierdzy Toruń. 4 września tegoż roku został on wpisany do rejestru zabytków.
Do 2022 roku w ramach planowanej przebudowy dworca Toruń Miasto jego perony zostaną wydłużone do placu Pokoju Toruńskiego, z którego poziomem będą skomunikowane windą i schodami. W ramach tego samego zadania przewidziano także budowę drugiego toru pod placem.

</doc>
<doc id="4452731" url="https://pl.wikipedia.org/wiki?curid=4452731" title="Ernst Friedrich">
Ernst Friedrich

Ernst Friedrich (ur. 25 lutego 1894 w Breslau, zm. 2 maja 1967 w Le Perreux-sur-Marne) – niemiecki anarchista oraz pacyfista.
Życiorys.
Ernst Friedrich wywodził się z klasy robotniczej. Podczas I wojny światowej, odmówiwszy udziału w wojnie po stronie Niemiec, został umieszczony w zakładzie karnym dla chorych umysłowo. Pod wpływem doświadczeń okresu wojennego wydał w 1924 roku książkę "Krieg dem Kriege" ("Wojna wojnie"), pacyfistyczny album złożony z około dwustu fotografii, zarówno opublikowanych w prasie, jak i w formie ocenzurowanych materiałów z archiwów medycznych i wojskowych. Każde zdjęcie podpisane było cytatem lub opatrzone autorskim, niepozbawionym ironii komentarzem. Antymilitarystyczny ton publikacji wywołał oburzenie środowisk konserwatywnych, a Urząd Bezpieczeństwa Republiki Weimarskiej skonfiskował opublikowane zdjęcia oraz matryce drukarskie księgarni, która wydała "Wojnę wojnie". Sam Friedrich, który założył później Muzeum Antywojenne w Berlinie, był szykanowany przez niemieckie władze: w 1930 roku został skazany na rok więzienia, a w 1933 roku – po dojściu do władzy nazistów – jego muzeum zamknięto, on sam zaś musiał emigrować z Niemiec do Belgii. W 1940 roku, po upadku Belgii oraz Francji, Friedrich przystąpił do francuskiego ruchu oporu. Gdy skończyła się II wojna światowa, Friedrich został członkiem Socjaldemokratycznej Partii Niemiec, a w 1954 roku otrzymał odszkodowanie za szykany ze strony III Rzeszy.

</doc>
<doc id="4452734" url="https://pl.wikipedia.org/wiki?curid=4452734" title="Artur Kejza">
Artur Kejza

Artur Kejza (ur. 8 marca 1974) – polski judoka i trener judo.
Były zawodnik KS Polonia Rybnik (1989-2002). Dwukrotny brązowy medalista zawodów pucharu świata seniorów (Warszawa 1996 w kat. do 86 kg, Hertogenbosch 1998 w kat. do 90 kg). Trzykrotny mistrz Polski seniorów (1996 w kat. do 86 kg, 1998 i 1999 w kat. do 90 kg), dwukrotny wicemistrz (1994 w kat. do 86 kg, 2000 w kat. do 90 kg) oraz dwukrotny brązowy medalista (1995 w kat. do 86 kg, 2001 w kat. do 100 kg). Dwukrotny uczestnik mistrzostw świata seniorów (1995, 1997) oraz dwukrotny uczestnik mistrzostw Europy seniorów (1997 – 5 miejsce, 1999). W 1999 zdobył brązowy medal na 2. Światowych Wojskowych Igrzyskach Sportowych w Zagrzebiu w kategorii średniej.
Po zakończeniu kariery został trenerem judo - trenuje lub trenował m.in. Annę Borowską, Julię Kowalczyk, Piotra Kuczerę i Agatę Perenc. Na gali Polskiego Związku Judo otrzymał tytuł Trenera Roku 2015.

</doc>
<doc id="4452741" url="https://pl.wikipedia.org/wiki?curid=4452741" title="Konkurs Sopot Festival 1988">
Konkurs Sopot Festival 1988



</doc>
<doc id="4452742" url="https://pl.wikipedia.org/wiki?curid=4452742" title="Fiodor Kostienko">
Fiodor Kostienko

Fiodor Jakowlewicz Kostienko (, ; ur. w osadzie Bolszaja Marynowka, zm. 26 maja 1942) – radziecki wojskowy, generał porucznik, Ukrainiec.
Życiorys.
Urodził się w słobodzie Bolszaja Martynowka (obwód rostowski), w rodzinie chłopskiej.
W 1915 roku powołany do służby wojskowej w armii rosyjskiej, brał udział w I wojnie światowej. Brał udział w walkach na Froncie Południowo-Zachodnim, dosłużył się stopnia starszego podoficera i dowodził plutonem.
W 1918 roku wstąpił do Armii Czerwonej, brał udział w wojnie domowej w Rosji, będąc szefem kompanii, zastępcą dowódcy szwadronu w 1. Armii Konnej. Brał udział w walkach przeciwko oddziałom gen. K. Mamontowa, gen. A. Szkura i gen. A. Denikina na Froncie Południowym.
Po zakończeniu wojny domowej był dowódcą szwadronu kawalerii, w 1924 roku ukończył Leningradzki kurs dowódców średniego szczebla. Następnie był komendantem pułkowej szkoły kawalerii, zastępcą dowódcy pułku . W 1928 roku . Następnie od 1932 roku był dowódcą pułku kawalerii. W 1934 roku ukończył kurs dla dowódców wyższego szczebla i w 1937 roku został dowódcą 7 Dywizji Kawalerii, a potem Samodzielnej Dywizji Kawalerii w Kijowskim Specjalnym Okręgu Wojskowym. W 1939 roku został dowódcą 2 Korpusu Kawalerii (na czele tego korpusu uczestniczył w agresji na Polskę) w składzie 6. Armii i Frontu Ukraińskiego.
W 1940 roku został dowódcą armijnej Grupy Kawalerii Kijowskiego Specjalnego Okręgu Wojskowego. W październiku 1940 roku został dowódcą 26 Armii. W 1941 roku ukończył wyższy kurs dla dowódców w Akademii Sztabu Generalnego im. Woroszyłowa.
W chwili ataku wojsk niemieckich na ZSRR był dowódcą 26 Armii, która od początku brała udział w walkach obronnych na Froncie Południowo-Zachodnim. Walczyła w rejonie Proskirowa, wykonała jednym ze swych korpusów zmechanizowanych kontrnatarcie pod Brodami w dniach 25–27 lipca 1941 roku. Następnie wycofała się w kierunku Kijowa i wzięła udział w jego obronie.
We wrześniu 1941 roku został zastępcą dowódcy Frontu Południo-Zachodniego. W grudniu 1941 roku wziął udział w kontrnatarciu pod Moskwą, dowodząc wydzieloną grupą wojsk Frontu Południowo-Zachodniego w ofensywie na miasto Jelec, doprowadzając do jego wyzwolenia. W styczniu 1942 roku dowodzona przez niego grupa wojsk uczestniczyła w operacji barwienkowsko-łozowskiej, zdobywając przyczółek na prawym rzeki Północny Doniec.
Następnie wziął udział w ofensywie na Charków w maju 1942 roku. W trakcie tej operacji dowodzone przez niego oddziały znalazły się w okrążeniu i całkowicie rozbite, a on sam zaginął – ostatni raz widziany był 26 maja 1942 roku i ten dzień uznano za datę jego śmierci.
W kwietniu 2017 roku pomiędzy miejscowościami Gusarowka i Łozowienka w obwodzie charkowskim odnaleziono szczątki, które rozpoznano jako szczątki generała Kostienko. Następnie zostało to potwierdzone przez badania genetyczne. Jego szczątki zostały w dniu 20 czerwca 2018 roku pochowane na Federalnym Cmentarzu Wojskowym.

</doc>
<doc id="4452747" url="https://pl.wikipedia.org/wiki?curid=4452747" title="Babieniec (potok)">
Babieniec (potok)

Babieniec – potok, lewy dopływ rzeki Słopniczanka. Wypływa na wschodnich stokach góry Dzielec w Beskidzie Wyspowym. Cała jego zlewnia znajduje się w obrębie wsi Słopnice w województwie małopolskim, w powiecie limanowskim, w gminie Słopnice.
Babieniec wypływa w porośniętym lasem leju źródliskowym na wysokości około 700 m. Spływa w kierunku północno-wschodnim. Po opuszczeniu lasu przepływa przez pola uprawne i w zabudowanym rejonie osiedla Giemziki uchodzi do Słopniczanki. Następuje to na wysokości około 515 m.
Brzegi jego koryta na całej długości porośnięte są drzewami. Zlewnia to głównie niezabudowane obszary lasu i pól uprawnych, zabudowany jest tylko rejon ujścia potoku. Deniwelacja potoku wynosi 185 m, średni spadek 13,8%. Nie ma żadnego dopływu.

</doc>
<doc id="4452751" url="https://pl.wikipedia.org/wiki?curid=4452751" title="Wojciech Mozer">
Wojciech Mozer

Wojciech Mozer (ur. 29 marca 1979) – polski judoka.
Były zawodnik klubów: KS AZS-AWF Warszawa (1995-2002), WOSW KS Warszawa (2002-2007). Brązowy medalista mistrzostw Polski seniorów 2001 w kat. do 90 kg. Ponadto m.in. dwukrotny brązowy medalista młodzieżowych mistrzostw Polski (2000 w kat. do 81 kg, 2001 w kat. do 90 kg).

</doc>
<doc id="4452754" url="https://pl.wikipedia.org/wiki?curid=4452754" title="Reguła Hassa">
Reguła Hassa

Reguła Hassa – reguła położnicza, według której określa się wiek ciążowy płodu. Od 5. miesiąca ciąży określa się go jako kwadrat długości w centymetrach. Po 5 miesiącach dzieli się długość płodu przez 5, a otrzymany wynik to wiek płodu.

</doc>
<doc id="4452755" url="https://pl.wikipedia.org/wiki?curid=4452755" title="Salty du Rand">
Salty du Rand

Salty du Rand (ur. 16 stycznia 1926 w Hofmeyr, zm. 27 lutego 1979 w Pretorii) – południowoafrykański rugbysta, reprezentant kraju.
Związany był z klubem Inyazura RFC oraz grał w barwach prowincji Northern Transvaal. Dla "Springboks", także jako kapitan, zagrał w czterdziestu siedmiu spotkaniach, w tym w dwudziestu jeden testmeczach – przeciwko Nowej Zelandii, Australii, uczestnikom ówczesnego Pucharu Pięciu Narodów oraz British and Irish Lions podczas ich "tournée" w 1955.

</doc>
<doc id="4452759" url="https://pl.wikipedia.org/wiki?curid=4452759" title="Potok Smagowski">
Potok Smagowski

Potok Smagowski – potok, lewy dopływ potoku Mogielica. Wypływa na północno-wschodnich stokach góry Świerczek w Beskidzie Wyspowym. Cała jego zlewnia znajduje się w obrębie wsi Słopnice w województwie małopolskim, w powiecie limanowskim, w gminie Słopnice.
Na topograficznej mapie Geoportalu ma nazwę także Smagoski. Wypływa w porośniętym lasem leju źródliskowym na wysokości około 800 m. Spływa w kierunku północno-wschodnim. Po opuszczeniu lasu przepływa przez pola uprawne i w zabudowanym rejonie osiedla Smagówka uchodzi do Mogielicy. Następuje to na wysokości około 540 m.
Brzegi jego koryta na całej długości porośnięte są drzewami. Zlewnia to głównie niezabudowane obszary lasu i pól uprawnych, zabudowany jest tylko rejon ujścia potoku. Deniwelacja potoku wynosi 260 m, średni spadek 20,6%. Nie ma żadnego dopływu.

</doc>
<doc id="4452760" url="https://pl.wikipedia.org/wiki?curid=4452760" title="Wartość predykcyjna dodatnia">
Wartość predykcyjna dodatnia



</doc>
<doc id="4452764" url="https://pl.wikipedia.org/wiki?curid=4452764" title="Wartość predykcyjna ujemna">
Wartość predykcyjna ujemna



</doc>
<doc id="4452766" url="https://pl.wikipedia.org/wiki?curid=4452766" title="Lipy (Prudnik)">
Lipy (Prudnik)



</doc>
<doc id="4452774" url="https://pl.wikipedia.org/wiki?curid=4452774" title="Motor Lublin (piłka nożna) w sezonie 1955">
Motor Lublin (piłka nożna) w sezonie 1955

Sezon 1955 był dla klubu 3. sezonem na czwartym szczeblu ligowym. Zespół występujący wówczas pod nazwą ZKS Stal Lublin zajął drugie miejsce i przystąpił do baraży o udział w lidze międzywojewódzkiej. 
Przebieg sezonu.
Od 19 lutego do 4 marca piłkarze Stali wraz z trenerem Leonem Kozłowskim przebywali na obozie kondycyjnym w Szklarskiej Porębie. „Stalowcy” rozpoczęli sezon od wyjazdowej wygranej w Zamościu z Unią 6:0. W drugiej kolejce doszło do derbów Lubelszczyzny pomiędzy Stalą FSC a Stalą WSK Świdnik. Na stadionie GWKS przy alei Świerczewskiego w obecności 2 tysięcy widzów, goście ze Świdnika wygrali 2:1. Bramkę dla lubelskiego zespołu zdobył Kazimierz Piróg. Stal FSC wystąpiła w składzie: Graniczka, Nóżka, Dudziak, Muciek, Chodoń, Kocot, Piróg, Szymczyk, Kalinowski, Brzozowski i Krzewiński. Rundę wiosenną Stal FSC zakończyła na 5. miejscu ze stratą sześciu punktów do lidera – Stali WSK i pięciu do wicelidera – Kolejarza Lublin.
Na tydzień przed rozpoczęciem rundy rewanżowej, 24 lipca Stal rozegrała mecz towarzyski z WKS Lublin (1:2). Sezon Stal zakończyła na drugim miejscu, które gwarantowało udział w barażach o ligę międzywojewódzką, w których przeciwnikiem lubelskiego zespołu był drugi zespół rzeszowskiej klasy A Górnik Sanok. 27 listopada w pierwszym meczu rozegranym w Sanoku padł wynik remisowy 2:2. Stal, która do przerwy prowadziła 2:0 po bramkach Filozofa i Barszczewskiego, od 51. minuty grała w osłabieniu po usunięciu z boiska Krzewińskiego za dyskusję z sędzią po rzekomym faulu na zawodniku Górnika w polu karnym. W rewanżu rozegranym tydzień później na stadionie Sparty w obecności 4 tysięcy widzów, Stal wygrała 2:0 po bramkach Kalinowskiego i Szymczyka i awansowała do III ligi. Lubelski zespół wystąpił w składzie: Józef Graniczka, Tadeusz Kocot, Zenon Krzewiński, Bogdan Muciek, Zbigniew Dudziak, Henryk Chodoń, Kazimierz Piróg, Tadeusz Szymczyk, Zdzisław Barszczewski (Zdzisław Brzozowski), Jerzy Kalinowski, Stanisław Filozof.

</doc>
<doc id="4452775" url="https://pl.wikipedia.org/wiki?curid=4452775" title="Zamieszki w Słupsku (1998)">
Zamieszki w Słupsku (1998)



</doc>
<doc id="4452785" url="https://pl.wikipedia.org/wiki?curid=4452785" title="Z-skan">
Z-skan

Z-skan (ang. "z-scan") – zaproponowana przez M. Sheikg Bahae, jako jedna z metod pomiarowych wykorzystywanych w optyce nieliniowej, służy do eksperymentalnego wyznaczenia nieliniowego współczynnika załamania światła n2 (nieliniowość Kerra), jak i wartości nieliniowego współczynnika absorpcji dwu-fotonowej. Ze względu na prostotę i wysoką dokładność metoda ta okazała się być jedną z najwygodniejszych technik pomiarowych w optyce nieliniowej.
Metoda pozwala na przeprowadzenie jednoczesnych pomiarów różnych nieliniowych parametrów optycznych za pomocą jednego układu pomiarowego, oraz znajduje zastosowanie do oceny jakość wiązki laserowej poprzez wyznaczenie jej charakterystyki (rozkład Gaussa). Pomimo prostej budowy układu optycznego z-skan uzyskanie miarodajnych wyników pomiaru wiąże się z kompleksową analizą danych (metodą eliminacji Gaussa, lub poprzez wykorzystanie zasady dyfrakcji Fresnela, w przypadku analizy numerycznej). Należy uwzględnić wiele czynników wpływających na wyniki z-skanów zarówno z eksperymentalnego, jak i teoretycznego punktu widzenia.
Aparatura z-skan.
W układzie z-skan spolaryzowana, gaussowska wiązka laserowa propagowana jest w kierunku osi z, a następnie ogniskowana przez soczewkę. Pada ona na próbkę, która znajduje się na przesuwającym się wzdłuż ścieżki propagacji wiązki laserowej podium (rys. 1). Poprzez oddziaływanie wiązki laserowej na nieliniowy ośrodek indukowana jest zmiana współczynnika załamania światła, co wiąże się z ogniskowaniem lub rozogniskowaniem padającej na próbkę wiązki (rys. 2). Ze względu na wpływ nieliniowej absorpcji na pomiar nieliniowego współczynnika załamania światła w układzie z-skan stosuje się fotodetektor bliskiego i dalekiego pola do monitorowania transmisji wiązki laserowej przez próbkę. Poprzez analizę krzywych transmitancji w zależności od położenia próbki w osi z możliwe jest wyznaczenie znaku, jak i wartości nieliniowego współczynnika załamania światła oraz wartość współczynnika absorpcji dwu-fotonowej.
Układ pomiarowy z-skan można podzielić na dwa rodzaje:
Podział ten, lub stosowanie jednocześnie dwóch układów jest konieczne ze względu na korelacje nieliniowego współczynnika załamania ze współczynnikiem nieliniowej absorpcji. W przypadku układu bez przesłony, pomiar transmisji w funkcji położenia próbki pozwala uzyskać informację o absorpcji nieliniowej. Zastosowanie układu z przysłoną pozwala na oszacowanie nieliniowego współczynnika załamania (na skutek analizy zjawiska soczewkowania przez nieliniowe medium ze zmienną ogniskową, w funkcji położenia w osi z).
Z-skan z zamkniętą przesłoną.
W układzie z-skan tego typu (closed aperture) przed fotodetektorem umieszcza się aperturę częściowo uniemożliwiającą dostęp wiązki laserowej po przejściu przez nieliniowe medium (próbkę). Apertura powoduje, że tylko centralny obszar stożka światła dociera do detektora. Zazwyczaj wartości znormalizowanej transmitancji znajdują się w przedziale 0,1 &lt; T &lt; 0,5. Takie rozwiązanie sprawia, że detektor jest niezwykle czuły na wszelkie ogniskowanie lub rozogniskowanie wiązki laserowej, które może wywołać próbka.
Z-skan z otwartą przesłoną.
Ta metoda jest podobna do opisanej powyżej, a różnicę stanowi brak apertury ograniczającej dostęp wiązki laserowej do fotodetektora (open aperture). Dzięki takiemu rozwiązaniu możliwe jest wyznaczenie współczynnika absorpcji dwu-fotonowej – β. Współczynnik ten można wyznaczyć na podstawie pomiaru transmitancji w zależności od położenia próbki (oś z).
Absorpcja może być opisana wzorem:
formula_1
Gdzie:
αo – Liniowy współczynnik absorpcji
I – Intensywność wiązki
Pomiar z-scan.
Pomiar zwykle rozpoczyna się z dala od płaszczyzny ogniskowej, gdzie transmitancja jest relatywnie stała (rys. 3C). Następnie próbka przesuwna się w stronę ogniskowej soczewki w osi z. Jeżeli materiał charakteryzuje dodatni nieliniowy współczynnik załamania światła (n2 &gt; 0), to zarejestrowana transmitancja ma przebieg jak na rys. 3A. W przypadku ujemnego nieliniowego współczynnika załamania światła (n2 &lt; 0) obserwuje się odwrotny przebieg (rys. 3B). Skanowanie zakańcza się, gdy odpowiedź znów jest liniowa.

</doc>
<doc id="4452793" url="https://pl.wikipedia.org/wiki?curid=4452793" title="Fomm ir-Riħ">
Fomm ir-Riħ

Fomm ir-Riħ – zatoka położona w zachodniej części Malty, nad Morzem Śródziemnym. Znajduje się na północ od miejscowości Baħrija, na pograniczu dwóch jednostek administracyjnych: Mġarr i Rabat. 
Plaża.
, o długości 70,3 m, szerokości 7,4 m i powierzchni 611 m2. Zbudowana jest głównie z bardzo grubych żwirów, bardzo małych głazów i żwirów gruboziarnistych Procentowy udział frakcji: żwiry 78%, głazy 22%. Jedyną drogą w dół - na plażę jest przejście stromą ścieżką.
Ruiny.
W pobliżu zatoki znajduje się przylądek oraz stanowisko archeologiczne Ras ir-Raħeb, na którym znajdują się ruiny megalitycznej świątyni, jak też pozostałości punicko-rzymskie. Dawniej w okolicy stała wieża Blat Mogħża.
Klify.
Zatoka od południowej strony jest otoczona klifami.
Budowa geologiczna.
Geologia wysp maltańskich składa się z młodych warstw osadowych pierwotnie osadzonych w osadach morskich około 30 do 5 milionów lat temu w oligocenie i miocenie.
Południową granicę zatoki wyznacza uskok, charakteryzujący się wysokim klifem, eksponujący formację Lower Coralline Limestone (Ryc.1). Na wschodniej ścianie znajduje się dobrze widoczna synklina (Ryc.2).
Lower Coralline Limestone, Ol3 – (oligocen, szat) najstarsza formacja odkryta na wyspach maltańskich. Twardy jasnoszary wapień złożony z pokładów zawierających morskie wapienne algi koralowe.
Formacja Globigerina Limestone, M1 – (miocen, akwitan) od blado kremowych do żółtych wapieni, budowanych przez otwornice. Górna warstwa o twardym podłożu. Skamieniałe osady zawierają: mięczaki, korale, zęby ryb i jeżowce. Obecność glaukonitu. Grubość do 80 m. 
Formacja Blue Clay, M2-3 – (miocen, lang-torton) szare margle pelagiczne, zazwyczaj z dobrze rozwiniętymi pokładami zbudowanymi z otwornic, ale o niższej zawartości gliny.
Formacja Upper Coralline Limestone, M3 – (miocen, wczesny messyn) najmłodsza formacja znajdująca się na wyspach maltańskich. Twarde, jasnoszare wapienie z niewielką pozostałością bioskamieniałości. Występowanie ostańców erozyjnych i synklin. 
Formacja Upper Coralline Limestone, M3 – (miocen, późny torton – wczesny messyn) jasnoszare i brązowo-szare gruboziarniste wapienie ( i ) zawierające glony, mięczaki i jeżowce. Grubość 30-50 m.

</doc>
<doc id="4452796" url="https://pl.wikipedia.org/wiki?curid=4452796" title="Cmentarz mennonicki w Marynowach">
Cmentarz mennonicki w Marynowach

Cmentarz mennonicki w Marynowach – nekropolia mennonitów w Marynowach, założona w połowie XVIII wieku, przy nieistniejącym dziś kościele ewangelickim.
Opis cmentarza.
Obiekt położony jest w centrum wsi, przy dzisiejszej ulicy Topolowej. Na jego terenie znajduje się kilkanaście nagrobków, głównie uszkodzonych. Przed wejściem na cmentarz znajduje się tablica informacyjna, postawiona po zakończeniu prac remontowych i oczyszczeniu miejsca w 2018 roku.

</doc>
<doc id="4452799" url="https://pl.wikipedia.org/wiki?curid=4452799" title="Crossota millsae">
Crossota millsae

Crossota millsae – gatunek meduzy głębinowej. Zwierzę to odkryto w okolicach Rowu Mariańskiego na Pacyfiku. Zaobserwowano je po raz pierwszy na głębokości 3700 metrów i zaklasyfikowano do rodzaju "Crossota". 30 października 2018 roku gatunek zaobserwowany i sfilmowany został także w okolicach Portoryko i Wysp Dziewiczych Stanów Zjednoczonych na głębokości 1015 metrów.
Wygląd.
Meduza ma czułki z parzydełkami wyrastające z kulistego ciała o mandarynkowym kolorze. Meduza wygląda specyficznie i jest trudna do pomylenia z innymi gatunkami.
Zobacz też.
batypelagial

</doc>
<doc id="4452801" url="https://pl.wikipedia.org/wiki?curid=4452801" title="Hanzel Arauz">
Hanzel Arauz



</doc>
<doc id="4452806" url="https://pl.wikipedia.org/wiki?curid=4452806" title="Make Mine Swedish Style">
Make Mine Swedish Style

Make Mine Swedish Style – longplay szwedzkiej piosenkarki Moniki Zetterlund, nagrany w Londynie i wydany w listopadzie 1964 roku nakładem wydawnictwa muzycznego Philips Records. Album powstał przy akompaniamencie The Bill McGuffie Quartet.
Album doczekał się wielu reedycji, między innymi na terenie Skandynawii w 2001 roku oraz w Japonii w 2012 oraz 2014 roku (nakładem Universal Music).
Lista utworów.
Opracowano na podstawie materiału źródłowego.

</doc>
<doc id="4452813" url="https://pl.wikipedia.org/wiki?curid=4452813" title="Wytwórnia Łożysk Ślizgowych Bimet w Gdańsku">
Wytwórnia Łożysk Ślizgowych Bimet w Gdańsku



</doc>
<doc id="4452814" url="https://pl.wikipedia.org/wiki?curid=4452814" title="Anemia wcześniaków">
Anemia wcześniaków

Anemia wcześniaków – niedokrwistość występująca u wcześniaków. Pojawia się wcześniej i ma większe nasilenie niż u dzieci urodzonych o czasie. Przyczyną jest mniejsze wyjściowe stężenie hemoglobiny (12-14g/dl), skrócony czas przeżycia erytrocytów oraz częstsze pobieranie krwi do badań. Większe tempo wzrostu może prowadzić do szybszego wyczerpania się zgromadzonych, w największym stopniu w III trymestrze ciąży, zapasów żelaza.

</doc>
<doc id="4452827" url="https://pl.wikipedia.org/wiki?curid=4452827" title="Poronienie zagrażające">
Poronienie zagrażające

Poronienie zagrażające – poronienie rozpoznawane na podstawie objawów klinicznych, bez rozwarcia szyjki macicy.
Objawy.
Rozpoznanie stawia się na podstawie obrazu klinicznego, badania ginekologicznego oraz ultrasonografii. Warto również oznaczyć stężenie hCG i progesteronu.
Leczenie.
W przypadku zagrażającego poronienia wskazana jest hospitalizacja i całkowity reżim łóżkowy przez minimum 1-2 dni od ustąpienia krwawienia. Zaleca się ograniczenie stresu i wyeliminowanie używek. Celowe może być leczenie infekcji wstępującej, leczenie rozkurczowe lub usunięcie innych przyczyn zagrażającego poronienia. W przypadku niewydolności ciałka żółtego należy wdrożyć leczenie naturalnym progesteronem lub jego pochodnymi.

</doc>
<doc id="4452829" url="https://pl.wikipedia.org/wiki?curid=4452829" title="Szóstka (serial telewizyjny)">
Szóstka (serial telewizyjny)

Szóstka – polski serial obyczajowo-medyczny emitowany od 31 marca do 5 maja 2019 na antenie TVN.
Fabuła.
Trzy nieznane sobie pary (ojciec i córka, mąż i żona, chłopak i była dziewczyna) mają wziąć udział w transplantacji łańcuchowej nerki.
Beata (Gabriela Muskała) z powodu choroby nie może starać się o dziecko.
Kamil (Mateusz Rusin) i Natalia (Maja Pankiewicz) to była para zakochanych. Olga (Julia Wyszyńska) mimo ciężkiej przeszłości ojca (Sławomir Orzechowski) jest zdecydowana, by zostać dawcą.

</doc>
<doc id="4452831" url="https://pl.wikipedia.org/wiki?curid=4452831" title="Rakuten Kitazawa">
Rakuten Kitazawa

 właśc. – japoński malarz i artysta, uważany za jednego z pierwszych twórców mangi współczesnej. Znany z tworzenia obrazów typu "nihonga" oraz wprowadzenia do powszechnego użytku słowa "manga".
Życie i twórczość.
Urodził się w japońskim mieście Ōmiya, w prefekturze Saitama. Studiował malarstwo zarówno w stylu zachodnim pod nadzorem Ōno Yukihiko, jak i w stylu japońskim pod nadzorem Inoue Shunzui. W 1895 roku zaczął tworzyć kreskówki dla anglojęzycznego magazynu "Box of Curios." W 1899 przeniósł się do dziennika "Jiji Shimpo", w którym współtworzył cotygodniowy dodatek komiksowy zatytułowany "Jiji Manga". Inspirację czerpał z amerykańskich komiksów, tj. "Katzenjammer Kids czy Yellow Kid."
W 1905 roku założył własny magazyn wydawany w kolorze, zatytułowany "Tokyo Puck." Pracował nad nim do 1915 roku, po czym powrócił do "Jiji Shimpo" i tworzył tam do swojej emerytury w 1932 roku.
W 1918 roku ufundował stowarzyszenie japońskich ilustratorów "Manga Kourakukia." W 1929 roku wyruszył w podróż przez Stany Zjednoczone i Europę, a swoje doświadczenia przedstawił w 7-częściowej serii książek.
W trakcie II Wojny Światowej został prezesem założonego przez rząd stowarzyszenia twórców kreskówek "Nihon Manga Hōkō Kai". Zajmował się także tworzeniem portretów żołnierzy zmarłych podczas wojny.
Po wojnie, Rakuten tworzył w rodzinnym mieście Ōmiya. Jedenaście lat po śmierci artysty, w miejscu jego domu powstało miejskie muzeum Saitama Municipal Cartoon Art Museum, poświęcone kreskówce i komiksom. Można w nim obejrzeć większość dzieł stworzonych przez Rakutena, a także wiele innych związanych z komiksem japońskim.

</doc>
<doc id="4452845" url="https://pl.wikipedia.org/wiki?curid=4452845" title="Zakochani po uszy">
Zakochani po uszy

Zakochani po uszy – polski serial obyczajowy emitowany na antenie TVN 7 od 21 stycznia 2019 do 2 września 2021, oparty na oryginalnym scenariuszu. Serial był pierwszym polskim serialem codziennym stacji TVN 7, zrealizowanym we współpracy z serwisem internetowym Player. 
Charakterystyczną cechą serialu są sekwencje InstaStories z udziałem bohaterów, przedstawione na zakończenie każdego odcinka.
Fabuła.
Wakacyjna relacja Asi (Katarzyna Grabowska) i Piotra (Michał Meyer) zostaje pewnego dnia zakończona. Bohaterowie spotykają się przypadkowo 10 lat później, mając mnóstwo problemów w życiu prywatnym: Asia Popiel boleśnie przeżywa rozstanie, a Piotr Nowak jest w związku z Sylwią Witos (Kamila Kamińska).
Spis serii.
Uwaga: tabela zawiera daty odnoszące się wyłącznie do pierwszej emisji na antenie TVN7; nie uwzględniono w niej ewentualnych prapremier ani w serwisach internetowych (np. Player), ani na antenie TVN (np. 21 stycznia 2019).
Produkcja.
Realizację serialu rozpoczęto w październiku 2018, a zdjęcia do niego kręcone były w Krakowie. Autorami scenariusza zostali Ilona Łesyk-Moczulska i Michał Zasowski, reżyserii podjęła się Regina Zawadzka, zaś producentką serialu została Krystyna Lasoń. Produkcja została zrealizowana we współpracy z serwisem internetowym Player, przez stację telewizyjną TVN 7, jako pierwszy polski serial codzienny tegoż kanału.
15 stycznia 2019 w budynku Brain Embassy w Warszawie odbyła się konferencja prasowa, w której udział wzięli dyrektor programowa TVN 7, Katarzyna Mazurkiewicz, producentka serialu, Krystyna Lasoń, oraz aktorzy, m.in. Justyna Schneider, Zuzanna Lit, Bartłomiej Kotschedoff, Aldona Jankowska, Katarzyna Grabowska, Michał Meyer oraz Kamila Kamińska. Podczas konferencji zaprezentowano materiały filmowe z produkcji i wybrane sceny.
17 stycznia tego samego roku na antenie Radia Zet zespół muzyczny Zouzy zaprezentował utwór pt. „Dzięki za wszystko”, który został wykorzystany jako przewodni motyw muzyczny serialu.
24 stycznia 2019 serial zaprezentowano w trakcie konferencji prasowej TVN Discovery Polska, przedstawiającej wiosenną ramówkę kanałów telewizyjnych tejże grupy. Dyrektor programowy TVN Discovery Polska, Edward Miszczak, w rozmowie z portalem Wirtualne Media wymienił serial wśród produkcji skoncentrowanych na młodszej widowni.
27 marca 2020 podano do informacji, że z powodu pandemii COVID-19 w Polsce realizacja trzeciej serii została zawieszona, zaś ostatni odcinek został wyemitowany 23 kwietnia.
W styczniu 2021 roku poinformowano, że piąty sezon serialu będzie ostatnim.
Oglądalność.
Według danych Nielsen Audience Measurement udostępnionych portalowi Wirtualne Media przez MediaCom, 21 stycznia 2019 średnia oglądalność premierowego odcinka serialu na antenie TVN wyniosła 1,22 mln widzów, co przełożyło się na 8,92% udziału w rynku telewizyjnym wśród wszystkich widzów, 10,18% w grupie komercyjnej 16–49 oraz 9,59% w grupie 16–59. Przynajmniej przez jedną minutę produkcję obejrzało 2,59 mln osób w grupie 4+. W TVN 7 średnia widownia pierwszego epizodu, wyemitowanego tego samego dnia, wyniosła 181 tys., a przez jedną minutę 639 tysięcy widzów w grupie 4+. Wyniki przełożyły się na 1,19% udziału wśród wszystkich widzów, 1,91% w grupie 16–49 oraz 1,65% w grupie komercyjnej 16–59. Pierwszą serię serialu na antenie TVN 7 oglądało średnio 435 tys. widzów.
Według stanu na 10 października 2019 jesienne odcinki drugiej serii oglądało średnio 384 tys. widzów.

</doc>
<doc id="4452866" url="https://pl.wikipedia.org/wiki?curid=4452866" title="Maria Chludzińska-Józefowicz">
Maria Chludzińska-Józefowicz

Maria Concetta Chludzińska-Józefowicz (ur. 27 listopada 1894 w Smoleńsku, zm. 15 kwietnia 1936 w Warszawie) – polska pielęgniarka Czerwonego Krzyża. Jedna z najbardziej zasłużonych na polu pielęgniarskim postaci z czasów I wojny światowej i międzywojennej epoki.
Młodość.
Pochodziła ze starej ziemiańskiej rodziny na Białej Rusi (córka Władysława Chludzińskiego i Emmy z domu Paulucci). W młodocianym wieku poświęciła się w majątku rodzinnym na Witebszczyźnie pracy społecznej wśród włościan; w Dreźnie doskonaliła się w muzyce, uczęszczając jednocześnie na kursy Czerwonego Krzyża
Działalność jako sanitariuszka.
Przed wojną jeszcze ukończyła wyższe kursy sanitarne (m.in. szkołę pielęgniarek w Wenecji), a z jej wybuchem, nie mogąc wrócić do kraju, jako sanitariuszka Włoskiego Czerwonego Krzyża, udała się na front i tam pracowała z zapałem, niezwykłą odwagą i poświęceniem. Za wstawiennictwem między innymi księżnej D’Aosta (głównej inspektorki Włoskiego Czerwonego Krzyża), po ukończeniu z odznaczeniem kursów sanitarnych przyjęta została do służby sanitarnej w wojsku. Wkrótce otrzymała srebrny medal za ratowanie chorych i rannych, których wynosiła na własnych barkach z palącego się szpitala. Brała udział w pamiętnej bitwie nad Isonzo. Po dziesięciu dniach jej trwania, na posterunku oddział austriacki (mimo konwencji genewskiej) aresztował ją pod zarzutem szpiegostwa (Polka na włoskiej służbie) i umieścił w podziemnych kazamatach twierdzy w Lublanie.
Otrzymała wiele odznaczeń, a między nimi pierwsza jako kobieta wojenny medal włoski: „Medaglia d’argento al valore” oraz najwyższą międzynarodową odznakę dla pielęgniarek „Florence Nightingale”, którą jedna z pierwszych w czasie wojny otrzymała. Po powstaniu Polski wróciła do wolnej ojczyzny, którą wkrótce czekała wojna z bolszewikami. Jako sanitariuszka, udała się na front, aby nieść pomoc żołnierzowi polskiemu, oraz walczyć z epidemią tyfusu na Wołyniu. Z nastaniem pokoju, została wydelegowana z Polski do Londynu na roczny międzynarodowy kurs dla pielęgniarek, który ukończyła w 1921 r. W Krakowie z pomocą Amerykańskiego Czerwonego Krzyża organizowała roczne kursy dla pielęgniarek. W 1922 r. przyjechała do Warszawy i razem z Polskim Czerwonym Krzyżem i przedstawicielką Amerykańskiego Czerwonego Krzyża, miss Helen Bridge, współdziałała w zorganizowaniu „Zawodowej szkoły pielęgniarek”. Po otwarciu Warszawskiej Szkoły Pielęgniarstwa została zatrudniona jako instruktorka i pracowała w tejże szkole od 1 maja 1922 r. do 14 kwietnia 1923, oraz jako instruktorka w placówkach szpitalnych szkolenia praktycznego
Śmierć.
Zmarła na Starym Mieście w Warszawie. Pozostawiła po sobie owdowiałego męża Wacława Józefowicza. Pochowana została w grobowcu na warszawskich Powązkach z Alojzym Chludzińskim (dziadkiem), rodzonym bratem bł. Celiny Borzęckiej. Na płycie nagrobnej widnieje napis: MARIA CONCETTA CHLUDZIŃSKA SIOSTRA CZERWONEGO KRZYŻA WŁOSKIEGO I POLSKIEGO.

</doc>
<doc id="4452867" url="https://pl.wikipedia.org/wiki?curid=4452867" title="Mico Ahonen">
Mico Ahonen

Mico Ahonen (ur. 27 listopada 2001 w Lahti) – fiński skoczek narciarski. Uczestnik mistrzostw świata juniorów (2019, 2020 i 2021) oraz zimowego olimpijskiego festiwalu młodzieży Europy (2017). Medalista mistrzostw kraju.
Jego ojcem jest Janne Ahonen, a stryjem Pasi Ahonen.
Przebieg kariery.
W oficjalnych zawodach międzynarodowych rozgrywanych pod egidą FIS zadebiutował w sierpniu 2016 w Kuopio, gdzie w konkursach FIS Cupu zajmował lokaty w ósmej i dziewiątej dziesiątce. W lutym 2017 wystartował w zimowym olimpijskim festiwalu młodzieży Europy – indywidualnie był 17., a w konkursie drużynowym 4.
16 września 2018 w Râșnovie po raz pierwszy w karierze zdobył punkty FIS Cupu, zajmując 29. miejsce w rozegranym wówczas konkursie. 15 grudnia 2018 w Ruce zadebiutował w Pucharze Kontynentalnym, plasując się na 45. pozycji. W styczniu 2019 w Zakopanem po raz pierwszy znalazł się w drugiej dziesiątce zawodów FIS Cupu, zajmując 20. i 14. lokatę. W styczniu 2019 został powołany do składu reprezentacji Finlandii na Mistrzostwa Świata Juniorów w Narciarstwie Klasycznym 2019 – w swoim debiucie w czempionacie w tej kategorii wiekowej zajął 32. miejsce indywidualnie, 10. w rywalizacji zespołowej i 13. w mikście. W lutym 2019 został rezerwowym fińskiej reprezentacji na Mistrzostwa Świata w Narciarstwie Klasycznym 2019 – ostatecznie na imprezie tej nie wystartował w żadnym konkursie, choć brał udział w seriach treningowych.
W grudniu 2019 w Ruce po raz pierwszy punktował w Pucharze Kontynentalnym, zajmując 30. lokatę. W lutym 2020 zadebiutował w kwalifikacjach do zawodów Pucharu Świata, jednak w rundzie eliminacyjnej do 1. konkursu w Lahti oddał najkrótszy skok, zajął ostatnie miejsce i odpadł z dalszej rywalizacji. W marcu 2020 w Oberwiesenthal wziął udział w mistrzostwach świata juniorów – indywidualnie był 37., w konkursie drużynowym zajął 13. pozycję (Ahonen został w nim zdyskwalifikowany), a w rywalizacji drużyn mieszanych 12. miejsce.
W lutym 2021 w Lahti wystąpił na mistrzostwach świata juniorów, zajmując 22. pozycję w konkursie indywidualnym i 9. w drużynowym.
Jest medalistą mistrzostw kraju – w marcu 2018 zwyciężył w konkursie indywidualnym na skoczni średniej w zimowym czempionacie, we wrześniu 2019 zdobył srebrny medal w konkursie drużynowym na skoczni dużej w letniej imprezie tej rangi, a latem 2020 został mistrzem kraju w rywalizacji drużynowej.

</doc>
<doc id="4452874" url="https://pl.wikipedia.org/wiki?curid=4452874" title="Kuesta jurajska">
Kuesta jurajska

Kuesta jurajska – forma terenu stanowiąca charakterystyczny próg skalny noszący w terminologii geomorfologicznej nazwę kuesty, wykształcony na monoklinie śląsko-krakowskiej. Ciągnie się ona od miejscowości Klucze aż po Częstochowę. Kuesta jurajska nie jest jednolitą skarpą, odznaczają się w niej liczne uskoki. Próg opada stromo w kierunku południowo-zachodnim w stronę pradoliny Warty. Wysokość względna skarpy wynosi 70 m oraz znajduje się na wysokości do 390 m n.p.m.
Kuestę jurajską budują jurajskie utwory, a konkretnie utwory jury środkowej i górnej, które zalegają w podłożu triasowym. Podłoże triasowe reprezentowane jest przez utwory mułkowo-ilaste. Utwory te są bardziej podatne na erozję. Ponad wcześniej wymienionymi utworami jurajskimi znajdują się już zerodowane osady kredowe z okresu eocenu i miocenu.

</doc>
<doc id="4452875" url="https://pl.wikipedia.org/wiki?curid=4452875" title="Zjednoczenie Rodzimowierców Ukrainy">
Zjednoczenie Rodzimowierców Ukrainy

Zjednoczenie Rodzimowierców Ukrainy (ORU, ) – ukraiński rodzimowierczy związek wyznaniowy, założony w 1998 roku w Kijowie z inicjatywy Haliny Łozko i zarejestrowany w 2001 roku jako Centrum Religijne Zjednoczenia Rodzimowierców Ukrainy.
ORU stanowi organizację parasolową dla różnych grup rodzimowierczych na Ukrainie – zarówno zarejestrowanych, jak i nieformalnych. Wydaje ono pismo „Swaroh”, prowadzi sobotnie szkółki rodzimowierstwa słowiańskiego, akademię teologiczną, a także rekonstruuje astronomiczny kalendarz sakralny, rytuały i kulturę obrzędową.
Historia.
Organizacja powstała w 1998 roku na bazie istniejącej od 1993 roku Kijowskiej Gromady Ukraińskich Rodzimowierców „Prawosławja” (), skupionej wokół Haliny Łozko i czerpiącej inspiracje z filozofii Włodzimira Szajana.
Gromady członkowskie.
W skład ORU wchodzą następujące gromady:

</doc>
<doc id="4452885" url="https://pl.wikipedia.org/wiki?curid=4452885" title="Ali Salmeen">
Ali Salmeen

Ali Salmeen Al-Bloushi (ur. 4 lutego 1995) – emiracki piłkarz występujący na pozycji pomocnika w drużynie Al-Wasl.
Kariera reprezentacyjna.
Salmeen zadebiutował w kadrze 27 maja 2014 roku w towarzyskim starciu przeciwko Armenii. Na kolejne występy musiał czekać do 2017 roku, gdy pojechał na turniej Pucharu Zatoki Perskiej, w którym ZEA zajęło drugie miejsce. Znalazł się w kadrze na Puchar Azji 2019. 20 listopada 2018 roku zdobył swoją pierwszą bramkę w kadrze w meczu przeciwko Jemenowi.

</doc>
<doc id="4452886" url="https://pl.wikipedia.org/wiki?curid=4452886" title="Bratnia Pomoc Studentów Uniwersytetu Jagiellońskiego w Krakowie">
Bratnia Pomoc Studentów Uniwersytetu Jagiellońskiego w Krakowie

Bratnia Pomoc Studentów Uniwersytetu Jagiellońskiego w Krakowie – stowarzyszenie pomocowe studentów Uniwersytetu Jagiellońskiego. Powstało w 1857 roku. Statut został zatwierdzony przez Namiestnictwo w 1865 roku. Do 1929 roku nosiło nazwę Towarzystwo Wzajemnej Pomocy Uczniów Uniwersytetu Jagiellońskiego w Krakowie. Działało do 1950 roku.
Historia.
1859–1866.
Gdy w 1854 roku wprowadzono na uczelni język niemiecki jako wykładowy, młodzież skupiła się w kółkach samokształceniowych. Inicjatorem powstania Bratniej pomocy był student medycyny Stanisław Loewenhardt. Organizacja powstała w 1859 przy Uniwersytecie Jagiellońskim jako tajna i była zarządzana przez Komitet, w skład którego wszedł inicjator. Prezesem został Mieczysław Brzeski, student prawa. Z inicjatywy Komitetu założono Czytelnię Akademicką. Fundusze potrzebne na działalność pochodziły ze składek członków. Opracowano statut, który przedstawiono rektorowi UJ i po jego zatwierdzeniu przez Senat uczelni organizacja rozpoczęła działalność. Na pierwszym legalnym zebraniu wybrano władze. Prezesem został Juliusz Walewski, wiceprezesem Leon Blumenstock, skarbnikiem został Kazimierz Straszewski, a sekretarzem Jan Gawlik. Organizacja nie była legalna do momentu uzyskania zatwierdzenia jej przez władze. Dlatego w 1861 roku statut wysłano do Namiestnictwa, które go nie zatwierdziło żądając oddzielenia Towarzystwa od Czytelni Akademickiej. Mimo poprawek zatwierdzony statut został przekazany dopiero w 1865 roku, a za datę rozpoczęcia oficjalnej działalności przyjmuje się dzień 24 stycznia 1866.
Po wybuchu powstania większość członków Zarządu Towarzystwa wzięła udział w powstaniu. W bitwie pod Miechowem zginęli m.in.: Jan Nowiński (prawnik, podoficer kosynierów), Kazimierz Straszewski (kapitan kosynierów, jeden z założycieli Towarzystwa), Emanuel hr Moszyński (podpułkownik Żuławi), Władysław Majewski, Michał Borejsza, Józef Zbrożek, Stefan Giebułtowski, Jan Tomkowicz, Feliks Rehman. Po zakończeniu powstania na 20 lat więzienia został skazany Alfred Szczepkowski, a na 5 lat Ludwik Kubala. 
1866–1929.
21 czerwca 1891 roku zostały zorganizowane obchody dwudziestopięciolecia powstania Bratniej Pomocy. Zorganizowano je w rocznicę zatwierdzenia statutów w 1866 roku. Uroczystość rozpoczęło nabożeństwo w kościele św. Anny z udziałem zaproszonych gości, m.in. Józefa Majera i prezydenta Krakowa Feliksa Szlachtowskiego. Prezes Bratniej Pomocy przedstawił historię organizacji, a w części artystycznej udział wzięli: były prezes Franciszek Bylicki, który zagrał koncert na fortepianie, chór akademicki i W. Bojarski (recytacje). Wieczorem odbył się komers. Z okazji jubileuszu została wydana "Historia założenia i rozwoju Towarzystwa Wzajemnej Pomocy Uczniów Uniwersytetu Jagiellońskiego", której autorem był Damazy Miśko. 
W 1903 roku powstała biblioteka, która przed wybuchem I wojny liczyła 2000 woluminów. Członkowie Towarzystwa mogli korzystać z czytelni, w której udostępniano sto kilkadziesiąt czasopism krajowych i zagranicznych. Dodatkowo mogli korzystać z bezpłatnych wizyt u 30 lekarzy, a dzięki Akademii Umiejętności raz w roku organizowano dla członków kolonię wypoczynkową w willi pod Aniołem Stróżem w Szczawnicy. 
Wraz z wybuchem wojny Uniwersytet został zamknięty, a studenci i profesorowie powołani w szeregi armii austriackiej. Część studentów wstąpiło do Legionów Piłsudskiego. Dom akademicki został zajęty przez wojsko. Towarzystwem zarządzał mianowany przez Senat Zarząd tymczasowy. Miał on ograniczone uprawnienia, ale nawet po wznowieniu pracy Uniwersytetu w 1915 roku nie udało się zwołać Walnego zgromadzenia i przeprowadzić wyborów nowego zarządu. 
W 1916 roku Zarząd uzyskał od wojska odszkodowanie za zajęcie budynku akademika w wysokości 30 000 koron, co wykorzystano na spłatę części kredytu i drobnych długów. Część pieniędzy zachowano na remont domu akademickiego po opuszczeniu przez wojsko. Dom Akademicki po opuszczeniu go przez wojsko austriackie został zajęty przez wojsko polskie i dopiero starania Zarządu Towarzystwa pozwoliły na jego odzyskanie. Budynek wymagał jednak remontu i deratyzacji. Tymczasem rosły potrzeby członków, których Towarzystwo po wojnie liczyło 3 tysiące. Aby zaspokoić potrzeby mieszkaniowe dzięki wsparciu Józefa Piłsudskiego uzyskało Towarzystwo 9 sal w koszarach przy ulicy Rajskiej. Sale zostały wyposażone przez krakowską Y.M.C.A, a zamieszkało w nich 160 studentów. Uruchomiono kuchnię, która wydawała dziennie 1000 obiadów. W 1921 roku nadbudowano dwa piętra w I Domu Akademickim, a w latach 1924–1926 zbudowano wschodnie skrzydło II Domu Akademickiego. W 1926 roku z okazji obchodów 60–lecia istnienia została wydana publikacja "Jubileusz 60-cio lecia Towarzystwa Wzajemnej Pomocy Uczniów Uniwersytetu Jagiellońskiego w Krakowie : 1866-1926 : księga pamiątkowa" pod redakcją członka zarządu Juliana Szweda. 
20 kwietnia 1929 roku zgodnie ze zmianą wprowadzoną 15 lutego 1929 roku do statutu Uniwersytetu Jagiellońskiego została zmieniona nazwa stowarzyszenia z Towarzystwa Wzajemnej Pomocy Uczniów Uniwersytetu Jagiellońskiego w Krakowie na Bratnia Pomoc Studentów Uniwersytetu Jagiellońskiego w Krakowie. 
1929–1939.
Ponieważ aż do 1937 roku wybory do zarządu Bratniej Pomocy Studentów UJ wygrywali przedstawiciele Związku Polskiej Młodzieży Demokratycznej, gdy władzę przejęli narodowcy sympatycy i członkowie ZPMD, rozpoczęli 16 marca okupację budynku Domu Akademickiego, w którym mieściła się siedziba Zarządu. Trwała ona nawet podczas Świąt Wielkanocnych z udziałem około 300 mieszkańców akademika i zakończyła się dopiero 29 marca. Wśród protestujących znalazł się prawie cały Zarząd Bratniaka z prezesem Zychem na czele. Zażądano unieważnienia wyborów i rozpisania nowych argumentując, że „"przewaga listy przeciwników została uzyskana głosami studentów posiadających własne domy, korzystających ze świadczeń we własnych organizacjach samopomocowych (klerycy 240 głosów, medycy 300 głosów)”". 
Okres II wojny światowej.
Kurator Bratniej Pomocy prof. Mieczysław Małecki na początku września zorganizował akcję zabezpieczania mienia organizacji. Uzyskanym dla Bratniej Pomocy lokal przy ul. Podwale 2 stał się bazą do organizacji podziemnego nauczania. Zorganizowano tu kancelarię tajnego uniwersytetu. Rektor tajnego UJ prof. Władysław Szafer zgodził się na reaktywację Bratniej Pomocy studentów UJ, która miała za zadanie pomoc w organizacji tajnego nauczania. Dopiero w kwietniu 1943 roku za zgodą rektora zreorganizowano władze tak, aby Bratnia Pomoc mogła zająć się również samopomocą. Zgodnie z hasłem „Każdy akademik członkiem Bratniaka" do organizacji należeli prawie wszyscy studenci tajnego nauczania. O ile w Krakowie studia były bezpłatne, członkowie Bratniej Pomocy płacili składki 20-30 zł miesięcznie, z których wypłacano stypendia i zapomogi. Po zmianach prezesem pozostał Józef Trojanowski, wiceprezesem Adam Raczyński, sekretarzem Janina Oborska, a skarbnikiem Roman Stankiewicz. Od 1943 roku kuratorem został prof. Stanisław Pigoń.
Okres powojenny.
Na UJ Bratnia Pomoc wznowiła swoją działalność już w lutym 1945 roku. Nie pozwolono jednak na wznowienie działalności oddziałów działających na wydziałach: teologii, medycyny, a także Stowarzyszenia Studentek "Jedność". Nie pozwolono też przeprowadzić wyborów do Zarządu, a jego skład został wyznaczony przez kuratora. Został nim delegat ministra ds. opieki nad młodzieżą UJ. Podejmował on też decyzje o przydziale akademików i stypendiów, pozostawiając Zarządowi BP opiniowanie wniosków. Do Bratniej Pomocy należeli wszyscy studenci. W roku akademickim 1946/1947 na uczelni studiowało ponad 12 tysięcy studentów. 
Bratnia Pomoc UJ wzięła w 1946 roku czynny udział w obchodach święta 3 maja. Do udziału miały zachęcać plakaty, które wydrukowano w Drukarni Bratniej Pomocy Medyków UJ. Ponieważ władze nie zgadzały się na organizację w tym dniu jakichkolwiek pochodów, doszło w tym dniu do zamieszek. Podczas próby przejścia ze sztandarami z kościoła na teren Uniwersytetu zostały (prawdopodobnie przez funkcjonariuszy UB) oddane w kierunku tłumu strzały, w wyniku których raniono 2 osoby. Mediacje z UB prowadził prezes Bratniej Pomocy Jan Deszcz. Po południu funkcjonariusze UB otoczyli kordonem II Dom Akademicki. Zarzucono mieszkańcom, że strzelali do przejeżdżającego patrolu i w wyniku po rewizji aresztowano większość znajdujących się tam studentów. Umieszczono ich na terenie koszar na Zakrzówku. Już 6 maja Bratnia Pomoc zorganizowała pomoc dostarczając w workach żywność. Studenci i uczniowie podjęli strajk absencyjny. Protest wspierali studenci z innych uczelni w kraju. 4 maja delegat Bratniej Pomocy UJ wziął udział w nadzwyczajnym posiedzeniu Wojewódzkiej Międzypartyjnej Porozumiewawczej Komisji Stronnictw Demokratycznych, które nie przyniosło ono żadnych rezultatów. Także nie udało się osiągnąć porozumienia podczas spotkanie prezesów Bratniej Pomocy zwołanego 11 maja przez wojewodę. Wtedy Komisja Międzyuczelniana wysłała specjalną delegację do premiera Edwarda Osóbki-Morawskiego, w której skład wszedł prezes Bratniej Pomocy UJ Jan Deszcz. Gdy 17 maja Senat UJ podjął decyzję o wznowieniu zajęć, poparł go Zarząd Bratnich Pomocy Studentów Wyższych Uczelni w Krakowie. Według historyków obawiano się decyzji o relegowaniu biorących udział w wystąpieniach antyrządowych studentów z uczelni i umieszczania ich w obozach pracy przymusowej. W czerwcu zatrzymany został prawdopodobnie za niekorzystne dla UB zeznania prezes BP Jan Deszcz. Jego zwolnienia domagali się wojewody i w WUBP zarówno rektor UJ jak i przedstawiciele Bratniej Pomocy. Został on zwolniony dopiero 21 czerwca po spotkaniu w Krakowie premiera Osóbki-Morawskiego z prezesami Bratnich Pomocy i reprezentantami uczelni. Podczas spotkania wysłuchał on informacji o działalności UB i prośby o zwolnienie Deszcza. Po interwencji premiera zwolniono go samego dnia.
W 1947 roku ogłoszono nowy statut Bratniej Pomocy, a walne Zgromadzenie członków odbyło się tylko jeden raz 15 maja 1947 roku.
Na miejsce spotkania wybrano dziedziniec Biblioteki Jagiellońskiej (Collegium Maius). W spotkaniu wzięli udział: rektor Franciszek Walter, profesor Stanisław Pigoń (kurator), prezes Zieliński i honorowy prezes Deszcz. Po przemówieniu prof. Pigonia odczytano sprawozdanie nieżyjącego Józefa Trojanowskiego z pracy Bratniej Pomocy od 1942 roku zaczynając. Następnie na wniosek zarządu przyznano Stanisławowi Pigoniowi złotą odznakę (po raz pierwszy od 88 lat) i godność honorową. Tym ostatnim odznaczeniem wyróżniono również: rektora Tadeusza Lehr-Spławińskiego, prof. Mieczysława Małeckiego (pośmiertnie), dr Kazimierza Posenkiewicza (wojewodę krakowskiego), Edwarda Osóbkę-Morawskiego (ministra) i prof. Dezyderego Szymkiewicza (delegata Ministra Oświaty ds. akademickich). Odznaczenie "bene meritus" przyznano Janowi Deszczowi prezesowi Bratniej Pomocy i pośmiertnie Józefowi Trojanowskiemu.
W lutym 1947 roku po powołaniu Krajowego Komitetu Koordynacyjnego Polskich Organizacji Studenckich przedstawiciele Bratniej Pomocy znaleźli się w nim razem z delegatami innych organizacji politycznych. 26 reprezentantów Bratniej Pomocy miało w Komitecie większość głosów. Jednak obok nich funkcjonowali delegaci studenckich organizacji politycznych, limitowanych przez władze. 23 marca 1947 roku zebrał się w Warszawie Komitet Organizacyjny Ogólnopolskiego Związku Bratnich Pomocy Słuchaczy Szkół Wyższych RP. Uchwalono projekt statutu i sposób powołania tymczasowego Prezydium Związku. Przyjęto też rezolucję wzywającą do ujawnienia się studentów należących do nielegalnych organizacji. Z kolei 1 lutego 1948 roku powołano Federację Polskich Organizacji Studenckich, w połowę składu władz stanowili delegaci organizacji politycznych zjednoczonych 19 VII 1948 roku w Związek Akademicki Młodzieży Polskiej. Mariaż z organizacjami politycznymi doprowadził do utraty tożsamości przez Bratnią Pomoc. Podczas zorganizowanego w Warszawie w dniach 16–18 kwietnia 1950 Kongresu Studentów Polskich w miejsce Federacji Polskich Organizacji Studenckich powołano Zrzeszenie Studentów Polskich i uchwalono likwidację bratnich pomocy. Senat UJ na przewodniczącego Komisji Likwidacyjnej wyznaczył krakowskiego prawnika Władysława Boguskiego. Bratnia Pomoc zakończyła działalność w maju 1950 roku. Jej majątek częściowo przejęło ZSP, a część uniwersytet. Domy akademickie przejął skarb państwa.
Działalność.
Budowa Domów akademickich.
Już w 1882 roku powstała Komisja budowy domu akademickiego, której celem miała być zbiórka pieniędzy na ten cel. Wkrótce ja rozwiązano i powołano ponownie w 1887 roku. W 1889 roku powstaje Obywatelski Komitet Opiekuńczy Domu Akademickiego zgodnie z opracowanym statutem jako fundacja Towarzystwa. W 1895 roku przekształcił się on w Obywatelskie Towarzystwo Domu Akademickiego i po zmianie statutu stał się właścicielem zebranych pieniędzy. pomimo sporu z Towarzystwem Komitet kupił parcelę pod budowę domu przy ulicy Topolowej. W 1900 roku członek honorowy Towarzystwa Konstatnty Wołodkowicz kupił plac pod budowę, ale przekazał 270 000 koron. Wkład Bratniej pomocy wynosił 50 000 koron. W 1901 roku doszło do porozumienia obu Towarzystw i przekazania zebranych pieniędzy na budowę. Budowę domu według projektu Józefa Pokutyńskiego rozpoczęto 15 kwietnia 1902 roku wmurowaniem kamienia węgielnego, a otwarcie miało miejsce 10 grudnia 1903 roku. Nowy akademik miał dwa piętra, centralne ogrzewanie, łazienki, salę bilardową, czytelnię, bibliotekę, a w podwórku kręgielnię. Na parterze została zorganizowana tania stołówka (kuchnia) dla studentów. Zamieszkało w nim 130 studentów. Nadano mu nazwę: Pierwszy Dom Akademicki im. Konstantego Wołodkiewicza. 
W 1912 roku podjęto decyzję o dobudowaniu skrzydła od strony ulicy Zgoda (obecnie Czapskich). Było to możliwe dzięki pożyczce hipotecznej w wysokości 50 000 w Banku Krajowym, którego dyrektorem był dawny kurator Towarzystwa profesor Michalski. Znalazły się tam pokoje dla ponad 20 studentów i na parterze pomieszczenia na biura Towarzystwa. 
W 1921 roku Towarzystwo uzyskało w PKO pożyczkę w wysokości 100 000 złotych. Planowano przeznaczyć ją na budowę nowego domu akademickiego, ale wobec konieczności oddania pomieszczeń w koszarach przy ulicy Rajskiej podjęto decyzję o wykonaniu nadbudowy dwóch pięter w akademiku przy ulicy Jabłonowskich. W wykończonych i umeblowanych pokojach od października 1925 roku zamieszkało 100 studentów. 
II Dom Akademicki.
Planując budowę II domu akademickiego wystąpiło Towarzystwo z prośbą do Magistratu o przyznanie działki na ten cel. Prośba została rozpatrzona pozytywnie, a działkę przyznano na gruntach pofortecznych. Wmurowanie kamienia węgielnego planowano podczas obchodów 50-lecia istnienia Towarzystwa w 1916 roku, ale z powodu wojny obchodów nie zorganizowano. Na działce niedaleko Parku Jordana oddanej w 80 letnią dzierżawę rozpoczęto prace w 1924 roku. Gdy w listopadzie były już wylane fundamenty i wymurowane mury parteru wschodniego skrzydła, odbyła się uroczystość wmurowania kamienia węgielnego. Wziął w niej udział Józef Piłsudski. W 1924 roku uzyskało Towarzystwo z rządowego funduszu rozbudowy miast pożyczkę hipoteczną na budowę w wysokości 200 000 złotych. Pozwoliła ona na dokończenie budowy wschodniego skrzydła w roku akademickim 1925/26, które zostało przykryte dachem. Skrzydło to zostało oddane do użytku dopiero w 1931 roku. Wtedy też przystąpiono do budowy północnego i zachodniego skrzydła. O ile w 1936 roku oddano skrzydło północne, to zachodnie nie zostało wykończone do wybuchu II wojny światowej. W 1929 roku II Dom Akademicki otrzymał imię Ignacego Mościckiego. 
Kuchnia.
W 1896 roku ówczesny prezes Piotr Bielewicz założył kuchnię akademicką. Początkowo prowadził ją jako prywatne przedsiębiorstwo, a gdy odniosła sukces przekazał ją pod zarząd Towarzystwa. W roku akademickim 1903/4 kuchnię wydzierżawiono prywatnemu przedsiębiorcy, a gdy ten zrezygnował Polskiemu Związkowi Niewiast Katolickich. Prowadziły ją do 1913 roku.
Statut.
Pierwszy statut został opracowany po powstaniu stowarzyszenia i złożony do zatwierdzenia w Namiestnictwie. Został zatwierdzony 28 grudnia 1866 roku, a w lutym odbyły się wybory Zarządu i od tego momentu rozpoczyna się legalny okres działalności organizacji. Statut był kilkakrotnie zmieniany. Duże wkład miał Zarząd pracujący w roku akademickim 1866/7 za prezesury Józefa Wodzickiego. Wprowadzono wtedy regulamin pożyczek pozwalający na sprawiedliwy podział pieniędzy i wprowadzający sposoby ściągania kredytów długoterminowych, regulamin prowadzenia kancelarii i ksiąg towarzystwa. Powstało również wtedy pośrednictwo pracy dla członków, które później otrzymało nazwę Komisji Informacyjna. Zarząd ten stworzył również fundusz żelazny, który w 1914 roku wynosił 400 000 koron. 20 listopada 1928 roku podczas nadzwyczajnego walnego zebrania Towarzystwa przyjęto nowy statut, który opracowała komisja statutowa. Zmieniał on nazwę z Towarzystwo Wzajemnej Pomocy Uczniów Uniwersytetu Jagiellońskiego na Bratnia Pomoc Studentów Uniwersytetu Jagiellońskiego. 
Po II wojnie światowej Bratnia Pomoc działała początkowo na podstawie statutu z 1938 roku. Nowy statut zatwierdzony przez Senat 27 marca 1947 roku przygotowali studenci prawa Józef Skąpski i Andrzej Rozmarynowicz. 
Prawa i obowiązki członków.
Zgodnie ze statutem członkowie byli zobowiązani do spłacenia zaciągniętych pożyczek długoterminowych w ciągu trzech lat po ukończeniu studiów. Niestety nie wszyscy dokonywali spłat. W prasie często publikowane były wezwania do spłaty. Zarząd wzywał ich do spłaty "w imię honoru i poczucia świętego obowiązku". W grudniu 1889 roku opublikowano nawet nazwiska dłużników z okresu 1866-69. Jak podaje inny artykuł wierzytelności w tym samym roku (1889) wynosiły 90 000 złotych, a roczne zwroty pożyczek ok. 3600 złotych. Zarząd podaje też przykład lekarza z Krakowa Pana E.. M..., który "przyciśnięty" i "zaskarżony przed zwierzchnia władzą" zobowiązał się spłacać dług, a po zaprzestaniu działań dalej tego nie robił. Wezwania do spłaty długów pojawiły się również w lutym 1918 roku, gdy spłaty zmalały do 10% wpływów z lat poprzedzających wojnę.
Władze Bratniej Pomocy.
Najwyższą władzą organizacji było walne zgromadzenie. Co roku do 15 listopada powinno być zwoływane zwyczajne Zgromadzenie, które udzielało absolutorium i wybierało nowe władze. Były to Wydział, Zarząd, Komisja Kontrolująca i Sąd. Władza wykonawczą był Wydział, który liczył 15 członków i 10 zastępców. Zarząd sprawował władzę administracyjną wykonując zarządzenia Zgromadzenia i Wydziału. Na czele Zarządu stał prezes, organizacją opiekował się wyznaczony przez rektora UJ kurator. Zgodnie ze statutem rok administracyjny trwał od 1 października do 30 września następnego roku. 
Stowarzyszenie używało okrąglej pieczęci z godłem Uniwersytetu i napisem Bratnia Pomoc Studentów Uniwersytetu Jagiellońskiego w Krakowie. Wcześniej znajdował się na niej napis Towarzystwo Wzajemnej Pomocy Uczniów Uniwersytetu Jagiellońskiego. 
Odznaczenie "Bene meriti".
30 listopada 1890 roku Walne Zgromadzenie Towarzystwa ustanowiło dla członków, którzy szczególnie zasłużyli się w pracy na jego rzecz przyznawanie tytułu "bene meritus" (dobrze zasłużony). A dane (imię nazwisko) wyróżnionych miało być umieszczane w sprawozdaniach w rubryce Bene meriti. Odznaczenie przyznano następującym osobom:

</doc>
<doc id="4452888" url="https://pl.wikipedia.org/wiki?curid=4452888" title="Boks na Letnich Igrzyskach Olimpijskich 2008 – waga średnia mężczyzn">
Boks na Letnich Igrzyskach Olimpijskich 2008 – waga średnia mężczyzn

Turniej bokserski w wadze średniej (do 75 kg) w ramach Igrzysk Olimpijskich 2008 został rozegrany w dniach 9 - 23 sierpnia 2008 r. Rywalizowało 28 zawodników.

</doc>
<doc id="4452891" url="https://pl.wikipedia.org/wiki?curid=4452891" title="Julian Stanczak">
Julian Stanczak



</doc>
<doc id="4452893" url="https://pl.wikipedia.org/wiki?curid=4452893" title="Lars Nerup">
Lars Nerup

Lars Nerup wcześniej Nilsson (ur. 27 marca 1914, zm. 1 kwietnia 1985) – szwedzki lekkoatleta, sprinter, medalista mistrzostw Europy z 1938.
Zdobył brązowy medal w sztafecie 4 × 400 metrów (w składzie: Nilsson, Carl-Henrik Gustafsson, Börje Thomasson i Bertil von Wachenfeldt) na mistrzostwach Europy w 1938 w Paryżu.
Był mistrzem Szwecji w sztafecie 4 × 100 metrów w 1938 oraz w sztafecie 4 × 400 metrów w 1937, 1938 i 1939.

</doc>
<doc id="4452895" url="https://pl.wikipedia.org/wiki?curid=4452895" title="Prawo antydyskryminacyjne">
Prawo antydyskryminacyjne

Prawo antydyskryminacyjne – zespół przepisów prawnych regulujący ochronę przed dyskryminacją ze względu na niepełnosprawność, wiek oraz płeć, orientację seksualną, narodowość, religię i światopogląd polityczny.
Prawo antydyskryminacyjne jest zakorzenione w zasadzie równości oraz niedyskryminacji. Pojęcia równości i niedyskryminacji są odrębne, aczkolwiek funkcjonalnie ze sobą powiązane. Równość występuje jako równość formalna lub materialna. Równość w ujęciu formalnym oznacza traktowanie podobnych podmiotów według jednego standardu. Ujęcie to odpowiada modelowi równości, według którego każdy jest traktowany tak samo bez względu na jego pozycję wyjściową, szanse i możliwości. Natomiast równość materialna odwołuje się do względów słuszności i jej realizacja polega na wyrównywaniu szans społecznych i tworzeniu warunków do osiągnięcia równych rezultatów. Równość od niedyskryminacji odróżnia charakter obowiązków spoczywających na władzy publicznej. W pierwszym wypadku mają one charakter pozytywny i polegają na podjęciu określonych działań na rzecz równości (np. uprzywilejowania pewnej grupy społecznej). W drugim – obowiązki mają charakter negatywny i polegają na powstrzymania się od pewnych działań, które naruszają zasadę równego traktowania. Co charakterystyczne, zasada niedyskryminacji wiąże również podmioty prywatne (np. pracodawców, usługodawców), choć zakres ich obowiązków określają szczególne przepisy.
Ustawodawstwo dotyczące dyskryminacji zapobiega brakowi równouprawnienia w środowisku szkolnym, domowym oraz pracowniczym. Przepisy prawa antydyskryminacyjnego skierowane są zarówno do jednostek, jak i do poszczególnych grup społecznych.
Prawo antydyskryminacyjne w prawie międzynarodowym.
Równość i wolność od dyskryminacji są wymienione jako prawa podstawowe w Powszechnej Deklaracji Praw Człowieka. Na ogół dyskryminacją nazywane jest gorsze traktowanie, lecz prawo międzynarodowe czasem określa tak również uprzywilejowanie.
Deklaracja Filadelfijska z 1944 głosi "wszystkie istoty ludzkie, bez różnicy rasy, wierzenia lub płci mają prawo dążyć do swego postępu materialnego i rozwoju umysłowego w warunkach wolności i godności, bezpieczeństwa gospodarczego i z równymi widokami powodzenia;"
Powszechna deklaracja praw człowieka z 1948 głosi "Każda osoba jest uprawniona do korzystania ze wszystkich praw i wolności ogłoszonych w niniejszej Deklaracji bez jakiejkolwiek różnicy, zwłaszcza ze względu na rasę, kolor skóry, płeć, język, religię, poglądy polityczne lub jakiekolwiek inne, pochodzenie narodowe lub społeczne, majątek, urodzenie lub jakąkolwiek inną sytuację".
Konwencje genewskie z 1949 nakazują traktować jeńców, rannych, rozbitków i ludność "bez czynienia różnicy na niekorzyść z powodu rasy, koloru skóry, religii lub wiary, płci, urodzenia lub majątku ani z żadnych innych analogicznych powodów." Dwa Protokoły Dodatkowe z 1977 zabraniają "czynienia różnic na niekorzyść z powodu rasy, koloru skóry, płci, języka, religii lub wiary, poglądów politycznych lub innych, narodowości lub pochodzenia społecznego, majątku, urodzenia lub innych sytuacji albo jakichkolwiek innych podobnych kryteriów".
Konwencja o statusie uchodźców z 1951 r. w art. 3 zobowiązuje strony, by "stosowały postanowienia niniejszej Konwencji do uchodźców bez względu na ich rasę, religię lub państwo pochodzenia." Podobnie mówi art. 3 Konwencji o bezpaństwowcach z 1954 r.
Konwencja w sprawie równego wynagrodzenia MOP z 1951 żąda zapewnienia "jednakowego wynagrodzenia dla pracujących mężczyzn i kobiet za pracę jednakowej wartości".
Konwencja w sprawie dyskryminacji w zatrudnieniu i wykonywaniu zawodu MOP z 1958 określa tak "wszelkie rozróżnienie, wyłączenie lub uprzywilejowanie oparte na rasie, kolorze skóry, płci, religii, poglądach politycznych, pochodzeniu narodowym lub społecznym, które powoduje zniweczenie albo naruszenie równości szans lub traktowania w zakresie zatrudnienia lub wykonywania zawodu" przy czym "rozróżnienia, wyłączenia lub uprzywilejowania, oparte na kwalifikacjach wymaganych dla określonego zatrudnienia nie są uważane za dyskryminację."
Konwencja UNESCO w sprawie zwalczania dyskryminacji w dziedzinie oświaty z 1960 definiuje dyskryminację jako "wszelkie wyróżnianie, wykluczanie, ograniczanie lub uprzywilejowanie ze względu na rasę, kolor skóry, płeć, język, wyznanie, przekonania polityczne lub jakiekolwiek inne, narodowość lub pochodzenie społeczne, sytuację materialną lub urodzenie, które ma na celu albo którego skutkiem jest przekreślenie lub naruszenie zasady jednakowego traktowania".
Według konwencji ONZ w sprawie likwidacji wszelkich form dyskryminacji rasowej z 1966 dyskryminacją jest "wszelkie zróżnicowanie, wykluczenie, ograniczenie lub uprzywilejowanie z powodu rasy, koloru skóry, urodzenia, pochodzenia narodowego lub etnicznego, które ma na celu lub pociąga za sobą przekreślenie bądź uszczuplenie uznania, wykonywania lub korzystania, na zasadzie równości z praw człowieka i podstawowych wolności w dziedzinie politycznej, gospodarczej, społecznej i kulturalnej lub w jakiejkolwiek innej dziedzinie życia publicznego".
Podobnie stanowią oba Międzynarodowe Pakty Praw Człowieka w art. 2, Europejska Konwencja Praw Człowieka w art. 14, Amerykańska Konwencja Praw Człowieka w art. 1, Afrykańska Karta Praw Człowieka i Ludów w art. 2.
Konwencja w sprawie likwidacji wszelkich form dyskryminacji kobiet w art. 1: "W rozumieniu niniejszej konwencji określenie „dyskryminacja kobiet” oznacza wszelkie zróżnicowanie, wyłączenie lub ograniczenie ze względu na płeć, które powoduje lub ma na celu uszczuplenie albo uniemożliwienie kobietom, niezależnie od ich stanu cywilnego, przyznania, realizacji bądź korzystania na równi z mężczyznami z praw człowieka oraz podstawowych wolności w dziedzinach życia politycznego, gospodarczego, społecznego, kulturalnego, obywatelskiego i innych."
Konwencja Praw Dziecka w art. 2 "Państwa-Strony w granicach swojej jurysdykcji będą respektowały i gwarantowały prawa zawarte w niniejszej Konwencji wobec każdego dziecka, bez jakiejkolwiek dyskryminacji ze względu na rasę, kolor skóry, płeć, język, religię, poglądy polityczne i inne, pochodzenie narodowe, etniczne lub społeczne, status majątkowy, niepełnosprawność, cenzus urodzenia lub jakikolwiek inny tego dziecka albo jego rodziców bądź opiekuna prawnego". "2. Państwa-Strony będą podejmowały właściwe kroki dla zapewnienia ochrony dziecka przed wszelkimi formami dyskryminacji lub karania, ze względu na pochodzenie, działalność, wyrażane poglądy lub przekonania religijne rodziców dziecka, opiekunów prawnych lub członków rodziny".
Unia Europejska.
Promowanie równości i poszanowanie praw człowieka jest obecnie podstawowym celem prawodawstwa i instytucji Unii Europejskiej. Zasada równości stała się fundamentem działania organizacji od pierwszych jej dni, natomiast po raz pierwszy została opracowana w kontekście równości płci. Traktat Rzymski z 1957 roku wymaga równego wynagrodzenia kobiet i mężczyzn oraz zakazuje dyskryminacji ze względu na płeć w zakresie dostępu do zatrudnienia, kształcenia i awansu zawodowego oraz warunków pracy.
Jednak dopiero Traktat z Amsterdamu z 1997 roku wprowadza specyficzne sposoby walki z dyskryminacją. Uwzględnia szeroką gamę cech osobowościowych, takich jak: płeć, rasa lub pochodzenie etniczne, religia, niepełnosprawność, wiek lub orientacja seksualna. Artykuł 13 Traktatu o Wspólnocie Europejskiej wywiera znaczący wpływ na rozwój prawa antydyskryminacyjnego oraz doprowadza do wprowadzenia szeregu nowych dyrektyw w sprawie równości, a także do zmiany obowiązującej Dyrektywy Równości Płci.
W ostatnich latach pojawiają się więc duże postępy w zakresie rozwoju prawa antydyskryminacyjnego w UE. Po pierwsze, uprawnienia i funkcje Unii Europejskiej w dziedzinie równości i innych praw człowieka zostają ostatnio zmienione i rozszerzone w ramach Traktatu z Lizbony z dnia 1 grudnia 2009 roku. Po drugie, w wyniku traktatu lizbońskiego i innych kluczowych decyzji instytucji UE, istnieje coraz większa zbieżność między przepisami prawa UE i przepisami praw człowieka innych organizacji międzynarodowych, tj. Rady Europy i Organizacji Narodów Zjednoczonych.
Aby w pełni zrozumieć i stosować rozwijające się unijne prawo antydyskryminacyjne konieczne jest zarówno rozumienie praw człowieka, jak i doskonalenie współpracy pomiędzy UE, Radą Europy i ONZ w ramach ochrony praw człowieka.
Wielka Brytania.
Prawo zakazujące dyskryminacji w zatrudnieniu wprowadzono po raz pierwszy w latach 60. XX wieku. W latach 70. ustawa antydyskryminacyjna została znacznie rozszerzona. Ustawa o równości wynagrodzeń z 1970 r. zezwalała kobiecie na wszczęcie postępowania przeciwko swojemu pracodawcy z powodu nierównego traktowania ze względu na płeć. Ustawa o Dyskryminacji Płciowej z 1975 roku zakazała zarówno bezpośredniej, jak i pośredniej dyskryminacji z powodu płci, a Ustawa o Stosunkach Rasowych z 1976 roku rozszerzyła zakres prawa antydyskryminacyjnego na tle rasowym i etnicznym. W latach dziewięćdziesiątych ochrona przed dyskryminacją ze względu na niepełnosprawność została dodana przede wszystkim za sprawą Ustawy o Niepełnosprawności z 1995. W latach 2000 rozszerzono zakres ustaw antydyskryminacyjnych o zatrudnienie, tak aby obejmowały one orientację seksualną, wiek oraz religię. W 2010 r. istniejące prawo antydyskryminacyjne zostało połączone w jeden akt prawny – Ustawę o Równości z 2010 r. – zawierającą przepisy zabraniające bezpośredniej i pośredniej dyskryminacji ze względu na płeć, rasę, pochodzenie etniczne, religię i światopogląd, wiek, niepełnosprawność, orientację seksualną i zmianę płci. Prawo pracy chroni również pracowników przed gorszym traktowaniem w oparciu o bycie pracującym w niepełnym wymiarze godzin, pracowników tymczasowych lub zatrudnionych na czas określony.
Włochy.
Konstytucja stwierdza, że wszyscy obywatele są równi wobec prawa.
Akty prawne zawierające przepisy prawa antydyskryminacyjnego we Włoszech:
1. Artykuł 2 Konstytucji – Republika uznaje i gwarantuje nienaruszalne prawa człowieka, zarówno jednostkom, jak i w formacjom społecznym, w których wymaga jest wypełnianie obowiązków solidarności politycznej, gospodarczej i społecznej;
2. Artykuł 3 Konstytucji – Wszyscy obywatele mają równą godność społeczną i są równi wobec prawa, bez względu na płeć, rasę, język, religię, poglądy polityczne oraz
warunki osobiste i społeczne;
3. Ustawa z 20 czerwca 1952 r., Nr 645 – Zasady realizacji działu XII Konstytucji;
4. Ustawa z 9 października 1967 r. reguluje zapobieganie i represjonowanie zbrodni ludobójstwa;
5. Artykuł 37 Konstytucji podkreśla równouprawnienie kobiet w stosunkach pracowniczych. Artykuł 15 Statutu o Prawach Pracowniczych zabrania dyskryminacji pracownika przez pracodawcę z powodu uczestnictwa w strajku pracowniczym;
6. Ustawa z 13 października 1975 r. reguluje ratyfikacja i realizacja konwencji międzynarodowej w sprawie eliminacji wszelkich form dyskryminacji rasowej;
7. Ustawa z 5 lutego 1992 r. wprowadziła ustawodawstwo ramowe dotyczące pomocy, integracji społecznej i praw osób niepełnosprawnych. Przewidziała zaostrzenie sankcji karnych;
8. Dekret legislacyjny z 2006 roku jest nakierowany na osiąganie równouprawnienia pomiędzy kobietami i mężczyznami;
9. Ustawa z dnia 16 czerwca 2016 roku wprowadziła zmiany do art. 3 ustawy z 13 października 1975, n. 654, dodając ust.3 w kwestii represji wobec sprawców zbrodni ludobójstwa, zbrodni przeciwko ludzkości i zbrodni wojenne, określonych w art. 6, 7 oraz 8 Statucie Międzynarodowego Trybunału Karnego. Przepis wszedł w życie z dniem 13 lipca 2016 r.
6. Ustawa z 5 lutego 1992 r., Nr. 104 – Ustawodawstwo ramowe dotyczące pomocy, integracji społecznej i praw osób niepełnosprawnych. W art. Przewiduje się zaostrzenie sankcji karnych.
7. Dekret z dnia 26 kwietnia 1993 r., Sygn. 122, skoordynowane z ustawą o konwersji z dnia 25 czerwca 1993 r., N. 205, zawierające: „Pilne środki dotyczące dyskryminacji rasowej, etnicznej i religijnej”.
8. Ustawa z dnia 15 grudnia 1999 r., Nr. 482 „Reguły dotyczące ochrony mniejszości językowych historycznych (art. 18a – wprowadzony ustawą z 23 lutego 2001 r., nr 38) stanowi, że przepisy art. 3 ustawy z 13 października 1975 r. mają również zastosowanie do zapobiegania i tłumienia zjawisk nietolerancji i przemocy wobec mniejszości językowych;
9. Artykuły kodeksu karnego:
W kwestiach dotyczących praw człowieka państwo włoskie implementowało wszystkie dyrektywy europejskie, w związku z czym uregulowało wszelkie formy dyskryminacji na tle płciowym, rasowym, politycznym, światopoglądowym i religijnym.
Akty prawa międzynarodowego zaaprobowanego przez Włochy:
1. Powszechna Deklaracja Praw Człowieka, została zatwierdzona i ogłoszona 10 grudnia 1948 r. przez Zgromadzenie Ogólne Narodów Zjednoczonych.
2. Europejska Konwencja o Ochronie Praw Człowieka i Podstawowych Wolności podpisana w Rzymie w dniu 4 listopada 1950 r.; weszła w życie w dniu 3 września 1953 r.;
3. Protokół dodatkowy nr 12 do europejskiej Konwencji o ochronie praw człowieka i podstawowych wolności, przyjęty w dniu 11 maja 2000 r.;
4. Konwencja nowojorska z 1966 r. W sprawie eliminacji wszelkich form dyskryminacji rasowej podpisano 7 marca 1966 r.;
5. Karta praw podstawowych UE, znana również jako karta nicejska, została proklamowana po az pierwszy w dniu 7 grudnia 2000 r. w Nicei oraz po raz drugi, w wersji dostosowanej, 12 grudnia 2007 r. w Strasburgu. Wraz z wejściem w życie „Traktatu lizbońskiego, Karta Nicejska posiada tę samą wartość jak orzecznictwo traktatów, zgodnie z art. 6 Traktatu UE, a zatem w pełni wiąże państwa członkowskie.
Niemcy.
Z rokiem 2006 weszła w życie niemiecka ustawa o równym traktowaniu ("", AGG). Potocznie zwana prawem antydyskryminacyjnym – jest niemieckim prawem federalnym mającym na celu „zapobieganie i eliminowanie dyskryminacji ze względu na rasę oraz pochodzenie etniczne, płeć, religię, a także światopogląd, niepełnosprawność, wiek lub tożsamość seksualną”. Aby osiągnąć ten cel, osobom chronionym przez prawo przysługują roszczenia prawne wobec pracodawców i osób prywatnych, jeżeli naruszają one prawne zakazy dyskryminacji. Zgodnie z AGG, nie może dojść do dyskryminacji w zakresie warunków dostępu do zatrudnienia, samozatrudnienia i zawodu, w tym kryteriów selekcji i warunków rekrutacji, niezależnie od dziedziny działalności i na wszystkich szczeblach hierarchii, w tym awansu. Ponadto wszystkie warunki zatrudnienia i pracy, w tym płaca, muszą być wolne od dyskryminacji. Ogólne pojęcie dyskryminacji obejmuje zatem: dyskryminację bezpośrednią, dyskryminację pośrednią oraz molestowanie seksualne. Nękanie ma miejsce, gdy niepożądane zachowanie ma na celu naruszenia godności osoby i stworzenie środowiska zastraszającego, wrogiego, poniżającego, upokarzającego lub obrażającego, które jest związane z dowolnymi podstawami chronionymi przez prawo. Wskazaniem do nękania jest pogwałcenie godności i stworzenie wrogiego środowiska. Specyfika Ustawy o Równym Traktowaniu polega na tym, że interweniuje ona w sferę prywatności obywateli, a tym ogranicza ich autonomię. Według ustawodawcy, ochrona praw podstawowych jest priorytetem, niezbędnym do wdrożenia prawnie-obiektywnej równości, która służy poszanowaniu przez społeczeństwo podstawowych praw człowieka. Jednak Ustawa o Równym Traktowaniu nie ma zastosowania na wszystkich obszarach społecznych i prawnych i nie zakazuje wszystkich form nierównego traktowania. Przeciwnie, zakazuje dyskryminacji tylko wtedy, gdy opiera się ona na pewnych cechach enumeratywnie wymienionych w przepisie prawnym, a więc różnice w traktowaniu są zabronione tylko w określonych sytuacjach określonych w ustawie.
Ustawa o Równym Traktowaniu zabrania dyskryminacji tylko wtedy, gdy opiera się na jednej z następujących cech osobowościowych: rasa lub pochodzenie etniczne, płeć, religia i wiara, niepełnosprawność, wiek oraz orientacja seksualna.
W porównaniu do dyrektywy UE, definicja „orientacji seksualnej” jest tu używana w odniesieniu do już istniejącego § 75 BetrVG oraz uwzględnia pojęcie transseksualizmu.
Dyskryminacja ze względu na pozostałe cechy wymienione w Karcie UE, między innymi: dobrobyt i pochodzenie społeczne, nie jest uregulowana w prawie niemieckim.
Stany Zjednoczone.
Ustawa o Prawach obywatelskich z 1964 r. była pierwszą poważną zmianą w prawie antydyskryminacyjnym w USA, chociaż wcześniejsze ustawodawstwo dotyczyło praw obywatelskich (takie jak Ustawa o Prawach Obywatelskich z 1957 roku), a także niektórych form dyskryminacji. Ustawa o Prawach obywatelskich z 1964 r. była znacznie szersza, zapewniając ochronę rasy, koloru skóry, religii, płci lub pochodzenia narodowego w obszarach głosowania, edukacji, zatrudnienia i zakwaterowania publicznego. To przełomowe ustawodawstwo doprowadziło do powstania innych przepisów federalnych, które rozszerzyły się na chronione klasy i formy dyskryminacji zakazane na mocy ustawodawstwa federalnego, takie jak "Fair Housing Act" lub Ustawa o Amerykanach z Niepełnosprawnościami. Zabezpieczenia zostały również rozszerzone poprzez interpretację tych aktów prawnych przez sądy. Na przykład sądy okręgowe obwarowały, że dyskryminacja ze względu na zatrudnienie i na orientację seksualną stanowi naruszenie tytułu VII Ustawy o prawach obywatelskich. Oprócz ustawodawstwa federalnego istnieje wiele przepisów stanowych i lokalnych.
Australia.
Ustawa o dyskryminacji rasowej z 1975 r. była pierwszym ważnym aktem antydyskryminacyjnym przyjętym w Australii, mającym na celu zakazanie dyskryminacji ze względu na rasę, pochodzenie etniczne lub pochodzenie narodowe. Wkrótce po tym, poprzez akty takie jak Ustawa o Równych Szansach z 1977 r. i Ustawa antydyskryminacyjna z 1977 r., Australijski parlament rozszerzył te zabezpieczenia o Ustawę przeciw Dyskryminacji Płciowej z1984 (SDA). Objęła ona wszystkich Australijczyków oraz zapewniła ochronę od dyskryminacji dotyczącej płci i tożsamości płciowej. Natomiast w 1992 roku został wprowadzony Akt o Dyskryminacji Niepełnosprawności.
Wyjątki.
Tam, gdzie obowiązują przepisy antydyskryminacyjne, czasami przepisy, w szczególności organizacji wojskowych i religijnych zawierają wyjątki. Na przykład w Wielkiej Brytanii Kościół anglikański, podobnie jak inne instytucje religijne, nie pozwalał kobietom zajmować wysokich stanowisk. Zakaz został potwierdzony przez Synod Kościoła w 2012 roku.

</doc>
<doc id="4452897" url="https://pl.wikipedia.org/wiki?curid=4452897" title="Tajny agent (powieść)">
Tajny agent (powieść)

Tajny Agent, opowieść prosta (tytuł oryg. "The Secret Agent: A Simple Tale") – napisany w ironicznym tonie polityczno-kryminalny dramat psychologiczny Josepha Conrada, opublikowany w 1907, dedykowany H. G. Wellsowi. 
Conrad oparł "Tajnego agenta" na autentycznych wydarzeniach z 15 lutego 1894, gdy w parku otaczającym Królewskie Obserwatorium w Greenwich doszło do eksplozji bomby. Miała ona wysadzić obserwatorium, lecz wskutek przedwczesnej detonacji wybuchła w rękach znanego londyńskiej policji francuskiego anarchisty Martiala Bourdina. W 1920 Conrad opatrzył "Tajnego Agenta" wstępem, w którym wyjaśnia, co zainspirowało go do napisania tej powieści i odpiera zarzucane mu sympatie pro-rewolucyjne.
Pierwszy polski przekład wydany został w roku 1908. Polskie wersje opracowali tłumacze:
Fabuła powieści.
Rzecz dzieje się w Londynie w 1886 roku. Adolf Verloc, inteligentny, lecz gnuśny grubas w średnim wieku, od jedenastu lat jest tajnym agentem-prowokatorem niesprecyzowanego kraju. Dla niepoznaki prowadzi sklepik z „podejrzanymi towarami”, takimi jak środki antykoncepcyjne i wydawnictwa o charakterze pornograficznym pomieszane z francuskimi pismami humorystycznymi i materiałami piśmiennymi. Wraz z żoną Winnie, pulchną, starannie uczesaną młodą kobietą, tęgą teściową cierpiącą na opuchliznę nóg i nerwowym, opóźnionym w rozwoju szwagrem Steviem, wiedzie pozornie uregulowane życie w swym mieszkaniu połączonym ze sklepem w Soho.
Od czasu do czasu odwiedzają go znajomi anarchiści: „apostoł nadziei humanitarnych” Michaelis, który po piętnastu latach więzienia za nieumyślne zabicie policjanta opuścił je chorobliwie otyły; stary, łysy z kozią bródką delegat Międzynarodowego Czerwonego Komitetu Karl Yundt; postawny i silny towarzysz Aleksander Ossipon zwany Doktorem, bo studiował przez krótki czas medycynę. Wydają oni broszurę pt. P.P. ("Przyszłość Proletariatu"). Na spotkaniach w domu Verloca prowadzą dyskusje filozoficzno-polityczne, snują wizje nowego świata. Policja wie o ich działalności (przypuszczalnie od Verloca), ale uważa ich za nieszkodliwych dziwaków.
Pewnego ranka, w odpowiedzi na listowne wezwanie, Verloc udaje się do „pewnej” ambasady na rozmowę z Władimirem, jej nowym pierwszym sekretarzem. Władimir oschle informuje Verloca, że w przeciwieństwie do swego poprzednika barona Stott-Wartenheima uważa go za mało użytecznego dla interesów swojego kraju. Jeśli więc Verloc chce nadal otrzymywać pensję, musi wysadzić w powietrze „pierwszy południk”, czyli Obserwatorium Królewskie w Greenwich, aby napędzić stracha angielskiej burżuazji, która żywi sentymentalny szacunek dla „swobody indywidualnej”, a także wierzy, że nauka jest źródłem jej dobrobytu.
Akcja powieści wybiega teraz naprzód. Jest już po eksplozji bomby, która jednak nie wysadziła w powietrze obserwatorium, lecz zabiła kogoś w parku Greenwich. Towarzysz Ossipon rozmawia w piwiarni z Profesorem, małym człowieczkiem w okularach. Profesor jest specjalistą od materiałów wybuchowych, obecnie zaś pracuje nad usprawnieniem detonatora. W rozmowie wychodzi na jaw, że to właśnie on dał Verlocowi bombę. Profesor domyśla się, że bomba eksplodowała za wcześnie i zabiła Verloca.
Po rozstaniu się z Ossiponem Profesor natyka się na komisarza Heata z wydziału przestępstw specjalnych, który właśnie śpieszy do parku obejrzeć szczątki człowieka rozerwanego przez bombę. Z wymiany zdań między nimi wynika, że Heat nie sądzi, by Profesor lub któryś z rodzimych anarchistów miał coś wspólnego z tym wybuchem. Raczej uważa to za robotę jakichś cudzoziemców.
Od policjanta, który znalazł się pierwszy na miejscu tragedii Heat dowiaduje się, że pewna staruszka widziała dwóch ludzi wychodzących z pobliskiej stacji. Zapamiętała, że jeden z nich był jasnowłosym chłopcem w ciemnogranatowym palcie z aksamitnym kołnierzem i niósł blaszaną puszkę. Według policjanta chłopiec potknął się o wystające korzenie i upadł, a to co niósł, po prostu wybuchło. Również urzędnik kolejowy, który odbierał bilety na stacji, zapamiętał dwóch ludzi i blaszaną puszkę. Na podstawie zebranych biletów zdołał ustalić, skąd przyjechali – z pewnej małej pod-londyńskiej miejscowości. Heat wie, że mieszka tam anarchista Michaelis.
Oglądając z bliska to, co zostało z palta ofiary, Heat trafia na kawałek materiału z adresem. Teraz komisarz Heat udaje się do nadinspektora zdać mu raport ze swych ustaleń. Po wysłuchaniu komisarza nadinspektor składa wizytę członkowi parlamentu, by zastanowić się wspólnie nad wagą i znaczeniem zamachu. Nie podoba im się to, że ślady wiodą do Michaelisa, z którym każdy z nich ma powiązania towarzyskie.
Akcja powieści cofa się do czasu przed eksplozją. Matka Winnie przeprowadza się do domu opieki prowadzonego przez instytucję dobroczynną. Winnie i Stevie odwożą ją wynajętą dorożką, której woźnica ma hak zamiast dłoni. Opowieści woźnicy o biedzie, smaganie biczem konia i groźnie wyglądający hak doprowadzają wrażliwego Stevie do ataku paniki. Winnie z trudem udaje się uspokoić brata. Wieczorem Verloc oświadcza, że wyjeżdża na kilka dni na kontynent w sprawach służbowych.
Po powrocie Verloca z kontynentu Winnie prosi go, by spędzał więcej czasu z jej bratem. Liczy, że spacery z jej mężem podziałają uspokajająco na Steviego. Verloc proponuje, że zawiezie chłopca na wieś do Michaelisa i zostawi go tam na kilka dni. W dniu wybuchu w parku Greenwich Verloc wraca do domu dopiero o zmierzchu. Jest w bardzo złym humorze Mówi Winnie, że muszą opuścić Anglię. W tym celu podjął z banku całe swoje oszczędności. Potem wychodzi z domu z jakimś wysokim, chudym brunetem o długiej twarzy i podkręconych wąsach (jest nim nadinspektor). Chwilę później w sklepie Verloca zjawia się komisarz Heat, by ustalić, dlaczego zamachowiec miał przyszyty do podpinki palta ten adres.
Winnie, na widok strzępu materiału z adresem, który sama napisała używając atramentu z ich sklepu, nie ma wątpliwości, że to Stevie zginął w wybuchu w parku Greenwich. Wraca Verloc. Heat, nie chcąc, by na jaw wyszły związki Verloca z policją, namawia go do ucieczki na kontynent albo jeszcze dalej. Po odejściu komisarza Verloc usiłuje oczyścić się przed żoną z winy za śmierć Steviego, jednocześnie bagatelizując tę tragedię. Złości się na swych mocodawców, Władimira nazywa „zarozumiałą świnią” i poucza żonę, jak ma prowadzić sklep w czasie, gdy on będzie siedział w więzieniu. Winnie wysłuchuje jego perorowania w złowrogim milczeniu. W chwili, gdy leżący na kanapie Verloc niczego się nie spodziewa, oszalała z rozpaczy po stracie ukochanego brata kobieta zadaje mu śmiertelny cios nożem kuchennym.
Odzyskawszy przytomność umysłu Winnie wybiega z domu z zamiarem rzucenia się do Tamizy. Błąkając się po ulicach, spotyka towarzysza Ossipona, który jest święcie przekonany, że w parku Greenwich zginął Verloc. Wyznaje Winnie miłość i namawia ją na wspólny wyjazd do Paryża. Do pociągu wsiadają razem, ale Ossipon wyskakuje z niego w biegu – z pieniędzmi Verloca. Jakiś czas później Ossipon dowiaduje się z gazety o niezidentyfikowanej pasażerce statku kursującego po Kanale Angielskim, która zniknęła, zostawiwszy na leżaku ślubną obrączkę. On jeden wie, kim była owa tajemnicza kobieta.
Recepcja.
W 1998 wydawnictwo Modern Library umieściło powieść na 46. miejscu na liście 100 najlepszych powieści anglojęzycznych XX wieku. 

</doc>
<doc id="4452902" url="https://pl.wikipedia.org/wiki?curid=4452902" title="Börje Thomasson">
Börje Thomasson

Börje Thomasson (ur. 9 sierpnia 1914, zm. 2 kwietnia 2005) – szwedzki lekkoatleta, sprinter, medalista mistrzostw Europy z 1938.
Zdobył brązowy medal w sztafecie 4 × 400 metrów (w składzie: Lars Nilsson, Carl-Henrik Gustafsson, Thomasson i Bertil von Wachenfeldt) na mistrzostwach Europy w 1938 w Paryżu.

</doc>
<doc id="4452906" url="https://pl.wikipedia.org/wiki?curid=4452906" title="Piotr Popławski">
Piotr Popławski

Piotr Popławski (ur. 12 lipca 1941, zm. w czerwcu 1985) – polski duchowny prawosławny, ksiądz protojerej. 
Życie i działalność.
Przyszedł na świat 12 lipca 1941 jako syn Adama Popławskiego. W latach 1956–1960 był studentem Prawosławnego Seminarium Duchownego w Warszawie. Od 1968 był proboszczem parafii Podwyższenia Krzyża Pańskiego w Narwi. Jednocześnie według zachowanych w zasobach IPN dokumentów w latach 1970–1985 pozostawał w zainteresowaniu Służby Bezpieczeństwa jako osoba typowana do pozyskania na tajnego współpracownika. Uczył religii między innymi późniejszego arcybiskupa Abla (Popławskiego), którego gorąco namawiał do zostania duchownym. W ostatnim okresie życia ks. Popławski ostrzegał „Solidarność” w swej cerkwi przed infiltracją ze strony Służby Bezpieczeństwa. 
Duchowny ostatni raz widziany był żywy 15 czerwca 1985. Sekcja zwłok wykazała, że zgon mógł nastąpić natomiast nawet 18 czerwca. Zwłoki duchownego odnaleziono 20 czerwca w lesie koło Zabłudowa. Według oficjalnej wersji duchowny popełnił samobójstwo przez powieszenie. Z wersją o samobójstwie już po odnalezieniu zwłok nie zgodziła się między innymi wdowa po duchownym Irena Popławska jak i część wiernych.
Sekcja zwłok wykazała na ciele ks. Popławskiego między innymi ślady bicia. W uroczystościach pogrzebowych ks. Piotra Popławskiego, które odbyły się 24 czerwca 1985, wziął udział między innymi bp białostocki Sawa (Hrycuniak).
Sprawą niewyjaśnionej śmierci ks. Popławskiego zajmowała się między innymi Sejmowa Komisja Nadzwyczajna do Zbadania Działalności MSW tzw. Komisja Rokity działająca w latach 1989–1991, a także Instytut Pamięci Narodowej w Warszawie.
W 2009 ukazała się książka Arkadiusza Panasiuka pt. "„Wśród nocnej ciszy...”" poświęcona postaci ks. Piotra Popławskiego oraz tajemniczym okolicznościom jego śmierci.

</doc>
<doc id="4452907" url="https://pl.wikipedia.org/wiki?curid=4452907" title="Austriacka Formuła 3 Sezon 1999">
Austriacka Formuła 3 Sezon 1999

Austriacka Formuła 3 Sezon 1999 – siedemnasty sezon Austriackiej Formuły 3.

</doc>
<doc id="4452911" url="https://pl.wikipedia.org/wiki?curid=4452911" title="Padok (garnitur)">
Padok (garnitur)

Padok (ang. "paddock suit") – garnitur z charakterystyczną, zapinaną na dwa wysoko położone guziki, marynarką i spodniami o podwyższonym stanie. Ostatni guzik marynarki położony jest w najwęższym miejscu talii, górny zaś znajduje się bardzo blisko brustaszy. U dołu marynarka zakończona jest z przodu szerszym niż zwykle rozcięciem. Nazwa tego garnituru pochodzi od padoku, czyli ogrodzonego placu przy torze wyścigowym, po którym oprowadza się konie, gdyż były one używane przez jeźdźców ze względu na wygodę. W odróżnieniu od zwykłych marynarek na dwa guziki, padok zapina się na zarówno górny, jak i dolny. Garnitur ten jest obecnie bardzo rzadko spotykany.

</doc>
<doc id="4452912" url="https://pl.wikipedia.org/wiki?curid=4452912" title="Kościół Matki Bożej Miłosierdzia „Tal-Ħniena” w Żejtun">
Kościół Matki Bożej Miłosierdzia „Tal-Ħniena” w Żejtun

Kościół Matki Bożej Miłosierdzia (, ), znany jako Tal-Ħniena – jest to kościół rzymskokatolicki, położony w "Bir id-Deheb", części miejscowości Żejtun na Malcie.
Historia.
Początki.
Kościół, stojący dziś w przysiółku Bir id-Deheb w Żejtun, jest duży i nowoczesny. Na miejscu zwanym przez mieszkańców „Ta’ Tablin”, które w przeszłości było częścią małej wioski Ħal Ġwann, stała mała kaplica pod wezwaniem Wniebowzięcia Matki Bożej. Wioska Ħal Ġwann jest wzmiankowana w wielu XV i XVI-wiecznych dokumentach, będących w posiadaniu muzeum parafialnego. Jej śladem w dzisiejszym Żejtun jest ulica Ħal Ġwann ("Triq Ħal Ġwann").
Nie wiadomo, kiedy dokładnie została zbudowana oryginalna kaplica. Pierwsze wzmianki pochodzą z raportu papieskiego wysłannika Pietro Dusiny z 1575. Kaplica miała jeden wąski ołtarz, podłogę z płyt kamiennych oraz drewniane drzwi. Nie miała jednak opiekuna ani żadnych dochodów. Dusina zalecił lepsze zarządzanie kaplicą.
Zmiana wezwania.
W 1618 kaplicę wizytował biskup Baldassare Cagliares, który zarządził jej zamknięcie z powodu złego stanu. Trzy lata później, w 1621, zezwolił na jej powtórne otwarcie, jednocześnie zmieniając jej wezwanie na "Madonna Tal-Hniena" - Matki Bożej Miłosierdzia. Rozpoczęto obchodzenie święta patronalnego w piątek przed Niedzielą Palmową.
Druga kaplica.
Kaplica znów nie była jednak dobrze zarządzana, gdyż jej powtórne zamknięcie nastąpiło 21 listopada 1659, tym razem z zarządzenia biskupa Miguela Caramasy. 14 kwietnia 1677 niejaka Catherine Vella przekazała pewną sumę na odbudowanie i wyposażenie kaplicy, i wkrótce, przed 1679, biskup Molina zezwolił na jej otwarcie. Zapoczątkowane zostały wówczas procesje z kaplicy do ówczesnego kościoła parafialnego w Żejtun, odbywające się w poniedziałek po Wielkanocy. Przypuszcza się, że niejaki Cosmus był, jeśli również nie fundatorem, to przynajmniej dobroczyńcą kaplicy. Przypomina o tym obraz Matki Boskiej Bolesnej przez niego ufundowany i podarowany świątyni. W lewym dolnym rogu malowidła znajduje się napis "V.F.G.A. Cosmus", co wykłada się jako "Volum fecit, gratiam accepit Cosmus" (łac. "Cosmus uczynił za otrzymaną łaskę"). Na starożytność tego obrazu wskazuje fakt, że w 1938 malarz Joseph Caruana, zatrudniony do jego odrestaurowania odkrył, że obraz był już wcześniej odnawiany. 
Trzecia kaplica.
W 1865 rektor kaplicy ks. John Tabone zburzył poprzednią i zbudował na jej miejscu nową świątynię, według projektu Toniego Carabotta. Jej półkoliste sklepienie wsparte jest na łukach. W 1927 została odmalowana i wymieniono w niej podłogę. Podczas II wojny światowej kaplica została mocno uszkodzona podczas bombardowania lotniczego. Odbudowana w 1947 przy wsparciu Dom Mintoffa, późniejszego premiera Malty, który w listopadzie tego roku wziął w niej ślub. 
Nowy kościół.
Będący od 1937 rektorem kościoła ks. John Vella, w 1959 zatrudnił architekta Josepha D'Amato, by powiększył świątynię. Nowy kościół został dobudowany do istniejącej już kaplicy z 1865. Pierwsza msza święta w nowej świątyni odprawiona została 27 maja 1962. W następnych latach kolejni rektorzy kościoła kontynuowali jego rozbudowę. Zbudowana została dzwonnica, galeria organowa, centrum spotkań młodzieży na tyłach świątyni, odnowiono również system oświetlenia elektrycznego. Dzwonnica ukończona została w 2005.
Architektura.
Do głównego wejścia do kościoła dochodzi się przez półkolisty plac, otoczony balustradą. Fasada kościoła charakteryzuje się dużymi prostokątnymi drzwiami, osadzonymi w prostokątnej ramie i zwieńczonej eliptycznym gzymsem. Po obu stronach głównego wejścia znajdują się podobne, ale mniejsze drzwi. Środkowa część fasady zakończona jest złamanym frontonem. Boczne części fasady, cofnięte w stosunku do części centralnej, zwieńczone są balustradą. Na szczycie fasady nawy, górującej ponad dachem kruchty, znajduje się trójkątny fronton. Prostokątna dzwonnica, również zakończona balustradą, dobudowana została po lewej stronie, na tej samej linii co nawa.
Kościół dzisiaj.
Kościół jest w bardzo dobrym stanie. Zapewnia posługę religijną dla najbardziej zewnętrznego rejonu parafii. Odbywają się w nim codzienne msze święte. W czwartą niedzielę września mieszkańcy przysiółka Bir id-Deheb organizują uroczystą "fiestę" ku czci patronki kościoła. 
Ochrona dziedzictwa kulturowego.
Budynek kaplicy umieszczony jest na liście National Inventory of the Cultural Property of the Maltese Islands pod nr. 1896. 

</doc>
<doc id="4452917" url="https://pl.wikipedia.org/wiki?curid=4452917" title="Chiny na Zimowych Igrzyskach Olimpijskich 1984">
Chiny na Zimowych Igrzyskach Olimpijskich 1984



</doc>
<doc id="4452919" url="https://pl.wikipedia.org/wiki?curid=4452919" title="Biathlon na Zimowych Igrzyskach Olimpijskich 1984 – bieg indywidualny">
Biathlon na Zimowych Igrzyskach Olimpijskich 1984 – bieg indywidualny

Biathlonowy bieg indywidualny mężczyzn na Zimowych Igrzyskach Olimpijskich 1984 na dystansie 20 km odbył się 11 lutego. Była to pierwsza męska konkurencja biathlonowa podczas tych igrzysk. Zawody odbyły się na trasach kompleksie olimpijskim Igman, niedaleko Sarajewa. Do biegu zostało zgłoszonych 64 zawodników, z których tylko jeden nie przystąpił do rywalizacji. 
Tytułu mistrza olimpijskiego nie obronił Anatolij Alabjew z ZSRR, który tym razem nie startował. Nowym mistrzem olimpijskim został Peter Angerer z RFN, srebrny medal wywalczył Frank-Peter Roetsch z NRD, a trzecie miejsce zajął Norweg Eirik Kvalfoss.

</doc>
<doc id="4452933" url="https://pl.wikipedia.org/wiki?curid=4452933" title="45. Międzynarodowy Festiwal Filmowy w Cannes">
45. Międzynarodowy Festiwal Filmowy w Cannes

45. Międzynarodowy Festiwal Filmowy w Cannes odbył się w dniach 7-18 maja 1992 roku. Imprezę otworzył pokaz amerykańskiego filmu "Nagi instynkt" w reżyserii Paula Verhoevena. W konkursie głównym zaprezentowanych zostało 21 filmów pochodzących z 11 różnych krajów.
Jury pod przewodnictwem francuskiego aktora Gérarda Depardieu przyznało nagrodę główną festiwalu, Złotą Palmę, szwedzkiemu filmowi "Dobre chęci" w reżyserii Bille Augusta. Drugą nagrodę w konkursie głównym, Grand Prix, przyznano włoskiemu filmowi "Złodziej dzieci" w reżyserii Gianniego Amelio.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Sekcja "Un Certain Regard".
Następujące filmy zostały wyświetlone na festiwalu w ramach sekcji "Un Certain Regard":

</doc>
<doc id="4452935" url="https://pl.wikipedia.org/wiki?curid=4452935" title="Charakternik (wróżbita)">
Charakternik (wróżbita)



</doc>
<doc id="4452938" url="https://pl.wikipedia.org/wiki?curid=4452938" title="Jerzy Sładek">
Jerzy Sładek

Jerzy Andrzej Sładek (ur. 7 lutego 1954 w Krakowie) – polski inżynier, profesor nauk technicznych, profesor zwyczajny Politechniki Krakowskiej, specjalista w zakresie metrologii współrzędnościowej, metrologii w procesach wytwarzania, automatyzacji procesów oraz systemach zapewniania jakości. W latach: 1993–1996 kierownik Samodzielnej Pracowni Zautomatyzowanych Systemów Zapewnienia Jakości, 1996–1997 kierownik Zakładu Metrologii i Kontroli Technicznej, 1997–1998 z-ca dyrektora Instytutu Technologii Maszyn i Automatyzacji Produkcji, 2004–2013 kierownik Laboratorium Metrologii Współrzędnościowej (od 2010 działającego jako wzorcujące laboratorium akredytowane i samodzielna wydziałowa jednostka naukowo-dydaktyczna). Od roku 2016 jest dziekanem Wydziału Mechanicznego Politechniki Krakowskiej.
Założył i kierował dwoma innowacyjnymi spółkami z branży inżynieryjnej o specjalności metrologicznej: Bipropol Sp. z o.o. i Metronom Sp.z o.o., które osiągnęły istotny sukces rynkowy i zostały przejęte przez duże zagraniczne podmioty gospodarcze. Od 1996 Przewodniczy Radzie Nadzorczej Międzynarodowej Fundacji Promocji Zaawansowanych Technologii. Był jednym z pomysłodawców utworzenia Krakowskiej Specjalnej Strefy Ekonomicznej i w latach 1997–2003 był członkiem jej zarządu, wiceprezesem Centrum Zaawansowanych Technologii – Spółki Skarbu Państwa (obecnie – Krakowski Park Technologiczny) wprowadzając takich kluczowych inwestorów jak Motorola czy Comarch. Od 2015 członek Rady Programowej Open Eyes Economy Summit.
Życiorys.
Jest krakowianinem, absolwentem I Liceum Ogólnokształcącego im. Bartłomieja Nowodworskiego (1972 rok) Po studiach na Wydziale Mechanicznym Politechniki Krakowskiej rozpoczął pracę w Instytucie Technologii Maszyn i Automatyzacji Produkcji PK (1977) i zainteresował się metrologią współrzędnościową, wtedy nową, nie rozwijaną jeszcze na polskich uczelniach specjalnością, dziś nauką, która znacznie przyczyniła się do rozwoju przemysłu Hi-tech i istotnej dla współczesnej inżynierii mechanicznej.
Opracował metodę macierzową jako metodę nowego podejścia do oceny dokładności systemów współrzędnościowych. Po raz pierwszy zastosował sztuczne sieci neutronowe do modelowania, oceny dokładności i pomiarów w metrologii współrzędnościowej. Specjalizuje się w zagadnieniach oceny dokładności systemów i pomiarów w tym stosowaniem wirtualnych systemów pomiarowych do zadania szacowania niepewności pomiarów. Interesuje się rozwojem mikro i nanometrologii współrzędnościowej.
Zorganizował Laboratorium Metrologii Współrzędnościowej na Politechnice Krakowskiej (akredytowane jako wzorcujące przez PCA nr akredytacji AP 132) kieruje też związaną z LMW szkołą naukową metrologii współrzędnościowej. Stale współpracuje z wieloma uniwersyteckimi ośrodkami badawczymi oraz laboratoriami krajowymi w Europie w tym z Physikalisch-Technische Bundesanstalt (PTB), TU Braunschweig w Niemczech oraz NTB Buchs Szwajcaria, w zakresie rozwoju metod kontroli dokładności pomiarów i wzorcowania współrzędnościowych systemów pomiarowych.
Publikacje.
Jego dorobek publikacyjny, wdrożeniowy i badawczy, związany z metrologią współrzędnościową, obejmuje ponad 400 pozycji. W tym kilkadziesiąt licznie cytowanych artykułów w czasopismach indeksowanych w bazie JCR. Opublikował książkę – „Coordinate Metrology – Accuracy of Systems and Measurements”, ponadto książkę naukowa: „Dokładność pomiarów współrzędnościowych”. Kierował 3 grantami europejskimi i 16 dużymi krajowymi projektami badawczymi. Jest promotorem 11 (2018) ukończonych przewodów doktorskich – wszystkich z zakresu metrologii współrzędnościowej. Był recenzentem kilkudziesięciu prac doktorskich i habilitacyjnych oraz opinii nt. dorobku do tytułu profesora nauk technicznych. Członek komitetów naukowych wielu konferencji i kongresów krajowych i zagranicznych.
Działalność społeczna.
W młodości uprawiał sport – szermierkę, potem przez wiele lat był działaczem na rzecz tej dyscypliny, będąc przez 8 lat wiceprezesem Krakowskiego Klubu Szermierzy oraz przez 6 lat prezesem Małopolskiego Okręgowego Związku Szermierczego. Odznaczony Medalem 90-lecia Polskiego Związku Szermierczego.

</doc>
<doc id="4452940" url="https://pl.wikipedia.org/wiki?curid=4452940" title="Trypofobia">
Trypofobia

Trypofobia – nadmierny strach lub niepokój wywołany obrazem, składającym się ze skupiska niewielkich dziur lub otworów o nieregularnych kształtach. Termin pochodzi od połączenia greckich słów: "trypo" - wiercić, drążyć i "fobos" - lęk. 
Zjawisko nie zostało uznane za zaburzenie psychiczne i nie figuruje w Międzynarodowej Klasyfikacji Chorób i Problemów Zdrowotnych ICD-10 (ang. International Statistical Classification of Diseases and Related Health Problems). Ponadto trypofobia nie została zaliczona do odmian fobii przez APA (American Psychiatric Association).
Historia badań.
Trypofobia jest zjawiskiem opisanym stosunkowo niedawno, mało zbadanym i kontrowersyjnym naukowo. Po raz pierwszy wspomniano o nim w 1998 roku w artykule naukowym „Dziewczynka, która bała się dziur” (ang. "The little girl who was afraid of holes"). M. Rufo omówił w nim obserwację pacjentki, u której zaobserwowano trudne do opanowania ataki paniki, na widok skupiska nieregularnych otworów. 
W 2013 roku Cole and Wilkins przeprowadzali badania osób dorosłych, którym pokazywano obrazy podobne do tych, jakie wywołały ataki paniki u pacjentki M. Rufo. Nadmierny niepokój, związany z oglądaniem skupiska dziur, odczuwało 16% badanych.
W 2018 przebadano członków grupy utworzonej w portalu Facebook, która zrzeszała osoby deklarujące posiadanie trypofobii. Wyniki wskazywały na to, iż większość z nich odczuwa obrzydzenie (a nie strach) na widok skupiska otworów.
Prawdopodobne przyczyny.
Prawdopodobnej przyczyny nietypowej reakcji na skupiska niewielkich dziur upatruje się w podłożu ewolucyjnym. Strach przed skupiskiem otworów może być związany z chęcią uniknięcia jadowitych gadów, których skóra pokryta jest podobnym wzorem lub skojarzeniem z gniazdem potencjalnie niebezpiecznych owadów. Obrazy wywołujące niepokój mogą być efektem mechanizmu obronnego przeciw chorobom zakaźnym, gdyż przypominają zmiany skórne pojawiające się przy chorobach takich jak: odra, tyfus, czy szkarlatyna.
Kontrowersje i wątpliwości naukowe.
Termin „trypofobia” sugeruje, że wspomniane zjawisko należy do grupy fobii, choć nie zostało jako takie zakwalifikowane. Wedle badań z 2018 roku dominującym odczuciem, związanym z oglądaniem skupiska nieregularnych otworów nie jest strach a obrzydzenie. Jennifer Abbasi postawiła hipotezę, iż trypofobia jest wynikiem podatności na sugestię. Jej zdaniem liczba osób, które diagnozowały u siebie trypofobię, rosła w sposób proporcjonalny do popularności tak znanych obrazów trypofobicznych, udostępnianych przez użytkowników internetu.

</doc>
<doc id="4452958" url="https://pl.wikipedia.org/wiki?curid=4452958" title="California State University">
California State University



</doc>
<doc id="4452962" url="https://pl.wikipedia.org/wiki?curid=4452962" title="Khalifa Mubarak">
Khalifa Mubarak

Khalifa Mubarak Ghanem (ur. 30 października 1993) – emiracki piłkarz występujący na pozycji obrońca w drużynie Al-Nasr.
Kariera piłkarska.
Mubarak reprezentuje barwy klubu Al-Nasr od 2012 roku. 14 listopada 2017 roku zadebiutował w barwach reprezentacji kraju w towarzyskim meczu przeciwko Uzbekistanowi. Na przełomie 2017 i 2018 roku pojechał na Puchar Zatoki Perskiej, gdzie ZEA zajęło drugie miejsce. W 2019 został powołany na Puchar Azji 2019.

</doc>
<doc id="4452964" url="https://pl.wikipedia.org/wiki?curid=4452964" title="Pawło Tymoszczenko">
Pawło Tymoszczenko

Pawło Jurijowycz Tymoszczenko (ukr. Павло Юрійович Тимощенко, ur. 13 października 1986) – ukraiński pięcioboista nowoczesny, srebrny medalista olimpijski z Rio de Janeiro.
Zawody w 2016 były jego trzecimi igrzyskami olimpijskimi, debiutował w 2008 i brał udział w igrzyskach w 2012. W 2016 przegrał jedynie z Rosjaninem Aleksandrem Lesunem. Ma w dorobku złoto mistrzostw świata indywidualnie (2015) oraz brąz (2018). W drużynie zdobył srebro w 2008 i brąz w 2018. W sztafecie był trzeci w 2011, w sztafecie mieszanej zdobywał z kolei srebro w 2010 i brąz w 2013.

</doc>
<doc id="4452968" url="https://pl.wikipedia.org/wiki?curid=4452968" title="Royal Society for the Protection of Birds">
Royal Society for the Protection of Birds



</doc>
<doc id="4452969" url="https://pl.wikipedia.org/wiki?curid=4452969" title="Mali Kutyszcza">
Mali Kutyszcza

Mali Kutyszcza (ukr. Малі Кутища) – wieś na Ukrainie w rejonie kalinowskim obwodu winnickiego.

</doc>
<doc id="4452973" url="https://pl.wikipedia.org/wiki?curid=4452973" title="Coll">
Coll

Coll (gael. "Colla") – wyspa w zachodniej Szkocji, na Morzu Hebrydzkim, w archipelagu Hebrydów Wewnętrznych, administracyjnie część hrabstwa Argyll and Bute. Główną miejscowością wyspy jest Arinagour.
Wyspa liczy 74,49 km² powierzchni. Najwyższy szczyt na wyspie, Ben Hogh, wznosi się na wysokość 106 m n.p.m. W 2011 roku wyspę zamieszkiwało 195 mieszkańców. W szczytowym okresie, w 1841 roku liczba ludności sięgnęła 1442.
Na wyspie znajduje się XV-wieczny zamek Breachacha Castle. Południowo-zachodnią część wyspy zajmuje rezerwat przyrody należący do RSPB, jedno z nielicznych w Wielkiej Brytanii siedlisk derkacza zwyczajnego.
Coll ma połączenie promowe z sąsiednią wyspą Tiree oraz położonym na stałym lądzie miastem Oban.

</doc>
<doc id="4452975" url="https://pl.wikipedia.org/wiki?curid=4452975" title="Upadek (medycyna)">
Upadek (medycyna)

Upadek – nagła, niezamierzona i nieprzymuszona zmiana pozycji ciała polegająca na stracie równowagi w trakcie chodzenia, biegania lub innych czynności, skutkująca stycznością z podłożem (np. podłogą, chodnikiem lub glebą) innymi częściami ciała niż stopy. 
Według definicji WHO do upadków nie zalicza się samouszkodzeń, spadnięć ze zwierząt, z płonących budynków, pojazdów i maszyn oraz wpadnięć do wody.
Przyczyną upadku może być nierówność podłoża, niedostateczne oświetlenie, niedostosowanie mieszkania (przyczyny zewnętrzne), schorzenie somatyczne (np. omdlenie w cukrzycy), niepełnosprawność, czy zaburzenie koordynacji wzrokowo-ruchowej (przyczyny wewnętrzne). Upadek może stanowić skutek uboczny w procesie zażywania niektórych leków lub być skutkiem deficytu poznawczego w chorobach neurologicznych albo neurodegeneracyjnych. Upadek może być przyczyną niesprawności funkcjonalnej, a tym samym pogorszenia jakości życia. Problem upadków dotyka w zwiększonej mierze osoby starsze. Na co najmniej jeden upadek w roku narażona jest średnio co trzecia osoba w wieku powyżej 65 lat. W 50% upadków u seniorów skutkują one urazami prowadzącymi do pobytu w szpitalu, ograniczeniem sprawności fizycznej, a nawet zgonem. Upadek może się łączyć z utratą przytomności. 
U osób starszych upadek może być przyczyną wystąpienia zespołu poupadkowego.

</doc>
<doc id="4452978" url="https://pl.wikipedia.org/wiki?curid=4452978" title="Roman Lipowicz (profesor)">
Roman Lipowicz (profesor)

Roman Lipowicz (ur. 4 września 1900 w Rybniku, zm. 9 listopada 1991 w Gdańsku) – polski specjalista technologii chłodnictwa, profesor Politechniki Gdańskiej.
Życiorys.
W 1920 rozpoczął studia z dziedziny prawa i ekonomii na Uniwersytecie Poznańskim. Podczas odbywania rocznej praktyki w H.Cegielski Towarzystwo Akcyjne w Poznaniu otrzymał propozycję przeniesenia się na Technische Hochschule Danzig. W latach 1922-28 studiował na jej Wydziale Budowy Maszyn, który ukończył z tytułem inżyniera dyplomowanego. W tym czasie był członkiem Polskiej Korporacji Akademiciej Związek Akademików Gdańskich Wisła. Po studiach zamieszkał z żoną w Poznaniu. W 1929 zdobywał wiedzę na temat technologii mleczarskich i chłodniczych przebywał w Szwecji (stypendium firmy Alfa Laval), Danii, Niemczech i Włoszech. Po powrocie do Polski pracował jako specjalista do spraw projektów przemysłu spożywczego w Związku Spółdzielni Rolniczych w Warszawie. Wziął udział w kampanii wrześniowej 1939 w szeregach 2 Batalionu Balonowego. Po przekroczeniu granicy polsko-węgierskiej trafił do obozu internowanych, następnie zaś do obozu jenieckiego w Nienburgu nad Wezerą.
Po uwolnieniu z obozu trafił do Gdańska, gdzie w latach 1945-48 był kierownikiem Biura Konstrukcyjno-Maszynowego Stoczni nr 1 i Stoczni Gdańskej. Od 1947 prowadził wykłady zlecone na temat urządzeń chłodniczych na Wydziale Mechanicznym Politechniki Gdańskiej, a od 1949 – wykłady zlecone z chłodnictwa na Wydziale Budowy Okrętów. 1 lutego 1953 został kierownikiem pierwszej w Polsce Katedry Chłodnictwa na Wydziale Budowy Okrętów Politechniki Gdańskiej. 1 września 1954 Minister Szkolnictwa Wyższego nadał mu tytuł profesora. Kierował także gospodarstwem pomocniczym Katedry – Zakładem Chłodnictwa. W latach 1955-56 był prodziekanem Wydziału Budowy Okrętów PG. W latach 1948-1955 pracował jednocześnie jako rzeczoznawca w Centralnym Zjednoczeniu Przemysłu Mleczarskiego w Gdańsku, zaś w latach 1949-1953 w Biurze Projektów Budownictwa Przemysłowego w Gdańsku. 13 grudnia 1962 został powołany na profesora nadzwyczajnego Politechniki Gdańskiej. W marcu 1960 otrzymał tytuł Rzeczoznawcy Stowarzyszenia Inżynierów i Techników Mechaników Polskich w zakresie urządzeń chłodniczych. Od 1966 był zastępcą przewodniczącego Komitetu Koordynacji Badań Naukowych w Chłodnictwie, a od 1968 członkiem Rady Naukowej Centralnego Laboratorium Chłodnictwa z nominacji Ministra Przemysłu Spożywczego i Skupu. Przeszedł na emeryturę 30 września 1970, jednak nadal prowadził prace dyplomowe oraz konsultacje naukowe i projektowe w Zakładzie Chłodnictwa. Pochowany na Cmentarzu Łostowickim w Gdańsku.
Osiągnięcia naukowe i techniczne.
Brał udział w projektowaniu urządzeń chłodniczych dla statków, m.in. rudowęglowca „Sołdek”, drobnicowca „Feliks Dzierżyński”, bazy rybackiej „Kaszuby”. Kierowany przez niego Zakład Chłodnictwa był w latach 1950-1960 jedynym ośrodkiem projektowania sztucznych lodowisk w Polsce. Pierwszym zrealizowanym przez niego projektem było lodowisko i jego instalacja chłodnicza w hali sportowo-wypoczynkowej w Łodzi (1954-57). Ogółem w latach 1950-69 Zakład wykonał projekty 11 sztucznych lodowisk, m.in. w gdańskiej hali „Olivia”, hurtowej chłodni mleczarskiej w Poznaniu (zrealizowany w 1980), modernizacji chłodni owoców w Warszawie, wytwornic lodu blokowego i łuskowego, klimatyzacji i wentylacji ładowni na statkach oraz obiektów sportowych, modernizacji instalacji chłodniczych w wielu zakładach mięsnych, cukierniczych, rybnych itp. Zakład ściśle współpracował z Bydgoską Fabryką Urządzeń Chłodniczych. Uczniami Lipowicza było ponad 330 absolwentów Politechniki Gdańskiej.
Życie prywatne i rodzinne.
Mieszkał przy ulicy Krętej 8 w Gdańsku-Wrzeszczu.
Jego ojciec Franciszek był nauczycielem matematyki i łaciny w Męskim Gimnazjum Klasycznym w Kaliszu oraz rektorem gimnazjum m.in. w Wiesbaden. Syn Romana, również Franciszek, absolwent Wydziału Łączności Politechniki Gdańskiej, należał do pierwszych redaktorów miesięcznika „Jazz” oraz współorganizatorów pierwszych festiwali jazzowych w Sopocie.
Upamiętnienie.
Jego imię nosi ulica w Gdańsku (dzielnica Chełm).

</doc>
<doc id="4452980" url="https://pl.wikipedia.org/wiki?curid=4452980" title="Albrecht Pfister">
Albrecht Pfister

Albrecht Pfister (ur. 1420, zm. 1466) – niemiecki drukarz. Był jednym z pierwszych europejskich drukarzy, którzy do produkcji kodeksów wykorzystywali ruchome czcionki, będące wynalazkiem Jana Gutenberga. Jako pierwszy składał książki w języku niemieckim; odpowiedzialny jest też za wprowadzenie drzeworytów do książki drukowanej. Pracował w księstwie biskupim Bambergu.
Życie.
Niewiele wiadomo o jego życiu. W 1448 roku był kapłanem w Bambergu. W tym okresie związany był również z Georgiem I von Schaumbergiem, późniejszym księciem biskupim Bambergu, u którego w 1460 roku pełnił funkcję sekretarza. 
Edytorstwo.
Przypisuje się mu dziewięć edycji. Wszystkie datuje się na lata 60. XV wieku. Są to:
Pierwsze wydanie "Der Ackermann aus Böhmen" uważane jest za pierwszą w historii książkę drukowaną w języku niemieckim za pomocą ruchomych czcionek oraz pierwszą, w której wykorzystano drzeworyty. Są one jednak dość prymitywne, ręcznie malowane, czasami źle rozmieszczone na stronie. Wśród wszystkich dziewięciu edycji tylko "Belial" nie zawiera żadnych drzeworytów. Dwa wydania przygotowane przez Pfistera mają wydrukowaną datę: pierwsza znajduje się na wcześniejszej edycji "Der Edelstein", natomiast druga podana jest na kartach "Historii Józefa, Daniela, Judyty i Estery". Odpowiednio jest to rok 1461 oraz 1462. Podobnie jak wielu ówczesnych drukarzy, Pfister skupił się na pozycjach, które zyskały popularność już w formie rękopiśmiennej.
Ponadto przez wiele lat Pfister uważany był za wydawcę 36-wersowej Biblii wydrukowanej w latach 1458–1460. Od stu lat pogląd ten jest jednak negowany przez uczonych, którzy podkreślają znacznie lepszą jakość Biblii w porównaniu z pierwszymi drukami Pfistera. Biblia ta została jednak prawdopodobnie wydrukowana w Bambergu, co więcej zastosowano przy jej produkcji typ D-K, który później był wykorzystywany przez samego Pfistera.

</doc>
<doc id="4452982" url="https://pl.wikipedia.org/wiki?curid=4452982" title="Roman Lipowicz">
Roman Lipowicz



</doc>
<doc id="4452983" url="https://pl.wikipedia.org/wiki?curid=4452983" title="Zygmunt Kierski">
Zygmunt Kierski

Zygmunt Adolf Kierski, Zygmunt Adolf Kierski z Kiekrza h. Jastrzębiec, Sigismund von Kierski (ur. 17 czerwca 1881, zm. 1 września 1950) – polski i gdański bankowiec, oraz rumuński urzędnik konsularny.
Życiorys.
Ukończył gimnazjum w Poznaniu, Wyższą Szkołę Techniczną w Hanowerze ("Technische Hochschule"), praktykował w Poznaniu, Hamburgu, Kopenhadze i Londynie. Członek zarządu Banku Kwilecki, Potocki &amp; Co. AG w Poznaniu. Od 1909 przebywał w Gdańsku, gdzie pełnił szereg funkcji, m.in. kierownika oddziału Banku Kwilecki, Potocki... w Gdańsku, przewodniczącego Zjednoczenia Polskich Kupców i Przemysłowców w Gdańsku, przew. organizacji Gdańsko-Polskich Usług Handlowych i konsula Rumunii w Gdańsku (1925-1939). Kierski był współwłaścicielem i członkiem rady nadzorczej Polskiej Agencji Morskiej S.A. w Gdyni (1927-1939) 
Został pochowany na cmentarzu parafialnym na Górczynie w Poznaniu (kwatera ILa-6-6).

</doc>
<doc id="4452992" url="https://pl.wikipedia.org/wiki?curid=4452992" title="Ouryzja">
Ouryzja

Ouryzja ("Ourisia") – rodzaj roślin z rodziny babkowatych. Obejmuje 28 gatunków. Najwięcej z nich, bo 15, rośnie w Andach w Ameryce Południowej, 12 gatunków występuje na Nowej Zelandii (z czego 11 na Wyspie Południowej), a jeden na Tasmanii. Gatunki andyjskie tworzą dwie grupy zasięgowe – w środkowym Chile i dalej na południu rośnie 10 gatunków, 5 gatunków rośnie w Andach od północnych krańców Chile i Boliwii po Kolumbię i Wenezuelę. Z badań molekularnych wynika, że rodzaj wyewoluował w Andach w środkowej części Chile i stąd rozprzestrzenił się na południe pasma górskiego, a następnie skolonizował Andy w północnej części kontynentu i wyspy nowozelandzkie wraz z Tasmanią (tasmański gatunek jest siostrzany dla wszystkich nowozelandzkich). Mechanizm dyspersji przez Pacyfik (6 tys. km) nie jest znany, nie wyklucza się roli Antarktydy jako pomostu, ale z pewnością dyspersja nastąpiła po rozpadzie Gondwany i raczej za pomocą wiatru (nasiona "Ourisia" są bardzo drobne). Rośliny te zasiedlają tereny skaliste, zwykle miejsca wilgotne, najczęściej w górach. Sięgają nawet do rzędnych 5000 m n.p.m., ale na wyższych szerokościach geograficznych rosną też na poziomie morza. 
Niektóre gatunki i mieszańce (także między gatunkami nowozelandzkimi i andyjskimi) są uprawiane jako rośliny ozdobne w klimacie chłodnym i wilgotnym. W Polsce uprawiane w ogrodach skalnych lub nieogrzewanych szklarniach.
Systematyka.
Rodzaj z rodziny babkowatych "Plantaginaceae", dawniej w szeroko ujmowanej rodzinie trędownikowatych "Scrophulariaceae". Dzieli się na dwa podrodzaje – subg. "Suffruticosae" (trzy gatunki krzewinkowe ze środkowego Chile, siostrzane wobec reszty rodzaju) i subg. "Ourisia" (rośliny zielne).

</doc>
<doc id="4453003" url="https://pl.wikipedia.org/wiki?curid=4453003" title="Zofia Łazor">
Zofia Łazor

Zofia Julianna Łazor lub Zofia Świeszcz-Łazor z domu Świeszcz ps. "Zojda" (ur. 1 stycznia 1928 w Warszawie, zm. 12 stycznia 2019 tamże) – polska działaczka podziemia niepodległościowego w czasie II wojny światowej, uczestniczka powstania warszawskiego oraz powojenna działaczka kombatancka, dama Orderu Virtuti Militari.
Życiorys.
Urodziła się 1 stycznia 1928 w Warszawie, w rodzinie Juliana i Pauliny z Dąbrowskich. Pochodziła z rodziny rzemieślniczej o tradycjach PPS-owskich. Uczęszczała do II Miejskiego Gimnazjum im. Jana Kochanowskiego w Warszawie i należała do działającej przy nim 31. Żeńskiej Drużyny Harcerskiej. Jej szkolną koleżanką była Elżbieta Dziębowska ps. „Dewajtis.” W czasie okupacji niemieckiej działała w Szarych Szeregach, skąd dołączyła do tworzonej kompanii „Agat”. Zajmowała się w tym czasie między innymi rozpoznaniem, przekazywaniem poczty i przewozem broni. Uczestniczyła w akcjach bojowych w ramach szeroko zakrojonej operacji eliminacji przedstawicieli niemieckiego, nazistowskiego aparatu terroru w tzw. akcji „Główki”: Akcja Fruhwirth (październik 1943), Akcja Braun (grudzień 1943), Akcja Stamm (maj 1944), Akcja Hahn (wiosna 1944). W czasie powstania warszawskiego służyła w II plutonie – 2. kompanii – batalionu „Parasol” Zgrupowania „Radosław” AK biorąc udział w walkach na Woli, Starym Mieście i Czerniakowie. Po powstaniu trafiła do niemieckiej niewoli. Przebywała w obozach: Lamsdorf, Mühlberg, Altenburg, Molsdorf i Blenkenheim. 13 kwietnia 1945 została uwolniona przez oddział Armii Stanów Zjednoczonych. 17 sierpnia tego roku została wcielona do Pomocniczej Wojskowej Służby Kobiet i przydzielona do Szpitala Wojennego Nr 7. 28 lutego 1946 została przeniesiona do Szpitala Wojennego Nr 3 w Ankonie. 22 lutego 1947 Komisja Weryfikacyjna AK przy Dowództwie 2 Korpusu Polski zatwierdziła ją w stopniu starszego sierżanta ze starszeństwem od 1 października 1944, na który to stopień została mianowana 23 września 1944 przez dowódcę AK.
14 maja 1947 powróciła do Polski. Była wiceprezesem domu mody. Przez wiele lat piastowała funkcję przewodniczącej Środowiska Żołnierzy Batalionu „Parasol”.
W 1950 wyszła za mąż za Jerzego Łazora ps. „Ziemiński–Rudy”, członka Szarych Szeregów, w latach 1943-1944 żołnierza Kedywu Okręgu Warszawa AK, w czasie powstania żołnierza 9. kompanii Zgrupowania „Żywiciel”, odznaczonego Krzyżem Walecznych, po wojnie enonomisty. W 1952 urodziła córkę, która zmarła w 1969. W 1977 rozwiodła się z mężem. Przez sześć lat wychowywała sierotę, której rodzice zginęli tragicznie.
Zmarła 12 stycznia 2019 w Warszawie. Została pochowana na Cmentarzu Wojskowym na Powązkach w Warszawie (kwatera B38-6-3).

</doc>
<doc id="4453021" url="https://pl.wikipedia.org/wiki?curid=4453021" title="Nikołaj Kabanow">
Nikołaj Kabanow



</doc>
<doc id="4453023" url="https://pl.wikipedia.org/wiki?curid=4453023" title="Boris Cylewicz">
Boris Cylewicz



</doc>
<doc id="4453026" url="https://pl.wikipedia.org/wiki?curid=4453026" title="Igor Pimienow">
Igor Pimienow



</doc>
<doc id="4453028" url="https://pl.wikipedia.org/wiki?curid=4453028" title="Walerij Krawcow">
Walerij Krawcow



</doc>
<doc id="4453029" url="https://pl.wikipedia.org/wiki?curid=4453029" title="Walerij Buchwałow">
Walerij Buchwałow



</doc>
<doc id="4453031" url="https://pl.wikipedia.org/wiki?curid=4453031" title="Port w Braniewie">
Port w Braniewie

Port w Braniewie – historyczny port morski w Braniewie nad Zalewem Wiślanym. W średniowieczu przynależał do związku miast hanzeatyckich (ok. 1358–1604). Współcześnie w miejscu portu znajduje się przystań żeglarska.
Lokalizacja braniewskich portów.
Braniewo mimo oddalenia od Zalewu Wiślanego o ok. 7 km było zaliczane do miast portowych. Średniowieczne porty położone były często nie przy ujściach rzek, ale kilka, kilkanaście kilometrów w głąb lądu. Dawało to zabezpieczenie zarówno przed sztormami, jak i atakami nieprzyjaciela. Tego typu porty nazywa się portami wewnętrznymi. Przy ujściach rzek budowano natomiast porty zewnętrzne (awanporty) dla większych jednostek, których zanurzenie nie pozwalało dopłynąć w górę rzeki do portu właściwego. Przewóz towarów między tymi portami odbywał się za pomocą mniejszych statków – lichtug i burdyn. Na temat wewnętrznego portu w Braniewie niewiele wiadomo. W zarządzeniu rady miejskiej z 1406 r. wymieniono cztery miejsca, w których powinno się wyładowywać towar ze statku po zapłaceniu cła palowego: 1. Pomost (Brücke), 2. (Ciernisty krzew) Dornbusch, 3. Czerwony Rów (Rotes Wasser), 4. Bollwerk. „Brücke” (most, pomost) jest to obecne nabrzeże w Braniewie nad rzeką Pasłęką (przystań żeglarska) z zachowanym ostatnim ze spichlerzy – spichlerzem Mariackim. W źródłach i literaturze miejsce to jest również określano jako „Ladungsbrücke” i „Salzbrücke”. Miejsce zwane „Dornbusch” (ciernisty krzew) w opisie granic posiadłości ziemskich Braniewa z 1284 r. umiejscowione jest po drugiej stronie Pasłęki (tj. na prawym brzegu) w pobliżu drogi do wsi Rusy. To miejsce wyładunku jest umiejscawiane w okolicy dzisiejszego rynku przy placu Piłsudskiego (niem. Fischmarkt), tj. w miejscu, gdzie w średniowieczu i okresie nowożytnym znajdowała się braniewska łasztownia (niem. Lastadie). Czerwony Rów to ciek wodny uchodzący do Pasłęki ok. 100 m na zachód od kościoła św. Krzyża. W tej okolicy miało zostać założone pierwsze miasto Braniewo. Jeszcze w XX w. używano tego miejsca do załadunku bądź spławiania drewna. W połowie XVII w. wzmiankowany był w tym miejscu spichlerz biskupi. Ostatnie miejsce wyładunku, Bollwerk (w j. środkowo-dolnoniemieckim to brzeg rzeki, jego drewniane umocnienie z grubych bali, wał ochronny, grobla), jest to już port zewnętrzny pomost przy karczmie zwanej Pfahlbude przed głównym ujściem rzeki Pasłęki do Zalewu Wiślanego.
Historia.
Pierwsza wzmianka dotycząca kontaktu Braniewa z Hanzą pochodzi z 1358 roku. Pierwszym znanym, zapisanym w źródłach w tymże roku był kupiec braniewski Heyne Langhe, któremu zarekwirowano kogę w czasie walki hrabiego Flandrii z Antwerpią. Natomiast dokument potwierdzający przynależność do Hanzy pochodzi z listopada 1367 roku. Mówi on, iż 6 siostrzanych miast pruskich powinno wystawić 5 kog na wojnę z królem duńskim Waldemarem, prowadzoną wówczas przez Hanzę, oraz uregulować podatek, który był obliczany na podstawie wyporności posiadanych statków.
Flota handlowa, którą dysponowało Braniewo, była niewielka, zaś rozbudowa portu utrudniona. Oddalenie od ujścia rzeki Pasłęki pozwalało zawijać tylko niewielkim statkom, a sama rzeka była niewystarczająco spławna. Aby handel i pośrednictwo było korzystne, niezbędna była budowa spichlerzy, które powstały w 1401 roku, natomiast w 1425 roku rozbudowano rampy załadunkowe. Do Braniewa zaczęły spływać zagraniczne wina, przyprawy, broń, miedź, stal, szkło, olej i papier, a handlujący w zamian oferowali produkty rolne, len, wosk, skóry i miód. Jednak ilości przewożonego towaru były dużo mniejsze niż w przypadku Gdańska czy Elbląga.
Wkrótce zaczęto też odczuwać problemy związane ze zmniejszeniem się głębokości Zalewu Wiślanego oraz powstaniem usypisk deltowych, oddalających port od akwenu. Warunki pogodowe i prądy powodowały powstawanie płycizn, utrudniających swobodną żeglugę. Podjęto się prac oczyszczenia ujścia Pasłęki, które okazały się trudne, kosztowne i czasochłonne. Jeszcze w roku 1553 roku przedstawiciele Braniewa wyjeżdżali w sprawach Hanzy do Gdańska, a w 1557 roku do Lubeki. Dokumenty uczestnictwa Braniewa w Związku Hanzeatyckim kończą się na 1604 roku, ale jeszcze w 1681 roku rada Starego Miasta Braniewa podkreślała, że korzysta z prawa morskiego nadanego przez Hanzę, a statki z braniewskiego portu docierają do Holandii, Danii i Szwecji.
Do końca XVIII wieku, mimo kryzysu gospodarczego powodowanego wojnami szwedzkimi, Braniewo pozostawało ciągle ośrodkiem handlu dalekomorskiego. Pomimo wielu utrudnień w Braniewie wykształcili się pierwsi armatorzy, właściciele statków. Najpotężniejszym armatorem stał się Johann Oestreich (1750–1833), który w ciągu ponad 40 lat doszedł do ogromnego majątku, zajmując się głównie handlem przędzą lnianą. Sam posiadał on dwa statki „Braunsberg” i „Vigillante”, które pływały z przędzą do portów europejskich, a nawet Ameryki Północnej. Pod koniec XIX wieku zaczęły kursować parowce, będące własnością spółki kupców braniewskich, które docierały do Pilawy i Królewca.
Rozwój w XIX wieku kolei żelaznych kształtuje nowy układ szlaków komunikacyjnych. 19 października 1852 roku dociera do Braniewa pierwsza linia kolejowa, dająca połączenie z Malborkiem przez Elbląg. W następnym roku, 1853, miasto zyskuje połączenie z Królewcem. Przez Braniewo wytyczona została bowiem ważna magistrala kolejowa – Pruska Kolej Wschodnia, budowana przez państwo pruskie na podstawie ustawy sejmowej z 7 grudnia 1849 roku z Berlina do Królewca, a dalej aż do granicy prusko-rosyjskiej w Ejtkunach (obecnie Czemyszewskoje). W latach 1884–1899 powstały kolejne linie kolejowe z Olsztynem przez Pieniężno oraz z Elblągiem linią biegnącą nad Zalewem Wiślanym (Kolej Nadzalewowa, niem. "Haffuferbahn"")".
W końcu XIX w. Braniewo utraciło swój prymat gospodarczy nad innymi miastami Warmii. Zostało zostawione w tyle przez prężnie rozwijający się Olsztyn. Transport wodny zaczął ustępować szybszej kolei, port zaczął podupadać. W 1905 roku i po 1931 roku rozebrano w porcie trzy najstarsze spichlerze z końca XVII wieku i pierwszej połowy wieku XVIII. Po II wojnie światowej, w 1954 roku, zlikwidowano trzy kolejne, tak że z dużego zespołu magazynów portowych do czasów współczesnych zachował się tylko najmłodszy ze spichlerzy – spichlerz Mariacki, który pełni dziś zupełnie inną funkcję – obiektu gastronomicznego.
Przystań żeglarska.
W latach 2011–2012 w ramach projektu – „Pętla Żuławska” powstała w Braniewie w miejscu historycznego portu przystań żeglarska. W ramach projektu zbudowano 30 m pomostu cumowniczego dla jachtów i małych jednostek żeglugi śródlądowej, budynek bosmanatu oraz zagospodarowano teren, na którym powstało między innymi pole biwakowe, ciągi piesze oraz elementy małej architektury. Wartość całkowita zrealizowanego zadania to ponad 2,6 mln złotych. Przystań znajduje się przed kładką dla pieszych, za budynkami browaru. Pomost zlokalizowany jest wzdłuż nabrzeża. Cumowanie możliwe jest tylko dla małych jednostek.

</doc>
<doc id="4453036" url="https://pl.wikipedia.org/wiki?curid=4453036" title="Łasztownia">
Łasztownia

Łasztownia (z niem. "Lastadie", od łac. "lastadium") – w miastach portowych oznaczenie miejsca, gdzie wyładowuje i załadowuje się towary na statki lub też gdzie statki wyładowują swój balast. Na ogół znajdują się w tych miejscach składy towarów, zwane spichlerzami.
Obszary łasztowni zaczęto następnie wykorzystywać również w innych celach, np. do remontu i budowy statków. Tereny, dzielnice określane jako łasztownie pojawiają się między innymi w takich miastach jak: Szczecin (1315), Królewiec (1339), Amsterdam (1342), Elbląg (1343), Wismar (1345), Gdańsk (1361), Stralsund (1393), Lubeka (1412), Rostock (1413), Ryga (1442), Braniewo (1452).

</doc>
<doc id="4453040" url="https://pl.wikipedia.org/wiki?curid=4453040" title="Małe Kutyszcze">
Małe Kutyszcze



</doc>
<doc id="4453041" url="https://pl.wikipedia.org/wiki?curid=4453041" title="Dimitrij Jurkin">
Dimitrij Jurkin



</doc>
<doc id="4453042" url="https://pl.wikipedia.org/wiki?curid=4453042" title="Iłci">
Iłci



</doc>
<doc id="4453044" url="https://pl.wikipedia.org/wiki?curid=4453044" title="Antoś po raz pierwszy w Warszawie">
Antoś po raz pierwszy w Warszawie



</doc>
<doc id="4453047" url="https://pl.wikipedia.org/wiki?curid=4453047" title="Welkij Chodak">
Welkij Chodak



</doc>
<doc id="4453052" url="https://pl.wikipedia.org/wiki?curid=4453052" title="Senkiwske">
Senkiwske



</doc>
<doc id="4453053" url="https://pl.wikipedia.org/wiki?curid=4453053" title="Stoupnie Wielkie">
Stoupnie Wielkie



</doc>
<doc id="4453056" url="https://pl.wikipedia.org/wiki?curid=4453056" title="Ahmed Aszkar">
Ahmed Aszkar



</doc>
<doc id="4453061" url="https://pl.wikipedia.org/wiki?curid=4453061" title="Federal-Mogul Bimet SA">
Federal-Mogul Bimet SA



</doc>
<doc id="4453062" url="https://pl.wikipedia.org/wiki?curid=4453062" title="Wizualizacja informacji">
Wizualizacja informacji

Wizualizacja informacji – wizualna prezentacja przestrzeni informacyjnych i struktur w celu ułatwienia ich szybkiego zrozumienia i przyswojenia. Zawierają się w niej: wizualizacja i wizualizacja naukowa. Jej celem jest reprezentowanie (zobrazowanie) informacji, która pozwala użytkownikom zaznajomić się z informacją i jej danymi.

</doc>
<doc id="4453063" url="https://pl.wikipedia.org/wiki?curid=4453063" title="West Virginia University">
West Virginia University



</doc>
<doc id="4453069" url="https://pl.wikipedia.org/wiki?curid=4453069" title="Rhodinia">
Rhodinia

Rhodinia – rodzaj motyli z rodziny pawicowatych po raz pierwszy opisany przez Otto Staudingera w 1892 roku.
Do parazytoidów tych motyli należą gąsienicznikowate z rodzaju "Gregopimpla".
Gatunki.
Do rodzaju tego należą następujące gatunki:

</doc>
<doc id="4453073" url="https://pl.wikipedia.org/wiki?curid=4453073" title="University of North Carolina">
University of North Carolina



</doc>
<doc id="4453080" url="https://pl.wikipedia.org/wiki?curid=4453080" title="Urok rozpusty">
Urok rozpusty

Urok rozpusty (tytuł oryginalny "Lepota poroka / Лепота порока") – jugosłowiański film z 1986 roku w reżyserii i według scenariusza Živko Nikolicia. Powstał w koprodukcji wytwórni z Socjalistycznej Republiki Serbii i Socjalistycznej Republiki Czarnogóry. 
Zdjęcia realizowano w Czarnogórze w gminie Ulcinj, m.in. na wyspie Ada w delcie rzeki Bojana na adriatyckim wybrzeżu, gdzie od 1973 funkcjonuje znany ośrodek naturystyczny „FKK Ada Bojana”. W czasach socjalistycznej Jugosławii ośrodek był dostępny wyłącznie dla zagranicznych turystów. 
Fabuła.
Do górskiej wioski w Czarnogórze przyjeżdża na kilka dni Georgije, który na co dzień mieszka i pracuje na odległym wybrzeżu Morza Adriatyckiego. Wioska, w której zostawił żonę i dzieci, żyje w tradycyjnym rytmie głębokiej prowincji. Nie dotarła tu rewolucja obyczajowa. W małżeństwie obowiązują surowe, staroświeckie zasady. Czułość między małżonkami nie jest przewidziana, nagość to tabu, pożycie małżeńskie odbywa się przez dziurę wyciętą w prześcieradle zasłaniającym całe ciało żony wraz z twarzą. Mieszkający w wiosce Luka, który niedawno się ożenił i jest na dorobku, tak samo jak inni zazdrości Georgije tego, że jest elegancko ubrany i przywiózł piękne prezenty. W imię dawnej przyjaźni Luka prosi, żeby Georgije zabrał ze sobą na wybrzeże jego młodą żonę Jaglikę, dla której może tam znajdzie się praca. Georgije z oporami się godzi zastrzegając, że choć na wybrzeżu panuje dobrobyt, to także tam praca jest bardzo ciężka. Na wybrzeżu Georgije przeistacza się w światowca znanego tu jako „Žorž”, jest kimś ważnym w naturystycznym ośrodku wypoczynkowym dla bogatych gości z Zachodu. W tym ośrodku zatrudnia Jaglikę na stanowisku pokojówki. To rzeczywiście ciężka praca, a na dodatek trzeba codziennie oglądać golasów. Zasady są takie, że nago występują tylko goście, a personel jest ubrany i nie wchodzi z naturystami w bliższe relacje. Początkowo zalękniona, z czasem Jaglika łamie te zasady. Stałe obcowanie z nagością budzi w młodej kobiecie nieznane jej wcześniej emocje. Zafascynowana czułością okazywaną sobie przez parę młodych angielskich gości, stopniowo zaprzyjaźnia się z nimi. Zachęcana do wspólnego spędzania wolnego czasu, pozwala się rozebrać i uczestniczy w seksualnym trójkącie. Niestety, młodzi Anglicy wkrótce wyjeżdżają, a Jaglika pozostaje z rozbudzonymi zmysłami. Tymczasem przyjeżdża jej mąż, Luka, żeby zabrać zarobione przez nią pieniądze. Przy okazji zamierza sobie ulżyć spełniając małżeński obowiązek. W tym celu przykrywa żonę przywiezionym ze wsi prześcieradłem z dziurą. Nieoczekiwanie w trakcie stosunku Jaglika odkrywa prześcieradło z twarzy i zaczyna całować męża oraz zachęca go do dotykania jej ciała. Luka jest przerażony takim szatańskim rozpasaniem. Zabiera Jaglikę w góry, żeby ją zabić uderzeniem młota w głowę, bo góralska tradycja właśnie tak nakazuje postępować z niewiernymi żonami.
Percepcja w Polsce.
W 1988 film był emitowany w Telewizji Polskiej i omawiany w tygodniku „Film”.

</doc>
<doc id="4453081" url="https://pl.wikipedia.org/wiki?curid=4453081" title="Analiza dokumentacyjna">
Analiza dokumentacyjna

Analiza dokumentacyjna (abstrakt) – adnotacja treściowa towarzysząca opisowi bibliograficznemu lub bezpośrednio tekstowi dokumentu. Stanowi streszczenie dokumentu dokonane zgodnie z kryteriami przyjętymi w danym systemie informacyjno-wyszukiwawczym. Obiektywnie odwzorowuje informacje zawarte w dokumencie bez ich oceny lub interpretowania. Wyróżnia się: analizę deskryptorową, analizę omawiającą, analizę wskazującą, streszczenie dokumentacyjne i streszczenie autorskie.

</doc>
<doc id="4453084" url="https://pl.wikipedia.org/wiki?curid=4453084" title="North Carolina State University">
North Carolina State University



</doc>
<doc id="4453086" url="https://pl.wikipedia.org/wiki?curid=4453086" title="Józefa Słupiańska">
Józefa Słupiańska

Józefa Słupiańska (ur. 12 marca 1912 w Wieluniu, zm. 21 lutego 2019 w Warszawie) – polska zakonnica rzymskokatolicka ze Zgromadzenia Sióstr Miłosierdzia św. Wincentego à Paulo, uczestniczka powstania warszawskiego.
Życie i działalność.
Ukończyła Szkołę Handlową Polskiej Macierzy Szkolnej w Wieluniu, a następnie kurs PCK oraz Kurs Obrony Przeciwgazowej. 2 listopada 1934 została przyjęta do Zgromadzenia Sióstr Miłosierdzia św. Wincentego à Paulo, a w 1936 skierowana przez Zgromadzenie do Warszawskiej Szkoły Pielęgniarstwa, którą ukończyła tuż po wybuchu II wojny światowej w dniu 2 września 1939. W czasie okupacji niemieckiej pracowała jako pielęgniarka w Szpitalu Dzieciątka Jezus przy ul. Nowogrodzkiej 59 w Warszawie, gdzie zastał ją wybuch powstania warszawskiego. Brała udział w ewakuacji pacjentów do Milanówka, po której wróciła do szpitala by zająć się pacjentami obłożnie chorymi, których nie ewakuowano w trakcie pierwszej ewakuacji i została z nimi do ewakuacji szpitala w październiku 1944.
Po wojnie do 1949 była przełożoną pielęgniarek w Domu Małego Dziecka im. Ks. Gabriela Boduena w Warszawie. W latach 1956–1960 pracowała na Oddziale Ortopedii w Szpitala Dzieciątka Jezus w Warszawie. Następnie organizowała opiekę domową dla chorych na terenie Parafii św. Jakuba i pracowała w szpitalu w Wyrozębach. Później pracowała między innymi w parafii Św. Krzyża w Warszawie i uczestniczyła w opiece na chorymi z Domu w Chylicach–Anielinie.
3 czerwca 2003 została wyróżniona Medalem im. Florence Nightingale, zaś 29 lipca 2018 Prezydent RP Andrzej Duda odznaczył s. Józefę Słupiańską Krzyżem Kawalerskim Odrodzenia Polski.

</doc>
<doc id="4453090" url="https://pl.wikipedia.org/wiki?curid=4453090" title="Stream.cz">
Stream.cz

Stream.cz – czeska internetowa telewizja, której właścicielem i wydawcą jest największy w tym kraju portal internetowy Seznam.cz. Stream.cz produkuje własne materiały, w przeszłości jego ofertę uzupełniały też programy przejęte od telewizji Prima i Óčko TV, a także videa nagrane przez widzów. Stream.cz jest jedną z najpopularniejszych stron w czeskim internecie (szóste miejsce w rankingu odwiedzin w 2012 roku).
Historia.
Stream.cz został założony w roku 2006 przez Milosa Petanę i jego firmę jako platforma, która miała zawierać profesjonalne produkcje, amatorską twórczość samych użytkowników i teledyski. Do powstania strony przyczynili się także dziennikarz Patrick Zandl, producenci Daniel Netušil i David Holý, założyciel Bonuswebu Zdeněk Polách i dzisiaj już dramaturg . Próbna emisja odbyło się 21 grudnia 2006 roku
Historycznie pierwszy filmik Stream.cz pokazywał założycieli strony demonstracyjnie rozbijających telewizor, co oznaczać miało koniec ery tradycyjnej telewizji i zwycięstwo internetu.
W roku 2007 50% akcji firmy Global Inspiration zakupił Seznam.cz, a program Stream.cz zaczął pojawiać na stronie głównej portalu, co spowodowało znaczny wzrost oglądalności internetowej telewizji. 5 marca tego roku rozpoczęła ona nadawanie na żywo. W marcu 2011 roku Seznam kupił pozostałe 50% akcji i stał się jedynym właścicielem telewizji Stream.cz. Spowodowało to odejście od bulwarowych reportaży, a od roku 2013 także materiałów nagrywanych przez użytkowników. Stream.cz skupił się wyłącznie na produkcji profesjonalnych programów.
Teledyski, które do roku 2011 znajdowały się na podstronie Stream Music, zostały przeniesione do należącej do Seznamu usługi Mixer.cz.
W latach 2006–2011 stanowiska dyrektora piastowali reżyser Michael Cech, scenarzysta Evzen Gogela, syn znanego kompozytora Petr Svoboda, aktorka i prezenter i były redaktor naczelny sekcji wiadomości Czeskiej Telewizji . Od roku 2011 do 2017 na czele redakcji Stream.cz stali główny producent Lukáš Záhoř i główny dramaturg . Obaj odeszli do nowo powstałej internetowej telewizji po nieporozumieniach z szefostwem Seznamu.
Aplikacja.
Poza stroną internetową telewizję Stream.cz można też oglądać poprzez aplikację na smartfony i tablety z systemami Android, iOS i Windows Phone. Od końca 2014 oglądanie Streamu umożliwiają także telewizory (Smart TV) Samsung i LG, a od 2016 także inne telewizory obsługujące standard HbbTV i czwarty multipleks DVB-T.
Mise K2.
Unikatowa seria reportaży dokumentujących wejście himalaisty Radka Jaroša na drugi co do wysokości szczyt świata, ze względu na trudność zdobycia, ekstremalne warunki pogodowe i liczbę nieudanych prób zdobycia nazywany Górą Mordercą. Radek Jaroš stoczył już z K2 cztery przegrane pojedynki. Piątą próbę wejścia na szczyt i skompletowania tzw. Korony Himalajów (zdobycia wszystkich czternastu ośmiotysięczników wchodzących w skład tego pasma), mogli oglądać widzowie Stream.cz. W ośmiu odcinkach pokazane zostały przygotowania do wyprawy, dojście do bazy i w końcu samo wejście na leżący na wysokości 8611 metrów szczyt, który pięćdziesięcioletni himalaista zdobył 26 lipca o godzinie 16:00 czasu pakistańskiego.
Oglądalność.
Dużą przemianę przeszedł Stream.cz w październiku 2013 roku, kiedy przedstawiona została nowa szata graficzna i format telewizji internetowej. Widzowie dostali do dyspozycji duże okno odtwarzacza, autoodtwarzanie i zapowiedź oryginalnych produkcji. Zrezygnowano tym samym z nagrań użytkowników. Nowy design przyniósł początkowo krótkotrwały spadek oglądalności, ale szybko statystyki wróciły na poziom sprzed zmian (udało się wyjść z „doliny śmierci“). Już w październiku liczba rozpoczętych odtworzeń materiałów wideo przekroczyła 30 milionów.
Do najstarszych i najpopularniejszych programów internetowej telewizji Stream.cz należy "Fenomén". Format traktujący początkowo o zjawiskach muzycznych, który swoją premierę miał 26 marca 2008 roku, stał się z czasem lifestylowym magazynem, w którym jego autorka i prowadząca Karolína Vrbasová dokumentuje ciekawe zdarzenia, solistów, grupy i wszystko to, czym żyje świat. W grudniu 2014 program świętował emisję trzysetnego odcinka, łącznie obejrzano go ponad 100 milionów razy.
Najlepiej oglądanym odcinkiem programu emitowanego w telewizji Stream.cz jest "Odhalení největšího televizního skandálu v Česku," 27 epizod drugiego sezonu One Man Show (prawie 4,5 miliona odtworzeń).
Wydawnictwo Stream.cz.
W 2014 roku powstało wydawnictwo Stream.cz. Pierwszym autorskim programem, który doczekał się własnej serii gadżetów, było Jídlo, s.r.o. Wśród oferowanych przedmiotów pojawiły się na przykład bidony i pojemniki na żywność z ilustracjami przedstawiającymi „Dzielnego Romana” (komiksowe wcielenie Romana Vaňka, który pojawia się na początku i końcu każdego odcinka, walcząc z emulgatorami i ulepszaczami smaku („éčka” i „šmakulády”).
Sukcesem spotkała się też sprzedaż choćby "Motywacyjnego kalendarza (Motivační diář") – gadżetu dla fanów programu "Restart života" zajmującej się zawodowo couchingiem Lenky Černé. Kalendarz w związku z wielkim zainteresowaniem doczekał się trzykrotnego dodruku. Poza tym wydawnictwo Streamu wydało także:
Kanał dla dzieci.
W połowie grudnia 2014 roku rozszerzona została oferta kanału dla dzieci. Do bajek, które już się na nim znajdowały ("Krecik, Sąsiedzi, Było sobie życie" i inne pokazywane raz w tygodniu) dodano kołysanki ("Ukolébavky") w podaniu znanych czeskich aktorów, "Vychytávečky" pełne twórczych pomysłów na ozdoby, biżuterię i fryzury i wiele innych dla małych geniuszy, miniserię "Krasty a moucha" z psem-maskotką Seznamu w roli głównej i dwudziestoodcinkową "Kulatą pohádkę," kreskówkę pełną serdecznego humoru z Josefem Somrem jako lektorem.
W roku 2016 rodzina bajek powiększyła się o wieczorynkę twórców serialu "Kancelář Blaník" pod tytułem "Špekáček a feferonka", która opiera się na humorze słownym i wykorzystuje wysoko frekwentowane w języku czeskim wyrażenia związane z jedzeniem. W tym samym roku w ofercie dla dzieci pojawił się także animowany serial "Živě z mechu," która nawiązywała do dobrze przyjętego krótkometrażowego filmu "Po uši v mechu."
Nagrody.
W roku 2007 w internetowej ankiecie Křišťálová Lupa Stream.cz został wybrany Projektem Roku. Rok później w tej samej ankiecie dostał pierwszą nagrodę w kategorii Rozrywka, w roku 2009 trzecią w kategorii najlepsza platforma multimedialna. Pierwszą nagrodę w tej ankiecie telewizja Stream zdobyła jeszcze w roku 2013, tym razem w kategorii Usługa Roku. W roku 2014 w kategorii Inspiracja zwyciężył satyryczny serial "Kancelář Blaník," a w kategorii One (Wo)Man Show prowadząca program MENU domů Veronika „Koko“ Kokešová. W kategorii Inspiracja pierwsze miejsce w roku 2015 zajął program "Praha vs. Prachy."
Serial "Kancelář Blaník" w połowie kwietnia 2015 roku dostał też specjalną Nagrodę związku reżyserów i scenarzystów (ARAS). Podczas festiwalu Finále Plzeň został wyróżniony za nowatorski styl i oryginalną, satyryczną treść przeznaczoną dla nowej platformy internetowej.
Za program "Dobývání vesmíru" pochodzącego z Jihlavy popularyzatora kosmonautyki Dušana Majera Stream.cz został wielokrotnie nagradzany przez Akademię Nauk Republiki Czeskiej za popularyzację nauki. Zajął 3 miejsce w 2011, 2 miejsce w 2012, 3 miejsce w 2013, 2 (książka) i 3 (serial) w 2015 roku w organizowanym przez Akademię konkursie SCIAP, w którym pierwsze miejsce w roku 2015 zdobył program PokusIQ (w kategoriach Internet/On-line i audio/video/film).
Program "Peklo na talíři" dostał nagrodę studenckiego jury festiwalu filmowego LIFE SCIENCE w roku 2012, a rok później został nagrodzony w ankiecie Křišťálová Lupa w kategoriach Projekt Roku i strona internetowa dotycząca zainteresowań.
Na międzynarodowym przeglądzie telewizyjnych i radiowych programów kulinarnych i około kulinarnych Znojemský hrozen 2014 nagrodą specjalną został wyróżniony program Romana Vaňka "Jídlo, s. r. o."
W ankiecie Mobilní aplikace w roku 2015 aplikacja Stream.cz zajęła drugie miejsce w kategorii Media.
Trzeci sezon serialu "Kancelář Blaník" dostał także w roku 2015 Czeskiego Lwa w kategorii nadzwyczajne osiągnięcie w dziedzinie audiowizualności.
Jury festiwalu Tourfilm nagrodziło programy "BanátCZ" i "Vodáci" kolejno w latach 2015 i 2016.
Kampania "Pro jedno TýTý slunce nesvítí", będąca reakcją na wykluczenie serialu "Kancelář Blaník" z telewizyjnego plebiscytu "TýTý" (chodziło o niedopuszczenie telewizji internetowych, Stream.cz mocno zabiegał o uczestnictwo w konkursie, po wykluczeniu serialu z udziału w plebiscycie wycofała się także Nova TV, która postanowiła zorganizować swój, dla wszystkich chętnych telewizji), zdobyła złoto w kategoriach Komunikacja i Sólokapr/Media placement w ankiecie Czeska nagroda za PR.

</doc>
<doc id="4453094" url="https://pl.wikipedia.org/wiki?curid=4453094" title="Ania Karwan">
Ania Karwan

Anna Magdalena Karwan (ur. 6 grudnia 1985 w Łaszczowie) – polska piosenkarka wykonująca muzykę popularną, kompozytorka, autorka tekstów, okazjonalnie aktorka.
Finalistka siódmej edycji programu talent show TVP2 "The Voice of Poland" (2016). Laureatka nagrody „Premiery” na 56. Krajowym Festiwalu Piosenki Polskiej w Opolu (2019).
Życiorys.
Dorastała i wychowywała się w Łaszczowie w rodzinie o tradycjach artystycznych. Jej matka, Wiktoria Pasierb, grała na mandolinie i skrzypcach, ojciec tańczył w młodości w zespole ludowym, a siostra śpiewała. Jej ojciec był alkoholikiem. W dzieciństwie tańczyła i trenowała akrobatykę artystyczną. Uczyła się w XL Liceum Ogólnokształcącym im. Stefana Żeromskiego w Warszawie. W wieku 16 lat opuściła dom rodzinny i przeprowadziła się z matką do Warszawy, gdzie zarabiała na życie, pracując w kawiarni. W tym okresie przez kilka miesięcy pozostawała bezdomna, pomieszkiwała na warszawskim Dworcu Centralnym.
Mając 15 lat, wystąpiła w programie TVN "Droga do gwiazd". Następnie śpiewała m.in. w restauracjach i na weselach. Zanim rozpoczęła solową karierę muzyczną, śpiewała w chórkach u Ani Dąbrowskiej, Moniki Brodki, Sylwii Wiśniewskiej, Kasi Cerekwickiej, Andrzeja Piasecznego, Pauliny Przybysz, Stanisława Soyki i Ani Wyszkoni, jak też pisała scenariusze do spotów reklamowych.
W 2006 nagrała utwór przewodni serialu TVN "Hela w opałach". W 2010 wygrała jeden z odcinków "Szansy na sukces", śpiewając piosenkę Wojciecha Kordy i Niebiesko-Czarnych „Na betonie kwiaty nie rosną”, a w 2011 została półfinalistką drugiej edycji programu rozrywkowego Polsatu "Must Be the Music. Tylko muzyka". W 2015 wraz z DJ Morowym stworzyła klubowy projekt koncertowy „Mr&amp;Mrs Karwan Morowy”. Śpiewała też w klubowych setach z djem Vibe’em.
Na początku 2016 wydała singiel „Aleja gwiazd”, będący jej interpretacją przeboju Zdzisławy Sośnickiej z 1987, który stworzyła z Matheo. 17 maja wydała singiel „Mam was”. Na przełomie lata i jesieni brała udział w siódmej edycji programu TVP2 typu talent show "The Voice of Poland". Należała do drużyny prowadzonej przez Natalię Kukulską i ostatecznie dotarła do finału, w którym zajęła trzecie miejsce. Po udziale w programie wydała singiel „W prezencie”, który napisali dla niej Kukulska i Michał Dąbrówka. 23 września wydała teledysk do piosenki „Aleja gwiazd”, który zrealizowała na potrzeby projektu „Legendy Polskie” tworzonego przez Allegro. Nagranie koncertowe, udostępnione 24 lutego na kanale „AniaKarwanVEVO”, osiągnęło ponad 29 mln wyświetleń w serwisie YouTube. 3 grudnia zagrała pierwszy solowy koncert. Również w 2016 grała epizodyczną rolę słowiańskiej śpiewaczki w filmie Hanny Ceglińskiej-Leśnodorskiej "Bask. Objawienie Ameryki".
W latach 2017–2018 grała piosenkarkę Ulę Skowrońską w kilkunastu odcinkach serialu TVP2 "Barwy szczęścia". W 2018 podpisała kontrakt płytowy z wytwórnią 2TrackRecords. 10 sierpnia 2018 wydała singel „Głupcy”, z którym dotarła do 18. miejsca w zestawieniu AirPlay – Top najczęściej odtwarzanych utworów w polskich rozgłośniach radiowych. 25 stycznia zaprezentowała singiel „Czarny świt” wraz z teledyskiem. Obie piosenki znalazły się na jej debiutanckim albumie pt. "Ania Karwan", który wydała 15 lutego 2019. Z płytą zadebiutowała na 6. miejscu na liście sprzedaży OLiS. 31 maja premierę miał film "Paskudy. UglyDolls", w którym użyczyła głosu Moxy w partiach śpiewanych. 15 czerwca zwyciężyła z piosenką „Słucham Cię w radiu co tydzień” w konkursie „Premier” podczas 56. Krajowego Festiwalu Piosenki Polskiej w Opolu. Oprócz nagrody jury, otrzymała także dwie nagrody ZAiKS-u (za muzykę i słowa do piosenki). 7 października premierę miał utwór „The Secret Game”, który nagrała na potrzeby ścieżki dźwiękowej do filmu "Ukryta gra". W styczniu 2020 otrzymała nominację do nagrody polskiego przemysłu fonograficznego Fryderyka w kategorii „Fonograficzny debiut roku”. W kwietniu wydała czwarty singiel z debiutanckiej płyty – „Dzięki Tobie”, do którego nagrała teledysk wyprodukowany przez Błażeja Szychowskiego. Również w 2020 uczestniczyła w jedenastej edycji programu rozrywkowego Polsatu "Dancing with the Stars. Taniec z gwiazdami", w parze z Janem Klimentem zajęła piąte miejsce.
31 marca 2022 wydała singel „Swobodnie”, zapowiadający jej drugi album studyjny. Również w 2022 występowała w kostiumie bociana w pierwszej edycji programu "Mask Singer", zajęła ostatecznie drugie miejsce w finale.
Życie prywatne.
W dorosłym życiu przez kilkanaście lat zmagała się z depresją. W 2017 zaangażowała się w kampanię społeczną „Kocham. Szanuję”, mającą zwrócić uwagę na problem przemocy domowej wobec kobiet.

</doc>
<doc id="4453109" url="https://pl.wikipedia.org/wiki?curid=4453109" title="Ukrajina (1990)">
Ukrajina (1990)

Ukrajina – ukraiński krążownik projektu "1164", zwodowany w 1990 roku w stoczni Zakład 445 w Mikołajowie na Ukrainie, jako czwarta jednostka tego projektu, nie ukończony.
Okręt budowany był dla Marynarki Wojennej ZSRR w stoczni nr 445 imienia 61 komunardów w Mikołajowie, w ówczesnej Ukraińskiej SRR, pod numerem budowy S-2011 i nazwą „Admirał Fłota Łobow”. Wodowanie miało miejsce 11 sierpnia 1990 roku, a okręt miał wejść do służby w 1992 roku. Na przeszkodzie temu stanął rozpad ZSRR w grudniu 1991 roku i ekonomiczne problemy Rosji i Ukrainy. Toczyły się rozmowy na temat podziału Floty Czarnomorskiej, a stocznia znalazła się na terytorium niepodległej Ukrainy i nieukończony okręt został przez nią przejęty. Na początku 1992 roku jego gotowość sięgnęła 94%. Zakład nie miał funduszy na ukończenie okrętu, podobnie jak nie miała funduszy na jego odkupienie i ukończenie Rosja. W latach 1993–1995 próbowano ukończyć okręt dla ukraińskiej marynarki wojennej i nawet sformowano jego załogę, lecz z powodów finansowych odstąpiono od tego. W 1999 roku w ramach kampanii wyborczej prezydent Łeonid Kuczma nadał okrętowi imię „Ukrajina” i podniesiono na nim banderę, lecz nadal prace wykończeniowe nie posuwały się naprzód. Jako że oryginalnym zadaniem okrętów tego typu miało być zwalczanie amerykańskich lotniskowców, Ukraina nie miała zastosowania dla tego rodzaju okrętów. Podejmowano więc wysiłki w celu sprzedaży nieukończonego kadłuba. Odmówiła jednak jego kupna Rosja, nie powiodły się także próby jego sprzedaży Chinom ani Indiom. Budowa nie jest kontynuowana, okręt pozostaje na terenie stoczni w Mikołajowie.

</doc>
<doc id="4453111" url="https://pl.wikipedia.org/wiki?curid=4453111" title="Mieżgorie">
Mieżgorie



</doc>
<doc id="4453120" url="https://pl.wikipedia.org/wiki?curid=4453120" title="Paracyclops oligarthrus">
Paracyclops oligarthrus

Paracyclops oligarthrus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1909 roku na podstawie prac naukowych norweskiego hydrobiologa Georga Ossiana Sarsa. 

</doc>
<doc id="4453121" url="https://pl.wikipedia.org/wiki?curid=4453121" title="Paracyclops aioiensis">
Paracyclops aioiensis

Paracyclops aioiensis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1957 roku przez japońskiego biologa ItoTak.

</doc>
<doc id="4453122" url="https://pl.wikipedia.org/wiki?curid=4453122" title="Paracyclops uenoi">
Paracyclops uenoi

Paracyclops uenoi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1962 roku przez japońskiego biologa ItoTak.

</doc>
<doc id="4453123" url="https://pl.wikipedia.org/wiki?curid=4453123" title="Paracyclops altissimus">
Paracyclops altissimus

Paracyclops altissimus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1998 roku przez zespół naukowców w składzie: Süphan Karaytuğ, Danielle Defaye i Geoffrey A. Boxhall.

</doc>
<doc id="4453124" url="https://pl.wikipedia.org/wiki?curid=4453124" title="Skorki Ukrainy">
Skorki Ukrainy

Skorki Ukrainy, dermapterofauna Ukrainy – ogół taksonów owadów z rzędu skorków (Dermaptera), których występowanie stwierdzono na terenie Ukrainy.
Według checklisty autorstwa Borisa Jelisiejewa, bazującej na publikacjach wydanych do 2004 roku, na Ukrainie stwierdzono 14 gatunków, 8 rodzajów i 4 rodziny skorków.

</doc>
<doc id="4453125" url="https://pl.wikipedia.org/wiki?curid=4453125" title="Paracyclops bromeliacola">
Paracyclops bromeliacola

Paracyclops bromeliacola – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1998 roku przez zespół naukowców w składzie: Süphan Karaytuğ, Geoffrey A. Boxhall.

</doc>
<doc id="4453126" url="https://pl.wikipedia.org/wiki?curid=4453126" title="Paracyclops hardingi">
Paracyclops hardingi

Paracyclops hardingi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1998 roku przez zespół naukowców w składzie: Süphan Karaytuğ, Geoffrey A. Boxhall.

</doc>
<doc id="4453127" url="https://pl.wikipedia.org/wiki?curid=4453127" title="Maria Alfero">
Maria Alfero

Maria Alfero (ur. 1 marca 1922, zm. 4 września 2001) – włoska lekkoatletka, sprinterka, medalistka mistrzostw Europy z 1938.
Zdobyła brązowy medal w sztafecie 4 × 100 metrów (w składzie: Alfero, Maria Apollonio, Rosetta Cattaneo i Italia Lucchini) na mistrzostwach Europy w 1938 w Wiedniu
Była mistrzynią Włoch w biegu na 100 metrów w 1938 i w sztafecie 4 × 100 metrów w 1937.
13 sierpnia 1939 w Dreźnie poprawiła rekord Włoch w sztafecie 4 × 100 metrów czasem 48,3 s.

</doc>
<doc id="4453129" url="https://pl.wikipedia.org/wiki?curid=4453129" title="Leziwo">
Leziwo

Leziwo – w bartnictwie urządzenie służące do wspinania się na drzewa bartne i siedzenia lub stania podczas prac przy barci.
Urządzenie składało się z następujących elementów: leziwo właściwe (z czego sznur podwójny to 16,5 metra, a sznur pojedynczy – 14 metrów), leżja (sznur – 15 metrów) i ławeczka do siedzenia. Sznury specjalne, wykonywane z konopi i łyka lipowego, służyły do wspinaczki na drzewo, zaś ławeczka pozwalała siedzieć podczas pracy przy barci. Ławeczkę o lekko wklęsłym kształcie i długości około 50 cm wykonywano np. z drewna lipowego. Powrozy przytwierdzone były do ławeczki i zarzucane na drzewo w pętlę. Po dodaniu dodatkowych drążków o długości 3–3,5 m bartnik mógł na leziwie stać zamiast siedzieć, co było przydatne w trakcie drążenia barci w pniu.

</doc>
<doc id="4453131" url="https://pl.wikipedia.org/wiki?curid=4453131" title="Paracyclops longispina">
Paracyclops longispina

Paracyclops longispina – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1998 roku przez zespół naukowców w składzie: Süphan Karaytuğ, Danielle Defaye i Geoffrey A. Boxhall.

</doc>
<doc id="4453133" url="https://pl.wikipedia.org/wiki?curid=4453133" title="Paracyclops punctatus">
Paracyclops punctatus

Paracyclops punctatus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1998 roku przez zespół naukowców w składzie: Süphan Karaytuğ, Geoffrey A. Boxhall.

</doc>
<doc id="4453134" url="https://pl.wikipedia.org/wiki?curid=4453134" title="Maria Apollonio">
Maria Apollonio

Maria Apollonio (ur. 13 czerwca 1919, zm. w 1990) – włoska lekkoatletka, sprinterka, medalistka mistrzostw Europy z 1938.
Zdobyła brązowy medal w sztafecie 4 × 100 metrów (w składzie: Maria Alfero, Apollonio, Rosetta Cattaneo i Italia Lucchini) na mistrzostwach Europy w 1938 w Wiedniu.

</doc>
<doc id="4453136" url="https://pl.wikipedia.org/wiki?curid=4453136" title="Walentkowa Kopa">
Walentkowa Kopa

Walentkowa Kopa (niem. "Valentinskoppe ", słow. "Valentkova kopa", węg. "Bálint-púp") – zachodni grzbiet Walentkowego Wierchu ("Valentkova", 2156 m) w Tatrach Wysokich. Znajduje się w Tatrach Słowackich i oddziela Dolinę Walentkową ("Valentkova dolina") od Doliny Wierchcichej ("Zadná Tichá dolina"). Opada od wysokości 2156 m do około1390 m w widły Cichej Wody ("Tichý potok") i Walentkowego Potoku ("Kamenna Ticha"). Brak w nim wyraźnej kulminacji. Jest trawiasto-skalisty, tylko w dolnej części zarastający kosodrzewiną.

</doc>
<doc id="4453137" url="https://pl.wikipedia.org/wiki?curid=4453137" title="Sygnet (ujednoznacznienie)">
Sygnet (ujednoznacznienie)



</doc>
<doc id="4453138" url="https://pl.wikipedia.org/wiki?curid=4453138" title="Kazimierz Iwor">
Kazimierz Iwor

Kazimierz Iwor-Szczygielski, właśc. Kazimierz Pryputeń (ur. 15 października 1920 w Łanowcach, zm. 30 września 1982 w Gdańsku) – polski aktor teatralny i filmowy, żołnierz Wojska Polskiego oraz Ludowego Wojska Polskiego.
Życiorys.
W 1937 roku ukończył Instytut Muzyczny w Grodnie. Po wybuchu II wojny światowej wstąpił na ochotnika do wojska i walczył w kampanii wrześniowej w szeregach 76 Lidzkiego Pułku Piechoty. Ranny trafił do niewoli niemieckiej i został osadzony w Stalagu XI A Altengrabow. Tam występował w teatrze obozowym, prowadzonym przez Konstantego Ildefonsa Gałczyńskiego. Następnie zaciągnął się w szeregi 1 Dywizji Piechoty im. Tadeusza Kościuszki, gdzie ukończył frontową szkołę oficerską. Po zakończeniu walk udał się do Szczecina, gdzie pełnił funkcję adiutanta komendanta miasta. Rozpoczął również studia ekonomiczne, równolegle prowadząc wojskowe i amatorskie zespoły estradowe. W latach 1949-1958 występował na scenie Teatrów Dramatycznych, jednocześnie uczęszczając działającego przy tej scenie studia dramatycznego. W 1953 roku eksternistyczny egzamin aktorski w Krakowie. Następnie występował w teatrach: im. Juliusza Osterwy w Lublinie (1958-1960), Polskim w Bielsku-Białej (1960-1962) i Wybrzeże w Gdańsku (1962-1980). Grał również w przedstawieniach Teatru Telewizji oraz Teatru Polskiego Radia.
Odznaczenia.
Podczas wojny Kazimierz Iwor otrzymał Order Virtuti Militari, Krzyż Walecznych, Odznakę Grunwaldzką oraz radziecki Medal „Za zdobycie Berlina”.

</doc>
<doc id="4453140" url="https://pl.wikipedia.org/wiki?curid=4453140" title="Walentkowy Potok">
Walentkowy Potok

Walentkowy Potok (słow. "Valentkov potok", "Valentkový potok", niem. "Valentins-Bach", węg. "Walentko-patak", "Bálint-patak") – potok w słowackich Tatrach Wysokich, prawy dopływ Cichej Wody ("Tichý potok"). Wypływa w środkowej części Doliny Walentkowej ("Valentkova dolina") i uchodzi do Cichej Wody na wysokości 1390 m. Spływa początkowo w kierunku zachodnim, przed ujściem skręcając na południowy zachód. Przekracza go drewnianą kładką szlak turystyczny wiodący dnem Doliny Cichej Liptowskiej ("Tichá dolina") na Zawory ("Závory"). Jest to najwyżej położony z 4 potoków, które szlak ten przekracza w Dolinie Wierchcichej.

</doc>
<doc id="4453141" url="https://pl.wikipedia.org/wiki?curid=4453141" title="Ogacenie">
Ogacenie

Ogacenie – przykrycie albo uszczelnienie służące do ochrony obiektu lub przedmiotu (np. budynku, ula, barci) przed zimnem.
W bartnictwie ogacenie barci zwykle było wykonywane z chrustu lub cienkich gałązek, rzadziej ze słomy. W przypadku istnienia śniota ogacenie znajdowało się między nim a dłużycą, a gdy śniota nie było, ogacenie przywiązywano do dębowych szpilek wbitych po obu stronach dłużycy.
Dawne ule mogły być ogacane gliną (którą zasmarowywano z zewnątrz całą dłużycę oraz szpary pomiędzy nią i ścianami ula), krowieńcem, krowieńcem z gliną, lub mchem.

</doc>
<doc id="4453146" url="https://pl.wikipedia.org/wiki?curid=4453146" title="Leptenchelys vermiformis">
Leptenchelys vermiformis

Leptenchelys vermiformis – gatunek morskiej ryby węgorzokształtnej z rodziny żmijakowatych (Ophichthidae). Reprezentuje monotypowy rodzaj "Leptenchelys". Został opisany naukowo przez Myersa i Wade'a w 1941 na podstawie jedynego znanego osobnika, złowionego w Oceanie Spokojnym w pobliżu Kostaryki, w mulistym podłożu na głębokości około 20 m. Holotyp miał 11,5 cm długości standardowej (SL). Biologia i ekologia tego gatunku nie zostały poznane.

</doc>
<doc id="4453147" url="https://pl.wikipedia.org/wiki?curid=4453147" title="Leptenchelys">
Leptenchelys



</doc>
<doc id="4453148" url="https://pl.wikipedia.org/wiki?curid=4453148" title="VISA International">
VISA International



</doc>
<doc id="4453151" url="https://pl.wikipedia.org/wiki?curid=4453151" title="Lethogoleos andersoni">
Lethogoleos andersoni

Lethogoleos andersoni – słabo poznany gatunek morskiej ryby węgorzokształtnej z rodziny żmijakowatych (Ophichthidae). Reprezentuje monotypowy rodzaj "Lethogoleos". Został opisany naukowo z zachodniego Atlantyku przez Johna McCoskera i Jamesa Böhlke w 1982. 

</doc>
<doc id="4453152" url="https://pl.wikipedia.org/wiki?curid=4453152" title="Lethogoleos">
Lethogoleos



</doc>
<doc id="4453153" url="https://pl.wikipedia.org/wiki?curid=4453153" title="Yazan Abu Arab">
Yazan Abu Arab

Yazan Mousa Mahmoud Abu Al-Arab (arab. يزن أبو عرب; ur. 31 stycznia 1996 w Ar-Rusajfa) – jordański piłkarz grający na pozycji środkowego obrońcy. Jest wychowankiem klubu Al-Jazeera Amman.
Kariera piłkarska.
Swoją karierę piłkarską Abu Arab rozpoczął w klubie Al-Jazeera Amman, w którym w 2015 roku zadebiutował w pierwszej lidze jordańskiej. W sezonach 2016/2017 i 2017/2018 wywalczył z nim dwa wicemistrzostwa Jordanii.
Kariera reprezentacyjna.
W reprezentacji Jordanii Abu Arab zadebiutował 29 sierpnia 2017 w zremisowanym 0:0 towarzyskim meczu z Bahrajnem. W 2019 roku powołano go do kadry na Puchar Azji.

</doc>
<doc id="4453155" url="https://pl.wikipedia.org/wiki?curid=4453155" title="Yousef Al-Rawashdeh">
Yousef Al-Rawashdeh

Yousef Ahmad Mohammad Al-Rawashdeh (arab. يوسف أحمد محمد الرواشدة; ur. 14 marca 1990 w Dubaju) – jordański piłkarz grający na pozycji napastnika. Od 2016 jest zawodnikiem klubu Al-Faisaly Amman.
Kariera piłkarska.
Swoją karierę piłkarską Al-Rawashdeh rozpoczął w klubie Al-Arabi Irbid, w którym w 2006 roku zadebiutował w pierwszej lidze jordańskiej. W Al-Arabi występował do końca sezonu 2012/2013. Latem 2013 przeszedł do Al-Jazeera Amman. Z kolei w 2014 roku został zawodnikiem klubu Al-Ramtha SC. W 2016 przeszedł do Al-Faisaly Amman. W sezonie 2016/2017 wywalczył z nim dublet - mistrzostwo i Puchar Jordanii.
Kariera reprezentacyjna.
W reprezentacji Jordanii Al-Rawashdeh zadebiutował 9 października 2013 w zremisowanym 0:0 towarzyskim meczu z Kuwejtem. W 2015 roku był w kadrze Jordanii na Puchar Azji 2015. W 2019 roku powołano go do kadry na Puchar Azji 2019.

</doc>
<doc id="4453156" url="https://pl.wikipedia.org/wiki?curid=4453156" title="Lakówka prążkowana">
Lakówka prążkowana

Lakówka prążkowana ("Laccaria pumila" Fayod) – gatunek grzybów z rodziny piestróweczkowatych ("Hydnangiaceae").
Systematyka i nazewnictwo.
Pozycja w klasyfikacji według Index Fungorum: "Laccaria, Hydnangiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską zaproponował Władysław Wojewoda w 2003 r.
Morfologia.
Średnica 3–30 mm, za młodu wypukły, później płaskowypukły, w końcu nieco lejkowaty. Brzeg silnie prążkowany do połowy promienia kapelusza. Powierzchnia gładka lub drobno łuskowata, pomarańczowobrązowa.
Zbiegające, rzadkie, różowawe.
Wysokość 4–60 mm, grubość około 5 mm, cylindryczny. Powierzchnia tej samej barwy co kapelusz, podłużnie prążkowana, podstawa z białą grzybnią.
W kapeluszu cienki, pomarańczowobrązowy, bez wyraźnego zapachu i smaku.
Wysyp zarodników biały. Zarodniki elipsoidalne do prawie kulistych, o rozmiarach 11–17 × 10–15 µm, pokryte kolcami o wysokości 0,5–1,5 µm, nieamyloidalne. Podstawki 2–zarodnikowe. Brak cheilocystyd. Strzępki skórki kapelusza o szerokości 5–10 μm zakończone maczugowatymi elementami.
Występowanie i siedlisko.
Lakówka prążkowana występuje w Ameryce Północnej i Europie (w tym na Islandii). W piśmiennictwie naukowym do 2003 r. na terenie Polski podano jedno tylko stanowisko i to dawno (Kwidzyn, 1933, Neuhoff). Według W. Wojewody podana w 1997 r. przez Falińskiego lakówka ceglasta ("Laccaria fraterna") w Białowieskim Parku Narodowym mogła być lakówką prążkowaną. W Polsce częstość występowania i stopień zagrożenia lakówki prążkowanej nie są znane.
Tworzy mikoryzę z wierzbami, brzozami i drzewami iglastymi. Pojawia się pojedynczo lub w niewielkich grupkach w ekosystemach arktycznych, borealnych i górskich, często wśród mchów.
Gatunki podobne.
Charakterystyczną cechą lakówki prążkowanej są niewielkie rozmiary i 2-zarodnikowe podstawki. Wśród wszystkich lakówek jeszcze tylko lakówka ceglasta ("Laccaria fraterna") ma takie podstawki (wszystkie pozostałe gatunki mają podstawki 4-zarodnikowe), a przy tym również jest niewielka. Jednak związana jest z drzewami egzotycznymi (głównie eukaliptusem) i w Polsce prawdopodobnie nie występuje. Podobnie drobną lakówkę nadmorską ("Laccaria maritima") można odróżnić m.in. po 4-zarodnikowych podstawkach.

</doc>
<doc id="4453157" url="https://pl.wikipedia.org/wiki?curid=4453157" title="Leuropharus lasiops">
Leuropharus lasiops

Leuropharus lasiops – słabo poznany gatunek morskiej ryby węgorzokształtnej z rodziny żmijakowatych (Ophichthidae). Reprezentuje monotypowy rodzaj "Leuropharus". Został opisany naukowo przez Rosenblatta &amp; McCoskera w 1970 na podstawie jedynego znanego osobnika, złowionego we wschodnim Oceanie Spokojnym w pobliżu Meksyku na głębokości około 60 m. Holotyp miał 17 cm długości całkowitej (TL). Biologia i ekologia tego gatunku nie zostały poznane.

</doc>
<doc id="4453158" url="https://pl.wikipedia.org/wiki?curid=4453158" title="Leuropharus">
Leuropharus



</doc>
<doc id="4453162" url="https://pl.wikipedia.org/wiki?curid=4453162" title="Oliver Hughes (bankier)">
Oliver Hughes (bankier)

Oliver Charles Hughes (; ur. 27 czerwca 1970 w Folkestone) – brytyjski przedsiębiorca i bankier, prezes zarządu w Tinkoff Bank. W 1992 roku ukończył studia na Uniwersytecie Sussex, a w 1998 podjął pracę w organizacji VISA International, gdzie z początku był zatrudniony jako menedżer, następnie zaś został Wiceprezydentem przedstawicielstwa firmy VISA w Rosji. Od roku 2007 kieruje bankiem Tinkoff Credit Systems (obecnie Tinkoff Bank). Obok ojczystego języka angielskiego, Oliver Hughes swobodnie rozmawia po francusku i po rosyjsku.

</doc>
<doc id="4453164" url="https://pl.wikipedia.org/wiki?curid=4453164" title="Norwegian Air UK">
Norwegian Air UK

Norwegian Air UK – linia lotnicza będąca oddziałem Norwegian Air Shuttle. Założony w listopadzie 2015 roku, obsługuje Boeing 737-800 i Boeing 787-9 z regularną obsługą z port lotniczy Londyn-Gatwick do Europy, Azji, Ameryki Północnej i Ameryki Południowej. Główna siedziba znajduje się w "First Point", w pobliżu lotniska Gatwick.

</doc>
<doc id="4453165" url="https://pl.wikipedia.org/wiki?curid=4453165" title="Laccaria pumila">
Laccaria pumila



</doc>
<doc id="4453166" url="https://pl.wikipedia.org/wiki?curid=4453166" title="Zofia Świeszcz-Łazor">
Zofia Świeszcz-Łazor



</doc>
<doc id="4453168" url="https://pl.wikipedia.org/wiki?curid=4453168" title="Obaida Al-Samarneh">
Obaida Al-Samarneh

Obaida Al-Samarneh (arab. عبيدة السمارنة; ur. 17 lutego 1992 w Az-Zarka) – jordański piłkarz grający na pozycji pomocnika. Od 2016 jest zawodnikiem klubu Al-Ahli Amman.
Kariera piłkarska.
Swoją karierę piłkarską Al-Samarneh rozpoczął w klubie Ittihad Az-Zarka, w którym w 2011 roku zadebiutował w drugiej lidze jordańskiej. W Al-Ittihad występował do 2014 roku. W latach 2014-2016 grał w Kufrsoum SC. W 2016 został zawodnikiem Al-Ahli Amman.
Kariera reprezentacyjna.
W reprezentacji Jordanii Al-Samarneh zadebiutował 31 sierpnia 2016 w zremisowanym 1:1 towarzyskim meczu z Libanem. W 2019 roku powołano go do kadry na Puchar Azji.

</doc>
<doc id="4453170" url="https://pl.wikipedia.org/wiki?curid=4453170" title="Baha’ Faisal">
Baha’ Faisal

Baha’ Faisal Mohammad Seif (arab. بهاء فيصل محمد سيف; ur. 30 maja 1995 w Az-Zarka) – jordański piłkarz pochodzenia palestyńskiego grający na pozycji pomocnika. Jest wychowankiem klubu Al-Wehdat Amman.
Kariera piłkarska.
Swoją karierę piłkarską rozpoczął w klubie Al-Wehdat Amman, w którym w 2013 roku zadebiutował w pierwszej lidze jordańskiej. W sezonie 2013/2014 sięgnął z Al-Wehdat po mistrzostwo i Puchar Jordanii. W sezonach 2014/2015 i 2015/2016 także zostawał z nim mistrzem Jordanii. W sezonie 2017/2018 był wypożyczony do Al Kuwait Kaifan, z którym wywalczył mistrzostwo Kuwejtu.
Kariera reprezentacyjna.
W reprezentacji Jordanii zadebiutował 24 marca 2016 w wygranym 8:0 meczu eliminacji do MŚ 2018 z Bangladeszem. W debiucie zdobył gola. W 2019 roku powołano go do kadry na Puchar Azji.

</doc>
<doc id="4453174" url="https://pl.wikipedia.org/wiki?curid=4453174" title="Niesporczaki Ukrainy">
Niesporczaki Ukrainy

Niesporczaki Ukrainy – ogół taksonów zwierząt z typu niesporczaków (Tardigrada), których występowanie stwierdzono na terenie Ukrainy.
Fauna nisporczaków została na Ukrainie słabo przebadana. Checklistę wszystkich dotąd wykazanych z tego kraju gatunków opublikowali w 2011 roku Giovanni Pilato, Jewgen Kiosja, Oskar Lisi i Valentyna Inshyna. Obejmuje ona 108 gatunków z 32 rodzajów i 12 rodzin.

</doc>
<doc id="4453175" url="https://pl.wikipedia.org/wiki?curid=4453175" title="Herb Otynia">
Herb Otynia

Herb Otynia – jeden z symboli miasta Otyń i gminy Otyń w postaci herbu ustanowiony przez radę gminy 14 grudnia 2017 r.
Wygląd i symbolika.
Herb przedstawia w polu czerwonym rycerza w zbroi stojącego na wieży z gotowym do rzutu kamieniem. Wieża wznosi się na trzech zielonych wzgórzach.
Historia.
Herb został nadany na prośbę ówczesnego właściciela miasta, Hansa von Rechenberga, 19 maja 1528 roku przez króla Czech Ferdynanda I.
Elementy herbu nawiązywały do średniowiecznego pochodzenia miasta, miały symbolizować dzielność i waleczność mieszkańców oraz wyróżniać go od zabudowy wsi i osad.

</doc>
<doc id="4453176" url="https://pl.wikipedia.org/wiki?curid=4453176" title="Zyrjanowsk">
Zyrjanowsk



</doc>
<doc id="4453178" url="https://pl.wikipedia.org/wiki?curid=4453178" title="Luthulenchelys heemstraorum">
Luthulenchelys heemstraorum

Luthulenchelys heemstraorum – gatunek morskiej ryby węgorzokształtnej z rodziny żmijakowatych (Ophichthidae). Reprezentuje monotypowy rodzaj "Luthulenchelys". Został opisany naukowo przez Johna McCoskera w 2007 na podstawie jedynego znanego osobnika, złowionego w zachodnim Oceanie Spokojnym w pobliżu Durban w Afryce Południowej, na głębokości 450–460 m. Holotyp miał 47,2 cm długości całkowitej (TL). "L. heemstraorum" charakteryzuje się ekstremalnie długim ciałem, długim ogonem i wydłużonymi płetwami piersiowymi.

</doc>
<doc id="4453179" url="https://pl.wikipedia.org/wiki?curid=4453179" title="Luthulenchelys">
Luthulenchelys



</doc>
<doc id="4453180" url="https://pl.wikipedia.org/wiki?curid=4453180" title="Ahmed Samir">
Ahmed Samir

Ahmed Samir Mohammad Saleh (arab. احمد سمير صالح; ur. 27 marca 1991 w Ammanie) – jordański piłkarz grający na pozycji pomocnika. Od 2017 jest zawodnikiem klubu Al-Jazeera Amman.
Kariera piłkarska.
Swoją karierę piłkarską Samir rozpoczął w klubie Al-Jazeera Amman, w którym w 2009 roku zadebiutował w pierwszej lidze jordańskiej. W sezonie 2014/2015 wywalczył z nim wicemistrzostwo Jordanii. W 2016 roku odszedł do klubu Al-Ramtha SC, w którym spędził rok. W 2017 wrócił do Al-Jazeera i na sezon 2017/2018 został z niego wypożyczony do Al Urooba ze Zjednoczonych Emiratów Arabskich.
Kariera reprezentacyjna.
W reprezentacji Jordanii Samir zadebiutował 13 sierpnia 2012 w przegranym 0:1 towarzyskim meczu z Uzbekistanem. W 2019 roku powołano go do kadry na Puchar Azji.

</doc>
<doc id="4453188" url="https://pl.wikipedia.org/wiki?curid=4453188" title="Quaternio terminorum">
Quaternio terminorum

Quaternio terminorum (łac. "czwórmian terminów") – jeden z błędów logiczno-językowych, z grupy wieloznaczności aktualnej, rodzaj ekwiwokacji.
Quaternio terminorum występuje wtedy, gdy termin wspólny dla obydwu przesłanek sylogizmu (tzw. termin średni) jest użyty w innym znaczeniu w każdej z przesłanek (jest dwuznaczny).
Przykład: "Każdy pęd drzewa owocowego wychodzący z konaru jest wilkiem, każdy wilk jest mięsożerny, więc każdy pęd drzewa owocowego wychodzący z konaru jest mięsożerny".

</doc>
<doc id="4453190" url="https://pl.wikipedia.org/wiki?curid=4453190" title="Ahmed Abdel-Sattar">
Ahmed Abdel-Sattar

Ahmed Abdel-Sattar Nawwas (arab. احمد عبد الستار نواس; ur. 6 lipca 1984 w Ammanie) – jordański piłkarz grający na pozycji bramkarza. Od 2012 jest zawodnikiem klubu Al-Jazeera Amman.
Kariera piłkarska.
Swoją karierę piłkarską Abdel-Sattar rozpoczął w klubie Al-Jazeera Amman, w którym w 2002 roku zadebiutował w pierwszej lidze jordańskiej. W sezonie 2006/2007 zdobył z nim Puchar Jordanii, a w sezonie 2008/2009 wywalczył wicemistrzostwo tego kraju. W 2006 roku odszedł do Shabab Al-Ordon Club. W sezonie 2008/2009 został z nim wicemistrzem Jordanii. W 2012 wrócił do Al-Jazeera. W sezonach 2014/2015, 2016/2017 i 2017/2018 wywalczył z nim trzy wicemistrzostwa kraju.
Kariera reprezentacyjna.
W reprezentacji Jordanii Abdel-Sattar zadebiutował 8 czerwca 2007 w zremisowanym 1:1 towarzyskim meczu z Irakiem. W 2015 roku powołano go do kadry na Puchar Azji 2015, a w 2019 roku do kadry na Puchar Azji 2019. Na obu tych turniejach był rezerwowym bramkarzem.

</doc>
<doc id="4453193" url="https://pl.wikipedia.org/wiki?curid=4453193" title="Robert Greer">
Robert Greer



</doc>
<doc id="4453198" url="https://pl.wikipedia.org/wiki?curid=4453198" title="Khalil Bani Attiah">
Khalil Bani Attiah

Khalil Zaid Bani Attiah (arab. خليل زيد بني عطية; ur. 8 czerwca 1991 w Ammanie) – jordański piłkarz grający na pozycji prawego pomocnika. Od 2016 jest zawodnikiem klubu Al-Faisaly Amman.
Kariera piłkarska.
Swoją karierę piłkarską Bani Attiah rozpoczął w klubie Al-Faisaly Amman, w którym w 2008 roku zadebiutował w pierwszej lidze jordańskiej. W sezonie 2009/2010 wywalczył z nim mistrzostwo kraju, a w sezonie 2010/2011 wicemistrzostwo. Z kolei w sezonie 2011/2012 sięgnął z Al-Faisaly po dublet - mistrzostwo i Puchar Jordanii.
W 2013 roku Bani Attiah odszedł do saudyjskiego klubu Al-Faisaly Harma. Zadebiutował w nim 5 sierpnia 2013 w przegranym 1:3 domowym meczu z Al-Ahli Dżudda. W Al-Faisaly występował przez dwa sezony.
Jesienią 2015 Bani Attiah grał w Bahrajnie, w Riffa Club. W 2016 wrócił do Al-Faisaly Amman. W sezonie 2015/2016 został z nim wicemistrzem Jordanii, a w sezonie 2016/2017 wywalczył z nim dublet.
Kariera reprezentacyjna.
W reprezentacji Jordanii Bani Attiah zadebiutował 26 marca 2011 w zremisowanym 1:1 towarzyskim meczu z Kuwejtem. W 2015 roku powołano go do kadry na Puchar Azji 2015, a w 2019 roku do kadry na Puchar Azji 2019.

</doc>
<doc id="4453200" url="https://pl.wikipedia.org/wiki?curid=4453200" title="Ahmad Ersan">
Ahmad Ersan

Ahmad Ersan Mohammad Hamdouni (arab. احمد العرسان; ur. 28 września 1995 w Irbidzie) – jordański piłkarz grający na pozycji pomocnika. Od 2018 jest zawodnikiem klubu Al-Faisaly Amman.
Kariera piłkarska.
Swoją karierę piłkarską Ersan rozpoczął w klubie Mansheyat Bani Hasan, w którym w 2017 roku zadebiutował w pierwszej lidze jordańskiej. W 2018 przeszedł do Al-Faisaly Amman.
Kariera reprezentacyjna.
W reprezentacji Jordanii Ersan zadebiutował 10 października 2018 w zremisowanym 0:0 towarzyskim meczu z Albanią. W 2019 został powołany do kadry na Puchar Azji.

</doc>
<doc id="4453204" url="https://pl.wikipedia.org/wiki?curid=4453204" title="Marsalforn">
Marsalforn

Marsalforn (), również zapisany jako M'Forn, jest miejscowością (tzw. "administrative committe") położoną na północnym wybrzeżu wyspy Gozo, w Republice Malty. Miejscowość leży między najbardziej wysuniętymi na wzgórza miastami Xagħra i Żebbuġ. Stanowi część jednostki administracyjnej Żebbuġ. Marsalforn jest jednym z najbardziej popularnych ośrodków turystycznych na wyspie Gozo.
Nazwa.
Marsalforn to złożone słowo. „Marsa” to arabskie słowo oznaczające „port” lub „zatokę”. Istnieje niezgodność co do pochodzenia drugiej części słowa: „forn”. „Forn” oznacza „piekarnię” w języku maltańskim i arabskim, ale jest wysoce nieprawdopodobne, aby miało to coś wspólnego z Marsalforn, ponieważ jest mało prawdopodobne, że piekarnia zostanie wybudowana na obszarze o małej populacji. Możliwe, że nazwa, podobnie jak w innych portach gozońskich, może odnosić się do typu statku. 
Historia.
Od 2017 r. planowane jest stworzenie falochronu i ewentualnie przedłużenie plaży.
W styczniu 2019 r. Ministerstwo Gozo opublikowało krótkie filmy pokazujące jak port Marsalforn będzie wyglądał po zbudowaniu falochronu.

</doc>
<doc id="4453205" url="https://pl.wikipedia.org/wiki?curid=4453205" title="Bara' Marei">
Bara' Marei

Bara' Sami Mousa Marei (arab. براء سامي موسى مرعي; ur. 13 kwietnia 1994 w Ammanie) – jordański piłkarz grający na pozycji środkowego obrońcy. Jest wychowankiem klubu Al-Faisaly Amman.
Kariera piłkarska.
Swoją karierę piłkarską Marei rozpoczął w klubie Al-Faisaly Amman, w którym w 2013 roku zadebiutował w pierwszej lidze jordańskiej. W sezonie 2013/2014 wywalczył z nim wicemistrzostwo kraju, a w sezonie 2014/2015 zdobył Puchar Jordanii. W sezonie 2015/2016 był wypożyczony do saudyjskiego Abha Club. W sezonie 2016/2017 ponownie grał w Al-Faisaly, z którym sięgnął po dublet. Wiosną 2017 przebywał na wypożyczeniu w saudyjskim Al-Tai FC. Z kolei w sezonie 2017/2018 był wypożyczony do Shabab Al-Ordon Club.
Kariera reprezentacyjna.
W reprezentacji Jordanii Marei zadebiutował 31 sierpnia 2016 w zremisowanym 1:1 towarzyskim meczu z Libanem. W 2019 roku został powołany do kadry na Puchar Azji.

</doc>
<doc id="4453214" url="https://pl.wikipedia.org/wiki?curid=4453214" title="Reprezentacja Polski w badmintonie">
Reprezentacja Polski w badmintonie

Reprezentacja Polski w badmintonie – zespół, biorący udział w imieniu Polski w meczach i sportowych imprezach międzynarodowych w badmintonie, powoływany przez selekcjonera, w którym mogą występować wyłącznie zawodnicy posiadający obywatelstwo polskie. Za jej funkcjonowanie odpowiedzialny jest Polski Związek Badmintona (PZBad), który jest członkiem Międzynarodowej Federacji Badmintona.
Historia.
Swój pierwszy oficjalny mecz reprezentacja Polski rozegrała w 1989 roku w turnieju Sudirman Cup.
Udział w turniejach międzynarodowych.
Thomas Cup (BWF).
Reprezentacja Polski tylko raz występowała w turnieju finałowym Thomas Cup. Najwyższe osiągnięcie to 3. miejsce w grupie C w 2010 roku.
Uber Cup (BWF).
Dotychczas reprezentacji Polski żadnego razu nie udało się awansować do finałów Uber Cup.
Sudirman Cup (BWF).
Polska 12 razy uczestniczyła w finałach Sudirman Cup. W 2007 zajęła najwyższe 11. miejsce.
Drużynowe mistrzostwa Europy mężczyzn (BE).
Męska drużyna Polski 6 razy awansowała do finałów ME. W 2010 zdobyła tytuł wicemistrza.
Drużynowe mistrzostwa Europy kobiet (BE).
Polskiej drużynie kobiet jeden raz udało się zakwalifikować do finałów ME. W 2018 osiągnęła najwyższe 2. miejsce w grupie 6.
Mistrzostwa Europy drużyn mieszanych w badmintonie (BE).
Polskiej drużynie mieszanej 19 razy brała udział w finałach ME. W 2008 i 2009 zdobyła brązowe medale.

</doc>
<doc id="4453221" url="https://pl.wikipedia.org/wiki?curid=4453221" title="Saleh Rateb">
Saleh Rateb

Saleh Rateb (arab. براء سامي موسى مرعي; ur. 18 grudnia 1994 w Ammanie) – jordański piłkarz grający na pozycji pomocnika. Jest wychowankiem klubu Al-Wehdat Amman.
Kariera piłkarska.
Swoją karierę piłkarską Rateb rozpoczął w klubie Al-Wehdat Amman, w którym w 2012 roku zadebiutował w pierwszej lidze jordańskiej. W debiutanckim sezonie wywalczył z nim wicemistrzostwo kraju. W sezonie 2013/2014 sięgnął z Al-Wehdat po dublet - mistrzostwo i Puchar Jordanii. W sezonach 2014/2015 i 2015/2016 także zostawał mistrzem kraju. Wiosną 2017 był wypożyczony do kuwejckiego Al Salmiya. Po powrocie wywalczył z Al-Wehdat mistrzostwo w sezonie 2017/2018.
Kariera reprezentacyjna.
W reprezentacji Jordanii Rateb zadebiutował 14 listopada 2014 w przegranym 0:1 towarzyskim meczu z Koreą Południową. W 2015 roku został powołany do kadry na Puchar Azji 2015, a w 2019 na Puchar Azji 2019.

</doc>
<doc id="4453222" url="https://pl.wikipedia.org/wiki?curid=4453222" title="Piątka (karta)">
Piątka (karta)

Piątka – karta do gry tradycyjnie przedstawiająca pięć symboli danego koloru karcianego. W tradycyjnej hierarchii ważności piątka jest liczona jako 5 karta w talii, występującą po czwórce i przed szóstką. Pełna talia kart do gry zawiera cztery piątki, po jednej w każdym kolorze (trefl, karo, kier i pik).
Piątka występowała (aż do XIX wieku) również w kartach polskich i niemieckich. W nich była oznaczana: w przypadku dzwonków i czerwieni jako dwa rzędy (po prawej i lewej stronie) symboli po 2 i jednego symbolu pośrodku, a w przypadku żołędzi i win jako część rośliny posiadającej dwie gałęzie po obu stronach i jeden "owoc" u góry pośrodku.
W Szwajcarii piątka spotykana jest po dziś dzień
Wygląd kart.
Wzór międzynarodowy i inne wzory o kolorach francuskich
Wzór polski
Talia Minchiate i inne wzory o kolorach północnowłoskich i portugalskich
Talia Bergamo
Talia Aluette i inne wzory o kolorach południowowłoskich i hiszpańskich 
Wzór neapolitański
Wzór rzymski

</doc>
<doc id="4453225" url="https://pl.wikipedia.org/wiki?curid=4453225" title="Zygmunt Rytel">
Zygmunt Rytel

Zygmunt Rytel (ur. 24 kwietnia 1880 w Równem, zm. 1 grudnia 1947 w Warszawie) – polski profesor nauk o zarządzaniu, dziekan Wydziału Organizacji Przemysłowej Wyższego Studium Nauk Społeczno-Gospodarczych w Katowicach.
Biografia.
Był synem Cezarego, ziemianina i inżyniera chemika oraz Józefy z Jachimowiczów. Jego młodszy brat Wacław (imię zakonne Wiator) (1883–1942) był kapucynem i działaczem Polskiego Czerwonego Krzyża, został zamordowany w obozie Dachau (KL).
Z. Rytel był dwukrotnie żonaty. Z Teresą Potopowicz miał dwie córki: Marię - zakonnicę-niepokalankę i Zofię - bibliotekarkę w Szkole Głównej Handlowej. Zaś z Elżbietą z Janowskich kolejne córki: Marię Choczyńską i Jadwigę Grębecką - architekta. Był wujem pisarza Tadeusza Dołęgi-Mostowicza.
Naukę gimnazjalną rozpoczął w Kijowie, ale w 6. klasie przeniósł się do Petersburga, gdzie ukończył szkołę średnią, a następnie wstąpił do tamtejszego Instytutu Technologicznego. W 1899 został usunięty z uczelni za udział w rozruchach studenckich; ponownie przyjęty w 1900, ukończył ją w 1904. W czasie studiów współpracował z kołami Polskiej Partii Socjalistycznej, m.in. przewoził bibułę przez Finlandię do Warszawy, drukował odezwy.
Po ukończeniu studiów krótko przebywał w Łodzi, w 1905 wyjechał do Kurska; stamtąd przeniósł się do Towarzystwa Briańskich Zakładów Stalowych i Mechanicznych, gdzie pracował najpierw jako kierownik działu montażowego, a od 1916 jako dyrektor techniczny. Do wybuchu I wojny odbył kilka podróży zagranicznych, m.in. do Paryża zaznajamiając się tam z pracami F. W. Taylora i H. Fayola. W fabrykach briańskich prowadził pracę oświatową wśród robotników, założył bibliotekę, był współzałożycielem Towarzystwa Demokratycznego dla uchodźców polskich, którego został przewodniczącym.
W 1919 powrócił R. do Polski i podjął pracę przy organizacji Państwowej Fabryki Karabinów w Warszawie, w latach 1921–1922 był jej dyrektorem. Następnie przez wiele lat był dyrektorem technicznym Warszawskiej Spółki Akcyjnej Budowy Parowozów. W 1935 związał się ze Stowarzyszeniem Mechaników Polskich z Ameryki, był członkiem jego zarządu dyrektorem naczelnym do 1938, kiedy to został dyrektorem fabryki „Lilpop, Rau i Loewenstein”.
Po wojnie zamieszkał w Katowicach, gdzie pracował jako doradca w Zjednoczeniu Przemysłu Taboru Kolejowego „Tasko” i Technicznym Zjednoczeniu Przemysłu Metalowego „Południe”.
Jest zaliczany, obok Karola Adamieckiego, Edwina Hauswalda, Piotra Drzewieckiego i Stanisława Bieńkowskiego, do wielkiej piątki polskich inżynierów organizatorów okresu międzywojennego. Profesor Zbigniew Martyniak scharakteryzował go jako „najwybitniejszego teoretyka wśród praktyków tworzących polską naukę organizacji, a zarazem najzagorzalszego praktyka wśród teoretyków”.
Działał bardzo aktywnie w stowarzyszeniach technicznych i naukowych. Był w 1922 przewodniczącym Koła Mechaników Stowarzyszenia Techników Polskich w Warszawie (ST).
Obok Karola Adamieckiego należał do inicjatorów powołania do życia w 1923 Koła Inżynierów Naukowej Organizacji Pracy przy ST i został jego wiceprezesem, a w latach 1925–1927 prezesem. Wchodził w skład komisji, powołanej na I Zjeździe Inżynierów Mechaników Polskich (1923), która doprowadziła do utworzenia Polskiego Komitetu Normalizacyjnego, a następnie był przedstawicielem Koła Mechaników w tym komitecie. Należał do grupy założycieli (1926) Stowarzyszenia Inżynierów Mechaników Polskich (SIMP), wchodził w skład jego zarządu w latach 1926–1937, w latach 1933–1934 był wiceprezesem. Wchodził w skład komitetów redakcyjnych organów prasowych SIMP: „Wiadomości SIMP” (od 1934) i „Przeglądu Mechanicznego” (od 1935). Zainicjował powstanie w ramach SIMP Sekcji Organizacji i Kierownictwa, której przewodniczył (zajmowała się przede wszystkim opracowaniem wzorcowych schematów organizacyjnych dla zakładów przemysłowych). Wziął udział w I Polskim Kongresie Inżynierów we Lwowie (1937), przewodnicząc obradom sekcji przemysłów konstrukcyjno-obróbkowych. Był członkiem Rotary Club.
W związku z pełnionymi funkcjami dyrektorskimi w coraz większym stopniu interesował się naukową organizacją pracy, publikował na ten temat artykuły i wygłaszał referaty. Był w 1924 uczestnikiem I Zjazdu Polskiego Zrzeszeń Naukowej Organizacji Pracy. Od chwili założenia w 1925 brał udział w pracach Instytutu Naukowej Organizacji (od 1933 Instytut Naukowy Organizacji i Kierownictwa – INOiK), w latach 1933–1939 był członkiem Rady Instytutu i w latach 1933–1939 jej wiceprezesem. Należał do organizatorów Zjazdów Naukowej Organizacji, uczestniczył w Międzynarodowych Zjazdach Organizacji i Administracji; na jednym z nich w Rzymie (1927) wygłosił referat "Wpływ naukowej organizacji na podniesienie wydajności i zarobków w fabryce „Parowóz”". Po śmierci K. Adamieckiego w 1933 powierzono mu wykłady i ćwiczenia z organizacji i zarządzania na Wydziałach Mechanicznym, Chemicznym i Architektury Politechniki Warszawskiej, które prowadził je do wybuchu II wojny światowej.
Wiosną 1940 Niemcy zwolnili Z. Rytla z funkcji dyrektora fabryki "Lilpop, Rau i Loewenstein". W następnych latach okupacji prowadził warsztat mechaniczny. Po aresztowaniu prezesa INOiK Piotra Drzewieckiego (1942) przejął opiekę nad Instytutem, formalnie rozwiązanym przez okupanta. W 1945 został dziekanem Wydziału Organizacji Przemysłowej Wyższego Studium Nauk Społeczno-Gospodarczych w Katowicach (w późniejszych latach przekształconego w Akademię Ekonomiczną im. Karola Adamieckiego, obecnie Uniwersytet Ekonomiczny w Katowicach).
Opracował "energetyczną koncepcję oceny działań", która, wywodzona od H. Emersona, przyniosła mu ogromny sukces. Sformułował ją w rozprawie "Teoretyczne problemy organizacji". Uważał, że aktywność każdego kierownika powinna być skoncentrowana na likwidacji strat, z wyjątkiem tych, których uniknąć się nie da. Dzięki temu możliwe będzie osiągnięcie wyniku idealnego przy danym zasobie energii lub też zmniejszonej do minimum ilości energii zużytej. To prowadzi do sprecyzowanie pojęcia sprawności i skuteczności działania. Wg Rytla "sprawność" jest to stosunek rezultatu działania do energii włożonej. "Skuteczność" natomiast odnosi się do dwóch przypadków, jako że nakłady pracy możliwe do zastosowania są albo ograniczone, albo też celem jest uzyskanie określonego wyniku użytecznego. W pierwszym przypadku chodzi o maksymalizację wyniku użytecznego przy danych nakładach, co nazywa się "wydajnością". W drugim, o maksymalizację nakładów przy danym wyniku użytecznym, co nazywa się "oszczędnością".
Opierając się na rozważaniach na temat sprawności i skuteczności Z. Rytel uogólnił prawo optymalnej produkcji K. Adamieckiego. Sformułował "prawo optymalnej działalności" - „Przy wszelkiej działalności zwiększając rozchód, wysiłek osiąga w pewnym punkcie optymalną wydajność, poza którą skutek użyteczny maleje”.
Z. Rytel zaproponował cykl usprawnień organizatorskich:
Z. Rytel jest także autorem "koncepcji nasilenia działalności", pojmowanej jako liczba zużytych godzin pracy w danym czasie. Tego rodzaju wskaźnik skuteczności cząstkowej pozwala ocenić stopień zorganizowania działania i wykorzystania czasu kalendarzowego. Dla każdego działania określa się tak zwane nasilenie wzorcowe, dzięki któremu możliwe jest określenie niezbędnej liczny okresów (godzin, dni, itp.) dla danego zadania. Stosunek liczby okresów rzeczywistych do liczby okresów niezbędnych przy wzorcowym nasileniu to "współczynnik obiegowy". 
Rozwinięciem tej koncepcji było opracowanie tzw. esogramów jako techniki organizowania w czasie złożonych przedsięwzięć. Esogram pokazuje neutralne tempo narastania pracochłonności w cyklu budowy oraz służy do rejestracji rzeczywistego przyrostu pracochłonności, stanowiąc podstawę do działań koordynacyjnych. Analiza szeregu esogramów rzeczywistych dla różnych jednostek danego typu pozwala wyprowadzić wnioski co do trendu narastania pracochłonności budowy i w konsekwencji udoskonalić esogramy normatywne. Aktualnie esogramy normatywne wykorzystywane są w czasie planowania i kontroli wykonywania produkcji lub inwestycji
Był autorem kilkudziesięciu artykułów opublikowanych w "Przeglądzie Technicznym" i "Przeglądzie Organizacji", poświęconych przede wszystkim naukowej organizacji pracy, kierownictwu, zarządzaniu, ale także roli inżyniera w życiu społeczno-gospodarczym, warunkom rozwoju techniki i różnorodnym problemom ekonomicznym. Był pierwszym teoretykiem organizacji, który sformułował definicje organizacji, kierownictwa, naukowej organizacji, działalności, funkcji, skuteczności, energii zaangażowania i sprawności działania, stosując przy ich objaśnianiu oryginalne interpretacje graficzne. Starał się przy tym oderwać od tradycyjnego podejścia przemysłowego i nadać im zakres uniwersalny, tzn. odnieść je do wszelkich rodzajów działalności. Tym samym Z. Rytla można uważać za jednego z prekursorów prakseologicznej teorii organizacji.
Po śmierci profesor Rytel spoczął na cmentarzu Powązkowskim (kwatera 90-3-30).

</doc>
<doc id="4453227" url="https://pl.wikipedia.org/wiki?curid=4453227" title="Mohammad Al-Basha">
Mohammad Al-Basha

Mohammad Ghassan Al-Basha (arab. محمد غسان الباشا; ur. 5 lutego 1988 w Kuwejcie) – jordański piłkarz grający na pozycji środkowego obrońcy. Od 2017 jest zawodnikiem klubu Al-Wehdat Amman.
Kariera piłkarska.
Swoją karierę piłkarską Al-Basha rozpoczął w klubie Al-Jazeera Amman, w którym w 2006 roku zadebiutował w pierwszej lidze jordańskiej. W 2012 roku odszedł do saudyjskiego Al-Taawoun FC, w którym swój debiut zaliczył 3 sierpnia 2012 w wygranym 2:0 domowym meczu z Al Faisaly Harma. W Al-Taawoun grał przez rok.
W 2013 roku Al-Basha wrócił do Jordanii i w sezonie 2013/2014 grał w Al-Ramtha SC. W 2014 przeszedł do Al-Wehdat Amman. W sezonach 2014/2015 i 2015/2016 wywalczył z nim dwa tytuły mistrza Jordanii. W sezonie 2016/2017 był zawodnikiem Shabab Al-Ordon Club, a w 2017 wróćił do Al-Wehdat i w sezonie 2017/2018 został z nim mistrzem kraju.
Kariera reprezentacyjna.
W reprezentacji Jordanii Al-Basha zadebiutował 16 września 2010 w wygranym 4:1 towarzyskim meczu z Irakiem. W 2019 roku został powołany do kadry na Puchar Azji.

</doc>
<doc id="4453230" url="https://pl.wikipedia.org/wiki?curid=4453230" title="Czwórka (karta)">
Czwórka (karta)

Czwórka – karta do gry tradycyjnie przedstawiająca cztery symbole danego koloru karcianego. W tradycyjnej hierarchii ważności szóstka jest liczona jako 4 karta w talii, występującą po trójce i przed piątką. Pełna talia kart do gry zawiera cztery czwórki, po jednej w każdym kolorze (trefl, karo, kier i pik).
Czwórka występowała (aż do XIX wieku) również w kartach polskich i niemieckich. W tych pierwszych jest oznaczana: w przypadku dzwonków i czerwieni jako dwa rzędy (po prawej i lewej stronie) symboli po 2, a w przypadku żołędzi i win jako część rośliny posiadającej dwie gałęzie po obu stronach.
W Szwajcarii czwórka spotykana jest po dziś dzień.
Wygląd kart.
Wzór międzynarodowy i inne wzory o kolorach francuskich
Talia "48 kart niemieckich"
Talia Minchiate i inne wzory o kolorach północnowłoskich i portugalskich
Talia Bergamo
Talia Aluette i inne wzory o kolorach południowowłoskich i hiszpańskich 
Wzór neapolitański
Wzór rzymski

</doc>
<doc id="4453233" url="https://pl.wikipedia.org/wiki?curid=4453233" title="George Emery">
George Emery



</doc>
<doc id="4453234" url="https://pl.wikipedia.org/wiki?curid=4453234" title="Fortnite">
Fortnite



</doc>
<doc id="4453237" url="https://pl.wikipedia.org/wiki?curid=4453237" title="Daleko od szosy (powieść)">
Daleko od szosy (powieść)

Daleko od szosy – polska powieść obyczajowa autorstwa Henryka Czarneckiego.
Powieść była gotowa w latach 70. Pierwsze wydanie książki ukazało się w 1979 nakładem Wydawnictwa Łódzkiego. Według informacji prasowej wydrukowana w marcu 1979 powieść przez pierwsze miesiące nie trafiła do księgarń z uwagi na dosłowne potraktowanie tytułu książki w kontekście ówczesnego pominięcia Łodzi przy planowaniu sieci autostrad w Polsce. W późniejszych latach ukazywały się kolejne wydania powieści.
Fabuła powieści została oparta na wydarzeniach autentycznych, a bezpośrednią genezą jej powstania było wypracowanie ucznia w szkole, którego nauczycielem był Henryk Czarnecki. Na podstawie treści powieści został nakręcony serial telewizyjny pod tym samym tytułem z 1976 w reżyserii Zbigniewa Chmielewskiego.
Treść.
Struktura powieści została podzielona na 24 rozdziały.

</doc>
<doc id="4453238" url="https://pl.wikipedia.org/wiki?curid=4453238" title="George Stone">
George Stone



</doc>
<doc id="4453239" url="https://pl.wikipedia.org/wiki?curid=4453239" title="Trójka (karta)">
Trójka (karta)

Trójka – karta do gry tradycyjnie przedstawiająca trzy symbole danego koloru karcianego. W tradycyjnej hierarchii ważności trójka jest liczona jako 3 karta w talii, występującą po dwójce i przed czwórką. Pełna talia kart do gry zawiera cztery trójki, po jednej w każdym kolorze (trefl, karo, kier i pik).
Trójka występowała (aż do XIX wieku) również w kartach polskich i niemieckich. W nich była oznaczana: w przypadku dzwonków i czerwieni jako dwa rzędy (po prawej i lewej stronie) symboli po 1 i jednego symbolu pośrodku, a w przypadku żołędzi i win jako część rośliny posiadającej jedną gałąź po obu stronach i jeden "owoc" u góry pośrodku.
W Szwajcarii trójka spotykana jest po dziś dzień
Wygląd kart.
Wzór międzynarodowy i inne wzory o kolorach francuskich
48 kart niemieckich
Talia Minchiate i inne wzory o kolorach północnowłoskich i portugalskich
Talia Bergamo
Talia Aluette i inne wzory o kolorach południowowłoskich i hiszpańskich 
Wzór neapolitański
Wzór rzymski

</doc>
<doc id="4453240" url="https://pl.wikipedia.org/wiki?curid=4453240" title="Wełykyj Brataliw">
Wełykyj Brataliw

Wełykyj Brataliw (, pol. hist. "Bratałów") – wieś na Ukrainie, w obwodzie żytomierskim, w rejonie lubarskim.
Prywatna wieś szlachecka Bratałów Wielki, położona w województwie kijowskim, w 1739 roku należała do klucza Cudnów Lubomirskich.

</doc>
<doc id="4453243" url="https://pl.wikipedia.org/wiki?curid=4453243" title="George Wilbur">
George Wilbur



</doc>
<doc id="4453246" url="https://pl.wikipedia.org/wiki?curid=4453246" title="Glen Larson">
Glen Larson



</doc>
<doc id="4453247" url="https://pl.wikipedia.org/wiki?curid=4453247" title="Elias El-Debei">
Elias El-Debei



</doc>
<doc id="4453250" url="https://pl.wikipedia.org/wiki?curid=4453250" title="Paweł Smoliniec">
Paweł Smoliniec

Paweł Smoliniec (ur. 23 lutego 1977) – polski judoka.
Były zawodnik klubów: MOS Zatoka Braniewo (1992–1993), KS AZS AWFiS Gdańsk (1994–2010). Czterokrotny medalista zawodów pucharu świata seniorów (Warszawa 1999 – brąz, Warszawa 2001 – srebro, Warszawa 2003 – brąz, Mińsk 2004 – brąz). Dwunastokrotny medalista mistrzostw Polski seniorów: złoty (2005 – mistrzostwa Polski OPEN), pięciokrotny srebrny (2001 – kat. do 90 kg, 2004 i 2006 –kat. do 100 kg, 2008 – kat. open, 2009 – kat. powyżej 100 kg) oraz sześciokrotny brązowy (1997 - kat. open, 2000 - kat. do 90 kg, 2003 i 2005 – kat. do 100 kg, 2006 – kat. open, 2010 – kat. powyżej 100 kg). Uczestnik mistrzostw świata seniorów (2003) or-az mistrzostw Europy seniorów (2003, 2005, 2007 – 7 miejsce w mistrzostwach Europy OPEN).
Mąż Adriany Dadci. Wraz z żoną w 2015 założył szkołę judo UKS ADA JUDO FUN. Pracował w Wydziale Kadr i Szkolenia KWP w Gdańsku (2017).

</doc>
<doc id="4453252" url="https://pl.wikipedia.org/wiki?curid=4453252" title="Harold Ickes">
Harold Ickes



</doc>
<doc id="4453254" url="https://pl.wikipedia.org/wiki?curid=4453254" title="Dyskografia Got7">
Dyskografia Got7

Dyskografia Got7 – południowokoreańskiego boysbandu, który związany jest z wytwórnią JYP Entertainment i działa od 2013 roku.

</doc>
<doc id="4453259" url="https://pl.wikipedia.org/wiki?curid=4453259" title="Benjamin Jones">
Benjamin Jones



</doc>
<doc id="4453261" url="https://pl.wikipedia.org/wiki?curid=4453261" title="Agarn">
Agarn

Agarn – miejscowość i gmina w Szwajcarii, w kantonie Valais.
W 2017 roku liczyła 763 mieszkańców.

</doc>
<doc id="4453262" url="https://pl.wikipedia.org/wiki?curid=4453262" title="Sommeri">
Sommeri

Sommeri – miejscowość i gmina w Szwajcarii, w kantonie Turgowia. W 2017 roku liczyła 565 mieszkańców.

</doc>
<doc id="4453263" url="https://pl.wikipedia.org/wiki?curid=4453263" title="Dwójka (karta)">
Dwójka (karta)

Dwójka – karta do gry tradycyjnie przedstawiająca dwa symbole danego koloru karcianego. W tradycyjnej hierarchii ważności dwójka jest liczona jako 2 karta w talii, występującą po jedynce i przed trójką. Pełna talia kart do gry zawiera cztery dwójki, po jednej w każdym kolorze (trefl, karo, kier i pik).
Dwójka (Tuz) występuje również w kartach polskich i szwajcarskich, (bardzo dobrze to widać w najstarszych taliach gdzie jest: piątka, czwórka, trójka) gdzie jest odpowiednikiem zarówno francuskiej dwójki i francuskiego asa. W tych pierwszych jest oznaczana: w przypadku dzwonków i czerwieni jako dwa rzędy (po prawej i lewej stronie) symboli po 1, a w przypadku żołędzi i win jako część rośliny posiadającej jedną gałąź po obu stronach.
Wygląd kart.
Wzór międzynarodowy i inne wzory o kolorach francuskich
Talia Minchiate i inne wzory o kolorach północnowłoskich i portugalskich
Wzór neapolitański i inne wzory o kolorach południowowłoskich i hiszpańskich 
Talia "48 Kart Niemieckich"
Jednohlave
Wzór Saksoński
Wzór wirtemberski – stary rysunek
Wzór szwajcarski

</doc>
<doc id="4453266" url="https://pl.wikipedia.org/wiki?curid=4453266" title="Król rozrywki">
Król rozrywki

Król rozrywki (ang. "The Greatest Showman") – amerykański musical filmowy z 2017 roku, będący debiutem reżyserskim Michaela Graceya, oparty na scenariuszu Jenny Bicks i Billa Condona. W rolach głównych wystąpili Hugh Jackman, Zac Efron, Michelle Williams, Rebecca Ferguson i Zendaya. Film był inspirowany historią cyrku Ringling Bros. and Barnum &amp; Bailey Circus założonego przez P.T. Barnuma w 1871 roku.
"Król rozrywki" spotkał się z mieszaną reakcją krytyków, którzy docenili role Jackmana i reszty wykonawców oraz muzykę, lecz został on przy tym określony płytkim i złowieszczym.
Na 75. ceremonii wręczenia Złotych Globów film otrzymał nominację do nagrody w kategorii „najlepszego filmu komediowego lub musicalu”, natomiast Hugh Jackman w kategorii „najlepszego aktora w filmie komediowym lub musicalu”. Utwór muzyczny "This Is Me" duetu Pasek and Paul otrzymał Złoty Glob w kategorii „najlepszej piosenki” i był nominowany na 90. ceremonii wręczenia Oscarów do Nagrody Akademii Filmowej.

</doc>
<doc id="4453267" url="https://pl.wikipedia.org/wiki?curid=4453267" title="Zendaya Coleman">
Zendaya Coleman



</doc>
<doc id="4453269" url="https://pl.wikipedia.org/wiki?curid=4453269" title="Ben Jones (polityk)">
Ben Jones (polityk)



</doc>
<doc id="4453272" url="https://pl.wikipedia.org/wiki?curid=4453272" title="Trizin">
Trizin

Trizin (, "Troizī́n") – miejscowość w Grecji, w administracji zdecentralizowanej Attyka, w regionie Attyka, w jednostce regionalnej Wyspy, w gminie Trizinia-Metana. W 2011 roku liczyła 673 mieszkańców.
Do 1929 roku nosiła nazwę Damala, przemianowana na pamiątkę miasta starożytnego. 
W pobliżu, odległe o 2 km na północny zachód od miejscowości, znajdują się rozproszone na znacznym obszarze pozostałości antycznej Trojzeny oraz ruiny XIII-wiecznej warowni ("kástro")

</doc>
<doc id="4453273" url="https://pl.wikipedia.org/wiki?curid=4453273" title="Pierwszy rząd Artursa Krišjānisa Kariņša">
Pierwszy rząd Artursa Krišjānisa Kariņša

Pierwszy rząd Artursa Krišjānisa Kariņša (łot. "Kariņa 1. Ministru kabinets") – centroprawicowy gabinet koalicyjny rządzący Łotwą od 23 stycznia 2019 do 14 grudnia 2022.
Historia.
W wyborach parlamentarnych z 6 października 2018 mandaty w Sejmie uzyskało siedem ugrupowań, co doprowadziło do długotrwałych rozmów koalicyjnych. 7 stycznia 2019, po uprzednich nieudanych próbach stworzenia parlamentarnej większości (podejmowali je Jānis Bordāns i Aldis Gobzems), prezydent Raimonds Vējonis desygnował na premiera Artursa Krišjānisa Kariņša z Jedności (V), najmniej licznego ugrupowania w parlamencie. Do porozumienia dołączyły także cztery inne ugrupowania: narodowcy (NA), liberalna koalicja Dla Rozwoju/Za! (AP), centroprawicowa Nowa Partia Konserwatywna (JKP) i antysystemowa formacja Do Kogo Należy Państwo (KPV LV).
23 stycznia 2019 Arturs Krišjānis Kariņš wraz z całym jej gabinetem został przez Sejm zatwierdzony na stanowisku premiera; „za” zagłosowało 61 na 100 deputowanych – wszyscy posłowie czterech koalicyjnych ugrupowań oraz większość przedstawicieli KPV LV. Tego samego dnia jego wielopartyjny rząd rozpoczął urzędowanie, zastępując gabinet Mārisa Kučinskisa.
W czerwcu 2021 z koalicji została usunięta KPV LV, z której od czasu wyborów odeszła większość posłów. Pozostałe cztery formacje odnowiły porozumienie koalicyjne.
14 grudnia 2022, po kolejnych wyborach parlamentarnych, został zastąpiony przez drugi gabinet dotychczasowego premiera.

</doc>
<doc id="4453274" url="https://pl.wikipedia.org/wiki?curid=4453274" title="Oprawa koronkowa">
Oprawa koronkowa

Oprawa koronkowa – rodzaj oprawy powstałej w II połowie XVIII wieku. Jest to wytłaczana złotem, wąska koronka, która otacza winietę ramkową (bordiurę) od zewnętrznej strony (jeśli jednak winieta była bardzo wąska, to koronka pojawiała się również od strony wewnętrznej, ząbkami do środka). W wieku XVIII koronka była wykorzystywana przy szyciu i zdobieniu różnego rodzaju tkanin i strojów, stąd zaś przeniosła się do przemysłu introligatorskiego. Oprawa koronkowa wykonywana była z bardzo małych i delikatnych tłoków punktowanych lub konturowych. Dominującymi wzorami były ornamenty roślinne (z elementami groteski i arabeski, czyli motywem kandelabrowym) – drobne kwiatki i gałązki, liście palmy (palmetki), gwiazdy itp.
Historia.
Oprawa pojawiła się już na przełomie XVII i XVIII wieku u boku innych znanych motywów dekoracyjnych, np. wachlarza (Éventail). Najbardziej rozpowszechniła się we Francji, gdzie introligatorzy tworzyli ornamentową, koronkową winietę ramkową, która nachodziła ząbkami na pole zwierciadła, które mogło być puste lub z herbem albo monogramem właściciela. Z czasem oprawa zaczęła się rozrastać na grzbiet książki, ważne były również kolor i rodzaj skóry, z której wykonana była książka, gdyż powinny one współgrać z koronkowymi zdobieniami. Wzory koronkowe pojawiały się w oprawach rokokowych i w stylu Ludwika XVI, często przyjmując lokalne wariacje w poszczególnych krajach europejskich (w Polsce za czasów Stanisława Augusta Poniatowskiego oprawy koronkowe były jednym z ważniejszych stylów dekoracyjnych). Dzięki delikatnej strukturze koronki wielu twórców mogło eksponować swój indywidualny styl, np. A.M. Padeloup tworzył oprawy na wzór koronek igłowych.
Zobacz też.
Oprawa (poligrafia)Oprawa złotnicza
Bibliografia.
1. "Encyklopedia wiedzy o książce", pod red. A. Binkermajera, B. Kocowskiego, J. Trzynadlowskiego i in., Wrocław 1971.

</doc>
<doc id="4453276" url="https://pl.wikipedia.org/wiki?curid=4453276" title="Paweł Sitarski">
Paweł Sitarski

Paweł Sitarski (ur. 18 lutego 1976) – polski judoka.
Były zawodnik WKS Gwardia Warszawa (1992-2012). Dwukrotny brązowy medalista zawodów pucharu świata seniorów (Warszawa 1997 - kat. do 95 kg, Warszawa 2001 - kat. do 100 kg). Dwunastokrotny medalista mistrzostw Polski seniorów: trzykrotny złoty (2000 i 2004 - kat. do 100 kg, 2008 - kat. powyżej 100 kg), trzykrotny srebrny (2001, 2002 i 2003 - kat. do 100 kg) oraz sześciokrotny brązowy (1998 - kat. do 100 kg, 1999 - kat. powyżej 75 kg, 2001 - kat open, 2006 - kat. do 100 kg, 2007 - kat. powyżej 100 kg, 2012 - kat. do 100 kg). Uczestnik mistrzostw Europy seniorów (1997, 2000 i 2001).

</doc>
<doc id="4453277" url="https://pl.wikipedia.org/wiki?curid=4453277" title="Dmanisi">
Dmanisi

Dmanisi – miasto w Gruzji, w regionie Dolna Kartlia. W 2017 roku liczyło 2661 mieszkańców.
W mieście rozwinął się przemysł spożywczy oraz odzieżowy.

</doc>
<doc id="4453278" url="https://pl.wikipedia.org/wiki?curid=4453278" title="Abasza">
Abasza

Abasza – miasto w Gruzji, w regionie Megrelia-Górna Swanetia. W 2014 roku liczyło 4941 mieszkańców. Centrum administracyjne gminy Abasza. Znajduje się między rzekami Abasza i Noghela, na wysokości 23 m n.p.m. i znajduje się około 283 km (176 mi) na zachód od Tbilisi. Osada Abasza uzyskała status miasta w 1964 roku. W Abaszy znajduje się również siedziba gruzińskiej prawosławnej eparchii Czkondidi.
Nazwa.
Słowo „Abasza” pochodzi z języka arabskiego. Według legendy Arabowie chcieli przeprawić się przez rzekę, ale była wezbrana i krzyczeli do siebie „Aba-sza”, czyli „odwrót”. Według wspomnień Dżuanszera, 23-tysięczny piechur abisyński pochodzenia etiopskiego w armii Marwana II w VIII wieku utonął w jednej rzece, a druga rzeka pochłonęła 35 000 koni. Z tego powodu jedna rzeka została nazwana Abasza, a druga Cchenisckali.

</doc>
<doc id="4453280" url="https://pl.wikipedia.org/wiki?curid=4453280" title="Oni (Gruzja)">
Oni (Gruzja)

Oni – miasto w Gruzji, w regionie Racza-Leczchumi i Dolna Swanetia. W 2014 roku liczyło 2656 mieszkańców.

</doc>
<doc id="4453283" url="https://pl.wikipedia.org/wiki?curid=4453283" title="Duszeti">
Duszeti

Duszeti – miasto w Gruzji, w regionie Mccheta-Mtianetia. W 2014 roku liczyło 6167 mieszkańców.
W mieście rozwinął się przemysł spożywczy oraz dywanowy.

</doc>
<doc id="4453285" url="https://pl.wikipedia.org/wiki?curid=4453285" title="Saczchere">
Saczchere

Saczchere – miasto w Gruzji, w regionie Imeretia. W 2014 roku liczyło 6140 mieszkańców.

</doc>
<doc id="4453286" url="https://pl.wikipedia.org/wiki?curid=4453286" title="Baghdati">
Baghdati

Baghdati – miasto w Gruzji, w regionie Imeretia. W 2014 roku liczyło 3707 mieszkańców.
W Baghdati urodził się rosyjski poeta kubofuturystyczny Władimir Majakowski.

</doc>
<doc id="4453287" url="https://pl.wikipedia.org/wiki?curid=4453287" title="Sandis Ģirģens">
Sandis Ģirģens

Sandis Ģirģens (ur. 1980) – łotewski polityk i prawnik, w latach 2019–2021 minister spraw wewnętrznych, lider partii Republika.
Życiorys.
W 2003 ukończył studia prawnicze w uczelni biznesowej Biznesa augstskola „Turība”. Pracę zawodową podjął po ukończeniu szkoły średniej pod koniec lat 90. Początkowo był urzędnikiem sądowym, później związał się z adwokaturą. W 2009 zdał egzamin zawodowy, podejmując następnie praktykę jako adwokat w Rydze.
Zaangażował się w działalność polityczną w ramach ugrupowania KPV LV. W 2018 bez powodzenia kandydował z jego listy do Sejmu, mandat poselski z ramienia tej samej partii uzyskał wówczas jego brat Kaspars Ģirģens. W styczniu 2019 Sandis Ģirģens objął urząd ministra spraw wewnętrznych, wchodząc w skład koalicyjnego rządu Artursa Krišjānisa Kariņša. Sprawował go do czerwca 2021. W sierpniu tego samego roku został współprzewodniczącym nowej partii Republika. Od lutego 2022 samodzielny przewodniczący tej formacji (po odejściu z niej Vjačeslavsa Dombrovskisa).

</doc>
<doc id="4453288" url="https://pl.wikipedia.org/wiki?curid=4453288" title="Cageri">
Cageri

Cageri – miasto w Gruzji, w regionie Racza-Leczchumi i Dolna Swanetia. W 2014 roku liczyło 1320 mieszkańców.

</doc>
<doc id="4453291" url="https://pl.wikipedia.org/wiki?curid=4453291" title="Lagodechi">
Lagodechi

Lagodechi – miasto w Gruzji, w regionie Kachetia. W 2014 roku liczyło 5918 mieszkańców.

</doc>
<doc id="4453295" url="https://pl.wikipedia.org/wiki?curid=4453295" title="Elektrośmieci">
Elektrośmieci



</doc>
<doc id="4453296" url="https://pl.wikipedia.org/wiki?curid=4453296" title="Tetri Ckaro">
Tetri Ckaro

Tetri Ckaro – miasto w Gruzji, w regionie Dolna Kartlia. W 2017 roku liczyło 3093 mieszkańców.

</doc>
<doc id="4453303" url="https://pl.wikipedia.org/wiki?curid=4453303" title="Phare – Demokracja">
Phare – Demokracja

Phare – Demokracja – program Unii Europejskiej, deklarujący wspieranie rozwoju społeczeństwa obywatelskiego w państwach Europy Centralnej, Wschodniej, krajach dawnego ZSRR, a także w Mongolii.
Program realizowano w latach 1993-1997 i miał on na celu wspieranie procesu przekształceń społeczno-ekonomicznych oraz pomoc organizacjom pozarządowym (m.in. małe dotacje dla organizacji lokalnych). Podstawowe cele, według twórców programu to promowanie: demokracji w systemie wielopartyjnym, praw człowieka, wolności ekonomicznej i państwa prawa. Program wspierał działania takie jak zdobywanie i stosowanie wiedzy oraz technik w obrębie praktyk parlamentarnych, wzmacnianie organizacji pozarządowych wnoszących istotny wkład w promocję pluralistycznego, demokratycznego społeczeństwa, przekazanie wiedzy i praktyki z zakresu demokracji i rządów prawa. O małe dotacje z budżetu programowego mogły ubiegać się niezależne, formalnie zarejestrowane w Polsce, organizacje non-profit, które już wcześniej prowadziły działalność w dziedzinie zbliżonej do promowanej przez program. Inicjatywa wspierała też działania na rzecz mniejszości narodowych oraz grup nieuprzywilejowanych. Od 1993 do 1997 zakontraktowano w programie oraz wydatkowano 1.600.000 euro na 200 lub 215 dotacji. Kontynuacją programu był wprowadzony przez Radę Unii Europejskiej od 2000 program "ACCESS".

</doc>
<doc id="4453304" url="https://pl.wikipedia.org/wiki?curid=4453304" title="Salem Al-Ajalin">
Salem Al-Ajalin

Salem Al-Ajalin (arab. محمد غسان الباشا; ur. 18 lutego 1988 w Ammanie) – jordański piłkarz grający na pozycji środkowego obrońcy. Od 2015 jest zawodnikiem klubu Al-Faisaly Amman.
Kariera piłkarska.
Swoją karierę piłkarską Al-Ajalin rozpoczął w klubie Al-Jazeera Amman, w którym w 2007 roku zadebiutował w pierwszej lidze jordańskiej. W sezonie 2013/2014 grał w Mansheyat Bani Hasan, a w sezonie 2014/2015 w Al-Ahli Amman. W 2015 przeszedł do Al-Faisaly Amman. W sezonie 2015/2016 został z nim wicemistrzem Jordanii, a w sezonie 2016/2017 sięgnął po dublet - mistrzostwo i Puchar Jordanii.
Kariera reprezentacyjna.
W reprezentacji Jordanii Al-Ajalin zadebiutował 25 lutego 2010 w przegranym 0:2 towarzyskim meczu z Azerbejdżanem. W 2019 roku został powołany do kadry na Puchar Azji.

</doc>
<doc id="4453307" url="https://pl.wikipedia.org/wiki?curid=4453307" title="Ralfs Nemiro">
Ralfs Nemiro

Ralfs Nemiro (ur. 9 lutego 1981 w Rydze) – łotewski polityk, prawnik i samorządowiec, poseł na Sejm, od 2019 do 2020 minister gospodarki.
Życiorys.
Z wykształcenia prawnik, absolwent Uniwersytetu Łotwy, na którym w 2009 uzyskał magisterium. W latach 2001–2003 pracował w administracji państwowej, później w sektorze prywatnym. Został m.in. partnerem firmy prawniczej Rebenoks &amp; Vilders, powoływany także w skład zarządów spółek prawa handlowego.
Dołączył do ugrupowania KPV LV, wchodząc w skład jego zarządu. W 2017 został wybrany do rady gminy Jełgawa, w wyborach w 2018 uzyskał natomiast mandat posła na Sejm XIII kadencji. W styczniu 2019 objął urząd ministra gospodarki, dołączając do rządu Artursa Krišjānisa Kariņša. Zakończył urzędowanie w marcu 2020 – podał się do dymisji na żądanie premiera, gdy cofnięto mu dostęp do informacji niejawnych. W 2022 wstąpił do partii LPV.

</doc>
<doc id="4453308" url="https://pl.wikipedia.org/wiki?curid=4453308" title="Ihsan Haddad">
Ihsan Haddad

Ihsan Nabil Farhan Haddad (arab. إحسان منيل فرحان حداد; ur. 5 lutego 1994 w Irbidzie) – jordański piłkarz grający na pozycji pomocnika. Od 2018 jest zawodnikiem klubu Al-Faisaly Amman.
Kariera piłkarska.
Swoją karierę piłkarską Haddad rozpoczął w klubie Al-Arabi Ibrid, w którym w 2011 roku zadebiutował w pierwszej lidze jordańskiej. W sezonie 2014/2015 grał w Al-Ramtha SC, w sezonie 2015/2016 - w Al-Hussein Irbid, a w sezonie 2016/2017 - ponownie w Al-Ramtha SC. W sezonie 2017/2018 był zawodnikiem Al-Wehdat Amman, z którym wywalczył mistrzostwo kraju. W 2018 przeszedł do Al-Faisaly Amman.
Kariera reprezentacyjna.
W reprezentacji Jordanii Haddad zadebiutował 16 czerwca 2016 w wygranym 3:0 towarzyskim meczu z Trynidadem i Tobago. W 2019 roku został powołany do kadry na Puchar Azji.

</doc>
<doc id="4453312" url="https://pl.wikipedia.org/wiki?curid=4453312" title="Reprezentacja Ukrainy w badmintonie">
Reprezentacja Ukrainy w badmintonie

Reprezentacja Ukrainy w badmintonie – zespół, biorący udział w imieniu Ukrainy w meczach i sportowych imprezach międzynarodowych w badmintonie, powoływany przez selekcjonera, w którym mogą występować wyłącznie zawodnicy posiadający obywatelstwo ukraińskie. Za jej funkcjonowanie odpowiedzialny jest Ukraiński Związek Badmintona (FBU), który jest członkiem Międzynarodowej Federacji Badmintona.
Historia.
Swój pierwszy oficjalny mecz reprezentacja Ukrainy rozegrała w 1992 roku po rozpadzie ZSRR.
Udział w turniejach międzynarodowych.
Thomas Cup (BWF).
Reprezentacja Ukrainy żadnego razu nie występowała w turnieju finałowym Thomas Cup.
Uber Cup (BWF).
Dotychczas reprezentacji Ukrainy żadnego razu nie udało się awansować do finałów Uber Cup.
Sudirman Cup (BWF).
Ukraina 11 razy uczestniczyła w finałach Sudirman Cup. W 2001 i 2003 zajęła najwyższe 13. miejsce.
Drużynowe mistrzostwa Europy mężczyzn (BE).
Męska drużyna Ukrainy 6 razy awansowała do finałów ME. W 2010 zdobyła czwarte miejsce.
Drużynowe mistrzostwa Europy kobiet (BE).
Drużynie kobiet z Ukrainy 4 razy udało się zakwalifikować do finałów ME. W 2012, 2014 i 2016 dotarła do ćwierćfinału.
Mistrzostwa Europy drużyn mieszanych w badmintonie (BE).
Ukraińska drużyna mieszana 11 razy brała udział w finałach ME. Najwyższe osiągnięcie to 6. miejsce w 1998, 2000 i 2002.

</doc>
<doc id="4453316" url="https://pl.wikipedia.org/wiki?curid=4453316" title="Tālis Linkaits">
Tālis Linkaits

Tālis Linkaits (ur. 18 sierpnia 1970) – łotewski polityk, ekonomista i urzędnik państwowy, poseł na Sejm, od 2019 do 2022 minister transportu.
Życiorys.
W 1988 ukończył szkołę średnią w Rydze, a w 1993 studia ekonomiczne na Uniwersytecie Łotwy. W 1991 podjął pracę w administracji rządowej, zajmując się głównie sprawami prywatyzacji. W latach 1996–2004 był dyrektorem do spraw administracyjnych w państwowej agencji do spraw prywatyzacji. Od 2001 do 2009 zajmował się działalnością konsultingową przy projektach rozwojowych m.in. w Serbii, Mołdawii i Libii. W latach 2006–2018 zatrudniony w państwowej agencji rozwoju regionalnego, gdzie kierował sekretariatem VASAB (zajmującym się strategią współpracy w ramach Morza Bałtyckiego). Powoływany także w skład organów różnych przedsiębiorstw, m.in. Air Baltic Corporation i portu lotniczego w Rydze.
Zaangażował się w działalność polityczną w ramach Nowej Partii Konserwatywnej. W wyborach w 2018 z listy tego ugrupowania uzyskał mandat posła na Sejm XIII kadencji. W styczniu 2019 objął urząd ministra transportu, wchodząc w skład rządu Artursa Krišjānisa Kariņša; stanowisko to zajmował do grudnia 2022.

</doc>
<doc id="4453320" url="https://pl.wikipedia.org/wiki?curid=4453320" title="Concinnia">
Concinnia

Concinnia – rodzaj jaszczurki z podrodziny Sphenomorphinae w rodzinie scynkowatych (Scincidae). 
Zasięg występowania.
Rodzaj obejmuje gatunki występujące endemicznie w Australii. 
Systematyka.
Etymologia.
"Concinnia": „umiejętnie połączony”.
Podział systematyczny.
Do rodzaju należą następujące gatunki:

</doc>
<doc id="4453323" url="https://pl.wikipedia.org/wiki?curid=4453323" title="Gustav Janke">
Gustav Janke



</doc>
<doc id="4453324" url="https://pl.wikipedia.org/wiki?curid=4453324" title="Juan Guaidó">
Juan Guaidó

Juan Gerardo Guaidó Márquez (ur. 28 lipca 1983 w La Guaira) – wenezuelski polityk, od 2019 przewodniczący Zgromadzenia Narodowego.
Życiorys.
Jest synem pilota, miał siedmioro rodzeństwa. W 2007 ukończył studia inżynierskie na prowadzonym przez jezuitów Katolickim Uniwersytecie Andresa Bello (UCAB) w Caracas. Uczestnik programu studiów podyplomowych z zarządzania politycznego i administracji, który UCAB ustanowił we współpracy z George Washington University. Studiował również administrację publiczną w Instytucie Zaawansowanych Studiów Zarządzania (IESA) w Caracas.
W czasie studiów rozpoczął działalność społeczną w związkach studenckich opozycyjnych wobec polityki Hugo Cháveza. W 2009 wstąpił do partii Wola Ludowa (hiszp. "Voluntad Popular") tworzonej przez Leopolda Lópeza, a w 2015 roku po raz pierwszy został wybrany do parlamentu. Na przełomie 2018 i 2019 został wybrany przewodniczącym parlamentu.
23 stycznia 2019 podczas kolejnego protestu przeciwko rządom Nicolása Maduro, Guaidó ogłosił się tymczasowym prezydentem Wenezueli, na mocy przepisów pozwalających mu przejąć obowiązki głowy państwa w przypadku stwierdzenia nieważności wyborów. Jeszcze tego samego dnia poparcie dla jego decyzji wyraziły m.in. Stany Zjednoczone, Kanada, Brazylia i Argentyna, łącznie jego mandat prezydencki został uznany przez 50 państw.
31 stycznia 2019 za tymczasowego prezydenta uznał go w głosowaniu Parlament Europejski. Eurodeputowani wezwali do tego samego kroku wysoką przedstawicielkę do spraw zagranicznych i polityki bezpieczeństwa Federicę Mogherini i kraje członkowskie. Rezolucję poparło 439 posłów, przy 104 przeciw i 88 wstrzymujących się. 4 lutego 2019 wraz z upływem terminu ultimatum, dalsze kroki podjęło szereg krajów Unii Europejskiej: ustami premiera Pedro Sáncheza, Hiszpania uznała Juana Guaidó za tymczasowego prezydenta Wenezueli, minuty później uczyniły to Wielka Brytania i Austria, a jeszcze tego samego dnia ogłosiły to Niemcy, Francja, Szwecja, Dania, Portugalia, Litwa, Łotwa, Holandia oraz Polska.

</doc>
<doc id="4453325" url="https://pl.wikipedia.org/wiki?curid=4453325" title="Stepan Stecenko">
Stepan Stecenko

Stepan Omelanowycz Stecenko (ukr. Степа́н Омеля́нович Стеце́нко, ros. Степан Емельянович Стеценко, ur. 22 grudnia 1903 w stacji Stojanowka w guberni chersońskiej, zm. 9 listopada 1989 w Kijowie) – polityk Ukraińskiej SRR.
Życiorys.
Od 1920 do 1922 służył w Armii Czerwonej, 1922-1923 był słuchaczem szkoły budownictwa radzieckiego i partyjnego w Jelizawietgradzie (obecnie Kropywnycki), po czym został działaczem związkowym i komsomolskim, a w 1926 również partyjnym (po przyjęciu go do WKP(b)). W 1931 został redaktorem gazety "Zinowjewskij Proletarij" w Zinowjewsku (obecnie Kropywnycki), pełniąc tę funkcję przez rok, potem został kierownikiem jednego z wydziałów Komitetu Miejskiego KP(b)U w Ługańsku, następnie do 1937 był II sekretarzem tego komitetu, a 1937-1938 sekretarzem komitetu fabrycznego KP(b)U fabryki parowozów im. Rewolucji Październikowej w Woroszyłowgradzie (obecnie Ługańsk). 1 czerwca 1938 podczas wielkiego terroru został aresztowany i uwięziony, 18 marca 1940 wypuszczony, po czym objął funkcję kierownika obwodowego oddziału przemysłu leśnego w Woroszyłowgradzie. Po ataku Niemiec na ZSRR pozostał w Donbasie, od lipca 1942 do lutego 1943 był I sekretarzem Podziemnego Komitetu Obwodowego KP(b)U, od lutego 1943 do 1947 był sekretarzem Komitetu Miejskiego KP(b)U w Woroszyłowgradzie, a 1948-1950 przewodniczącym Komitetu Wykonawczego Woroszyłowgradzkiej Rady Obwodowej. Następnie został przeniesiony do Czernihowa jako I sekretarz Komitetu Miejskiego KP(b)U, potem w 1955 pełnił funkcję inspektora KC KPU, od 1955 do stycznia 1963 był II sekretarzem Komitetu Obwodowego KPU w Czerkasach, jednocześnie od 21 stycznia 1956 do 17 marca 1971 wchodził w skład Komisji Rewizyjnej KPU. Od stycznia 1963 do 1967 był przewodniczącym Komitetu Wykonawczego Czerkaskiej Wiejskiej Rady Obwodowej/Czerkaskiej Rady Obwodowej, od kwietnia 1967 do 1975 I zastępcą przewodniczącego Rady Najwyższej Ukraińskiej SRR, a od 20 marca 1971 do 10 lutego 1976 członkiem KC KPU, w 1975 przeszedł na emeryturę.

</doc>
<doc id="4453327" url="https://pl.wikipedia.org/wiki?curid=4453327" title="Konkurs Sopot Festival 1987">
Konkurs Sopot Festival 1987



</doc>
<doc id="4453331" url="https://pl.wikipedia.org/wiki?curid=4453331" title="Juan Guaido">
Juan Guaido



</doc>
<doc id="4453333" url="https://pl.wikipedia.org/wiki?curid=4453333" title="Tareq Khattab">
Tareq Khattab

Tareq Ziad Jabr Khattab (arab. طارق زياد جبر خطاب; ur. 6 maja 1992 w Ammanie) – jordański piłkarz grający na pozycji środkowego obrońcy. Od 2018 jest zawodnikiem klubu Al Salmiya.
Kariera piłkarska.
Swoją karierę piłkarską Khattab rozpoczął w klubie Al-Wehdat Amman, w którym w 2011 roku zadebiutował w pierwszej lidze jordańskiej. W sezonie 2012/2013 wywalczył wicemistrzostwo kraju, a w sezonie 2013/2014 sięgnął po dublet - mistrzostwo i Puchar Jordanii.
Latem 2014 roku Khattab przeszedł do saudyjskiego Asz-Szabab Rijad. Zadebiutował w nim 17 września 2014 w zremisowanym 0:0 wyjazdowym meczu z Al-Ahli Dżudda. W Asz-Szabab spędził rok.
W sezonie 2015/2016 Khattab grał w egipskim Al-Masry Port Said. W 2016 wrócił do Jordanii do Al-Wehdat Amman, z którym w sezonie 2017/2018 wywalczył mistrzostwo Jordanii. W 2018 przeszedł do kuwejckiego Al Salmiya.
Kariera reprezentacyjna.
W reprezentacji Jordanii Khattab zadebiutował 28 października 2013 w wygranym 1:0 towarzyskim meczu z Nigerią. W 2015 roku został powołany do kadry na Puchar Azji 2015, a w 2019 na Puchar Azji 2019.

</doc>
<doc id="4453334" url="https://pl.wikipedia.org/wiki?curid=4453334" title="Ahh! Monica!">
Ahh! Monica!

Ahh! Monica! – longplay szwedzkiej piosenkarki Moniki Zetterlund, wydany w kwietniu 1962 roku nakładem wydawnictwa muzycznego Philips Records. 
Wydawnictwo powstało przy akompaniamencie orkiestry Georga Riedelsa, zaś za jego layout odpowiedzialny był Yngve Solberg.
Album doczekał się wielu reedycji, między innymi w Szwecji w 1966, 1974, 1991 oraz 2001 roku, a także w Japonii w 2006 oraz 2014 roku (nakładem Philips oraz Universal Music). Wydawnictwa z 1974 oraz 1991 roku ukazały się w niezmienionych wersjach pod nazwą "Sakta vi gå genom stan".
Lista utworów.
Opracowano na podstawie materiału źródłowego.

</doc>
<doc id="4453340" url="https://pl.wikipedia.org/wiki?curid=4453340" title="Harry Daugherty">
Harry Daugherty



</doc>
<doc id="4453342" url="https://pl.wikipedia.org/wiki?curid=4453342" title="Dr.Web">
Dr.Web

Dr.Web – rosyjskie oprogramowanie zabezpieczające.
Programy tej rodziny zapewniają ochronę przed robakami, rootkitami, wirusami, trojanami, oprogramowaniem szpiegującym, rejestratorami klawiszy, dialerami, aplikacjami reklamowymi i innymi szkodliwymi obiektami, w tym przed oszustwami, pharmingiem, phishingiem i spamem technicznym.

</doc>
<doc id="4453346" url="https://pl.wikipedia.org/wiki?curid=4453346" title="Harry Sinclair">
Harry Sinclair



</doc>
<doc id="4453347" url="https://pl.wikipedia.org/wiki?curid=4453347" title="Odai Khadr">
Odai Khadr

Odai Khadr Salem Al-Qarra (arab. سالم القرة; ur. 20 marca 1991 w Ammanie) – jordański piłkarz grający na pozycji napastnika. Od 2018 jest zawodnikiem klubu Dhofar Salala.
Kariera piłkarska.
Swoją karierę piłkarską Khadr rozpoczął w klubie Shabab Al-Ordon Club, w którym w 2009 roku zadebiutował w pierwszej lidze jordańskiej. W sezonie 2012/2013 wywalczył z nim mistrzostwo Jordanii. W sezonie 2015/2016 grał w Al-Ramtha SC, a w sezonie 2016/2017 najpierw Al-Baqa'a Club, a następnie w Al-Hussein Irbid. W sezonie 2017/2018 występował w Shabab Al-Aqaba Club i Al-Salt SC. W 2018 przeszedł do omańskiego zespołu Dhofar Salala.
Kariera reprezentacyjna.
W reprezentacji Jordanii Khadr zadebiutował 28 października 2013 w wygranym 1:0 towarzyskim meczu z Nigerią. W 2019 roku został powołany do kadry na Puchar Azji.

</doc>
<doc id="4453351" url="https://pl.wikipedia.org/wiki?curid=4453351" title="François Abou Mokh">
François Abou Mokh

François Abou Mokh BC (ur. 1 lipca 1921 w Malula, zm. 11 sierpnia 2006) – syryjski duchowny melchicki, w latach 1977-1992 oraz 1996-1998 biskup pomocniczy patriarchatu Antiochii.
Życiorys.
Urodził się 1 lipca 1921 w Malula. 
Święcenia kapłańskie otrzymał 12 czerwca 1946 w Zakonie Bazylianów Melkitów Najświętszego Zbawcy. 7 lutego 1978 został mianowany biskupem pomocniczym patriarchatu Antiochii. Chirotonię przyjął 17 marca 1978 z rąk patriarchy Maksymosa V Hakima. 27 lipca 1998 przeszedł na emeryturę.
Zmarł 11 sierpnia 2006 w wieku 85 lat. 

</doc>
<doc id="4453353" url="https://pl.wikipedia.org/wiki?curid=4453353" title="William Hart">
William Hart



</doc>
<doc id="4453354" url="https://pl.wikipedia.org/wiki?curid=4453354" title="Paillon">
Paillon

Paillon (oks. dialekt nicejski: "Palhon", "Paioun", wł.: "Palhoun", "Paglione") – rzeka we Francji, przepływająca przez departament Alpy Nadmorskie, uchodząca do Morza Śródziemnego w Nicei. Dopływy: Paillon de Contes, Paillon de Levens, Paillon de l’Escarène, Paillon de Laguet i Banquière.
Charakterystyka.
Paillon to typowa śródziemnomorska rzeka o niskim poziomie wody przez prawie cały rok i gwałtownych powodziach w okresie jesiennym, a czasem wiosną, o przepływie sięgającym 500 m3/s raz na dekadę, a 1000 m3/s przy powodziach stulecia. Źródło ma w Alpach Nadmorskich, pod górą Auri na północ od miejscowości Lucéram. Płynie z reguły na południe, przepływając przez L’Escarène, Blausasc, Peillon, Peille, Cantaron, Drap (gdzie wpływa do niej Paillon de Contes), La Trinité i Niceę, w której ostatnie kilka kilometrów została etapami w latach 1868-1972 przeprowadzona pod powierzchnią miasta i uchodzi do morza przy Promenadzie Anglików. Długość rzeki wynosi 36,3 km. Region doliny rzek Paillon i Paillon de Contes to Pays des Paillons. Rzeka jest wspomniana w hymnie Nicei "Nissa la Bella". Nad podziemnym korytem rzeki obecnie znajduje się wypełniona zielenią i fontannami Promenada Paillon oraz główny plac Nicei – Plac Massena.
Nazwa.
Nazwa Paillon (pierwotnie "Palhon", "Paion") odnosi się do "[strumienia] spadającego z wysokości", wodospadu. Rdzeń "palh" oznacza w języku oksytańskim "wzniesienie" i znajduje się też w nazwach okolicznych miejscowości Peille i Peillon. Nawiązuje ona do gwałtownych i niespodziewanych powodzi jakie nawiedzały przez wieki zwłaszcza Niceę do czasu przeprowadzenia rzeki pod miastem. Podczas jednej z nich, w 1925 roku do rzeki obsunęła się przybrzeżna skarpa z kaplicą w miejscu męczeństwa św. Poncjusza z Cimiez.

</doc>
<doc id="4453357" url="https://pl.wikipedia.org/wiki?curid=4453357" title="Yaseen Al-Bakhit">
Yaseen Al-Bakhit

Yaseen Anas Al-Bakhit (arab. ياسين انس البخيت; ur. 24 marca 1989 w Ammanie) – jordański piłkarz grający na pozycji ofensywnego pomocnika. Od 2016 jest zawodnikiem klubu Dibba Al-Fujairah.
Kariera piłkarska.
Swoją karierę piłkarską Al-Bakhit rozpoczął w klubie Al-Yarmouk FC, w którym w 2008 roku zadebiutował w pierwszej lidze jordańskiej. W Al-Yarmouk grał do końca 2011 roku.
Na początku 2012 roku Al-Bakhit przeszedł do saudyjskiego Al-Taawoun FC. Swój debiut w nim zaliczył 9 lutego 2012 w przegranym 1:2 wyjazdowym meczu z Al-Ansar FC. W Al-Taawoun spędził pół roku.
Latem 2012 Al-Bakhit został zawodnikiem Al-Faisaly Harma, w którym swój debiut zaliczył 7 sierpnia 2012 w przegranym 1:3 domowym meczu z Asz-Szabab Rijad. W Al-Faisaly grał przez sezon.
W 2013 roku Al-Bakhit przeszedł do Ettifaq FC. Swój debiut w nim zanotował 24 sierpnia 2013 w przegranym 1:2 wyjazdowym spotkaniu z Al-Raed. Wiosną 2014 ponownie grał w Al-Faisaly.
Latem 2014 Al-Bakhit ponownie zmienił klub i został zawodnikiem Al-Shoulla FC. Zadebiutował w nim 13 sierpnia 2014 w przegranym 1:3 domowym meczu z Al-Hilal. W Al-Shoulla grał przez rok. W sezonie 2015/2016 grał w Al-Faisaly Amman, z którym wywalczył wicemistrzostwo Jordanii.
W 2016 roku Al-Bakhit przeszedł do Hatta Club ze Zjednoczonych Emiratów Arabskich. Swój debiut w tym zespole zanotował 16 września 2016 w zremisowanym 0:0 domowym meczu z Al-Wahda Abu Zabi. Po rozegraniu 3 meczów w Hatta Club odszedł do Dibba Al-Fujairah, w którym zadebiutował 28 października 2016 w zremisowanym 2:2 domowym meczu z Al-Ain FC.
Kariera reprezentacyjna.
W reprezentacji Jordanii Al-Bakhit zadebiutował 26 marca 2011 w zremisowanym 1:1 towarzyskim meczu z Kuwejtem. W 2019 roku został powołany do kadry na Puchar Azji.

</doc>
<doc id="4453359" url="https://pl.wikipedia.org/wiki?curid=4453359" title="Renata Jastrząb">
Renata Jastrząb

Renata Jastrząb – polska chemiczka, dr hab. nauk chemicznych, adiunkt Zakładu Chemii Koordynacyjnej i prodziekan Wydziału Chemii Uniwersytetu im. Adama Mickiewicza w Poznaniu.
Życiorys.
W 1995 ukończyła studia chemiczne na Uniwersytecie im. Adama Mickiewicza w Poznaniu. 15 grudnia 2000 uzyskała doktorat za pracę "Potencjometryczne i spektralne badania reakcji kompleksowania nukleozydów i nukleotydów z poliaminami i jonami metali", a 27 września 2012 habilitowała się na podstawie oceny dorobku naukowego i pracy zatytułowanej "Znaczenie i właściwości kompleksujące grup fosforanowych oraz polifosforanowych zawartych w cząsteczkach występujących w komórkach żywych".
Pełni funkcję adiunkta w Zakładzie Chemii Koordynacyjnej i prodziekana na Wydziale Chemii Uniwersytetu im. Adama Mickiewicza w Poznaniu. Jest recenzentem dwóch prac doktorskiej i habilitacyjnej.

</doc>
<doc id="4453360" url="https://pl.wikipedia.org/wiki?curid=4453360" title="Musa Al-Taamari">
Musa Al-Taamari

Musa Suliman Al-Taamari (arab. موسى سليمان التعمري; ur. 10 czerwca 1997 w Ammanie) – jordański piłkarz grający na pozycji prawego pomocnika. Od 2020 jest zawodnikiem klubu OH Leuven.
Kariera piłkarska.
Swoją karierę piłkarską Al-Taamari rozpoczął w klubie Shabab Al-Ordon Club, w którym w 2016 roku zadebiutował w pierwszej lidze jordańskiej. W sezonie 2017/2018 grał w Al-Jazeera Amman. Wywalczył z nim wicemistrzostwo Jordanii.
Latem 2018 roku Al-Taamari przeszedł do cypryjskiego APOEL FC. Swój debiut w nim zaliczył 19 września 2018 w wygranym 3:2 wyjazdowym meczu z Nea Salamina Famagusta. W sezonie 2018/2019 wywalczył z APOEL mistrzostwo Cypru.
W październiku 2020 Al-Taamari przeszedł do OH Leuven. Zadebiutował w nim 8 października 2020 w zremisowanym 2:2 wyjazdowym spotkaniu z Anderlechtem.
Kariera reprezentacyjna.
W reprezentacji Jordanii Al-Taamari zadebiutował 31 sierpnia 2016 w zremisowanym 1:1 towarzyskim meczu z Libanem. W 2019 roku został powołany do kadry na Puchar Azji.

</doc>
<doc id="4453362" url="https://pl.wikipedia.org/wiki?curid=4453362" title="Ekstraliga polska w rugby union (2019)">
Ekstraliga polska w rugby union (2019)

Ekstraliga polska w rugby union (2019) – sześćdziesiąty trzeci sezon najwyższej klasy rozgrywek klubowych rugby union drużyn piętnastoosobowych mężczyzn w Polsce. Tytuł mistrza Polski po raz dziesiąty w historii zdobyła drużyna Ogniwo Sopot, która w finale pokonała obrońcę tytułu Master Pharm Budowlani SA Łódź. Trzecie miejsce zajęła MKS Pogoń Awenta Siedlce. 
System rozgrywek.
W sezonie 2019 wprowadzono istotne zmiany w systemie rozgrywek w porównaniu z sezonem poprzednim. Po przejściu na system wiosna-jesień w sezonach 2016/2017 i 2018 zadecydowano o powrocie do systemu jesień-wiosna. Sezon 2019 rozegrano jako skrócony sezon przejściowy (obejmujący wyłącznie wiosnę 2019), aby kolejny sezon 2019/2020 przeprowadzić w systemie jesień-wiosna. Zrezygnowano także z podziału drużyn na grupy, a rozgrywek na trzy fazy. Liczba drużyn i skład ligi pozostały bez zmian w porównaniu z poprzednim sezonem (nie doszedł do skutku mecz barażowy o awans do Ekstraligi z uwagi na rezygnację z jego rozegrania ze strony najlepszej drużyny pierwszoligowej). Czas trwania sezonu zaplanowano od 16 marca 2019 (pierwsza kolejka spotkań ligowych) do 16 czerwca 2019 (finał).
Sezon podzielono na dwie fazy: zasadniczą i finałową. W fazie zasadniczej wszystkie drużyny ligi rozgrywały mecze systemem każdy z każdym (po jednym, bez meczów rewanżowych). W fazie finałowej rozegrano spotkanie o trzecie miejsce oraz finał. Wzięły w nich udział drużyny sklasyfikowane odpowiednio na trzecim i czwartym oraz na pierwszym i drugim miejscu w tabeli ligowej. Gospodarzem spotkania była każdorazowo drużyna z wyższego miejsca. Ponadto na koniec sezonu ma zostać rozegrany mecz barażowy o prawo do gry w Ekstralidze w kolejnym sezonie – pomiędzy ostatnią drużyną w tabeli Ekstraligi a zwycięzcą I ligi. Gospodarzem tego spotkania jest drużyna, która broni się przed spadkiem z Ekstraligi.
Za zwycięstwo drużyna otrzymywała 4 punkty, za remis 2 punkty, a za porażkę 0 punktów. Ponadto mogła otrzymać w każdym meczu 1 punkt bonusowy – za zdobycie co najmniej 4 przyłożeń lub za porażkę nie więcej niż siedmioma punktami. Walkower oznaczał wynik 25:0 oraz przyznanie zwycięskiej drużynie 5 punktów, a przegranej odjęcie 1 punktu. W przypadku równej ilości punktów w tabeli ligowej, o klasyfikacji drużyn decydowały kolejno: bilans bezpośrednich spotkań, korzystniejszy bilans małych punktów, większa liczba zdobytych małych punktów, mniejsza liczba wykluczeń definitywnych, mniejsza liczba wykluczeń czasowych, losowanie. W fazie play-off w przypadku remisu miał decydować konkurs kopów na bramkę.
Uczestnicy rozgrywek.
Uczestnicy rozgrywek:
Faza zasadnicza.
Przed sezonem jednym z faworytem rozgrywek byli obrońcy tytułu mistrzowskiego – zespół Budowlani SA Łódź, którego celem było zdobycie czwartego mistrzostwa z rzędu. W drugiej kolejce spotkań doszło w Łodzi do rewanżu za ubiegłoroczny finał, w którym Ogniwo Sopot pokonało obrońców tytułu. Gracze z Sopotu w całej fazie zasadniczej nie odnieśli żadnej porażki – dzięki temu zapewnili sobie, że mecz finałowy zostanie rozegrany w Sopocie.
Wyniki spotkań:
Tabela (w kolorze zielonym drużyny, które awansowały do fazy finałowej, w kolorze żółtym drużyna, która zagra baraż o pozostanie w Ekstralidze):
Faza finałowa.
Mecz o trzecie miejsce.
Mecz o trzecie miejsce zdominowali gospodarze i zarazem obrońcy brązowego medalu z poprzedniego sezonu, Pogoń Siedlce, którzy szybko wypracowali sobie dużą przewagę nad rywalami. Ostatecznie zdobyli siedem przyłożeń, a Skrze Warszawa udało się zdobyć honorowe punkty dopiero w samej końcówce meczu.
Wynik meczu o trzecie miejsce:
Finał.
Finał stanowił rewanż za spotkania decydujące o złotym medalu z dwóch poprzednich sezonów – w obu Budowlani SA Łódź pokonali Ogniwo Sopot. Mecz miał emocjonujący przebieg. Po pierwszej połowie był remis 10:10 (obie drużyny wykonały po jednym przyłożeniu, podwyższeniu i skutecznym rzucie karnym). Drugą połowę lepiej zaczęli gospodarze i po dwóch przyłożeniach z podwyższeniami prowadzili 24:10. Jednak w końcowej fazie meczu goście zdołali doprowadzić do wyrównania. O ostatecznym rezultacie zadecydowała jedna z ostatnich akcji meczu, w której punkty z drop goala dla Ogniwa zdobył najskuteczniejszy gracz finału Wojciech Piotrowicz. Zwycięstwo Ogniwa oznaczało zdobycie przez tę drużynę dziesiątego w historii mistrzostwa Polski.
Wynik finału:
Klasyfikacja końcowa.
Tabela:
Statystyki.
Najskuteczniejszym graczem rozgrywek został z dorobkiem 123 punktów gracz Ogniwa Sopot Wojciech Piotrowicz.
I i II liga.
Równolegle z rozgrywkami Ekstraligi rywalizowały drużyny na dwóch niższych poziomach ligowych: w I i II lidze. W każdej z nich występowało po sześć zespołów. W I lidze rozgrywki były podzielone na dwie fazy. W fazie zasadniczej drużyny grały każdy z każdym, mecz i rewanż. W fazie finałowej cztery najlepsze drużyny rozgrywały półfinały, ich zwycięzcy spotykali się w finale, a przegrani w meczu o III miejsce. Dwie ostatnie drużyny fazy zasadniczej grały dwumecz o utrzymanie. Najlepszą drużyną rozgrywek okazała się Arka Rumia, która dzięki temu awansowała do meczu barażowego o grę w kolejnym sezonie Ekstraligi, a najsłabszą Alfa Bydgoszcz, która spadła do II ligi. W II lidze drużyny rozegrały tylko jedną fazę rozgrywek, grając każdy z każdym, mecz i rewanż. Zwyciężyła i awansowała do I ligi drużyna Rugby Białystok.
Końcowa klasyfikacja I i II ligi:
Baraż o Ekstraligę.
W barażu broniąca się przed spadkiem Arka Gdynia pokonała wysoko na własnym stadionie Arkę Rumia.
Wynik barażu:
Inne rozgrywki.
W zakończonych w 2019 rozgrywkach w kategoriach młodzieżowych mistrzostwo Polski zarówno wśród juniorów, jak i kadetów zdobyły drużyny Juvenii Kraków.

</doc>
<doc id="4453364" url="https://pl.wikipedia.org/wiki?curid=4453364" title="Zack Clayton">
Zack Clayton

 
Zachariah M. „Zack” Clayton (ur. 17 kwietnia 1913, zm. 20 listopada 1997) – amerykański koszykarz, występujący w zespołach niezależnych, członek Koszykarskiej Galerii Sław im. Jamesa Naismitha, baseballista, po zakończeniu kariery zawodniczej sędzia bokserski.
W szkole średniej uprawiał koszykówkę, futbol amerykański, baseball i lekkoatletykę. Uczęszczał następnie do Alabama State College oraz Temple University, zanim został zmuszony zrezygnować z powodów finansowych.
Grał też profesjonalnie w baseball, w Negro Leagues (1931–1946), przeznaczonych dla Afroamerykanów, jako pierwszobazowy. Reprezentował Philadelphia Stars, Bacharach Giants, New York Black Yankees i Philadelphia Giants. Występowali w nich także Jackie Robinson, Larry Doby, czy jego szkolny kolega Roy Campanella.
W tamtych czasach zawodnicy mogli występować w kilku różnych zespołach podczas jednego sezonu. Podczas rozgrywek 1932/1933 Rens wygrali 88 spotkań z rzędu. W sezonie 1942/1943 zespół Washington Bears, którego był zawodnikiem uzyskał bilans 41-0.
Po zakończeniu kariery koszykarskiej pracował jako porucznik w Engine Company 45, w Departamencie Straży Pożarnej w Filadelfii. Oprócz tego przez 40 lat pracował także jako sędzia bokserski. W 1952 został pierwszym afroamerykańskim sędzią bokserskim wago ciężkiej, miało to miejsce podczas walki – Ezzard Charles vs Joe „Jersey” Walcott. W 1974 sędziował podczas walki „Rumble In The Jungle” – Muhammad Ali vs. George Foreman. Podczas całej swojej kariery tym stanowisku, sędziował ponad 200 walk.

</doc>
<doc id="4453365" url="https://pl.wikipedia.org/wiki?curid=4453365" title="Ammar Al-Rushaidi">
Ammar Al-Rushaidi

Faiz Issa Khadoom Al-Rushaidi (ur. 14 lutego 1998) – omański piłkarz grający na pozycji bramkarza. Jest wychowankiem klubu Suwaiq Club.
Kariera piłkarska.
Swoją karierę piłkarską Al-Rushaidi rozpoczął w klubie Suwaiq Club, w którym w 2017 roku zadebiutował w pierwszej lidze omańskiej. W sezonie 2017/2018 został z nim mistrzem Omanu.
Kariera reprezentacyjna.
W 2019 roku Al-Rushaidi został powołany do reprezentacji Omanu na Puchar Azji.

</doc>
<doc id="4453366" url="https://pl.wikipedia.org/wiki?curid=4453366" title="Faiz Al-Rushaidi">
Faiz Al-Rushaidi

Faiz Issa Khadoom Al-Rushaidi (arab. فايز بن عيسى الرشيدي; ur. 19 lipca 1988 w Ar-Rustak) – omański piłkarz grający na pozycji bramkarza. Od 2018 jest zawodnikiem klubu Al-Ain FC Al-Atawlah.
Kariera piłkarska.
Swoją karierę piłkarską Al-Rushaidi rozpoczął w klubie Suwaiq Club, w którym w 2007 roku zadebiutował w drugiej lidze omańskiej. W sezonie 2008/2009 zdobył z nim Puchar Omanu. W sezonach 2009/2010 i 2010/2011 dwukrotnie z rzędu został mistrzem Omanu. Z kolei w sezonie 2012/2013 sięgnął z Suwaiq po dublet - mistrzostwo i Puchar Omanu.
W 2014 roku Al-Rushaidi przeszedł do Al-Nasr Salala. W 2017 wrócił do Suwaiq Club i w sezonie 2017/2018 wywalczył z nim mistrzostwo Omanu. W 2018 przeszedł do saudyjskiego Al-Ain FC Al-Atawlah.
Kariera reprezentacyjna.
W reprezentacji Omanu Al-Rushaidi zadebiutował 15 lipca 2011 w zremisowanym 1:1 towarzyskim meczu z Syrią. W 2019 roku został powołany do kadry na Puchar Azji.

</doc>
<doc id="4453367" url="https://pl.wikipedia.org/wiki?curid=4453367" title="William Barker Cushing">
William Barker Cushing



</doc>
<doc id="4453369" url="https://pl.wikipedia.org/wiki?curid=4453369" title="William Brown">
William Brown



</doc>
<doc id="4453370" url="https://pl.wikipedia.org/wiki?curid=4453370" title="44. Międzynarodowy Festiwal Filmowy w Cannes">
44. Międzynarodowy Festiwal Filmowy w Cannes

44. Międzynarodowy Festiwal Filmowy w Cannes odbył się w dniach 9-20 maja 1991 roku. Imprezę otworzył pokaz amerykańskiego filmu "Wydział zabójstw" w reżyserii Davida Mameta. W konkursie głównym zaprezentowanych zostało 19 filmów pochodzących z 9 różnych krajów.
Jury pod przewodnictwem polskiego reżysera Romana Polańskiego przyznało nagrodę główną festiwalu, Złotą Palmę, amerykańskiemu filmowi "Barton Fink" w reżyserii braci Coen. Drugą nagrodę w konkursie głównym, Grand Prix, przyznano francuskiemu filmowi "Piękna złośnica" w reżyserii Jacques’a Rivette’a.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Sekcja „Un Certain Regard”.
Następujące filmy zostały wyświetlone na festiwalu w ramach sekcji „Un Certain Regard”:

</doc>
<doc id="4453375" url="https://pl.wikipedia.org/wiki?curid=4453375" title="Karoline Edtstadler">
Karoline Edtstadler

Karoline Edtstadler (ur. 28 marca 1981 w Salzburgu) – austriacka polityk, prawniczka i samorządowiec, w latach 2017–2019 sekretarz stanu w ministerstwie spraw wewnętrznych, posłanka do Parlamentu Europejskiego IX kadencji, od 2020 minister w rządzie federalnym.
Życiorys.
Kształciła się w szkołach w Elixhausen i Salzburgu, w 2004 ukończyła studia prawnicze na Universität Salzburg. W latach 2004–2006 była radną gminy Henndorf am Wallersee. W tym samym okresie odbywała aplikację sądową w sądach w Mondsee i w rodzinnej miejscowości. Podjęła następnie pracę w wymiarze sprawiedliwości, w latach 2008–2011 orzekała w sądzie okręgowym w Salzburgu. W latach 2011–2016 pracowała w ministerstwie sprawiedliwości, w tym od 2014 jako członkini gabinetu ministra Wolfganga Brandstettera. W 2016 została zatrudniona jako prawniczka w Europejskim Trybunale Praw Człowieka.
W grudniu 2017 z rekomendacji Austriackiej Partii Ludowej objęła stanowisko sekretarza stanu w resorcie spraw wewnętrznych, dołączając do administracji rządowej Sebastiana Kurza. W 2019 uzyskała mandat posłanki do Parlamentu Europejskiego IX kadencji.
W styczniu 2020 powołana na ministra bez teki w drugim rządzie Sebastiana Kurza. Po modyfikacji struktury gabinetu zgodnie z wcześniejszymi ustaleniami powierzono jej następnie sprawy dotyczące Unii Europejskiej. Pozostała na dotychczasowej funkcji w październiku 2021, gdy nowym kanclerzem został Alexander Schallenberg, a także w grudniu 2021, gdy na czele gabinetu stanął Karl Nehammer.

</doc>
<doc id="4453380" url="https://pl.wikipedia.org/wiki?curid=4453380" title="Hotel Novotel w Warszawie (Śródmieście)">
Hotel Novotel w Warszawie (Śródmieście)



</doc>
<doc id="4453384" url="https://pl.wikipedia.org/wiki?curid=4453384" title="Joe Hutton">
Joe Hutton

 
Joseph Warren „Joe” Hutton Jr (ur. 6 października 1928, zm. 19 października 2009) – amerykański koszykarz, występujący na pozycji rozgrywającego, mistrz NBA z 1952, z Minneapolis Lakers, po zakończeniu kariery zawodniczej trener koszykarski.
Jego trenerem w drużynie akademickiej Hamline University Pipers był jego ojciec Joe Hutton Sr.

</doc>
<doc id="4453388" url="https://pl.wikipedia.org/wiki?curid=4453388" title="43. Międzynarodowy Festiwal Filmowy w Cannes">
43. Międzynarodowy Festiwal Filmowy w Cannes

43. Międzynarodowy Festiwal Filmowy w Cannes odbył się w dniach 10-21 maja 1990 roku. Imprezę otworzył pokaz japońskiego filmu "Sny" w reżyserii Akiry Kurosawy. W konkursie głównym zaprezentowanych zostało 18 filmów pochodzących z 11 różnych krajów.
Jury pod przewodnictwem włoskiego reżysera Bernardo Bertolucciego przyznało nagrodę główną festiwalu, Złotą Palmę, amerykańskiemu filmowi "Dzikość serca" w reżyserii Davida Lyncha. Drugą nagrodę w konkursie głównym, Grand Prix, przyznano ex aequo burkińskiemu filmowi "Prawo" w reżyserii Idrissy Ouédraogo oraz japońskiemu filmowi "Żądło śmierci" w reżyserii Kōhei Oguriego.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Sekcja „Un Certain Regard”.
Następujące filmy zostały wyświetlone na festiwalu w ramach sekcji „Un Certain Regard”:

</doc>
<doc id="4453392" url="https://pl.wikipedia.org/wiki?curid=4453392" title="Angelika Winzig">
Angelika Winzig

Angelika Winzig (ur. 9 maja 1963 w Attnang-Puchheim) – austriacka polityk, przedsiębiorca i samorządowiec, posłanka do Rady Narodowej, deputowana do Parlamentu Europejskiego IX kadencji.
Życiorys.
Kształciła się w szkołach w miejscowościach Attnang-Puchheim, Vöcklabruck i Bad Ischl. W 1987 uzyskała magisterium z zarządzania przedsiębiorstwem na Uniwersytecie Ekonomicznym w Wiedniu. Następnie do 1989 odbywała na tej uczelni studia doktoranckie z nauk społecznych i ekonomicznych. W latach 1990–1996 pracowała w koncernie BASF w Ludwigshafen am Rhein, zajmując się marketingiem i strategią. W 1997 założyła własne przedsiębiorstwo pod nazwą Powder Tech Dr. Winzig GmbH, obejmując w nim stanowisko zarządzające. Działaczka organizacji gospodarczych, w tym sekcji handlu i rzemiosła austriackiej izby gospodarczej (Wirtschaftskammer Österreich).
Dołączyła do Austriackiej Partii Ludowej (ÖVP). Od 2003 związana z samorządem rodzinnej miejscowości. Obejmowała różne funkcje w Österreichischer Wirtschaftsbund, organizacji przedsiębiorców afiliowanej przy ÖVP. W 2011 została wiceprzewodniczącą SME Europe, unii małych i średnich przedsiębiorstw działającej przy Europejskiej Partii Ludowej.
W latach 2010–2013 wchodziła w skład Rady Federalnej. W 2013 i 2017 z ramienia Austriackiej Partii Ludowej uzyskiwała mandat deputowanej do Rady Narodowej XXV i XXVI kadencji. W 2019 została wybrana na deputowaną do Parlamentu Europejskiego IX kadencji.

</doc>
<doc id="4453393" url="https://pl.wikipedia.org/wiki?curid=4453393" title="Odcinek 1 (Miasteczko Twin Peaks)">
Odcinek 1 (Miasteczko Twin Peaks)

"Odcinek 1", znany również jako "Ślady donikąd", jest drugim odcinkiem pierwszego sezonu amerykańskiego serialu telewizyjnego, "Miasteczko Twin Peaks". Odcinek został napisany przez twórców serialu - Davida Lyncha i Marka Frosta - i wyreżyserowany przez Duwayne'a Dunhama. W odcinku występują stali członkowie obsady: Kyle MacLachlan, Michael Ontkean i Richard Beymer. 
David Lynch zaproponował Dunhamowi wyreżyserowanie odcinka, ponieważ chciał, by zmontował on jego następny film, "Dzikość serca" (1990). Podczas pracy nad odcinkiem, Dunham użył paru elementów stylistycznych – w tym statycznych ujęć i filtrów o różnych odcieniach czerwieni – które podpatrzył u Lyncha, gdy ten reżyserował odcinek pilotażowy serialu. W odcinku po raz pierwszy pojawia się zagrany przez Franka Silvę BOB. Silva był scenografem na planie serialu, a rolę postaci zaproponowano mu po tym, jak przypadkowo uchwyciła go kamera. 
"Odcinek 1" kontynuuje główny wątek serialu, który skupia się na śledztwie w sprawie zabójstwa uczennicy, Laury Palmer (Sheryl Lee). Aagent Federalnego Biura Śledczego, Dale Cooper przesłuchuje kilku podejrzanych mających związek z ofiarą. Podczas pierwszej emisji odcinek oglądano łącznie w 14.9 milionach domostw w USA, co stanowiło ponad jedną czwartą dostępnej w tej porze emisji publiczności. Odcinek został pozytywnie oceniony przez krytyków.
Fabuła.
Tło fabularne.
Mieszkańcy Twin Peaks, małego miasteczka w stanie Waszyngton, są w stanie szoku, gdy uczennica Laura Palmer (Sheryl Lee) zostaje zamordowana, a Ronette Pulaski (Phoebe Augustine), jej koleżanka z klasy, ledwo przeżywa zamach na swoje życie. Specjalny agent Federalnego Biura Śledczego Dale Cooper (Kyle MacLachlan) przybywa do miasta, by przeprowadzić dochodzenie, a pierwszymi podejrzanymi stają się chłopak Laury, Bobby Briggs (Dana Ashbrook) oraz mężczyzna, z którym dziewczyna zdradzała Briggsa – James Hurley (James Marshall).
Wydarzenia.
Kiedy Cooper je śniadanie w hotelu Great Northern i delektuje się "cholernie dobrą kawą", poznaje Audrey Horne (Sherilyn Fenn), która zaczyna z nim flirtować. Cooper udaje się następnie do szeryfa Trumana (Michael Ontkean) i omawia z nim plan dnia. Podczas rozmowy z doktorem Hawardem (Warren Frost), który przeprowadził autopsję Laury Palmer, Cooper i Truman dowiadują się, że w dniu swojej śmierci Laura uprawiała seks z co najmniej trzema mężczyznami.
Kelnerka Shelley Johnson (Mädchen Amick) właśnie wychodzi do pracy, gdy jej zaborczy mąż Leo (Eric Da Re) każe jej zrobić dodatkowe pranie. Shelley znajduje w ubraniach poplamioną krwią koszulę i chowa ją, zanim mąż się spostrzeże. Wkrótce jednak Leo zauważa jej brak. Wieczorem, po powrocie Shelley do domu, Leo pyta, gdzie podziała się koszula, i dotkliwie bije żonę mydłem zawiniętym w skarpetę.
Cooper rozmawia z Hurleyem o filmie, na którym widać Laurę i Donnę Hayward (Lara Flynn Boyle). Hayward zaprzecza, jakoby James towarzyszył im w dniu, kiedy nakręcono film, ale Cooper zauważa na nagraniu odbicie motocykla chłopaka. Cooper pyta Hurleya wprost o romans z Palmer i jej uzależnienie od kokainy. Hurley przyznaje, że spotkał się z Palmer w dniu jej śmierci, ale twierdzi, że to nie on ją zabił. Wujek Jamesa, Ed Hurley (Everett McGill), odwiedza biuro szeryfa, aby odebrać bratanka. Ed wyznaje Trumanowi, że zeszłej nocy w miejscowym barze Roadhouse wrzucono mu coś do piwa — podejrzewa o to barmana, Jacquesa Renaulta (Walter Olkewicz). Cooper odbiera telefon od swojego współpracownika, Alberta Rosenfielda, który ma dołączyć do śledztwa i jest już w drodze. W międzyczasie Briggs i jego kumpel Mike Nelson (Gary Hershberger) rozmawiają w areszcie o pieniądzach, które są winni Leo. Dziesięć tysięcy dolarów długu znajduje się w należącej do Palmer skrytce sejfowej, do której nie mają już dostępu. Nieco później agent Cooper wypuszcza ich, zabraniając im jednak zbliżania się do Jamesa Hurleya.
Josie Packard (Joan Chen) i Pete Martell (Jack Nance) rozmawiają o kłopotach Packard z jej szwagierką, Catherine Martell (Piper Laurie). Wkrótce przyjeżdżają Truman i Cooper, chcąc porozmawiać z Packard, która zatrudniała Palmer jako swoją nauczycielkę angielskiego. Packard przyznaje, że przeczuwała, iż Palmer ma kłopoty, ale nie udało jej się dowiedzieć niczego więcej. Cooper zauważa, że Trumana i Packard łączy bliższa więź. Catherine dzwoni do Packard by poinformować ją, że należący do niej tartak przyniósł poprzedniego dnia 87000 dolarów straty; Catherine ma romans z Benjaminem Hornem (Richard Beymer), z którym planuje przejąć ten właśnie tartak. Tego samego dnia, Hayward odwiedza Sarah (Grace Zabriskie), matkę Palmer i próbuje ją pocieszyć. Sarah ma wizję BOBa (Frank Silva) kucającego w kącie pokoju i wpada w panikę. Tymczasem Lawrence Jacoby (Russ Tamblyn), psychiatra Laury, słucha taśmy, którą dla niego nagrała. Jacoby szlocha, bawiąc się połową złotego naszyjnika w kształcie serca, którego druga połowa została odnaleziona na miejscu przestępstwa.
Produkcja.
"Odcinek 1" został napisany przez twórców serialu, Davida Lyncha i Marka Frosta. Para ta współtworzyła odcinek pilotażowy serialu, a także napisała wspólnie Odcinek 2. Frost napisał jeszcze osiem kolejnych scenariuszy odcinków, podczas gdy Lynch napisał tylko jeden odcinek - otwierający drugi sezon Odcinek 8. "Odcinek 1" był pierwszym z odcinków wyreżyserowanych przez Duwayne'a Dunhama, który wyreżyserował dwa kolejne odcinki drugiego sezonu serialu. W odcinku pojawia się po raz pierwszy Frank Silvy w roli Boba, choć owa postać nie została wtedy jeszcze określona. Silva był dyrektorem artystycznym serialu i został przypadkowo złapany w kadrze podczas kręcenia ujęcia. Lynch był zadowolony z rezultatu i zdecydował się włączyć Silvę do obsady.
Dunham poznał Lyncha, kiedy pracował jako montażysta jego wcześniejszego filmu, Blue Velvet. Dunham zmontował następnie odcinek pilotażowy serialu i planował szukać innej pracy jako montażysta, kiedy zapytał Lyncha, czy reżyser ma zamiar nakręcić inny film. Tydzień później, Lynch zdecydował się nakręcić Dzikość serca i poprosił Dunhama, by zmontował również i ten film. Dunham zaangażował się jednak w inny projekt i nie uznał, że nie niezręcznością byłoby porzucenie go dla pracy z Lynchem. Lynch zaproponował mu zatem rolę reżysera Miasteczka Twin Peaks, jako tymczasowe zajęcie, które pozwoliłoby mu uzasadnić porzucenie owego drugiego projektu. Dunham zakończył zdjęcia do "Odcinka 1" tego samego dnia, w którym Lynch skończył kręcić Dzikość serca.
Wprowadzenie intymnej relacji między Audrey Horne a Dalem Cooperem zasugerował Dunham, który uważał, że będzie to korzystne dla obu postaci. Dunham uważał, że główna tajemnica serialu - zabójstwo Laury Palmer - jest po prostu MacGuffinem, czyli zabiegiem, który należy traktować jako pretekst do zawiązania i przebiegu filmowej akcji, który wymuszał to, co było dla niego centralnym elementem serialu, czyli interakcją między członkami całego zespołu. Po przeanalizowaniu scenariusza, a także mając już pewne pojęcie o bohaterach po nakręceniu „Pilota”, Dunham poświęcił również czas każdemu z członków obsady, pomagając im zagłębić się w przydzielone role.
Dunham zachował częste wykorzystanie kamery statycznej, którego efekty można było zobaczyć w „Pilocie”, a które sam uważał za wizytówkę stylu reżyserowania Lyncha. Efekty te opisywał jako „przypominające obrazy w ramkach”. Dunham zachował także „ciepły”, czerwonawy odcień estetyki serialu, używając w tym celu delikatnie koralowych filtrów oraz starannie dobierając rekwizyty i kostiumy. Odcień ten stał się na tyle istotnym elementem produkcji, że Lynch wysłał swojego przedstawiciela do sieci telewizyjnej, z informacją, że odcień ten nie jest przypadkiem, a celowym zabiegiem. Lynch obawiał się, że przed transmisją odcinka telewizja mogłaby poprawić poziom nasycenia, żeby wyglądał on bardziej „realistycznie”.
Emisja i odbiór krytyków.
„Odcinek 1” został po raz pierwszy wyemitowany przez American Broadcasting Company (ABC) 12. kwietnia 1990 roku. W czasie pierszwej emisji został on obejrzany przez 14,9 milionów odbiorców, czyli 27 procent dostępnej w tym przedziale czasowym publiczności. Dało mu to drugie miejsce w tym przedziale czasowym, zaraz za serialem "Zdrówko" . Oznaczało to spadek oglądalności w stosunku do odcinka pilotażowego serialu, który przyciągnął 33 procent dostępnej publiczności. Kolejny odcinek został natomiast obejrzany przez 21 procent dostępnej publiczności, co wskazuje na dalszy spadek zainteresowania.
Piszący dla e-gazety, "The A.V. Club", Keith Phipps nagrodził odcinek oceną „A– ”. Stwierdził, że scena, w której Leo Johnson dopuszcza się przemocy domowej na swojej żonie jest „jednym z najbardziej niepokojących momentów w całym serialu” i porównuje ją do sceny z filmu "Naciągacze" z 1990 roku. Phipps docenił użycie dźwięku, chwaląc zacierające się granice pomiędzy muzyką diegetyczną i niediegetyczną. Pisząca dla Allrovi Andrea LeVasseur przyznała odcinkowi cztery z pięciu możliwych gwiazdek. Daniel J. Blau z Television Without Pity stwierdził, że odcinek jest dowodem na to, że kompozytor pracujący przy tworzeniu serialu, Angelo Badalamenti, posiada ograniczone możliwości, ponieważ ciągle powtarza kilka podobnych do siebie dźwięków. Uznał również, że Eric Da Re nie jest wystarczająco przekonujący w roli Leo Johnsona i że ciężko jest uwierzyć, że postać rzeczywiście jest na tyle groźna i wzbudzająca strach jak jest to sugerowane. Blau opisuje jednak wprowadzenie BOBA jako mocne i zatrważające nawet po kilku latach od pierwszego obejrzenia, co według niego czyni tą scenę przekonującą i niepokojącą.

</doc>
<doc id="4453395" url="https://pl.wikipedia.org/wiki?curid=4453395" title="Škoda Kamiq">
Škoda Kamiq

Škoda Kamiq – samochód osobowy typu crossover klasy aut miejskich produkowany pod czeską marką Škoda od 2019 roku.
Historia i opis modelu.
Nazwa Kamiq pochodzi z języka Inuitów zamieszkujących północną Kanadę oraz Grenlandię. Oznacza ona zdolność dopasowania się do każdej sytuacji.
Samochód został po raz pierwszy oficjalnie zaprezentowany podczas targów motoryzacyjnych w Genewie w marcu 2019 roku. Stylizacja pojazdu nawiązuje do zaprezentowanego rok wcześniej konceptu Vision X.
Auto zbudowane zostało na bazie modułowej płyty podłogowej MQB A0, która wykorzystana została do budowy m.in. modelu Scala. Wizualnie pojazd jest mieszanką stylów zastosowanych w modelach Karoq oraz Kodiaq wraz z nową koncepcją designu znaną z modelu Scala z którego przejęto m.in. design pokrywy bagażnika oraz całkowite wnętrze pojazdu. Najbardziej charakterystycznym elementem designu pojazdu są dwuczęściowe reflektory przednie: część dolna to światła mijania/drogowe, część górna to światła do jazdy dziennej wykonane w technologii LED. Jako pierwszy model marki auto otrzymało system dynamicznych kierunkowskazów zarówno z tyłu jak i z przodu pojazdu.
W polskich salonach marki auto zadebiutowało 27 września 2019 roku.

</doc>
<doc id="4453403" url="https://pl.wikipedia.org/wiki?curid=4453403" title="Gabriel Abou-Saada">
Gabriel Abou-Saada

Gabriel Abou-Saada (ur. 27 listopada 1907 w Bajt Sahur, zm. 1 marca 1965) – palestyński duchowny melchicki, w latach 1940-1965 wikariusz patriarszy Jerozolimy. Uczestnik Soboru Watykańskiego II.
Życiorys.
Urodził się 27 listopada 1907 w Bajt Sahur.
Święcenia kapłańskie otrzymał 20 lipca 1933. Od 1940 wikariusz patriarszy Jerozolimy. 7 marca 1961 został wybrany biskupem. Chirotonię przyjął 25 czerwca 1961 z rąk patriarchy Maksymosa IV Saigha. Urząd pełnił do swojej śmierci 1 marca 1965 w wieku 57 lat.

</doc>
<doc id="4453405" url="https://pl.wikipedia.org/wiki?curid=4453405" title="Christian Sagartz">
Christian Sagartz

Christian Sagartz (ur. 16 stycznia 1981) – austriacki polityk i samorządowiec, przewodniczący frakcji poselskiej Austriackiej Partii Ludowej (ÖVP) w landtagu Burgenlandu, poseł do Parlamentu Europejskiego IX kadencji.
Życiorys.
W 1999 zdał maturę w Gymnasium der Diözese Eisenstadt Wolfgarten, następnie studiował nauki polityczne i prawo na Uniwersytecie Wiedeńskim. Dołączył do Austriackiej Partii Ludowej. W latach 2002–2008 był przewodniczącym jej młodzieżówki Junge Volkspartei w Burgenlandzie. W 2002 został radnym gminy targowej Pöttsching, w 2007 objął tamże stanowisko wiceburmistrza. Został także sekretarzem generalnym ÖVP w kraju związkowym, pełniąc tę funkcję do 2015.
W 2005 po raz pierwszy uzyskał mandat posła do landtagu. Z powodzeniem ubiegał się o reelekcję w 2010 i 2015. Po wyborach w 2015 stanął na czele klubu deputowanych swojego ugrupowania. W 2018 objął dodatkowo stanowisko przewodniczącego regionalnego oddziału ÖAAB, organizacji pracowniczej afiliowanej przy ÖVP. W 2019 bez powodzenia kandydował na eurodeputowanego IX kadencji. Mandat w PE objął jednak w styczniu 2020 w miejsce Karoline Edtstadler; dołączył do frakcji Europejskiej Partii Ludowej.

</doc>
<doc id="4453408" url="https://pl.wikipedia.org/wiki?curid=4453408" title="Sakuramichi">
Sakuramichi

 – czterdziesty trzeci singel południowokoreańskiego zespołu TVXQ, wydany w Japonii 25 lutego 2015 roku przez Avex Trax. Został wydany w trzech edycjach: regularnej CD, limitowanej CD+DVD oraz „Bigeast”. Osiągnął 2 pozycję w rankingu Oricon i pozostał na liście przez 11 tygodni, sprzedał się w nakładzie egzemplarzy w Japonii. Singel zdobył status złotej płyty.

</doc>
<doc id="4453413" url="https://pl.wikipedia.org/wiki?curid=4453413" title="ESports1">
ESports1

eSports1 – niemiecki kanał poświęcony e-sportowi, uruchomiony 24 stycznia 2019 zastępując stację Sport1 US. eSports1 jest również pierwszą stacją telewizyjną tego typu w Niemczech.
Historia.
eSports1 wystartował 24 stycznia, zastępując Sport1 US, które transmitowało m.in. NBA, NHL, Pro Bull Riders, Bowling, Poker czy Fishing, a później NBA i NHL zostały przeniesione na Sport1+. W listopadzie 2018 r. nadawca poinformował o stacji eSports1, a następnie o likwidacji kanału Sport1 US.

</doc>
<doc id="4453426" url="https://pl.wikipedia.org/wiki?curid=4453426" title="Łukasz Gadowski">
Łukasz Gadowski

Łukasz Gadowski (ur. 29 lipca 1977 w Prudniku) – polsko–niemiecki inżynier, przedsiębiorca i inwestor. Założyciel firmy Spreadshirt AG.
Życiorys.
Ojciec Łukasza Gadowskiego był aktywnym działaczem Niezależnego Samorządnego Związku Zawodowego „Solidarność”. W 1986 z powodów politycznych był zmuszony wraz z rodziną opuścić Polskę. Zamieszkali w mieście Kassel w zachodnich Niemczech. Parę lat później zaczął uczęszczać do uczelni ekonomicznej w Lipsku.
W maju 2002 roku wraz z Matthiasem Spieß założył firmę Spreadshirt AG, która zajmuje się nadrukowywaniem indywidualnie zamówionych przez Internet wzorów na odzieży.
W 2007 Gadowski przeprowadził się do Berlina. W 2008 wraz z kilkoma partnerami założył Team Europe Ventures. W 2011 Niklas Östberg, Kolja Hebenstreit, Markus Fuhrmann i Łukasz Gadowski założyli firmę Delivery Hero, która obecnie jest jedną z największych firm branży spożywczej na świecie.

</doc>
<doc id="4453430" url="https://pl.wikipedia.org/wiki?curid=4453430" title="Rosetta Cattaneo">
Rosetta Cattaneo

Rosetta Cattaneo (ur. 14 lutego 1919, zm. w 1988) – włoska lekkoatletka, sprinterka, medalistka mistrzostw Europy z 1938.
Zdobyła brązowy medal w sztafecie 4 × 100 metrów (w składzie: Maria Alfero, Maria Apollonio, Cattaneo i Italia Lucchini) na mistrzostwach Europy w 1938 w Wiedniu.
Była mistrzynią Włoch w biegu na 200 metrów w 1939, 1940, 1942 i 1943 oraz w sztafecie 4 × 100 metrów w 1941.
Ustanowiła rekordy Włoch w biegu na 200 metrów czasem 25,3 s uzyskanym 28 lipca 1940 w Parmie oraz w sztafecie 4 × 100 metrów czasem 48,3 s osiągniętym 13 sierpnia 1939 w Dreźnie.
Rekord życiowy Cattaneo w biegu na 100 metrów wynosił 12,2 s (ustanowiony 16 lipca 1939 w Mediolanie), a w biegu na 200 metrów 25,3 s (28 lipca 1940 w Parmie).

</doc>
<doc id="4453438" url="https://pl.wikipedia.org/wiki?curid=4453438" title="Adrián Díaz">
Adrián Díaz

Adrián „Adrià” Díaz (ur. 17 września 1990 w Barcelonie) – hiszpański łyżwiarz figurowy, startujący w parach tanecznych z Olivią Smart. Dwukrotny uczestnik igrzysk olimpijskich (2014, 2022), medalista zawodów z cyklu Grand Prix i Challenger Series oraz 6-krotny mistrz Hiszpanii (2012–2015, 2020, 2022). Zakończył karierę sportową 23 maja 2022 roku, zaś od 23 czerwca 2022 roku rozpoczął pracę trenera łyżwiarstwa w Ice Academy of Montreal w fili w London.
W kwietniu 2018 roku zaręczył się z amerykańską łyżwiarką figurową Madison Hubbell.
Programy.
Olivia Smart / Adrián Díaz

</doc>
<doc id="4453440" url="https://pl.wikipedia.org/wiki?curid=4453440" title="François Abraha">
François Abraha

François Abraha (ur. 2 kwietnia 1918 w Asmara, zm. 26 marca 2000) – etiopski duchowny katolickiego kościoła etiopskiego, w latach 1961–1984 eparcha Asmary. Uczestnik Soboru Watykańskiego II.
Życiorys.
Urodził się 2 kwietnia 1918 w Asmarze.
Święcenia kapłańskie otrzymał 12 marca 1944. 9 kwietnia 1961 został mianowany biskupem Asmary. Chirotonię przyjął 8 października 1961 z rąk arcybiskupa Asrate Mariam Yemmeru. Urząd pełnił do rezygnacji 17 lipca 1987.
Zmarł 26 marca 2000 w wieku 81 lat.

</doc>
<doc id="4453441" url="https://pl.wikipedia.org/wiki?curid=4453441" title="Wolfram Pirchner">
Wolfram Pirchner

Wolfram Pirchner (ur. 21 kwietnia 1958 w Innsbrucku) – austriacki prezenter telewizyjny, przez wiele lat związany z Österreichischer Rundfunk, a także pisarz, coach i polityk.
Życiorys.
Studiował anglistykę i edukację muzyczną na Uniwersytecie Leopolda i Franciszka w Innsbrucku, kształcił się też w szkole artystycznej Mozarteum w Salzburgu. Od 1981 do 2017 pracował dla austriackiego nadawcy publicznego ORF (z dwuletnią przerwą, gdy był prezenterem Sat.1 w Bawarii). Był m.in. prezenterem codziennego programu "Willkommen Österreich", wiadomości sportowych "Sport am Sonntag" i serwisu informacyjnego "Heute in Österreich", a także gospodarzem różnych programów rozrywkowych.
W 2004 i 2005 wyróżniany nagrodą Romy dla najpopularniejszego prezentera. W 2012 wziął udział w jednej z edycji rozrywkowego programu tanecznego "Dancing Stars".
W 2017 zakończył swoją długoletnią współpracę z ORF, koncentrując się na aktywności zawodowej jako coach, specjalizujący się w treningu motywacyjnym. Zaangażował się też w działalność polityczną, wspierając Austriacką Partię Ludową. W 2018 był członkiem komitetu poparcia Johanny Mikl-Leitner w wyborach w Dolnej Austrii.
Autor publikacji książkowych: "Nur keine Panik: mein Weg zurück ins Leben" (2014), "Nicht ohne meinen Schweinehund! Mein Weg zum lustvollen Leben" (2015), "Nur keine Krise: meine 52 Mental-Tipps" (2016), "Keine Panik vor dem Alter(n): Zu jung, um alt zu sein" (2018).

</doc>
<doc id="4453442" url="https://pl.wikipedia.org/wiki?curid=4453442" title="Ihor Radiwiłow">
Ihor Radiwiłow

Ihor Witalijowycz Radiwiłow (ukr. Ігор Віталійович Радівілов, ur. 19 października 1992 r.) – ukraiński gimnastyk, brązowy medalista olimpijski z Londynu.
Zawody w 2012 roku były jego pierwszymi igrzyskami olimpijskimi, brał udział w igrzyskach w 2016 roku. W 2012 roku zajął trzecie miejsce w skoku. W tej konkurencji ma w dorobku dwa srebrne medale mistrzostw świata, zdobyte w 2014 i 2017 roku. Na mistrzostwach Europy sięgał po złoto w ćwiczeniach na kółkach (2013) oraz czterokrotnie po srebro w skoku (2012, 2014, 2015 i 2018), a także po brąz w drużynie (2014) i na kółkach (2017).

</doc>
<doc id="4453445" url="https://pl.wikipedia.org/wiki?curid=4453445" title="Italia Lucchini">
Italia Lucchini

Italia Lucchini (ur. 8 grudnia 1918, zm. ??) – włoska lekkoatletka, sprinterka, medalistka mistrzostw Europy z 1938.
Zdobyła brązowy medal w sztafecie 4 × 100 metrów (w składzie: Maria Alfero, Maria Apollonio, Rosetta Cattaneo i Lucchini) na mistrzostwach Europy w 1938 w Wiedniu.
Była mistrzynią Włoch w biegu na 100 metrów w 1939, 1941 i 1942 oraz w sztafecie 4 × 100 metrów w 1939, 1940, 1945 i 1946.
13 sierpnia 1939 w Dreźnie poprawiła rekord Włoch w sztafecie 4 × 100 metrów czasem 48,3 s.
Rekord życiowy Lucchini w biegu na 100 metrów wynosił 12,2 s (ustanowiony 16 lipca 1939 w Mediolanie).

</doc>
<doc id="4453447" url="https://pl.wikipedia.org/wiki?curid=4453447" title="Olivia Smart">
Olivia Smart

Olivia Sophie Smart (ur. 1 kwietnia 1997 w Sheffield) – brytyjska łyżwiarka figurowa reprezentująca Hiszpanię, startująca w parach tanecznych z Adriánem Díazem. 
Kariera sportowa.
Uczestniczka igrzysk olimpijskich (2022), uczestniczka mistrzostw Europy i świata, medalistka zawodów z cyklu Grand Prix i Challenger Series, mistrzyni Wielkiej Brytanii (2015) oraz dwukrotna mistrzyni Hiszpanii (2020, 2022).
Programy.
Olivia Smart / Adrián Díaz

</doc>
<doc id="4453448" url="https://pl.wikipedia.org/wiki?curid=4453448" title="Siodło za Rogową">
Siodło za Rogową

Siodło za Rogową (ok. 1245 m) – przełęcz w Tatrach Bielskich na Słowacji. Znajduje się w ich głównej grani pomiędzy Małym Muraniem ("Malý Muráň", ok. 1356 m) a Rogową ("Rogová"), a dokładniej jej najwyższym punktem – Czerwoną Skałką Murańską (1268 m), tuż za tą ostatnią. Rejon przełęczy porośnięty jest lasem. Stoki północno-wschodnie stromo opadają do Doliny Międzyściennej, są porośnięte lasem ze skałkami, stoki południowo-zachodnie nieco łagodniej opadają do Doliny Jaworowej i również są lesiste.
Nazwę przełęczy utworzył Władysław Cywiński w 4 tomie przewodnika "Tatry".
Najwygodniejsze wejście na przełęcz prowadzi od wylotu Doliny Jaworowej w Jaworzynie Tatrzańskiej grzbietem Rogowej, z Siodła za Rogową zaś jest najłatwiejszy dostęp na Mały Murań. Całe Tatry Bielskie są jednak niedostępnym turystycznie obszarem ochrony ścisłej.

</doc>
<doc id="4453449" url="https://pl.wikipedia.org/wiki?curid=4453449" title="Troizina">
Troizina



</doc>
<doc id="4453450" url="https://pl.wikipedia.org/wiki?curid=4453450" title="Malvoliophis">
Malvoliophis



</doc>
<doc id="4453453" url="https://pl.wikipedia.org/wiki?curid=4453453" title="Trizinia">
Trizinia



</doc>
<doc id="4453454" url="https://pl.wikipedia.org/wiki?curid=4453454" title="Wyspa Węży (książka)">
Wyspa Węży (książka)

Wyspa Węży – literatura faktu autorstwa Małgorzaty Szejnert wydana 12 marca 2018 przez Wydawnictwo Znak opowiadająca o II wojnie światowej, a szczególnie o Stacji Zbornej Oficerów Rothesay. W styczniu 2019 książka zdobyła tytuł książki roku według Magazynu Literackiego „Książki”.

</doc>
<doc id="4453456" url="https://pl.wikipedia.org/wiki?curid=4453456" title="Bratałów">
Bratałów



</doc>
<doc id="4453459" url="https://pl.wikipedia.org/wiki?curid=4453459" title="Angelonia">
Angelonia

Angelonia ("Angelonia") – rodzaj roślin z rodziny babkowatych. Obejmuje około 25–34 gatunków. Rośliny te występują w Ameryce Środkowej i Południowej, najbardziej zróżnicowane są w Brazylii. Jako introdukowane rosną też w strefie tropikalnej Starego Świata. Zasiedlają siedliska podmokłe, zwykle źródliska i brzegi strumieni, występują też na wybrzeżu morskim. Niektóre gatunki uprawiane są jako rośliny ozdobne (np. "A. gardneri"), w tym także na kwiaty cięte (zwłaszcza "A. biflora").
Systematyka.
Rodzaj z rodziny babkowatych "Plantaginaceae", dawniej w szeroko ujmowanej rodzinie trędownikowatych "Scrophulariaceae".

</doc>
<doc id="4453460" url="https://pl.wikipedia.org/wiki?curid=4453460" title="Patria (powieść)">
Patria (powieść)

Patria – hiszpańska powieść autorstwa Fernando Aramburu, wydana w Polsce 18 kwietnia 2018, nakładem wydawnictwa Sonia Draga w tłumaczeniu Karoliny Jaszeckiej. Opowiada o Kraju Basków. W styczniu 2019 książka zdobyła tytuł książki roku według Magazynu Literackiego „Książki”.

</doc>
<doc id="4453463" url="https://pl.wikipedia.org/wiki?curid=4453463" title="Den sista jäntan">
Den sista jäntan

Den sista jäntan – longplay szwedzkiej piosenkarki Moniki Zetterlund, wydany w grudniu 1973 roku nakładem wydawnictw muzycznych Knäppupp oraz Spotlight. 
Fotografię wokalistki na okładkę albumu wykonał Jacob Forsell, zaś za layout wydawnictwa odpowiedzialny był Peter Wiking.
Album doczekał się dwóch reedycji, w 1990 roku (wydanej nakładem wytwórni Grand Prix) oraz 2001 roku (wydanej nakładem wytwórni Sonet).
Lista utworów.
Opracowano na podstawie materiału źródłowego.

</doc>
<doc id="4453466" url="https://pl.wikipedia.org/wiki?curid=4453466" title="Ophichthus">
Ophichthus

Ophichthus – rodzaj morskich ryb węgorzokształtnych z rodziny żmijakowatych (Ophichthyidae).
Systematyka.
Rodzaj opisany przez Jonasa Nicolausa Ahla w 1789. Gatunkiem typowym jest "Muraena ophis" (="O. ophis").
Gatunki zaliczane do tego rodzaju:

</doc>
<doc id="4453475" url="https://pl.wikipedia.org/wiki?curid=4453475" title="Medal „20 lat niepodległości Ukrainy”">
Medal „20 lat niepodległości Ukrainy”

Medal 20 lat niepodległości Ukrainy () – ukraińskie jubileuszowe odznaczenie państwowe.
Historia.
Odznaczenie zostało ustanowione dekretem Prezydenta Ukrainy nr 625/2011 z dnia 30 maja 2011 roku, dla upamiętnienia 20 rocznicy uzyskania niepodległości przez Ukrainę i wyróżnienia osób zasłużonych w działaniach na rzecz uzyskania niepodległości i w jej rozwoju.
Pierwsze nadanie miało miejsce 19 sierpnia 2011 roku, a ostatnie w dniu 27 czerwca 2012 roku. Nadano około 3300 takich medali.
Zasady nadawania.
Odznaczenie było nadawane obywatelom Ukrainy, cudzoziemcom i bezpaństwowcom za znaczący osobisty wkład w uzyskaniu niezależności Ukrainy, ustanowienie suwerenności i umocnienie międzynarodowego prestiżu, za zasługi w budowaniu państwowości, działalność socjalno-ekonomiczną i publiczno-polityczną oraz wierną i bezstronną służbę Ukrainie.
Odznaczenie nadawane jest przez Prezydenta Ukrainy, na wniosek instytucji i urzędów publicznych, przedsiębiorstw bez względu na stosunki własnościowe, władze samorządowe, stowarzyszenia obywatelskie, związki twórcze.
Opis odznaki.
Odznaka medalu wykonana jest z metalu koloru żółtego i ma formę koła o średnicy 32 mm.
Na awersie w środkowej części znajduje się kontur mapy Ukrainy, w środku której umieszczony jest herb Ukrainy, od herbu odchodzą promienie pokrywające mapę Ukrainy. W górnej części znajduje się napis ДВАДЦЯТЬ РОКІВ (pol. Dwadzieścia lat), a w dolnej НЕЗАЛЕЖНОСТІ УКРАЇНИ (pol. Niezależna Ukraina).
Na rewersie w środkowej części jest napis 24 СЕРПНЯ 1991 (pol. 24 sierpnia 1991) – data ogłoszenia niepodległości Ukrainy. Napis jest otoczony przez dwie gałązki liści laurowych, połączonych szarfą.
Medal zawieszony jest na prostokątnej zawieszce o długości 45 mm i szerokości 28 mm, obciągniętej wstążką w kolorze flagi Ukrainy, paski koloru niebieskiego i żółtego o szerokości 13 mm, a po bokach paski o szer. 1 mm koloru złotego. Baretka medalu ma wysokości 12 mm i długość 24 mm.

</doc>
<doc id="4453476" url="https://pl.wikipedia.org/wiki?curid=4453476" title="Phyllophichthus xenodontus">
Phyllophichthus xenodontus

Phyllophichthus xenodontus – gatunek morskiej ryby węgorzokształtnej z rodziny żmijakowatych (Ophichthidae). Reprezentuje monotypowy rodzaj "Phyllophichthus". Został opisany naukowo przez Williama Alonzo Gosline'a w 1951. Występuje w Indo-Pacyfiku na głębokościach 8–30 m. Dorosłe osobniki tego gatunku osiągają maksymalnie 42 cm długości całkowitej (TL).

</doc>
<doc id="4453480" url="https://pl.wikipedia.org/wiki?curid=4453480" title="Maciej Kubicki">
Maciej Kubicki

Maciej Kubicki – polski chemik, prof. dr hab. nauk chemicznych. Profesor nadzwyczajny Zakładu Krystalografii Wydziału Chemii Uniwersytetu im. Adama Mickiewicza w Poznaniu.
Życiorys.
W 1986 ukończył studia w zakresie fizyki na Uniwersytecie im. Adama Mickiewicza. 28 czerwca 1991 uzyskał doktorat dzięki pracy pt. "Badania konformacyjne związków modelowych dla procesu deoksygenacji orellaniny", a 28 października 2005 habilitował się na podstawie oceny dorobku naukowego i pracy zatytułowanej "Hierarchia oddziaływań międzycząsteczkowych w kryształach molekularnych". 14 sierpnia 2014 został zatrudniony na stanowisku profesora nadzwyczajnego w Zakładzie Krystalografii na Wydziale Chemii Uniwersytetu im. Adama Mickiewicza w Poznaniu. Jest recenzentem 5 prac doktorskich oraz 5 prac habilitacyjnych.

</doc>
<doc id="4453481" url="https://pl.wikipedia.org/wiki?curid=4453481" title="Phyllophichthus">
Phyllophichthus



</doc>
<doc id="4453483" url="https://pl.wikipedia.org/wiki?curid=4453483" title="Mariusz Woźniak (dyplomata)">
Mariusz Woźniak (dyplomata)

Mariusz Aureliusz Woźniak (ur. 4 marca 1944 w Warszawie, zm. 4 listopada 2020 tamże) – polski dyplomata; ambasador RP w Indonezji (1991–1995), Jordanii (1999–2003) i Etiopii (2005–2007).
Życiorys.
Był absolwentem anglistyki Uniwersytetu Warszawskiego. Od początku kariery zawodowej związany ze współpracą międzynarodową. W 1981 zaczął pracę w Ministerstwie Spraw Zagranicznych, gdzie przeszedł kolejne szczeble kariery jako ekspert, starszy ekspert, radca ministra, doradca ministra, starszy radca ministra. Wielokrotnie był na placówkach zagranicznych: w Waszyngtonie (1981–1982), jako I sekretarz w ambasadzie RP w Tokio (1983–1987). W latach 1991–1995 był ambasadorem w Indonezji. W latach 1999–2003 przebywał na placówce w Ammanie jako radca, a następnie kierownik placówki. Od 2003 kierował w centrali MSZ zespołem w Protokole Dyplomatycznym w randze I radcy. Od 2005 do 2007 był ambasadorem RP w Etiopii.
Znał język angielski i rosyjski.
Syn Aureliana i Heleny. Pochowany na cmentarzu Powązkowskim w Warszawie.

</doc>
<doc id="4453485" url="https://pl.wikipedia.org/wiki?curid=4453485" title="Joseph Mostert">
Joseph Mostert

Joseph Mostert (ur. 26 lipca 1912 w Verviers, zm. 28 kwietnia 1967) – belgijski lekkoatleta, średniodystansowiec, medalista mistrzostw Europy z 1938.
Odpadł w eliminacjach biegu na 1500 metrów na igrzyskach olimpijskich w 1936 w Berlinie.
Zdobył srebrny medal w tej konkurencji na mistrzostwach Europy w 1938 w Paryżu, przegrywając jedynie z Sydneyem Woodersonem z Wielkiej Brytanii, a wyprzedzając Luigiego Beccaliego z Włoch.
Był mistrzem Belgii w biegu na 800 metrów w 1938 oraz w biegu na 1500 metrów w 1937, 1939, 1941 i 1942.
Dwukrotnie poprawiał rekord Belgii w biegu na 800 metrów do czasu 1:53,0 (11 sierpnia 1939 w Sztokholmie) i czterokrotnie w biegu na 1500 metrów do czasu 3:50,0 (16 września 1938 w Oslo). Jego rekord życiowy w biegu na milę wynosił 4:10,4 (18 sierpnia 1939 w Helsinkach). 

</doc>
<doc id="4453492" url="https://pl.wikipedia.org/wiki?curid=4453492" title="Al Azif">
Al Azif



</doc>
<doc id="4453501" url="https://pl.wikipedia.org/wiki?curid=4453501" title="Biathlon na Zimowych Igrzyskach Olimpijskich 1984 – sztafeta">
Biathlon na Zimowych Igrzyskach Olimpijskich 1984 – sztafeta

Biathlonowa sztafeta mężczyzn na Zimowych Igrzyskach Olimpijskich 1984 na dystansie 4 x 7,5 km odbyła się 17 lutego. Była to druga konkurencja biathlonowa podczas tych igrzysk. Zawody odbyły się na trasach w kompleksie olimpijskim Igman, niedaleko Sarajewa. Do biegu zostało zgłoszonych 17 reprezentacji. 
Tytuł mistrzów olimpijskich obroniła reprezentacja ZSRR, dla której było to czwarte zwycięstwo z rzędu. Wicemistrzami olimpijskimi zostali Norwegowie, a brązowy medal wywalczyli reprezentanci RFN.

</doc>
<doc id="4453502" url="https://pl.wikipedia.org/wiki?curid=4453502" title="Banco Central de Venezuela">
Banco Central de Venezuela



</doc>
<doc id="4453505" url="https://pl.wikipedia.org/wiki?curid=4453505" title="Tinkoff (ujednoznacznienie)">
Tinkoff (ujednoznacznienie)

Tinkoff to nazwa przedsiębiorstw założonych przez Olega Tińkowa:

</doc>
<doc id="4453508" url="https://pl.wikipedia.org/wiki?curid=4453508" title="Mesa de la Unidad Democrática">
Mesa de la Unidad Democrática



</doc>
<doc id="4453509" url="https://pl.wikipedia.org/wiki?curid=4453509" title="Rafael Francisco Martínez Sáinz">
Rafael Francisco Martínez Sáinz

Rafael Francisco Martínez Sáinz (ur. 29 września 1935 w Arandas, zm. 6 listopada 2012 w Guadalajarze) – meksykański duchowny katolicki, biskup pomocniczy Guadalajary w latach 2002-2012.
Życiorys.
Święcenia kapłańskie przyjął 25 października 1959 i został inkardynowany do archidiecezji Guadalajary. Był m.in. proboszczem w kilku parafiach archidiecezji, a także wikariuszem generalnym archidiecezji.
Episkopat.
19 czerwca 2002 papież Jan Paweł II mianował go biskupem pomocniczym Guadalajary i biskupem tytularnym "Dury". Sakry biskupiej udzielił mu 16 lipca tegoż roku ówczesny arcybiskup Guadalajary, kard. Juan Sandoval Íñiguez.
19 lipca 2012 przeszedł na emeryturę.
Zmarł 6 listopada 2016 w szpitalu w Guadalajarze.

</doc>
<doc id="4453514" url="https://pl.wikipedia.org/wiki?curid=4453514" title="Maksym Martyniuk">
Maksym Martyniuk

Maksym Petrowycz Martyniuk, ukr. Максим Петрович Мартинюк (ur. 24 kwietnia 1977 w Odessie) – ukraiński menedżer, prawnik i urzędnik, od 2018 do 2019 pełniący obowiązki ministra polityki rolnej.
Życiorys.
Urodził się w Odessie, w 1982 przeniósł się z rodziną do Winnicy. Tam ukończył szkołę średnią, a w 1998 studia z zarządzania na Winnickim Narodowym Uniwersytecie Rolniczym. W 1997 uzyskał też dyplom z jurysprudencji. W latach 2000–2003 był wykładowcą zarządzania w winnickim wydziale zamiejscowym Uniwersytetu Europejskiego w Kijowie.
Po studiach do 1999 pracował jako prawnik w winnickim oddziale krajowego funduszu emerytalnego. W latach 2004–2009 był szefem rady nadzorczej prywatnej spółki „Winnicjawodprojekt”. W 2006 bezskutecznie kandydował do parlamentu z ramienia bloku wyborczego „Pora – PRP”. Później do 2010 kierował departamentem zasobów wodnych w Ministerstwie Zasobów Naturalnych, a od 2010 do 2011 pozostawał wiceszefem działu ochrony środowiska w administracji obwodu winnickiego. Później do 2014 we władzach miejskich Winnicy kierował departamentem architektury, urbanistyki i katastrów. W marcu 2014 objął kierownictwo nad krajowym urzędem nadzoru architektoniczno-budowlanego, a w marcu 2015 przeszedł do kierowania urzędem geodezji, kartografii i katastrów.
W lipcu 2016 objął funkcję pierwszego wiceministra polityki rolnej w rządzie Wołodymyra Hrojsmana. 22 listopada 2018 zastąpił Tarasa Kutowego, po zaakceptowaniu jego rezygnacji (złożonej w maju 2017) przez Radę Najwyższą Ukrainy, w charakterze pełniącego obowiązki ministra polityki rolnej. 7 lutego 2019 na stanowisku p.o. zastąpiła go Olha Trofimcewa.

</doc>
<doc id="4453517" url="https://pl.wikipedia.org/wiki?curid=4453517" title="Ołeksij Onyszczenko">
Ołeksij Onyszczenko

Ołeksij Semenowycz Onyszczenko (, ur. 17 marca 1933 we wsi Rudka k. Połtawy) – ukraiński filozof, teoretyk kultury, Zasłużony Działacz na rzecz Nauki i Technologii Ukrainy, członek Narodowej Akademii Nauk Ukrainy (1997), laureat państwowej nagrody w dziedzinie Nauki i Technologii Ukrainy (2008), profesor, doktor filozofii oraz doktor honoris causa na Uniwersytecie Kijowskim. Szef Wydziału Historii, Filozofii i Prawa Narodowej Akademii Nauk Ukrainy oraz dyrektor generalny Biblioteki Narodowej Ukrainy im. Wiernadskiego.
Życiorys.
Urodził się 17 marca 1933 roku we wsi Rudka koło Połtawy. W 1956 roku ukończył studia na Wydziale Historii i Filozofii Uniwersytetu Kijowskiego, a w 1962 studia podyplomowe w Instytucie Filozofii Akademii Nauk Ukrainy (wówczas Akademii Nauk Ukraińskiej SRR). Po ich ukończeniu rozpoczął karierę akademicką, osiągając w 1978 roku stanowisko zastępcy dyrektora ds. pracy akademickiej Instytutu Filozofii ANU SRR. W późniejszym okresie do 1991 roku pracował w Akademii Nauk Społecznych w Kijowie, gdzie skupiał się na badaniach filozoficznych i socjologicznych zagadnień rozwoju kultury duchowej i intelektualnej, ewolucji zbiorowości społecznych i stylów życia, rewolucji naukowej i technologicznej, socjologii religii i historii religii na Ukrainie. Począwszy od 1992 roku, Onyszczenko kieruje Biblioteką Narodową Ukrainy Wiernadskiego. W 1997 roku został wybrany do Narodowej Akademii Nauk Ukrainy w dziedzinie kulturologii, zaś rok później objął stanowisko sekretarza akademickiego Wydziału Historii, Filozofii i Prawa NANU.

</doc>
<doc id="4453518" url="https://pl.wikipedia.org/wiki?curid=4453518" title="Scytalichthys miurus">
Scytalichthys miurus

Scytalichthys miurus – gatunek morskiej ryby węgorzokształtnej z rodziny żmijakowatych (Ophichthidae). Reprezentuje monotypowy rodzaj "Scytalichthys". Został opisany naukowo przez Jordana &amp; Gilberta w 1882 pod nazwą "Ophichthys miurus". Występuje we wschodnim Oceanie Spokojnym na piaszczystym dnie, na głębokościach do 85 m. Dorosłe osobniki tego gatunku osiągają maksymalnie do 97 cm długości całkowitej (TL). W Czerwonej księdze gatunków zagrożonych Międzynarodowej Unii Ochrony Przyrody (IUCN) został zaliczony do kategorii najmniejszej troski (LC). Nie stwierdzono dla niego istotnych zagrożeń.

</doc>
<doc id="4453521" url="https://pl.wikipedia.org/wiki?curid=4453521" title="Scytalichthys">
Scytalichthys



</doc>
<doc id="4453525" url="https://pl.wikipedia.org/wiki?curid=4453525" title="MR UR-100">
MR UR-100

MR UR-100 (numer kodowy 15A15, NATO: SS-17, Spanker) – zaprojektowany i produkowany na Ukrainie, radziecki dwustopniowy międzykontynentalny pocisk balistyczny bazowania lądowego na paliwo ciekłe, przenoszący do 4 głowic MIRV, z ładunkami termojądrowymi o mocy 550 do 750 kT. Przeznaczony do wystrzeliwania z utwardzonych podziemnych silosów pocisk ICBM, startował metodą zimnego startu, i znajdował się w stanie operacyjnym w Strategicznych Wojskach Rakietowych w latach 1975–1983.
Rozwój i służba operacyjna.
Zarządzenie Ministerstwa Budowy Maszyn autoryzujące program rozwojowy systemu rakietowego 15A15 w celu zastąpienia pocisków UR-100 zostało podpisane we wrześniu 1970 roku, a opracowanie nowego pocisku zostało powierzone zakładom imienia Makarowa Jużmasz na Ukrainie, w którym głównym konstruktorem był w tym czasie W. F. Utkin. Testy pocisku w locie były planowane 1973 roku, jednak testy zimnego startu zostały zapoczątkowane już w maju 1971 roku, zaś pełnoskalowe testy pocisku w locie rozpoczęły się w 26 grudnia 1972 roku i trwały do 17 grudnia 1974 roku, na poligonie rakietowym na Bajkonurze. Po rozpoczęciu testów standardowej wersji pocisku z 4 głowicami, pocisk został przetestowany w wersji z jedną głowicą. Amerykański Departament Obrony oznaczył je w związku z tym dla własnych celów, jako – odpowiednio – SS-17 Mod 1 i SS-17 Mod 2. 
Pierwszy pułk z pociskami MR UR-100 został postawiony w dyżur bojowy 6 maja 1975 roku, jednak oficjalnie system został przyjęty 30 grudnia 1975 roku, a 16 kwietnia 1976 roku rząd postanowił o rozpoczęciu rozwoju jego zmodernizowanej wersji oznaczonej jako MR UR-100UTTH (15A16). Do 1979 roku liczba rozmieszczonych pocisków MR UR-100 sięgnęła 130, a wszystkie pociski jednogłowicowe zostały zastąpione przez pociski w wersji wielogłowicowej w latach 1979–1989, po czym w latach 1982–1983 wszystkie pociski tego typu zostały zastąpione przez pociski MR U-100UTTH.
Konstrukcja.
MR U-100 był dwustopniowym pociskiem na paliwo ciekłe o zasięgu 10 320 kilometrów i celności o prawdopodobnym błędzie kołowym (CEP) na tym dystansie wynoszącym nie więcej niż 1080 metrów. Rozmiary pocisku były dokładnie dostosowane do możliwości startu z silosów pocisków UR-100, jednak średnica obu stopni pocisków MR UR-100 była większa niż pocisków UR-100, i wynosiła 2,25 metra w przypadku pierwszego stopnia, oraz 2,1 metra w drugim stopniu. Drugi stopień napędowy miał kształt toroidalny z silnikiem umieszczonym w jego wewnętrznym wgłębieniu. Pierwszy stopień był wyposażony w silnik z pojedynczą komorą w cyklu zamkniętym oraz w czterokomorowy silnik sterujący również na paliwo ciekłe w cyklu otwartym. Wektor ciągu był kontrolowany przez wtrysk jego gazów spalinowych do dysz. Ciąg czterech dysz zasilany był przez turbopompę. Paliwo ciekłe o masie 63,2 tony stanowiła 1,1-Dimetylohydrazyna (UDMH), zaś utleniaczem był tetratlenek diazotu. Ciąg pierwszego stopnia na poziomie morza wynosił 1425 kN, w próżni zaś 1558 kN, impuls właściwy zaś – odpowiednio – 2897 m/s i 3121 m/s. Układ napędowy zapewniał pociskowi "throw-weight" w wysokości 2550 kilogramów. Cykl życia pocisku określono konstrukcyjnie na 10 lat.
Post-Boost Vehicle pocisku zasilany był silnikiem rakietowym na paliwo stałe, i mógł przenosić do czterech głowic niezależnie nakierowywanych, mieścił także przedział systemu kontroli i naprowadzania. Z uwagi na ograniczenia wynikające z wielkości silosu, czepiec balistyczny składał się z dwóch składanych części, które były łączone ze sobą po opuszczeniu silosu przez pocisk. Pocisk kontrolowany był autonomicznym układem bezwładnościowym.

</doc>
<doc id="4453529" url="https://pl.wikipedia.org/wiki?curid=4453529" title="15A15">
15A15



</doc>
<doc id="4453530" url="https://pl.wikipedia.org/wiki?curid=4453530" title="SS-17">
SS-17



</doc>
<doc id="4453531" url="https://pl.wikipedia.org/wiki?curid=4453531" title="Spanker">
Spanker



</doc>
<doc id="4453537" url="https://pl.wikipedia.org/wiki?curid=4453537" title="High Hopes (singel Panic! at the Disco)">
High Hopes (singel Panic! at the Disco)

High Hopes – singel amerykańskiego zespołu Panic! at the Disco promujący ich szósty album pt. "Pray for the Wicked". Produkcją utworu zajęli się Jake Sinclair, Jonas Jeberg oraz Cook Classics. Utwór został wydany 23 maja 2018 jako drugi singel z albumu.
Piosenka osiągnęła czwartą pozycję na liście "Billboard Hot 100", stając się najwyżej notowanym utworem zespołu w Stanach Zjednoczonych. Singel stał się bardzo popularny na całym świecie, osiągając top 10 w większości notowań. W Polsce dotarł na szczyt notowania AirPlay – Top, spędzając tam łącznie trzy tygodnie i sprzedał się w nakładzie ponad 100000 egzemplarzy, uzyskując status diamentowej płyty.
Teledysk.
Oficjalny teledysk do utworu ukazał się 27 sierpnia 2018 roku na kanale Panic! At The Disco. Za reżyserię obrazu odpowiadają Brendan Walter oraz Mel Soria. Większość ujęć została nakręcona w centrum miasta Los Angeles w Kalifornii, głównie na 705 West 9th Street. 26 sierpnia 2019 podczas gali MTV Video Music Awards utwór otrzymał nagrodę w kategorii Najlepszy teledysk rockowy.

</doc>
<doc id="4453538" url="https://pl.wikipedia.org/wiki?curid=4453538" title="Milan Uhrík">
Milan Uhrík

Milan Uhrík (ur. 21 grudnia 1984 w Nowych Zamkach) – słowacki polityk, inżynier i samorządowiec, były działacz Partii Ludowej Nasza Słowacja, poseł do Rady Narodowej, deputowany do Parlamentu Europejskiego IX kadencji.
Życiorys.
Absolwent zarządzania i informatyki przemysłowej na Słowackim Uniwersytecie Technicznym w Bratysławie z 2007. Od 2005 do 2009 kształcił się tamże w zakresie zarządzania finansami i zarządzania przedsiębiorstwem. W 2009 uzyskał dyplom inżyniera, w 2012 został absolwentem studiów doktoranckich z zakresu energetyki i elektrotechniki stosowanej. Pracował w branży IT, jako menedżer projektów finansowanych z funduszy Unii Europejskiej, a także jako nauczyciel akademicki na macierzystej uczelni.
Działacz Partii Ludowej Nasza Słowacja, określanej jako ugrupowanie skrajne i nacjonalistyczne. W latach 2015–2017 był dyrektorem urzędu kraju bańskobystrzyckiego, którego administracją kierował wówczas lider ugrupowania Marian Kotleba. W wyborach w 2016 z ramienia ĽSNS uzyskał mandat posła do Rady Narodowej. W 2017 bez powodzenia ubiegał się o urząd przewodniczącego kraju nitrzańskiego, został natomiast wybrany na radnego tego kraju.
W 2019 uzyskał mandat posła do Parlamentu Europejskiego IX kadencji. W 2021, po konflikcie w partii, zrezygnował z członkostwa w ĽSNS. Został następnie przewodniczącym partii Republika.

</doc>
<doc id="4453539" url="https://pl.wikipedia.org/wiki?curid=4453539" title="Mikasa (okręt)">
Mikasa (okręt)



</doc>
<doc id="4453549" url="https://pl.wikipedia.org/wiki?curid=4453549" title="Do Kapłanów, umiłowanych synów Matki Bożej">
Do Kapłanów, umiłowanych synów Matki Bożej

Do Kapłanów, umiłowanych synów Matki Bożej – książka Stefano Gobbiego, włoskiego księdza katolickiego, jego zdaniem zawierająca orędzia, które przekazywała mu Maryja poprzez lokucje (słyszenia wewnętrzne), spisywane w latach 1973-1997 (kilka tomów). Stały się one podstawą do utworzenia i działalności Kapłańskiego Ruchu Maryjnego. Do roku 1996 książka miała 19 wydań włoskich i przetłumaczono ją na 23 języki.
Charakter i treść orędzi.
Orędzia zawarte w książce mają zdecydowanie charakter apokaliptyczny. Maryja według ks. Gobbiego informuje, że czasy zapowiedziane w Apokalipsie św. Jana już nadeszły, a Kościół czeka poważny kryzys wiary i posłuszeństwa. W świetle tych orędzi Maryja przychodzi jako zaniepokojona Matka, chcąc uratować nas przed karą, którą ludzkość na siebie ściąga. Aby uratować ludzkość, wzywa do poświęcenia się Jej Niepokalanemu Sercu, zachęca też do pokuty i posłuszeństwa wobec papieża. Ostrzega o zbliżającym się finale czasów ostatecznych i paruzji. Zapowiada także „drugą Pięćdziesiątnicę”, która sprawi, że Kościół znów zajaśnieje swoją chwałą. Według ks. Gobbiego Maryja krytykuje źle pojmowany ekumenizm, a także przesadny aktywizm, który źle wpływa na życie duchowe. Siebie przedstawia jako jedyny ratunek dla grzeszników, podkreśla także donośną rolę, którą odegra w czasach ostatecznych. Zachęca do organizowania wieczerników modlitwy, odmawiania różańca świętego, a także do rozszerzania Kapłańskiego Ruchu Maryjnego (który na polecenie Maryi założył Stefano Gobbi). Gorąco wzywa do adoracji Najświętszego Sakramentu, gdyż jej zdaniem wierzący przestali wierzyć w rzeczywistą obecność Jezusa na Mszy świętej. Wyraża także ubolewanie z powodu teologów, którzy umniejszają jej znaczenie, a także promują naturalistyczne wyjaśnienia cudów Jezusa opisanych w Ewangelii. Wspomina również często o innych objawieniach Maryjnych, potwierdzając przy tym ich prawdziwość. Orędzia zawierają także obszerny komentarz do poszczególnych części Apokalipsy Św. Jana i opis wielu wydarzeń z Pisma Świętego.
Komentarz do Apokalipsy.
W świetle orędzi zawartych w książce, "czerwony smok" opisywany w dwunastym rozdziale Apokalipsy św. Jana to „ateistyczny komunizm, który wszędzie rozszerzył błąd negacji i uporczywego odrzucania Boga”. "Bestia podobna do pantery" to masoneria (Ap 13). "Bestia podobna do baranka" (Ap 13,11) „symbolizuje masonerię kościelną, która rozszerzyła się zwłaszcza wśród członków Hierarchii”.
Maryja wyjaśnia także tajemniczą liczbę 666 (Ap 13, 18). Ma ona mieć znaczenie symboliczne i dosłowne. Symboliczne ma oznaczać Lucyfera wynoszącego się ponad Boga i jego liczbę 333, dosłowne - trzy daty - 666 rok, 1332 rok i 1998 rok. Pierwsza data ma oznaczać nagłą ekspansję islamu, druga erę podziałów w Kościele, a także filozofii stawiających ludzki rozum i naukę nad Słowo Boże, trzecia zaś - okres świetności masonerii, w tym kościelnej, której uda się utworzyć fałszywy obraz Chrystusa.
"Znamię na czole i ręce" (Ap 13,16) zdaniem Maryi ma oznaczać całkowitą zależność ludzi od antychrysta, zwłaszcza w sferze rozumu i własnej woli. Ma to przekładać się na przyjmowanie doktryny negującej Boga i odrzucającej Jego Prawa, a także do przyjęcia coraz to bardziej popularnego ateizmu.
"Pierwszą plagą" (Ap 16,2) mają być natomiast złośliwe guzy i wszelkie rodzaje raka, wobec których nauka jest bezsilna, pomimo postępu we wszystkich dziedzinach. Pierwszą plagą ma być również nowa choroba – AIDS
"Niewiasta obleczona w słońce z księżycem pod stopami" (Ap 12) to według orędzi ks. Gobbiego Maryja (taką też interpretację przyjmuje często również Kościół). Dwanaście gwiazd, formujących jej koronę, to symbol pokoleń Izraela, pierwszych Apostołów oraz apostołów „ostatnich czasów”. Niewiasta rodząca w bólu (Ap 12,2) ma natomiast oznaczać duchowe macierzyństwo Maryi.
Okrzyk Jezusa na krzyżu.
Ks. Gobbi zapisując swoje wewnętrzne słyszenia mające pochodzić od Maryi, zapisał również wiele elementów z życia Jezusa Chrystusa, nie znane nam z kart Ewangelii. Maryja miała powiedzieć mu na przykład, że wielki okrzyk Jezusa opisany w Ewangelii według Św. Mateusza (Mt 27,50) brzmiał „mamo!”.
Ohyda spustoszenia.
Pojęcie "ohydy spustoszenia" pojawia się w Piśmie Świętym w trzech Księgach: W Księdze Machabejskiej, odnosząc się do sytuacji, która miała miejsce w historii narodu wybranego, w Księdze Daniela, będąc zapowiedzią wydarzenia będącego znakiem końca czasów i ucisku, w Ewangelii czytamy natomiast o niej jako o znaku, który będzie miał miejsce przed powtórnym przyjściem Jezusa. Wyjaśnienie zawarte w „błękitnej książeczce” ks. Stefano Gobbiego jest następujące: "Ohydą spustoszenia" będzie zniesienie codziennej ofiary tj. Mszy Świętej, zanegowanie transsubstancjacji i przyjęcie protestanckiej nauki (która odrzuca rzeczywistą przemianę chleba i wina w ciało i krew Chrystusa).
Opinia Kościoła.
Kościół nie wypowiedział się jednoznacznie co do treści objawień. Ks. Gobbi po zakończeniu otrzymywania orędzi złożył je do oceny w Kongregacji Nauki Wiary. Po 10 latach otrzymał korespondencję wysłaną do niego przez sekretarza Kongregacji Nauki Wiary, który radził, żeby ks. Gobbi we wstępie do książki zawarł informację, iż książka powstała jako wynik jego własnej medytacji osobistej. Korespondencja ta nie była oficjalnym stanowiskiem, ale jedynie prywatnym listem.
Św. Jan Paweł II odnosił się przychylnie do objawień włoskiego księdza. Kapłański Ruch Maryjny w 1993 roku otrzymał jego błogosławieństwo. Ks. Gobbi rokrocznie koncelebrował Mszę świętą z Ojcem Świętym w jego prywatnej kaplicy i w czasie spotkań z papieżem zdawał mu również sprawozdania na temat jego ruchu i swoich podróży oraz prowadzonych wieczerników modlitewnych.
Stanisław Celestyn Napiórkowski, polski mariolog, w roku 1983 (czyli jeszcze w trakcie otrzymywania orędzi) wypowiedział wiele krytycznych uwag pod adresem książki. Wprawdzie chwalił ją za gorliwą pobożność autora i antylaickość, a także za to, że wielu księży czerpie z niego dobre owoce, ale skrytykował fakt, że objawienia przedstawiają krytyczną ocenę świata, ignorując Sobór Watykański II. Nie spodobał mu się także przesadny „mariocentryzm”, zniechęcanie do ekumenizmu i ekskluzywizm - w objawieniach Maryja twierdzi, że jest jedynym środkiem ratunku. Jego zdaniem książka „rozważana z punktu katolickiej teologii budzi uzasadnione niepokoje, a nawet sprzeciw”.
Krytyka dotyczy też obfitości i sentymentalizmu przesłań oraz ich wyraźnego apokaliptycznego tonu. Jest na przykład orędzie z 3 lipca 1987 r. zapowiadające na ten rok „wielkie wydarzenia, które przewidziałem w Fatimie... i w Medziugorju” się nie spełniło. Ton, pilność i emocjonalność widzącego/słyszącego nadają przekazom czasami wyraźny osobisty koloryt.
Imprimatur udzielili książce m.in. kardynałowie: Bernardino Echeverría Ruiz w roku 1998, John Baptist Wu Cheng-chung dla chińskiego wydania książki z roku 2001, Ignacy Mojżesz I Daoud dla tłumaczenia arabskiego z roku 2002, Ricardo Vidal z Filipin i Michael Michai Kitbunchu z Tajlandii. Książka ma także imprimatur wielu arcybiskupów i biskupów na całym świecie.

</doc>
<doc id="4453553" url="https://pl.wikipedia.org/wiki?curid=4453553" title="Herb gminy Milejów">
Herb gminy Milejów

Herb gminy Milejów – symbol gminy Milejów, stworzony przez prof. Walerego Pisarka.
Opis herbu.
Tarcza dwudzielna w słup, po prawej stronie w polu czerwonym nałęczka srebrna, po lewej stronie w polu niebieskim lilia podwójna srebrna z pierścieniem złotym w środku.

</doc>
<doc id="4453557" url="https://pl.wikipedia.org/wiki?curid=4453557" title="Kościół Świętego Józefa Oblubieńca Najświętszej Maryi Panny w Baranowie">
Kościół Świętego Józefa Oblubieńca Najświętszej Maryi Panny w Baranowie

Kościół Świętego Józefa Oblubieńca Najświętszej Maryi Panny – rzymskokatolicki kościół parafialny należący do dekanatu Wiskitki diecezji łowickiej. Znajduje się we wsi Baranów, w powiecie grodziskim, w województwie mazowieckim.
Jest to świątynia wzniesiona w latach 1907–1920 według projektu architektów: Stanisława Grochowicza i Bronisława Colonnę-Czosnowskiego. Kościół został poświęcony przez kardynała Aleksandra Kakowskiego. Od 12 października 1912 roku świątynia pełni funkcję kościoła parafialnego.

</doc>
<doc id="4453560" url="https://pl.wikipedia.org/wiki?curid=4453560" title="R-14">
R-14

R-14 – ("Czusowaja", Indeks GRAU 8K65, Kod NATO SS-5, oznaczenie US DoD Skean) zaprojektowany i produkowany w Ukraińskiej SRR, radziecki jednostopniowy pocisk balistyczny pośredniego zasięgu bazowania lądowego na ciekłe paliwo rakietowe, przenoszący 1 głowicę z ładunkiem termojądrowym o mocy 2,3 Mt. Przeznaczony do wystrzeliwania z wyrzutni otwartych, znajdował się w stanie operacyjnym w Strategicznych Wojskach Rakietowych w latach 1961–1984, zastąpiony następnie przez system rakietowy RSD-10 Pionier. Z powodu tej broni powstał kryzys kubański. 
Rozwój i służba operacyjna.
Rozwój systemu R-14 został autoryzowany zarządzeniem z 2 lipca 1958 roku, w oparciu o ideę zaproponowaną przez biuro konstrukcyjne OKB-586 dla pocisków R-12. Wstępna specyfikacja wymagań zakładała pocisk o zasięgu dwukrotnie większym niż zasięg R-12 – 4000 km zamiast 2000 km. Testy w locie zostały rozpoczęte w lipcu 1960 roku i zostały ukończone między grudniem 1960, a lutym 1961 roku. Nowy pocisk został przyjęty w skład sił rakietowych 24 kwietnia 1961 roku, zaś pierwszy pułk rakietowy rozpoczął dyżur bojowy z tymi pociskami 1 stycznia 1962 roku. Pocisk R-14 przeznaczony był do startu z lądowych wyrzutni na powierzchni, jednak w maju 1960 roku podjęto decyzję o opracowaniu jego wariantu przeznaczonego dla silosów rakietowych oznaczonej jako R-14U (8K65U). 
W okresie 1965-1969 osiągnięta została maksymalna liczba rozmieszczonych pocisków R-14 w 97 wyrzutniach. Między rokiem 1978, a 1983 rozpoczął się proces wycofywania R-14 ze służby, i ostatecznie do 1984 roku wszystkie zostały zastąpione pociskami RSD-10 Pionier na mobilnych wyrzutniach kołowych.
Konstrukcja.
Ogólna konstrukcja pocisku rakietowego była podobna do R-12. Zwiększono masę paliwa, przez zwiększenie średnicy zbiornika. Układ napędowy zawierał dwa dwukomorowe silniki rakietowe na paliwo ciekłe, przy czym naftę TM-185 zamieniono 1,1-Dimetylohydrazyną, celem zwiększenia impulsu właściwego i wyeliminowania zapalnika. Dodatkowo, turbopompa była napędzana przez generator gazu, który był generowany przez spalanie części paliwa zamiast dodatkowego silnie stężonego nadtlenku wodoru. Autonomiczny bezwładnościowy układ kierowania po raz pierwszy mieścił stabilizowany żyroskop. Po raz pierwszy także, po oddzieleniu się głowicy bojowej o wadze 680 kilogramów, korpus pocisku był zwalniany przez specjalnie temu zadaniu dedykowane silniki rakietowe na paliwo stałe, co także wpływało na polepszenie celności głowicy. Dzięki takiemu układowi kontroli oraz wyhamowywaniu korpusu, mimo dwukrotnie większego zasięgu pocisk R-14 zachował niezmieniona względem R-12 celność. Zasadniczo R-14 przenosił taką samą głowicę jak pocisk R-12, która jednak z uwagi na wyższą prędkość i temperaturę powrotu w gęste warstwy atmosfery miała zaokrąglone czoło.
Z uwagi na właściwości żrące utleniacza AK-27I, pocisk mógł przebywać w stanie zatankowanym przez okres nie dłuższy niż 30 dni. Impuls właściwy silników RD-216 wynosił 2406 m/s na poziomie morza oraz 2830 m/s w próżni. Ciąg – odpowiednio – 1.48 MN i 1.74 MN. Throw-weight (ciężar rzucany, masa rzucana) 1500-2155 kg, zaś celność określona przez CEP 5 km.

</doc>
<doc id="4453566" url="https://pl.wikipedia.org/wiki?curid=4453566" title="Tinkoff Bank">
Tinkoff Bank

Tinkoff Bank () – rosyjski bank komercyjny z siedzibą w Moskwie.
Historia.
Został założony przez Olega Tińkowa w 2006 roku pod nazwą „Tinkoff Credit Systems” () na wzór banków Capital One i Wells Fargo. Na początku swojej działalności bank korzystał z bezpośrednich przesyłek reklamowych, wykorzystując bazy adresów swoich partnerów. Według doniesień prasy tylko w 2008 roku było wysłanych ok. 8 milionów ofert założenia karty kredytowej. Tinkoff Bank zrewolucjonizował internetowy rynek finansowy w Rosji. Od samego początku projektowany był jako on-line bank: nie posiada fizycznych oddziałów, a wszelkie operacje przeprowadzane są zdalnie. Obecnie jest jednym z największych banków kraju w zakresie usług finansowych prowadzonych przez internet oraz oferujących karty kredytowe. Klienci banku mają możliwość założenia rachunku walutowego w 30 walutach, a do konta karty głównej mogą zostać wydane nawet 5 dodatkowych kart płatniczych za darmo. Obok kart kredytowych Tinkoff Bank wydaje kartę debetową o nazwie „Tinkoff Black”, która jest kartą wielowalutową i może być podpięta jednocześnie do więcej niż jednego rachunku bankowego, obsługując płatności w złotych, euro, dolarach, funtach i in. Dzięki usłudze Moneyback posiadacz karty „Tinkoff Black” otrzymuje 1–30% z zakupów w dowolnych sklepach stacjonarnych i internetowych.
Od 2007 roku prezesem zarządu jest Oliver Hughes.

</doc>
<doc id="4453567" url="https://pl.wikipedia.org/wiki?curid=4453567" title="Paweł Kazanecki">
Paweł Kazanecki

Paweł Kazanecki – polski politolog i działacz na rzecz praw człowieka, były prezes Stowarzyszenia Wschodnioeuropejskie Centrum Demokratyczne.
Życiorys.
W latach 1987–1992 działał aktywnie w „Towarzystwie Pomost” na rzecz nawiązania kontaktów z niezależnymi środowiskami społecznymi na Litwie, Białorusi i Ukrainie oraz popularyzacji kultury i historii tych krajów w Polsce. W 1987 roku został członkiem nielegalnego Niezależnego Zrzeszenia Studentów na Uniwersytecie Warszawskim. Zajmował się kolportażem literatury podziemnej. Współpracował ze studenckimi gazetami Grizzly i Promieniści oraz redakcją podziemnego czasopisma Międzymorze, zajmującego się problemami Europy Wschodniej. Uczestniczył w strajku na Uniwersytecie Warszawskim w 1988 roku oraz w wielu demonstracjach w tym okresie. Od 1987 roku związany z podziemną Polską Partią Socjalistyczną, a następnie od 1989 r. po jej rozłamie z Polską Partią Socjalistyczną – Rewolucja Demokratyczna. W tymże roku aresztowany na podziemnym zebraniu PPS-RD. W 1991 roku zrezygnował z członkostwa. Współpracował też ze środowiskiem Liberalno-Demokratycznej Partii „Niepodległość”. Wchodził też do redakcji czasopisma „Dialog-Dialoh” w latach 1990–1994.
W latach 1990–1993 koordynował projekty w Fundacji Wschodnioeuropejskie Centrum Demokratyczne, założonej przez Niezależne Zrzeszenie Studentów. Organizował wsparcie dla młodzieżowych niezależnych środowisk na Białorusi i Ukrainie. Stąd też swoją profesjonalną działalność związał dalej z rozwojem organizacji pozarządowych na Białorusi i Ukrainie i koordynacją projektów w Instytucie na rzecz Demokracji w Europie Wschodniej – IDEE. W latach 1994–1997 wspierał założenie takich organizacji jak Białoruskie Stowarzyszenie Dziennikarzy (BAŻ), Białoruskiego Komitetu Helsińskiego, Organizacji Obrony Praw Człowieka Viesna, Centrum Supolność, czy Asamblei Białoruskich Organizacji Pozarządowych. Zajmował się też rozwojem prasy niezależnej na Białorusi,a także stworzeniem środowiska wydawców niezależnych w tym kraju. 
Działał na rzecz zjednoczenia środowisk niezależnych wokół wyborów prezydenckich na Białorusi w 2001 i 2006 roku.
Na początku lat 90. pracował przez krótki czas w polskim Ministerstwie Kultury, gdzie zajmował się dotacjami dla organizacji białoruskiej mniejszości narodowej w Polsce. W 1991 roku rozpoczął działalność w Fundacji Instytut na rzecz Demokracji w Europie Wschodniej (IDEE), gdzie koordynował program białoruski. Współpracował z organizacjami pozarządowymi i mediami na Białorusi. Fundacja IDEE finansowana była z budżetu Stanów Zjednoczonych i wspierała m.in. polską prasę lokalną poprzez organizację szkoleń, warsztatów i konferencji, była też wydawcą czterotomowego poradnika dla dziennikarzy gazet lokalnych. IDEE przeprowadziła kilka konkursów, w których sukcesy odnosiły czasopisma mniejszości białoruskiej. Jedną z głównych nagród otrzymał miesięcznik „Wiadomości Gródeckie – Haradockija Nawiny”, wyróżnienie dostał również „Czasopis”.
W 2001 roku Paweł Kazanecki opuścił IDEE i został prezesem Stowarzyszenia Wschodnioeuropejskie Centrum Demokratyczne (, EEDC), którego działalność koncentrowała się na Białorusi i innych krajach Wspólnoty Niepodległych Państw: Ukrainie, Rosji, Mołdawii, Kirgistanie i Tadżykistanie. Stowarzyszenie finansowane było głównie ze środków państw Zachodu, funduszy Unii Europejskiej i polskiego Ministerstwa Spraw Zagranicznych. Na początku lat 2000. EEDC wspierało finansowo kilkanaście niezależnych gazet w różnych miastach Białorusi. W wyniku represji ze strony władz białoruskich gazety te w późniejszym czasie zostały zamknięte lub przeniosły się do Internetu. Stowarzyszenie przekazywało także środki na rzecz budowy społeczeństwa obywatelskiego oraz na wsparcie białoruskiej opozycji. Paweł Kazanecki osobiście mocno angażował się w te działania. Kupił nawet domek na białoruskiej wsi.
Od 2002 roku zajmował się wsparciem organizacji młodzieżowych na Ukrainie, w wyniku czego powstała sieć Lokalnych Inicjatyw Ukrainy, działająca do dzisiaj. W 2004 roku był długoterminowym obserwatorem na wyborach prezydenckich. Zajmował się też wsparciem niezależnej prasy regionalnej na Ukrainie, współpracując z Asocjacją Prasy Regionalnej Ukrainy. W latach 2006-2012 koordynował i konsultował projekty zarówno dla organizacji pozarządowych jak i mediów niezależnych na Białorusi i Ukrainie. W 2003 roku wraz z Joanną Rogozińską zainicjował koordynację organizacji międzynarodowych, realizujących projekty na Białorusi (Belarusian International Implementers Meetings), i wspólnie je koordynował do 2012 roku. W latach 1998–2008 uczestniczył w spotkaniach World Movements for Democracy. Od 2018 roku powrócił do Zarządu Wschodnioeuropejskiego Centrum Demokratycznego. Występuje w mediach jako ekspert ds. Białorusi i Ukrainy.
Publikował na łamach tygodnika „Polityka” artykuły na temat Białorusi i białoruskiego trzeciego sektora. W 2018 roku był członkiem Zarządu EEDC.
Deportacje.
Paweł Kazanecki został uznany za "persona non grata" i nie był wpuszczany na terytorium Białorusi, Rosji i Kirgistanu. W 2001 roku został deportowany z Białorusi i od tego czasu ma zakaz wjazdu do tego kraju. W styczniu tego samego roku został zatrzymany na moskiewskim lotnisku Szeremietiewo i deportowany do Pragi. Prawdopodobną przyczyną deportacji była jego działalność związana z Białorusią i białorusko-rosyjska umowa w zakresie zakazów wjazdu. 15 września 2004 roku, podczas swojej pierwszej podróży do Kirgistanu, Kazanecki został zatrzymany na lotnisku w Biszkeku, po czym zawrócony samolotem do Moskwy, a stamtąd do Kijowa. Był to jeden z pierwszych znanych przypadków wskazujących na współpracę służb bezpieczeństwa Kirgistanu, Białorusi i Rosji w zakresie zakazu wjazdu przedstawicieli organizacji pozarządowych. Incydent spotkał się z zaskoczeniem polskiego Ministerstwa Spraw Zagranicznych. Został także potępiony przez kirgizką organizację na rzecz praw człowieka – Koalicję na rzecz Demokracji i Społeczeństwa Obywatelskiego.
Działalność wydawnicza.
2008 – Atlas Historyczny Białorusi – tom 1 
2007 – Społeczeństwo Białoruskie – 2007, Nadzieje, iluzje, perspektywy – 2007 r. Warszawa
2006 – Polsko-białoruski I białorusko-polski ilustrowany słownik dla dzieci, Medisont, Mińsk 
2002 – Białoruś: trzeci sektor, społeczeństwo, kultura, język. Wschodnioeuropejskie Centrum Demokratyczne. 
1999 – Białoruś trzeci sektor – Fundacja Idee 
1992- 1996 prowadzenie wydawnictwa książkowego „Arbor” na Białorusi 
1993 – Michael Lacko S.J. Przymusowa likwidacja Unii Użhorodzkiej – Towarzystwo Pomost
1990-91 – Słownik Polsko-ukraiński I ukraińsko-polski – Towarzystwo Pomost
Krytyka.
W 2006 roku białoruska rządowa gazeta „Biełaruś Siegodnia” skrytykowała działalność Kazaneckiego, oskarżając go o organizowanie antypaństwowych manifestacji w Mińsku.

</doc>
<doc id="4453573" url="https://pl.wikipedia.org/wiki?curid=4453573" title="Tinkoff Credit Systems">
Tinkoff Credit Systems



</doc>
<doc id="4453575" url="https://pl.wikipedia.org/wiki?curid=4453575" title="Partido Socialista Unido de Venezuela">
Partido Socialista Unido de Venezuela



</doc>
<doc id="4453578" url="https://pl.wikipedia.org/wiki?curid=4453578" title="Twierdzenie o aproksymacji symplicjalnej">
Twierdzenie o aproksymacji symplicjalnej

W topologii algebraicznej twierdzenie o aproksymacji symplicjalnej mówi, że dowolne przekształcenie ciągłe między realizacjami kompleksów symplicjalnych da się dobrze przybliżyć przez odwzorowanie symplicjalne.
Definicje.
Gwiazdą wokół wierzchołka dla danego wierzchołka formula_1 kompleksu symplicjalnego formula_2 nazywamy podkompleks składający się z wszystkich simpleksów formula_3 które zawierają wierzchołek formula_4 Gwiazdę wokół wierzchołka formula_1 oznaczamy formula_6
Aproksymajcą symplicjalną funkcji ciągłej formula_7 nazywamy takie odwzorowanie symplicjalne formula_8 (tj. takie, odwzorowanie wierzchołków formula_9 że jeśli sympleks formula_10 jest sympleksem to formula_11 jest sympleksem w formula_12), że spełniony jest następujący warunek:
Treść twierdzenia.
Niech formula_2 będzie skończonym kompleksem symplicjalnym, a formula_15 odwzorowaniem ciągłym. Wówczas istnieje takie formula_16 oraz odwzorowanie symplicjalne formula_17 będące aproksymacją symplicjalną formula_18 gdzie formula_19 jest formula_20-tym podziałem barycentrycznym kompleksu formula_21
Zastosowania.
Jeśli formula_2 jest kompleksem symplicjalnym o wymiarze formula_23 a formula_12 jest kompleksem symplicjalnym o wymiarze formula_25 oraz formula_26 to z twierdzenia o aproksymacji symplicjalnej wynika, że dla dowolnej ciągłej funkcji formula_27 istnieje homotopijne z nią odwzorowanie formula_28 które nie jest suriekcją. W szczególności, wszystkie funkcje ciągłe formula_29 dla formula_30 są nieistotne (tj. homotopijne z odwzorowaniem stałym), bo ich obraz zawiera się w pewnej sferze z wyjętym punktem, a ta jest ściągalna.

</doc>
<doc id="4453579" url="https://pl.wikipedia.org/wiki?curid=4453579" title="Partie polityczne Nikaragui">
Partie polityczne Nikaragui



</doc>
<doc id="4453582" url="https://pl.wikipedia.org/wiki?curid=4453582" title="Oleksander Bohomolec">
Oleksander Bohomolec



</doc>
<doc id="4453585" url="https://pl.wikipedia.org/wiki?curid=4453585" title="Wieża Cabot">
Wieża Cabot



</doc>
<doc id="4453590" url="https://pl.wikipedia.org/wiki?curid=4453590" title="Bukowiński Państwowy Uniwersytet Medyczny">
Bukowiński Państwowy Uniwersytet Medyczny

Bukowiński Państwowy Uniwersytet Medyczny (ukr.: "Буковинський державний медичний університет") – ukraińska uczelnia wyższa.
Poprzednikiem uczelni był Instytut Przemysłowo-Medyczny (Київський виробничо-медичний інститут), utworzony w 1931 roku w Kijowie. W 1936 roku został on przemianowany na II Kijowski Państwowy Instytut Medyczny (2-й Київський державний медичний інститут). W czasie II wojny światowej Instytut został ewakuowany do Charkowa i tymczasowo funkcjonował razem z I Kijowskim Instytutem Medycznym. W 1944 roku, ze względu na zniszczenia wojenne Kijowa podjęto decyzję o przeniesieniu Instytutu do Czerniowców, które miały lepiej zachowaną infrastrukturę, która pozwalała na szybsze wznowienie działalności uczelni. Uczelnia zmieniła wówczas nazwę na Czerniowiecki Państwowy Instytut Medyczny (Чернівецький державний медичний інститут). W 1997 przemianowano ją na Bukowińską Państwową Akademię Medyczną (Буковинська державна медична академія), a w 2005 nadano status uniwersytetu i obecną nazwę. 
W ramach uczelni funkcjonują następujące jednostki:

</doc>
<doc id="4453591" url="https://pl.wikipedia.org/wiki?curid=4453591" title="Yasuhiro Kojima">
Yasuhiro Kojima



</doc>
<doc id="4453596" url="https://pl.wikipedia.org/wiki?curid=4453596" title="Ternianka">
Ternianka

Ternianka – potok w Górach Czerchowskich i na Międzygórzu Spisko-Szaryskim w pn.-wsch. Słowacji, prawobrzeżny dopływ potoku Sekčov w dorzeczu Torysy. Długość 17,8 km.
Źródła na wys. ok. 880-890 m n.p.m. na pd. skłonie przełęczy Čergov pod głównym grzbietem Gór Czerchowskich. Spływa generalnie w kierunku pd.-wsch., początkowo wąską, dość głęboką i zalesioną doliną Gór Czerchowskich, następnie wśród łagodniejszych wzniesień Międzygórza, pokrytych polami uprawnymi i pastwiskami. Leżą nad nią wsie Hradisko, Terňa, Záhradné. Poniżej wsi Tulčík na wysokości ok. 270 m n.p.m. uchodzi do Sekčova.
Na krótkim odcinku (ok. 3 km poniżej wsi Terňa) wzdłuż koryta potoku biegną czerwone znaki dalekobieżnego szlaku turystycznego Cesta hrdinov SNP na odcinku z Wielkiego Szarysza na Čergov.

</doc>
<doc id="4453611" url="https://pl.wikipedia.org/wiki?curid=4453611" title="Zespół poupadkowy">
Zespół poupadkowy

Zespół poupadkowy (ang. "post fall syndrome") – zespół zmian zachowania u człowieka (zwłaszcza starszego), które wynikają z (najczęściej niewspółmiernego do sytuacji), lęku przed upadkiem.
Zespół występuje u około 20-25% osób starszych, które same się przewróciły lub (częściej) widziały upadek innych osób (w szczególności znanych sobie), zwłaszcza zakończony jakimś urazem, najczęściej złamaniem. Lęk wzmaga się w tych sytuacjach, kiedy osoby znane w wyniku upadku były hospitalizowane lub trwałe uszkodzenia doprowadziły w konsekwencji do ich umieszczenia w placówce opiekuńczej. Efektem wystąpienia zespołu poupadkowego jest ograniczenie aktywności seniora, pogorszenie jakości chodu, a nawet zaniechanie wychodzenia z domu w przekonaniu, że upadek tamże nie będzie się wiązał z poważnymi konsekwencjami. Ciężkim objawem zespołu jest trwałe położenie się do łóżka i obawa, że wstanie będzie się nieuchronnie wiązało z upadkiem.
Zarówno sam senior, jak i rodzina często pozostaje w błędnym mniemaniu, że ograniczenie aktywności jest właściwym remedium przeciwko upadkom, podczas gdy w rzeczywistości prowadzi do nasilania się zaniku mięśni i ich osłabienia, a także usztywnienia stawów, co upośledza sprawność fizyczną, samodzielność osoby starszej i paradoksalnie naraża ją na większe ryzyko upadku. Długotrwały lęk przed upadkiem może być przyczyną depresji, a także prowadzić do instytucjonalizacji seniora (umieszczenia w domu pomocy społecznej lub domu seniora), jak również może zmarnotrawić jakiekolwiek korzyści wynikające z prowadzonej rehabilitacji (np. po złamaniu szyjki kości udowej).
W przebiegu zespołu poupadkowego powstaje mechanizm błędnego koła: upadek – zespół poupadkowy – ograniczenie aktywności fizycznej – spadek masy ciała i siły mięśni – upadek.

</doc>
<doc id="4453614" url="https://pl.wikipedia.org/wiki?curid=4453614" title="Bill Kenville">
Bill Kenville

 
William „Bill” McGill Kenville (ur. 1 grudnia 1930 w Nowym Jorku, zm. 19 czerwca 2018 w Binghamton) – amerykański koszykarz, występujący na pozycjach rozgrywającego lub rzucającego obrońcy, mistrz NBA z 1955.

</doc>
<doc id="4453616" url="https://pl.wikipedia.org/wiki?curid=4453616" title="42. Międzynarodowy Festiwal Filmowy w Cannes">
42. Międzynarodowy Festiwal Filmowy w Cannes

42. Międzynarodowy Festiwal Filmowy w Cannes odbył się w dniach 11-23 maja 1989 roku. Imprezę otworzył pokaz amerykańskiego filmu nowelowego "Nowojorskie opowieści" w reżyserii Woody'ego Allena, Francisa Forda Coppoli i Martina Scorsese. W konkursie głównym zaprezentowane zostały 22 filmy pochodzące z 12 różnych krajów.
Jury pod przewodnictwem niemieckiego reżysera Wima Wendersa przyznało nagrodę główną festiwalu, Złotą Palmę, amerykańskiemu filmowi "Seks, kłamstwa i kasety wideo" w reżyserii debiutanta Stevena Soderbergha. Drugą nagrodę w konkursie głównym, Grand Prix, przyznano ex aequo włoskiemu filmowi "Cinema Paradiso" w reżyserii Giuseppe Tornatore oraz francuskiemu filmowi "Zbyt piękna dla ciebie" w reżyserii Bertranda Bliera.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:

</doc>
<doc id="4453617" url="https://pl.wikipedia.org/wiki?curid=4453617" title="Proza życia">
Proza życia

Proza życia (ang. "Brad’s Status") – amerykański film fabularny z 2017 roku w reżyserii Mike’a White’a, wyprodukowany przez wytwórnie Amazon Studios i Annapurna Pictures.
Premiera filmu odbyła się 9 września 2017 podczas 42. Międzynarodowego Festiwalu Filmowego w Toronto. Tydzień później, 15 września, obraz trafił do kin na terenie Stanów Zjednoczonych.
Fabuła.
Brad Sloan (Ben Stiller) skończy wkrótce pięćdziesiąt lat. Mężczyzna wiedzie spokojne życie u boku kochającej żony Melanie, z którą wychowuje uzdolnionego muzycznie Troya. Chłopak musi wybrać college. Brad postanawia odwiedzić z nim kilka uczelni. Wyprawia skłania go do refleksji nad własnymi wyborami życiowymi.
Odbiór.
Krytyka.
Film "Proza życia" spotkał się z pozytywną reakcją krytyków. W serwisie Rotten Tomatoes 80% ze stu sześćdziesięciu pięciu recenzji filmu jest pozytywne (średnia ocen wyniosła 6,9 na 10). Na portalu Metacritic średnia ocen z 40 recenzji wyniosła 71 punktów na 100.

</doc>
<doc id="4453620" url="https://pl.wikipedia.org/wiki?curid=4453620" title="Andrij Markowycz">
Andrij Markowycz

Andrij Mychajłowycz Markowycz, ukr. Андрій Михайлович Маркович (ur. 25 czerwca 1995 we wsi Mielnicz, w obwodzie lwowskim, Ukraina) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek Szkoły Sportowej w Żydaczowie oraz Szkoły Piłkarskiej Karpat Lwów, barwy której bronił w juniorskich mistrzostwach Ukrainy (DJuFL). 25 lipca 2012 rozpoczął karierę piłkarską w juniorskiej drużynie Karpat, a 10 kwietnia 2016 debiutował w podstawowym składzie lwowskiego klubu. 2 marca 2017 został wypożyczony do Naftana Nowopołock. 7 sierpnia 2017 został wypożyczony do Ruchu Winniki. 25 lutego 2018 został piłkarzem Nõmme Kalju FC, w którym grał najpierw na zasadach wypożyczenia, a 24 grudnia 2018 klub wykupił kontrakt piłkarza.
Kariera reprezentacyjna.
Występował w juniorskiej reprezentacji U-17 i U-19. W 2015 bronił barw młodzieżowej reprezentacji.

</doc>
<doc id="4453628" url="https://pl.wikipedia.org/wiki?curid=4453628" title="Pastevník">
Pastevník

Pastevník (też: "Pastovník") – potok w Górach Czerchowskich w pn.-wsch. Słowacji, prawobrzeżny dopływ potoku Sekčov w dorzeczu Torysy.
Źródła na wys. ok. 960 m n.p.m. na pn.-wsch. stokach góry Čergov. Spływa początkowo wąską, głęboką i całkowicie zalesioną doliną w kierunku pn.-wsch. Po wyjściu z gór na terenie wsi Hertník łagodnie zmienia kierunek na pd.-wsch., po czym we wsi Bartošovce, na wysokości ok. 360 m n.p.m., uchodzi do Sekčova.
Doliną Pastevníka biegnie droga dojazdowa z Hertníka do obiektów turystycznych na przełęczy na Čergov.

</doc>
<doc id="4453629" url="https://pl.wikipedia.org/wiki?curid=4453629" title="Tuija Vuoksialo">
Tuija Vuoksialo



</doc>
<doc id="4453633" url="https://pl.wikipedia.org/wiki?curid=4453633" title="Wally Osterkorn">
Wally Osterkorn

 
Walter Raymond „Wally” Osterkorn (ur. 6 lipca 1928 w Chicago, zm. 11 stycznia 2012) – amerykański koszykarz, występujący na pozycjach silnego skrzydłowego lub środkowego, mistrz NBA z 1955.

</doc>
<doc id="4453634" url="https://pl.wikipedia.org/wiki?curid=4453634" title="Bandar Al-Ahbabi">
Bandar Al-Ahbabi

Bandar Mohammed Saleh Al-Ahbabi (ur. 9 lipca 1990) – emiracki piłkarz występujący na pozycji skrzydłowego w drużynie Al-Ain.
Kariera piłkarska.
Wychowanek Al-Ain, w którym występował w latach 2010 - 2012. W sezonie 2011/2012 świętował zdobycie mistrzostwa kraju. Po zakończeniu sezonu odszedł do Al Dhafra, w barwach którego zdobył pierwszego ligowego gola. Po dwóch sezonach został zawodnikiem Baniyas, w którym zadebiutował 11 czerwca 2015 roku w reprezentacji kraju. W 2016 roku powrócił do Al-Ain, a w sezonie 2017/18 świętował drugi tytuł mistrzowski w karierze. W 2019 został powołany do 23-osobowej kadry na Puchar Azji.

</doc>
<doc id="4453636" url="https://pl.wikipedia.org/wiki?curid=4453636" title="Jules Chappaz">
Jules Chappaz

Jules Chappaz (ur. 22 maja 1999 r. w Annecy) – francuski biegacz narciarski, brązowy medalista mistrzostw świata, zawodnik klubu C.S la clusaz.
Kariera.
Po raz pierwszy na arenie międzynarodowej pojawił się 5 grudnia 2015 roku, podczas zawodów "FIS" we francuskiej miejscowości w Bessans, gdzie zajął 91. miejsce na dystansie 15 km stylem klasycznym.
W Pucharze Świata zadebiutował 28 grudnia 2019 roku podczas pierwszego etapu Tour de Ski. W szwajcarskim ośrodku narciarskim Lenzerheide uplasował się na 55. miejscu w biegu na 15 km stylem dowolnym. Pierwsze pucharowe punkty wywalczył trzy dni później podczas trzeciego etapu tej imprezy, gdzie w tej samej konkurencji uplasował się na 13. miejscu.

</doc>
<doc id="4453640" url="https://pl.wikipedia.org/wiki?curid=4453640" title="Socjologiczna jurysprudencja">
Socjologiczna jurysprudencja



</doc>
<doc id="4453642" url="https://pl.wikipedia.org/wiki?curid=4453642" title="Andrzej Sikora (związkowiec)">
Andrzej Sikora (związkowiec)



</doc>
<doc id="4453646" url="https://pl.wikipedia.org/wiki?curid=4453646" title="Trudne przypadki">
Trudne przypadki



</doc>
<doc id="4453654" url="https://pl.wikipedia.org/wiki?curid=4453654" title="Ołena Małynowska">
Ołena Małynowska

Ołena Anatolijiwna Małynowska, ukr. Олена Анатоліївна Малиновська (ur. 5 marca 1953 w Kijowie) – ukraińska historyczka, doktor nauk. Zajmuje się migracją i polityką migracyjną.
Życiorys.
Ukończyła Kijowski Uniwersytet Narodowy im. Tarasa Szewczenki (1975). W latach 1978-1991 pracowała w Instytucie Zagranicznych Społecznych i Gospodarczych Problemów Narodowej Akademii Nauk Ukrainy. Po 1991 pracowała m.in. w Ministerstwie Gospodarki Ukrainy.
Autorka ponad 200 publikacji naukowych, w tym 13 monografii (7 we współautorstwie). Główna pracowniczka naukowa Narodowego Instytutu Badań Strategicznych.
Zasłużona działaczka w dziedzinie nauki i techniki Ukrainy (2011).
Monografie.
Własnego autorstwa
Współautorstwo

</doc>
<doc id="4453655" url="https://pl.wikipedia.org/wiki?curid=4453655" title="Palacio Federal Legislativo">
Palacio Federal Legislativo



</doc>
<doc id="4453658" url="https://pl.wikipedia.org/wiki?curid=4453658" title="Joanna Górnicka-Kalinowska">
Joanna Górnicka-Kalinowska

Joanna Magdalena Górnicka-Kalinowska – filozof i etyk, profesor nauk humanistycznych. Specjalizuje się w dziedzinie etyki, ogólnej teorii wartości, psychologii moralnej, filozofii edukacji oraz etyki zawodowej.
Życiorys.
Jest absolwentką studiów filozoficznych na Wydziale Filozofii i Socjologii; promotorem pracy dyplomowej (studium porównawcze epistemologii Bergsona i Jamesa) był Leszek Kołakowski. W roku 1974 uzyskała tytuł doktora nauk humanistycznych w Polskiej Akademii Nauk, na podstawie pracy „Człowiek, mit i historii w poglądach G.Sorela”; w 1992 została doktorem habilitowanym („Idea sumienia w filozofii moralnej”), tytuł profesora uzyskała w roku 2013 na podstawie dorobku naukowego oraz książki „Tożsamość, wola, działania moralne”. Joanna Górnicka-Kalinowska była profesorem nadzwyczajnym na Uniwersytecie Warszawskim w Instytucie Filozofii, gdzie w latach 2002- 2008 pełniła funkcje wicedyrektora Instytutu ds. badań naukowych, a w latach 2002 – 2015 kierowała Zakładem Etyki. Lata 1981-1984 spędziła w Kanadzie (Montreal), min. wykładając na Universite du Quebec; w latach 1992-2006 współpracowała z Wyższą Szkołą Nauk Społecznych (EHESS) w Paryżu, czterokrotnie jako "professeur invite" w tej uczelni. Współpracowała także z Katolickim Uniwersytetem w Leuven, czego efektem była intensywna wymiana naukowa, m.in. cykl wspólnych konferencji „Ethics and Education”. Jest autorką wielu publikacji i książek z dziedziny etyki, filozofii społecznej oraz historii idei moralnych, także licznych przekładów literatury filozoficznej i społecznej (min. książki F. Fureta „Przeszłość pewnego złudzenia”). Ministerstwo Edukacji Republiki Francuskiej w roku 2001 odznaczyło Joannę Górnicką-Kalinowską orderem Chevalier dans l'Ordre des Palmes Academiques za krzewienie kultury francuskiej w polskim środowisku akademickim. 
Przez ponad 10 lat była członkiem komisji etycznej ds. eksperymentów na zwierzętach przy SGGW, oraz przez 18 lat (1999-2017) członkiem komisji bioetycznej przy Warszawskim Uniwersytecie Medycznym. Joanna Górnicka-Kalinowska pochodzi z rodziny o wielopokoleniowej tradycji lekarskiej. Oboje rodzice (Zofia i Bolesław Górniccy) byli wybitnymi polskimi pediatrami; wuj (Franciszek Czubalski) był nestorem polskiej fizjologii. Lekarzami byli też obaj dziadkowie Joanny Górnickiej-Kalinowskiej: Eugeniusz Górnicki, absolwent Uniwersytetu w Dorpacie oraz Konrad Łubkowski, absolwent Uniwersytetu Warszawskiego. Syn Joanny Górnickiej-Kalinowskiej, Jarosław Adam Kalinowski jest malarzem.

</doc>
<doc id="4453660" url="https://pl.wikipedia.org/wiki?curid=4453660" title="Partido Comunista de Venezuela">
Partido Comunista de Venezuela



</doc>
<doc id="4453663" url="https://pl.wikipedia.org/wiki?curid=4453663" title="Mezzanine">
Mezzanine



</doc>
<doc id="4453667" url="https://pl.wikipedia.org/wiki?curid=4453667" title="Niccolò Pandolfini">
Niccolò Pandolfini

Niccolò Pandolfini (ur. 19 maja 1440 we Florencji, zm. 17 września 1518 w Pistoi) – włoski kardynał.
Życiorys.
Urodził się 19 maja 1440 roku we Florencji, jako syn Giannozza Pandolfiniego i Giovanny Valori. Studiował prawo na Uniwersytecie Bolońskim, a następnie został klerykiem Kamery Apostolskiej i kanonikiem kapituły we Florencji. 23 grudnia 1474 roku został wybrany biskupem Pistoi. 1 lipca 1517 roku został kreowany kardynałem prezbiterem i otrzymał kościół tytularny San Cesareo in Palatio. Zmarł 17 września 1518 roku w Pistoi.

</doc>
<doc id="4453669" url="https://pl.wikipedia.org/wiki?curid=4453669" title="Juliusz Gojło">
Juliusz Gojło

Juliusz Jacek Gojło (ur. 23 stycznia 1967 w Mrągowie) – polski urzędnik i dyplomata. Ambasador RP w Iranie (2010–2017).
Życiorys.
Jest absolwentem politologii ze specjalizacją problematyki państw Maghrebu Moskiewskiego Państwowego Instytutu Stosunków Międzynarodowych (1992, magister) oraz psychologii na Uniwersytecie Południowoafrykańskim (2006, bakałarz).
Od 1993 pracuje w Ministerstwie Spraw Zagranicznych. Dwukrotnie pracował na stanowiskach eksperckich w krajach Maghrebu. Przez krótki czas koordynował na szczeblu MSZ polsko-amerykańską współpracę w zakresie reprezentacji interesów USA w Iraku przez Ambasadę RP w Bagdadzie. W 1996 został skierowany do pracy do Sekcji Interesów USA tamże, gdzie był odpowiedzialny za analitykę polityczną. Od 2000 jest urzędnikiem służby cywilnej. W 2000 został zastępcą ambasadora w RPA, kierując nią także jako chargé d’affaires. Do centrali MSZ wrócił w 2006. Od 2008 zastępcy dyrektora w Departamencie Afryki i Bliskiego Wschodu. Od 2010 do 2017 był ambasadorem RP w Iranie.
Zna angielski, rosyjski, arabski, francuski. Jest żonaty, ma dwoje dzieci. Uczestnik pierwszego rejsu „Szkoła pod Żaglami” kpt. Krzysztofa Baranowskiego (1983/1984).

</doc>
<doc id="4453670" url="https://pl.wikipedia.org/wiki?curid=4453670" title="Biblioteka Narodowa Ukrainy im. Władimira Wiernadskiego">
Biblioteka Narodowa Ukrainy im. Władimira Wiernadskiego

Biblioteka Narodowa Ukrainy im. Władimira Wiernadskiego () – biblioteka znajdująca się w Kijowie, nosząca imię Władimira Wiernadskiego.
Biblioteka powstała w 1918 roku. W 2005 roku liczebność jej zbiorów wynosiła 15 milionów obiektów, wśród których znajdują się liczne rękopisy, a także kolekcja muzyki żydowskiej z lat 1912–1947, wpisana w 2005 roku na listę UNESCO Pamięć Świata.
Obecny budynek instytucji powstał w latach 1975–1989 i przy 27 piętrach liczy 35 700 m² powierzchni oraz 76,7 m wysokości (78,6 m z anteną).

</doc>
<doc id="4453672" url="https://pl.wikipedia.org/wiki?curid=4453672" title="Protection">
Protection



</doc>
<doc id="4453673" url="https://pl.wikipedia.org/wiki?curid=4453673" title="Finisher">
Finisher



</doc>
<doc id="4453676" url="https://pl.wikipedia.org/wiki?curid=4453676" title="Andrea della Valle">
Andrea della Valle



</doc>
<doc id="4453684" url="https://pl.wikipedia.org/wiki?curid=4453684" title="Andrea della Valle (kardynał)">
Andrea della Valle (kardynał)

Andrea della Valle (ur. 29 listopada 1463 w Rzymie, zm. 3 albo 4 sierpnia 1534 tamże) – włoski kardynał.
Życiorys.
Urodził się 29 listopada 1463 roku w Rzymie, jako syn Filippoa della Valle i Girolamy Margani. W młodości otrzymał święcenia subdiakonatu i został kanonikiem w bazylice watykańskiej. 2 grudnia 1496 roku został wybrany biskupem Crotone. W latach 1503–1505 był regentem Kancelarii Apostolskiej, a za czasów Juliusza II był sekretarzem papieskim. W 1508 roku został przeniesiony do diecezji Mileto i pełnił tam posługę do 1523 roku. 1 lipca 1517 roku został kreowany kardynałem prezbiterem i otrzymał kościół tytularny Sant'Agnese in Agone. Pełnił rolę administratora apostolskiego Caiazzo (1517–1518), Gallipoli (1518–1524), Nicastro (1518), Valvy (1519–1522) i Umbriatico (1521–1522). W 1520 roku został archiprezbiterem bazyliki liberiańskiej, a cztery lata później został kamerlingiem Kolegium Kardynałów i pozostał nim przez dwie roczne kadencje. W okresie 1522–1524 ponownie sprawował urząd biskupa Crotone. W 1525 roku otwierał i zamykał obchody Roku Jubileuszowego. Klemens VII mianował go legatem w Neapolu, a następnie kardynał uczestniczył w sporach papieża z Colonnami i Karolem V. 21 kwietnia 1533 roku został podniesiony do rangi kardynała biskupa i otrzymał diecezję suburbikarną Albano. Zmarł 3 albo 4 sierpnia 1534 roku w Rzymie.

</doc>
<doc id="4453694" url="https://pl.wikipedia.org/wiki?curid=4453694" title="Kolonia Fabryczna w Boruszowicach">
Kolonia Fabryczna w Boruszowicach

Kolonia Fabryczna w Boruszowicach – zabytkowe osiedle robotnicze, znajdujące się w miejscowości Boruszowice, w gminie Tworóg, w powiecie tarnogórskim, w województwie śląskim, powstałe w latach 1895–1920, wybudowane dla pracowników pobliskiej fabryki materiałów wybuchowych.
Położenie.
Kolonia Fabryczna obejmuje 35 budynków wolnostojących o charakterze zarówno mieszkalnym, jak i gospodarczym wraz z ich bezpośrednim otoczeniem (w tym budynek dawnej willi dyrektora fabryki – obecnie przedszkole – którego powiązanie przestrzenne z pozostałą częścią osiedla jest kwestią dyskusyjną). Znajdują się one we wschodniej części sołectwa Boruszowice w gminie Tworóg, tuż przy granicy z Tarnowskimi Górami, przy ulicach: Armii Krajowej, Obrońców Pokoju i Składowej oraz Traugutta 1 (willa).
Historia.
Początki osiedla sięgają końca XIX wieku, kiedy to konsorcjum złożone z właścicieli górnośląskich kopalń (koncernu Schaffgotscha, Georg von Giesches Erben i innych) postanowiło założyć koło przysiółka Solarnia (niem. "Salzcoctur") na terenie kompleksu leśnego położonego na północny zachód od Pniowca ("Pniowitz") fabrykę materiałów wybuchowych "Pulverfabrik Pniowitz GmbH". Jej budowa rozpoczęła się w 1891, a ukończona została w 1894; w tym samym roku zakład rozpoczął swoją działalność. W 1916 fabryka stała się częścią spółki "Lignose AG" z siedzibą w Berlinie, w której skład na Górnym Śląsku wchodziły również zakłady w Bieruniu Starym i Krywałdzie. "Lignose AG" rozbudowała zakład w Boruszowicach, który wyspecjalizował się w produkcji prochu czarnego, saletry amonowej i materiałów wybuchowych amonowo-saletrzanych. W kwietniu 1924 roku zakład stał się częścią polskiej spółki "Lignoza SA", a już we wrześniu tego samego roku w ramach restrukturyzacji przedsiębiorstwa fabrykę w Boruszowicach zamknięto. Z kolei w latach 1929–1993 w miejscu fabryki materiałów wybuchowych działała papiernia.
Jednocześnie wraz z budową fabryki wytyczono w jej pobliżu teren o powierzchni około 5 ha, na którym postanowiono założyć osiedle dla zatrudnionych w niej urzędników i robotników. Pierwszych osiem budynków wzniesionych zostało już w roku 1895, kolejne wybudowano w latach 1897–1899 (przy obecnej ul. Armii Krajowej 7, 9, 11 i ul. Obrońców Pokoju 1), 1904 (przy ul. Armii Krajowej 13), 1907 (przy ul. Składowej 7) oraz 1910–1920 (zasadnicza część zabudowy). Osiedle to dało początek współczesnym Boruszowicom; wcześniej bowiem, w odległości ok. 4 km na wschód od Kolonii Fabrycznej, nad Wodą Graniczną, istniała niewielka osada śródleśna "Boruschowietz" należąca do Hencklów von Donnersmarck, zlikwidowana i spalona w I połowie XIX wieku, nazywana przez okolicznych mieszkańców „Starym Boruszowcem”.
W centrum nowo powstałego osiedla znajduje się budynek (obecnie ul. Składowa 4), w którym mieściły się sklepy (w tym sklep mięsny z wędzarnią) oraz magiel z suszarnią. W budynku przy ul. Obrońców Pokoju 1 mieściła się fabryczna kantyna, przy ul. Obrońców Pokoju 3 (obecnie bardzo przekształconym i niewpisanym do rejestru zabytków) – kręgielnia, a przy ul. Składowej 6 – kasyno (obecnie filia Gminnej Biblioteki Publicznej w Tworogu). Przy ul. Obrońców Pokoju 12 znajduje się budynek dawnej kaplicy Matki Boskiej Bolesnej, wybudowany w 1899 jako sala taneczna, zaadaptowany do funkcji sakralnej w 1918 lub 1919 roku.
Od lat 60. XX wieku część budynków podlegała przeróbkom zniekształcającym pierwotny wygląd osiedla. Często dobudowywane były również obiekty towarzyszące – blaszane, drewniane czy murowane (głównie budynki gospodarcze oraz garaże). Mimo to większość Kolonii Fabrycznej zachowała pierwotny charakter i dawne walory – oryginalnie ukształtowane bryły budynków, charakterystyczne dachy oraz kompozycje elewacji.
Charakterystyka.
Układ przestrzenny Kolonii Fabrycznej jest zwarty i uporządkowany, a jego granice stanowią dawne drogi prowadzące do fabryki (obecne ulice: Armii Krajowej i Obrońców Pokoju). Wewnętrzną kompozycję osiedla wyznacza geometryczna siatka dróg dojazdowych i ścieżek (współczesna ul. Składowa) z zabudową o zróżnicowanym przeznaczeniu oraz terenami otwartymi przeznaczonymi do wspólnego użytkowania przez mieszkańców, z zielenią niską i wysoką oraz elementami małej architektury. Jednym z takich terenów jest prostokątny plac powstały w celach rekreacyjnych w południowo-wschodniej części założenia, na którym niegdyś znajdowała się fontanna, do innych należą tereny przy obiektach niemieszkalnych jak np. skwer przy dawnej kaplicy.
Ze względu na to, że kolonia powstawała stopniowo, jej zabudowę cechuje duże zróżnicowanie zastosowanych rozwiązań architektonicznych. Część budynków to proste budynki jednorodzinne – typowe dla śląskich osiedli robotniczych z przełomu XIX i XX wieku familoki – do których należą rozmieszczone w równych odstępach od siebie budynki przy ul. Składowej 1, 2 i 3, wzniesione na rzucie prostokąta, ze skromnymi ceglanymi elewacjami bez dekoracji, zwieńczone dwuspadowymi dachami krytymi dachówką. Podobne, choć z nieco bogatszymi elewacjami, są budynki przy ul. Składowej 5, ul. Obrońców Pokoju 1 oraz ul. Armii Krajowej 3. W bezpośrednim sąsiedztwie tego typu domów znajdują się przyporządkowane im zabudowania gospodarcze z komórkami lokatorskimi ("chlywiki"), które przynależały do każdej z robotniczych rodzin.
Na osiedlu wybudowano również domy bliźniacze (ul. Armii Krajowej 5, 7, 9, i 11 oraz ul. Obrońców Pokoju 4, 6 i 9) z regularnymi, symetrycznymi bryłami i prosto skomponowanymi elewacjami oraz budynki mieszkalne czterorodzinne („czworacze”; ul. Składowa 13 a-b-c-d, 14 a-b-c-d, 15 i 16) – bardzo zróżnicowane, z drewnianymi gankami i znacznie rozczłonkowanymi, ostrospadowymi dachami. Budynki te są częściowo podpiwniczone, ich partery wykonane są z cegły, natomiast drugie kondygnacje mają konstrukcję muru pruskiego. Znajdujące się w nich lokale mieszkalne, których powierzchnia użytkowa wynosiła od 40 do 60 m², pierwotnie złożone były z trzech izb, w tym dużej kuchni, oraz różnej liczby niewielkich pomieszczeń przeznaczonych na spiżarnie. Do każdego budynku przylegają ogródki o powierzchni 2–4 arów.
W stylistyce zabudowy willowej utrzymane są wzniesione w 1917 roku dawne domy urzędników przy ul. Obrońców Pokoju 5 i 7. Mają one zwiększone gabaryty w porównaniu z innymi budynkami osiedla, jak również bardzo urozmaicone formy dachów i ścian zewnętrznych. Szczególnie bogaty w swej formie jest budynek przy ul. Armii Krajowej 13 – wzniesiony na nieregularnym rzucie, z rozczłonkowaną bryłą nakrytą łamanym dachem zwieńczonym wieżyczką. Budynki przy ul. Składowej 9, 10, 12 i 15 reprezentują z kolei angielski styl "cottage". Są to obiekty dwukondygnacyjne, z wysokimi dachami, zbudowane z cegły z wykorzystaniem techniki muru pruskiego w poziomie poddaszy.
Większa w stosunku do pozostałej zabudowy skala oraz reprezentacyjny charakter wyróżnia budynek dawnego kasyna przy ul. Składowej 6. Jest to obiekt o urozmaiconej bryle, zwieńczony dachem z licznymi lukarnami, facjatami oraz narożną wieżyczką, z elewacją otynkowaną, ozdobioną profilowanymi gzymsami. Jego fasada jest symetryczna, z dekoracyjnie zwieńczonym wejściem w części centralnej.
Budynek dawnej kaplicy przy ul. Obrońców Pokoju 12 ma z kolei zwartą bryłę nakrytą wysokim dwuspadowym dachem oraz elewację wpisującą się w konwencję różnicowania zastosowanych materiałów (cegły, drewna i tynku) zastosowaną w Kolonii Fabrycznej.
11 października 2017 roku "Zespół osiedla robotniczego „Kolonia Fabryczna”" wpisany został do rejestru zabytków województwa śląskiego (nr rej. A/493/2017). Wpis objął następujące budynki:
Wpisem nie objęto budynku dawnej willi przy ul. Traugutta 1, jednak zasugerowano jego odrębne i indywidualne wpisanie do rejestru.

</doc>
<doc id="4453699" url="https://pl.wikipedia.org/wiki?curid=4453699" title="Zbigniew Paterak">
Zbigniew Paterak

Zbigniew Paterak (ur. 8 kwietnia 1963) – polski aktor teatralny, filmowy i telewizyjny.
Życiorys.
W 1988 roku ukończył studia na Wydziale Aktorskim PWST w Krakowie. W latach 1988-90 występował w Teatrze Nowym w Łodzi. W 1990-96 mieszkał w USA, związany był z polonijnym środowiskiem artystycznym. Po powrocie do kraju związany z teatrami offowymi, m.in. założyciel Teatru Patermana.
Od 1998 roku związany z teatralnym ruchem off-wym w TCK w Trzebini. Laureat Grand Prix za reżyserie "Emigrantów" Sławomira Mrożka na II Małopolskim Festiwalu Teatralnym w Wadowicach.

</doc>
<doc id="4453700" url="https://pl.wikipedia.org/wiki?curid=4453700" title="Agostino Trivulzio">
Agostino Trivulzio

Agostino Trivulzio (ur. ok. 1485 w Mediolanie, zm. 30 marca 1548 w Rzymie) – włoski kardynał.
Życiorys.
Urodził się około 1485 roku w Mediolanie, jako syn Giovanniego Trivulzia i Angioli (albo Anny) Martinengo. W młodości został protonotariuszem apostolskim i szambelanem Juliusza II. Miał jedną córkę, Sestilię. 1 lipca 1517 roku został kreowany kardynałem diakonem i otrzymał diakonię Sant’Adriano al Foro. Pełnił rolę administratora apostolskiego Reggio di Calabria (1520, 1523–1529), Alessano (1521–1523), Bobbio (1522–1524), Tulonu (1524–1535), Le Puy-en-Velay (1525), Avranches (1526), Asti (1528–1529, 1536–1548), Bayeux (1531–1548), Grasse (1537–1548), Brugnato (1539–1548) i Périgueux (1541–1548). Był legatem w Kampanii, a także dowodził akcjom odwetowym przeciwko Colonnom. Po złupieniu Rzymu został pojmany przez wojska i uwięziony w Neapolu na 18 miesięcy. W 1536 roku został legatem we Francji by wynegocjować pokój pomiędzy królem a cesarzem, a następnie został regentem królestwa. Zmarł 30 marca 1548 roku w Rzymie.

</doc>
<doc id="4453704" url="https://pl.wikipedia.org/wiki?curid=4453704" title="Jan Orzechowski (1929-1998)">
Jan Orzechowski (1929-1998)



</doc>
<doc id="4453708" url="https://pl.wikipedia.org/wiki?curid=4453708" title="Tinkoff (grupa kolarska)">
Tinkoff (grupa kolarska)



</doc>
<doc id="4453709" url="https://pl.wikipedia.org/wiki?curid=4453709" title="Czerwony Rów (dopływ Pasłęki)">
Czerwony Rów (dopływ Pasłęki)

Czerwony Rów ("Czerwony Parów", niem. "Rotwasser Graben") – ciek wodny o długości 11 km w pobliżu Braniewa, lewy dopływ Pasłęki. Nazwa rzeki związana jest z brunatnoczerwoną barwą wody.
Historia i przebieg Czerwonego Rowu.
Historia Czerwonego Rowu w pobliżu Braniewa jest związana z powstaniem najstarszego młyna na Warmii w Wikielcu koło Braniewa. Przywilej dla młyna Arnolda, położonego nad Czerwoną Wodą („russa aqua”) w pobliżu miasta Braniewo, został wydany w 1294 roku. Zatem Czerwony Rów musiał istnieć tu już wcześniej. Zadaniem młyna miało być mielenie zbóż na potrzeby miasta założonego w 1254 roku. Według dokumentu z 1294 roku Arnold i Albert otrzymali młyn, w zamian za to mieli płacić biskupowi czynsz w wysokości jednej grzywny rocznie. W tym samym dokumencie napisano, że Albert sprzedał Arnoldowi swoją część, rezygnując wraz ze swą żoną i synami ze wszystkich praw do młyna oraz ziemi.
W publikacji dotyczącej historii kościoła św. Krzyża w Braniewie Georg Lühr odrębny rozdział poświęcił przebiegowi kanału młyńskiego (Czerwonego Rowu), który prowadził wodę od stawu młyńskiego (obecnie to Jezioro Piekiełko przy ul. Długiej w Braniewie), znajdującego się wówczas w miejscowości Wikielec, do rzeki Pasłęki, płynącej w bliskiej odległości od kościoła św. Krzyża. Przebieg kanału zmieniał się jednak na przestrzeni lat. Trudno określić pierwotny bieg kanału, gdyż nie zachowały się żadne jego plany. Bieg kanału rozpoczynał się na łąkach przed stawem młyńskim między biskupim spichlerzem a granicą ziemi należącej do kolegiaty i uchodził do Pasłęki 100 metrów na zachód od obecnej lokalizacji kościoła. Kanał ten wyznaczał równocześnie granice gruntów miejskich. Jednak łąka, przez którą przebiegał kanał młyński, była terenem podmokłym i niewykluczone, że w przypadku podniesionego poziomu kanał w tym miejscu zmieniał swoje położenie. Nowy bieg kanału młyńskiego został wytyczony na krótko przed rokiem 1699. Różnił się od pierwotnego przebiegu, skręcając w końcowym biegu na wschód w kierunku ogrodów jezuickich i uchodził do Pasłęki w bezpośredniej bliskości niewielkiej drewnianej kaplicy pw. św. Krzyża. Służył on dodatkowo do zasilania w wodę wykopanych obok ogrodu stawów rybnych. W 1747 r., po rozbudowaniu kościoła św. Krzyża o zakrystię, zaobserwowano pęknięcia na murze. Przyczyny tego problemu doszukiwano się w bliskim sąsiedztwie nowego biegu kanału młyńskiego, który mógł osłabiać fundament budynku. Zdecydowano wówczas, że konieczna będzie zmiana przebiegu Czerwonego Rowu. Trzecie ujście kanału zostało ustanowione w 1750 roku – rzeczka biegnie przez teren przyklasztorny w odległości ok. 120 m na wschód od świątyni – i istnieje w tej lokalizacji do dziś. 
Obecnie Czerwony Rów wypływa z dużego kompleksu leśnego położonego na południe od Braniewa, odwadniając torfowisko wysokie. W środkowym biegu przepływa obok cmentarza komunalnego w Braniewie. W dolnym odcinku rzeka płynie w stosunkowo głębokiej dolinie erozyjnej, w przeważającej części zalesionej. Przy końcu ul. Długiej w Braniewie znajduje się niewielki zbiornik zaporowy (Jezioro Piekiełko) o powierzchni około 3 ha. Z tego rozlewiska wypływa dwoma, oddalonymi o 100 m kanałami – wschodnim i zachodnim. Przy kanale wschodnim znajdował się młyn wodny, którego koło poruszane było wodą spiętrzoną przez groblę. Kanał zachodni to Kanał Ulgi, który służył regulowaniu poziomu wody w stawie młyńskim przy pomocy jazu. Około 200 metrów na północ oba kanały łączą się ze sobą, tworząc jeden ciek wodny, przebiegający dalej łukiem przez podmokłe łąki. Kanał przepływa następnie przez środek ogrodów przykościelnych i uchodzi do Pasłęki. Kanał Ulgi był prawdopodobnie pierwotnym korytem, którym płynął Czerwony Rów przed powstaniem młyna. W wyniku budowy grobli, a następnie jazu, spiętrzono wodę w rzece sprawiając, że na płaskim terenie powstało szerokie rozlewisko w postaci stawu przepływowego. Równocześnie przekopano dodatkowy kanał, przy którym postawiono młyn. Po grobli przebiega współcześnie droga gminna prowadząca do miejscowości Podgórze. 
Podczas działań wojennych prowadzonych tu w okresie luty-marzec 1945 roku przez rozrytą pociskami drogę do Podgórza wyciekła woda ze stawu będącego siłą napędową młyna. Nowy zbiornik zaporowy powstał w tym samym miejscu ponownie dopiero w latach 60. XX w. Obydwa kanały zostały również zachowane. Jednak po młynie nie ma współcześnie żadnego śladu.
Dodatkowo miejsce ujścia Czerwonego Rowu do Pasłęki zapisało się na kartach historii w związku z utworzeniem przy nim nabrzeża rozładunkowego średniowiecznego portu w Braniewie. W zarządzeniu rady miejskiej z 1406 r. wymieniono cztery miejsca, w których powinno się wyładowywać towar ze statku po zapłaceniu cła palowego. Wśród nich wymieniony jest Czerwony Rów. W połowie XVII w. wzmiankowany był w tym miejscu spichlerz biskupi. Jeszcze w XX w. używano tego miejsca do załadunku bądź spławiania drewna.

</doc>
<doc id="4453716" url="https://pl.wikipedia.org/wiki?curid=4453716" title="Willa Aleksandra Mimiego w Kiszyniowie">
Willa Aleksandra Mimiego w Kiszyniowie

Willa Aleksandra Mimiego – zabytkowy budynek mieszkalny w Kiszyniowie, u zbiegu ulic Bucureşti i Lazo.
Historia.
W 1870 r. kupiec Aleksander Mimi zakupił na publicznej licytacji pustą działkę na rogu ulic Podolskiej i Niemieckiej (ob. Bucureşti i Lazo), ówcześnie na krańcach miejskiej zabudowy. W latach 1870-1878 na jego zamówienie wzniesiono w tym miejscu dwukondygnacyjną willę. W 1912 r. budynek został sprzedany towarzystwu dobroczynnemu przy szpitalu dziecięcym w Kiszyniowie i przebudowany. Do 1940 r. obiekt pełnił funkcje szpitala.
Architektura.
Willa Aleksandra Mimiego została wzniesiona w stylu neobarokowym na planie prostokąta. Główna elewacja obiektu zwrócona jest na ulicę Lazo i została zorganizowana w oparciu o zasadę symetrii: po obu stronach drzwi do budynku znajdują się po dwa okna na pierwszej i drugiej kondygnacji. Wejście do obiektu prowadzi przez portyk z dwiema kolumnami, na których wspiera się balkon usytuowany nad drzwiami. Wejście na balkon zdobione jest dwoma pilastrami z kapitelami korynckimi. Ozdobne zwieńczenie wejścia na balkon stanowi kontynuację portyku na parterze i wspólnie z nim służy podkreśleniu głównego wejścia do budynku. Elewacja boczna budynku od ul. Bucureşti jest asymetryczna. W narożniku budynku znajduje się wieżyczka zwieńczona kopułą, nadająca całości bardziej wertykalny charakter. Dekoracyjny detal willi skoncentrowany jest na poziomie drugiej kondygnacji obiektu - wokół okien i w przestrzeniach między nimi rozmieszczono płaskorzeźby z motywem girland.

</doc>
<doc id="4453719" url="https://pl.wikipedia.org/wiki?curid=4453719" title="James Allison">
James Allison



</doc>
<doc id="4453723" url="https://pl.wikipedia.org/wiki?curid=4453723" title="Ercole Rangone">
Ercole Rangone

Ercole Rangone (ur. ok. 1491 w Bolonii, zm. 25 sierpnia 1527 w Rzymie) – włoski kardynał.
Życiorys.
Urodził się około 1491 roku w Bolonii, jako syn Niccola Rangone i Bianci Bentivoglio. Gdy jego matka owdowiała w 1500 roku, rodzina przeniosła się do Modeny. Po ukończeniu szkoły Ercole wyjechał do Rzymu, gdzie poznał Giovanniego de’ Medici. Gdy ten ostatni został papieżem, mianował Ragnone protonotariuszem apostolskim i osobistym szambelanem. 1 lipca 1517 roku Ercole został kreowany kardynałem diakonem i otrzymał diakonię Sant'Agata alla Suburra. 15 czerwca 1519 roku został wybrany biskupem Adrii. Rok później został biskupem Modeny. W 1524 roku zrezygnował z zarządzania diecezją Adria. Podczas złupienia Rzymu został zamknięty w Zamku św. Anioła razem z Klemensem VII. Przebywając tam poważnie zachorował i zmarł 25 sierpnia 1527 roku.

</doc>
<doc id="4453728" url="https://pl.wikipedia.org/wiki?curid=4453728" title="James Allison (inżynier)">
James Allison (inżynier)



</doc>
<doc id="4453733" url="https://pl.wikipedia.org/wiki?curid=4453733" title="Paula Cole">
Paula Cole

Paula Cole (ur. 5 kwietnia 1968 w Rockport w Massachusetts) – amerykańska piosenkarka, wykonująca muzykę z pogranicza popu i rocka. Jej debiutancki singel „Where Have All the Cowboys Gone?” dotarł do pierwszej dziesiątki Billboard Hot 100 w 1997 roku, a rok później zdobył nagrodę Grammy w kategorii „najlepszy nowy artysta”. Z kolei utwór „I Don’t Want to Wait” został wykorzystany jako motyw przewodni serialu telewizyjnego "Jezioro marzeń", co przysporzyło mu dużą popularność.
Wczesne życie.
Paula urodziła i wychowała się w Rockport w Massachusetts. Jej matka, Stephanie Cole, była nauczycielką sztuki w szkole podstawowej, a ojciec, Jim Cole, był profesorem biologii i ekologii w Salem State College i grał na basie w zespole tanecznym polka „Johnny Prytko i The Connecticut Hi-Tones”.
Uczęszczała do Rockport High School, gdzie była przewodniczącą klasy i występowała w szkolnych produkcjach teatralnych, takich jak "Południowy Pacyfik". Studiowała w Berklee College of Music w Bostonie, gdzie uczyła się śpiewu jazzowego i sztuki improwizacji. Zaproponowano jej kontrakt płytowy z wytwórnią jazzową, ale postanowiła go odrzucić.
Kariera.
Po raz pierwszy artystka miała styczność z muzyką, gdy została zaproszona by wystąpić podczas trasy koncertowej Petera Gabriela "Secret World Live" która odbywała się w latach 1993–1994. Wkrótce potem podpisała umowę ze swoją pierwszą wytwórnią Imago Records, która w 1994 wydała jej debiutancki longplay zatytułowany Harbinger. Niedługo po tym wytwórnia upadła, przez co promocja wydawnictwa została ograniczona, co wpłynęło na jego sprzedaż. W 1995 roku Paula związała się z Warner Bros. Jesienią tego samego roku ukazało się wznowienie debiutu.
Druga płyta wydana w 1996 zatytułowana This Fire przyniosła Pauli dwa hity „Where Have All the Cowboys Gone?” (#8 na liście Billboard) i „I Don’t Want to Wait” (#11), którego popularność wzrosła jeszcze bardziej gdy został użyty w serialu młodzieżowym "Jezioro marzeń". Album był nominowany w siedmiu kategoriach podczas 40. ceremonii rozdania nagród Grammy m.in. album roku, najlepszy album popowy, singiel („Where Have All the Cowboys Gone?”) – nagranie roku, piosenka roku, najlepszy występ kobiecy. Artystka była także nominowana w kategorii producenta roku (była trzecią kobietą nominowaną w tej kategorii zaraz po Janet Jackson (1990) i Mariah Carey (1992) jednak nie wygrała) i najlepszego nowego artysty, zdobywając drugie miejsce. "This Fire" to najlepiej sprzedający się krążek Pauli. Jego nakład w Stanach Zjednoczonych wyniósł 2 mln sprzedanych egzemplarzy.
W 1999 po kilkuletniej przerwie poświęconej zajmowaniem się córką, Cole powróciła z albumem zatytułowanym Amen. Inauguracyjny singiel "I Don’t Believe in Love" początkowo nie odniósł sukcesu. Popularność zdobył dopiero w tanecznym remiksie stworzonym przez DJa Jonathana Petersa. Na krążku gościnnie pojawili się DJ Premier prezentujący muzykę R&amp;B i hip hop oraz wieloletnia fanka piosenkarki Tionne Watkins. Płyta jednak nie powtórzyła sukcesu poprzedniczki.
Czwarty album zatytułowany Hiatus został nagrany we współpracy z Hugh Padghamem, lecz z niewiadomych przyczyn Warner odmówił jego wydania. W 2005 artystka ujawniła jeden z utworów nagranych podczas sesji „Singing Out My Life”. Z kolei „It’s My Life” także pochodzącą z nagranego materiału wykorzystano w reklamie nieistniejącego już oddziału producenta samochodów Mercury należącego do Ford Motor Company. Cole nagrała także utwór protestujący przeciwko George’owi Bushowi i wojnie w Iraku pt. „My Hero Mr. President”, opublikowany wyłącznie na jej stronie internetowej.
W latach 2007–2012 Paula wydała trzy płyty studyjne Courage, Ithaca i Raven. Z kolei w 2014 roku ukazała się akustyczna płyta 7. Dwa lata później na rynku pojawił się pierwszy w dorobku artystki album koncertowy zatytułowany This Bright Red Feeling, zawierający nagrania z koncertu w Nowym Jorku. W 2017 pojawił się cover album Ballads. Singlem promującym to wydawnictwo była piosenka „God Bless the Child” Billie Holiday.
Obecnie Paula pracuje nad nowym albumem.
Inne przedsięwzięcia.
Artystka jest członkiem kanadyjskiej organizacji charytatywnej Artists Against Racism. 10 lipca 2007 roku zaśpiewała "God Bless America" podczas siódmej rundy MLB All-Star Game 2007. W sierpniu odbyła tournée z Mandy Moore, grając w klubach w zachodnich Stanach Zjednoczonych. 17 czerwca 2008 roku śpiewała "The Star-Spangled Banner" podczas finału NBA w Bostonie. Od 2013 roku artystka pracuje w prywatnej szkole muzycznej Berklee College of Music, kontynuując jednocześnie swoją karierę.
Życie prywatne.
W czerwcu 2002 wyszła za muzyka Hassana Hakmouna, którego poznała w 1994 podczas trasy koncertowej Petera Gabriela "Secret World Live". Para rozwiodła się w 2007 roku. Owocem ich związku jest córka Sky (ur. 2002).

</doc>
<doc id="4453741" url="https://pl.wikipedia.org/wiki?curid=4453741" title="Dwór w Jasionie">
Dwór w Jasionie

Dwór w Jasionie – późnobarokowy dwór z końca XVIII wieku znajdujący się w Jasionie w gminie Zbrosławice; współcześnie ruina. Wpisany do rejestru zabytków województwa śląskiego.
Historia.
Dwór w Jasionie ufundowany został w 1799 roku przez Maksymiliana Fragsteina oraz jego żonę Franciszkę Tluck. W 1880 wokół dworu założono park o powierzchni ok. 2 ha; do dziś znajduje się w nim pomnikowy dąb czerwony o obwodzie 358 cm.
Posiadłość została uszkodzona podczas działań wojennych w 1945 roku, gruntownie wyremontowana w 1954. W czasach tzw. Polski Ludowej wykorzystywana przez miejscowe państwowe gospodarstwo rolne. Od końca lat 80. XX wieku dwór jest opuszczony i popadł w ruinę.
Architektura.
Budynek wybudowany w stylu późnego baroku z klasycystycznymi detalami. Murowany z cegły, potynkowany, wzniesiony na rzucie prostokąta, dwukondygnacyjny, częściowo podpiwniczony, nakryty był mansardowym dachem z wystawkami
Elewacja frontowa siedmioosiowa, z centralnym dwukondygnacjowym ryzalitem, w którym na parterze znajdował się przedsionek, zaś na piętrze kaplica. W elewacji tylnej również obecny ryzalit na osi, przekształcony w wyniku przebudowy w 1954. Układ wnętrz również zmieniony w czasach PRL-u. We wnętrzach obecne były elementy klasycystycznej stolarki. Nad wejściem znajdowała się żeliwna płyta z herbem Fragsteinów i datą budowy; w połowie XX wieku zastąpiona wizerunkiem gołąbka pokoju i datą "1954".
Obecnie dwór jest ruiną pozbawioną dachu, stropów oraz wewnętrznych ścian działowych. Z dawnych zdobień elewacji zachowały się jedynie fragmenty kanelowanych lizen w narożnikach oraz prostokątnych obramowań otworów okiennych. Ruinę otacza zaniedbany park oraz zniszczone budynki dawnego folwarku.

</doc>
<doc id="4453742" url="https://pl.wikipedia.org/wiki?curid=4453742" title="Ratusz w Mikulczycach">
Ratusz w Mikulczycach

Ratusz w Mikulczycach – zabytkowy budynek z początku XX wieku zlokalizowany przy ul. Tarnopolskiej 80 w Zabrzu, w dzielnicy Mikulczyce.
W budynku mieściła się siedziba władz dawnej gminy Mikulczyce (niem. "Gemeinde Mikultschütz"; w latach 1935–1945 "Gemeinde Klausberg") należącej do niemieckich powiatów Tarnowitz (w latach 1911–1927) oraz Beuthen-Tarnowitz (w latach 1927–1945). Po zakończeniu II wojny światowej, w latach 1945–1951 gmach był siedzibą gminy Mikulczyce w powiecie bytomskim.
Historia.
Pierwszy mikulczycki ratusz, a właściwie gmach urzędu gminy (niem. "Amtsgebäude"), oddany został do użytku jesienią 1902 roku przy ówczesnej "Tarnowitzerstrasse" (pol. ‘ul. Tarnogórska’; obecnie ul. Tarnopolska). Budynek ten istnieje do dnia dzisiejszego (współczesny adres to plac Norberta Kroczka 1). Ma on formę jednopiętrowej kamienicy z wysokim parterem oraz poddaszem, w której większość pomieszczeń przeznaczona została pod biura pracowników oraz mieszkanie naczelnika gminy. W piwnicy znajdowała się restauracja "Ratskeller" (pol. ‘Piwnica radców’), funkcjonująca przez cały okres międzywojenny oraz w czasie wojny, a jej dzierżawcą był Albert Böhmer.
Wraz ze wzrostem liczby ludności gminy istniejący ratusz okazał się zbyt mały w stosunku do potrzeb, w związku z czym podjęto decyzję o budowie nowego, większego obiektu. Ulokowano go przy tej samej "Tarnowitzerstrasse" kilkanaście metrów dalej w kierunku północno-zachodnim. Projekt budynku wykonał Michael Kiefer, natomiast prace budowlane za kwotę ok. 150 tys. marek wykonała firma Augusta Zemana z Mikulczyc. Pierwsze posiedzenie rady gminy w nowym gmachu odbyło się 3 marca 1911 roku.
Pierwotnie w przyziemiu nowego budynku ulokowana była kotłownia, mieszkanie dla policjanta oraz 7 cel. Na parterze znajdowały się biura, w tym biuro naczelnika gminy, oraz skarbiec i urząd stanu cywilnego. Na piętrze – mieszkanie naczelnika (obejmujące kuchnię ze spiżarką, łazienkę, salon, trzy sypialnie, pokój dzienny, gabinet z dużym balkonem oraz pokój służącej) i obszerna sala posiedzeń. Na poddaszu – pralnia i archiwum. W latach 20. ubiegłego wieku ratuszowe sutereny często były wynajmowane; w budynku mieścił się m.in. zakład fotograficzny, a przez pewien czas funkcjonowało nawet niewielkie kino.
Tuż przed II wojną światową pomieszczenia znajdujące się w przyziemiu (dawne cele) przebudowano na schrony przeciwlotnicze, a z mieszkania burmistrza zrobiono biura. W 1945 roku gmach przejęły nowe, polskie władze na czele z Wincentym Gawlikiem. Magistrat urzędował w budynku do 1951 roku, kiedy to gmina Mikulczyce przyłączona została do miasta Zabrze. Dawny ratusz przekształcono w porodówkę, współcześnie w budynku znajduje się niepubliczny zakład opieki zdrowotnej.
Architektura.
Budynek z cegły, wzniesiony na rzucie prostokąta, o bryle urozmaiconej ryzalitem z loggią oraz wykuszem i szczytem o falistych spływach. Dach mansardowy z ośmioboczną wieżą zegarową zwieńczoną cebulastym hełmem. Drzwi i okna ujęte w ozdobnych, kamiennych obramowaniach.
W oknach dawnej sali posiedzeń znajduje się zespół witraży wykonanych przez Richarda Schleina z Zittau, o motywach rolnictwa, kultury, górnictwa i przemysłu.

</doc>
<doc id="4453770" url="https://pl.wikipedia.org/wiki?curid=4453770" title="Bułgarski Pościkk">
Bułgarski Pościkk



</doc>
<doc id="4453782" url="https://pl.wikipedia.org/wiki?curid=4453782" title="Stanisław Tochowicz">
Stanisław Tochowicz

Stanisław Tochowicz (ur. 7 maja 1925, zm. 3 października 1994) – polski metalurg, profesor nauk technicznych, profesor i dyrektor Instytutu Metalurgii Politechniki Śląskiej, prorektor Politechniki Śląskiej, profesor i kierownik Zakładu Metalurgii Stali Politechniki Częstochowskiej.
Życiorys.
Urodził się w 1925 roku (inne źródła podają rok 1923) jako syn pochodzącego ze Słomnik Antoniego Tochowicza i Kazimiery Florentyny Tochowicz z domu Malskiej. Miał czworo rodzeństwa. Jego krewnym był kardiolog Leon Tochowicz.
Ukończył Państwową Techniczną Szkołę Górniczo-Hutniczo-Mierniczą. Podczas studiów w Akademii Górniczej w Krakowie uczestniczył w krakowskich protestach studenckich w maju 1946, jako wiceprzewodniczący Stowarzyszenia Studentów Akademii Górniczej szedł na czele pochodu protestacyjnego 3 maja. W 1949 roku ukończył studia na AGH ze stopniem inżyniera.
Od 1948 roku pracował w hucie „Pokój”, gdzie doszedł do stanowiska głównego technologa huty. W 1952 roku, mając dwadzieścia dziewięć lat, został głównym stalownikiem Centralnego Zarządu Przemysłu Hutniczego. Następnie został zastępcą dyrektora do spraw postępu technicznego w Zjednoczeniu Hutnictwa Żelaza i Stali.
W 1967 uzyskał stopień doktora na AGH. W 1968 rozpoczął pracę na Politechnice Śląskiej. W tym samym roku uzyskał docenturę. Od 1972 był profesorem Politechniki Śląskiej, organizował jej filię w Katowicach. Był dyrektorem Instytutu Metalurgii oraz prorektorem Politechniki Śląskiej. W roku 1982 przeniósł się do Politechniki Częstochowskiej, gdzie skoncentrował się na działalności badawczej i gdzie kierował Zakładem Metalurgii Stali. W 1990 uzyskał tytuł profesora.
Zajmował się szczególnie zastosowaniem plazmy w metalurgii. Był ekspertem Organizacji Narodów Zjednoczonych do spraw Rozwoju Przemysłowego w Ameryce Południowej, Afryce i Turcji. Działał w Stowarzyszeniu Inżynierów i Techników Przemysłu Hutniczego, którego został honorowym członkiem. Był też redaktorem czasopism technicznych.
Przeszedł na emeryturę w 1993 roku. Zmarł 3 października 1994. Został pochowany na cmentarzu Rakowickim w Krakowie (kwatera XXXIV, rząd: płd, miejsce: 19).
Był żonaty, miał dwoje dzieci.

</doc>
<doc id="4453787" url="https://pl.wikipedia.org/wiki?curid=4453787" title="Tochowicz">
Tochowicz



</doc>
<doc id="4453808" url="https://pl.wikipedia.org/wiki?curid=4453808" title="Lakówka drobna">
Lakówka drobna

Lakówka drobna ("Laccaria tortilis" (Bolton) Cooke) – gatunek grzybów z rodziny piestróweczkowatych ("Hydnangiaceae").
Systematyka i nazewnictwo.
Pozycja w klasyfikacji według Index Fungorum: "Laccaria, Hydnangiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1788 r. James Bolton jako "Agaricus tortilis". Obecną, uznaną przez Index Fungorum nazwę nadał mu Mordecai Cubitt Cooke w 1884 r.
Synonimy:
Nazwę polską nadali Barbara Gumińska i Władysław Wojewoda w 1983 r.
Morfologia.
Średnica 5–15 mm, za młodu półkulisty, potem rozpostarty, prześwitujący, głęboko żłobkowany. Powierzchnia gładka, początkowo cielistoczerwona, potem brązowawa i wyblakła.
Przyrośnięte, rzadkie, grube, cielistoróżowe, nieco jaśniejsze niż kapelusz.
Wysokość 8–20 mm, grubość 1–2,5 mm, cylindryczny, początkowo pełny, potem pusty. Powierzchnia naga, cielistoróżowa.
Kruchy, cienki, bez wyraźnego zapachu, w smaku łagodny.
Wysyp zarodników biały. Zarodniki kuliste, nieamyloidalne, o średnicy 9,5–14 µm, pokryte kolcami o wysokości 1–2 µm.
Występowanie i siedlisko.
Lakówka drobna na półkuli północnej jest szeroko rozprzestrzeniona. Na półkuli południowej podano jej występowanie tylko na Nowej Zelandii i jednym miejscu w Australii. W piśmiennictwie naukowym na terenie Polski podano wiele stanowisk. Nie jest rzadka.
W Polsce występuje w lasach, szczególnie sosnowych, w zaroślach, parkach, polanach leśnych, przy drogach leśnych Owocniki pojawiają się od czerwca do października. Preferuje miejsca wilgotne, częsta jest w olszynach.
Znaczenie.
Naziemny grzyb mykoryzowy, jest grzybem jadalnym, ale ze względu na znikome rozmiary bez wartości użytkowej.

</doc>
<doc id="4453809" url="https://pl.wikipedia.org/wiki?curid=4453809" title="Laccaria tortilis">
Laccaria tortilis



</doc>
<doc id="4453810" url="https://pl.wikipedia.org/wiki?curid=4453810" title="Henryk Koroniak">
Henryk Koroniak

Henryk Koroniak (ur. 24 grudnia 1949) – polski chemik, dr hab. nauk chemicznych. Profesor zwyczajny Zakładu Syntezy i Struktury Związków Organicznych Wydziału Chemii Uniwersytetu im. Adama Mickiewicza w Poznaniu.
Życiorys.
W 1972 ukończył studia chemiczne na Uniwersytecie im. Adama Mickiewicza. 1 kwietnia 1976 uzyskał doktorat, a w 1987 habilitację. 15 stycznia 1996 został zatrudniony na stanowisku profesora zwyczajnego w Zakładzie Syntezy i Struktury Związków Organicznych na Wydziale Chemii Uniwersytetu im. Adama Mickiewicza w Poznaniu. Jest recenzentem 36 prac doktorskich i 15 prac habilitacyjnych oraz promotorem kolejnych 16 prac doktorskich. Jest kierownikiem pracy naukowej pt. "Fluorowe analogi uracylu jako sondy biologiczne i biochemiczne" opublikowanej 31 lipca 1999.

</doc>
<doc id="4453812" url="https://pl.wikipedia.org/wiki?curid=4453812" title="Jack Barnes">
Jack Barnes

Jack Barnes (ur. 16 maja 1911, zm. w 2007) – brytyjski lekkoatleta, płotkarz i sprinter, medalista mistrzostw Europy z 1938.
Zdobył srebrny medal w sztafecie 4 × 400 metrów (w składzie: Barnes, Alfred Baldwin, Alan Pennington i Godfrey Brown) na mistrzostwach Europy w 1938 w Paryżu. Wystąpił na tych mistrzostwach również w biegu na 400 metrów przez płotki, ale odpadł w biegu eliminacyjnym.
Jego rekord życiowy w biegu na 400 metrów przez płotki wynosił 54,6 s (ustanowiony 27 czerwca 1937 w Antwerpii).
Ukończył studia z zakresu chemii w Oriel College w Oksfordzie, a także w University College London i Battersea Polytechnic. Pracując w firmie Kemball Bishop and Co odegrał istotną rolę w zaprojektowaniu zakładu produkującego jako pierwszy przemysłowe ilości penicyliny. Zmarł w wieku 96 lat.

</doc>
<doc id="4453818" url="https://pl.wikipedia.org/wiki?curid=4453818" title="Mohammed Al-Musalami">
Mohammed Al-Musalami

Mohammed Saleh Ali Al-Musalami (arab. محمد بن صالح المسلمي; ur. 27 kwietnia 1990) – omański piłkarz grający na pozycji środkowego obrońcy. Od 2018 jest zawodnikiem klubu Dhofar Salala.
Kariera piłkarska.
Swoją karierę piłkarską Al-Musalami rozpoczął w klubie Saham Club, w którym w 2009 roku zadebiutował w pierwszej lidze omańskiej. W debiutanckim sezonie zdobył z nim Puchar Omanu. W sezonie 2011/2012 grał w Al-Shabab Seeb, w którym wywalczył wicemistrzostwo Omanu.
W 2012 roku Al-Musalami odszedł do klubu Fanja SC. Wywalczył z nim trzy wicemistrzostwa (2012/2013, 2013/2014, 2014/2015), mistrzostwo (2015/2016) i Puchar Omanu (2013/2014).
W 2016 roku Al-Musalami został zawodnikiem Suwaiq Club. W sezonie 2016/2017 sięgnął z nim po Puchar Omanu, a w kolejnym został mistrzem kraju.
Na początku 2018 roku Al-Musalami przeszedł do Al-Jazira Club ze Zjednoczonych Emiratów Arabskich. Zadebiutował w nim 24 stycznia 2018 w zremisowanym 2:2 domowym meczu z Dibba Al-Fujairah Club. W Al-Jazira spędził pół roku.
Latem 2018 Al-Musalami został piłkarzem klubu Dhofar Salala.
Kariera reprezentacyjna.
W reprezentacji Omanu Al-Musalami zadebiutował 23 lipca 2011 w wygranym 2:0 meczu eliminacji do MŚ 2014 z Mjanmą. W 2015 roku został powołany do kadry na Puchar Azji 2015, a w 2019 na Puchar Azji 2019.

</doc>
<doc id="4453819" url="https://pl.wikipedia.org/wiki?curid=4453819" title="Wsiakaja Wsiaczina">
Wsiakaja Wsiaczina



</doc>
<doc id="4453820" url="https://pl.wikipedia.org/wiki?curid=4453820" title="Alfred Baldwin">
Alfred Baldwin

Imię i nazwisko Alfred Baldwin nosili lub noszą m.in.:

</doc>
<doc id="4453822" url="https://pl.wikipedia.org/wiki?curid=4453822" title="Mohammed Al-Rawahi">
Mohammed Al-Rawahi

Mohammed Faraj Abdullah Al-Rawahi (arab. محمد بن فرج الرواحي; ur. 26 kwietnia 1993 w Maskacie) – omański piłkarz grający na pozycji obrońcy. Od 2018 jest zawodnikiem klubu Al-Wakrah SC.
Kariera piłkarska.
Swoją karierę piłkarską Al-Rawahi rozpoczął w klubie Al-Seeb Club, w którym w 2012 roku zadebiutował w pierwszej lidze omańskiej. Jesienią 2013 odszedł do Dhofar Salala, a na początku 2014 został zawodnikiem Al-Nasr Salala. W sezonie 2015/2016 grał w Al-Nahda, a w sezonie 2016/2017 w Gironie B. W sezonie 2017/2018 ponownie był zawodnikiem Al-Nahda Club. Latem 2018 przeszedł do katarskiego Al-Wakrah SC.
Kariera reprezentacyjna.
W reprezentacji Omanu Al-Rawahi zadebiutował 24 marca 2016 w wygranym 2:0 meczu eliminacji do MŚ 2018 z Guamem. W 2019 roku został powołany do kadry na Puchar Azji.

</doc>
<doc id="4453825" url="https://pl.wikipedia.org/wiki?curid=4453825" title="Mohamed Khasib">
Mohamed Khasib

Mohamed Khasib Sulaiyam Al-Hosni (arab. محمد خصيب سليم الحوسني; ur. 24 marca 1994) – omański piłkarz grający na pozycji pomocnika. Od 2018 jest zawodnikiem klubu Al-Nahda.
Kariera piłkarska.
Swoją karierę piłkarską Khasib rozpoczął w klubie Al-Nahda, w którym w 2014 roku zadebiutował w pierwszej lidze omańskiej.
Kariera reprezentacyjna.
W reprezentacji Omanu Khasib zadebiutował 16 grudnia 2018 w wygranym 1:0 towarzyskim meczu z Tadżykistanem. W 2019 roku został powołany do kadry na Puchar Azji.

</doc>
<doc id="4453828" url="https://pl.wikipedia.org/wiki?curid=4453828" title="Alfred Baldwin (lekkoatleta)">
Alfred Baldwin (lekkoatleta)

Alfred Baldwin (ur. 26 marca 1912, zm. 7 lipca 1991) – brytyjski lekkoatleta, średniodystansowiec, medalista mistrzostw Europy z 1938.
Kariera sportowa.
Zdobył srebrny medal w sztafecie 4 × 400 metrów (w składzie: Jack Barnes, Baldwin, Alan Pennington i Godfrey Brown) na mistrzostwach Europy w 1938 w Paryżu. Wystąpił na tych mistrzostwach również w biegu na 800 metrów, ale odpadł w biegu eliminacyjnym.
Był wicemistrzem Wielkiej Brytanii (AAA) w biegu na 880 jardów w 1938.

</doc>
<doc id="4453830" url="https://pl.wikipedia.org/wiki?curid=4453830" title="Janowy Potok">
Janowy Potok

Janowy Potok – potok, prawy dopływ Koperszadzkiego Potoku w słowackich Tatrach Bielskich. Spływa dnem Janowego Żlebu z południowo-zachodnich stoków Hawrania do dna Doliny Zadnich Koperszadów. 
Potok ma stale wodę tylko w dolnej części żlebu, od wysokości około 1480 m do ujścia. Powyżej woda spływa nim tylko okresowo. Dnem potoku zimą schodzą lawiny, wskutek czego od samego ujścia aż po górną część stoków Hawrania pozbawione jest ono drzew i kosodrzewiny. W dolnej części dna koryta występują tylko niewielkie młodniki, systematycznie niszczone przez lawiny.
Szlak turystyczny wiodący Doliną Zadnich Koperszadów przechodzi tuż obok ujścia Janowego Potoku, ale w tym miejscu przeciwległym, lewym brzegiem Koperszadzkiego Potoku. Ujście Janowego Potoku znajduje się w lesie.

</doc>
<doc id="4453832" url="https://pl.wikipedia.org/wiki?curid=4453832" title="Truteń (pismo)">
Truteń (pismo)



</doc>
<doc id="4453834" url="https://pl.wikipedia.org/wiki?curid=4453834" title="Mohammed Al-Balushi">
Mohammed Al-Balushi

Mohammed Abdullah Mubarak Al-Balushi (arab. محمد خصيب سليم الحوسني; ur. 27 sierpnia 1989) – omański piłkarz grający na pozycji prawego obrońcy. Od 2018 jest zawodnikiem klubu Al-Nahda.
Kariera piłkarska.
Swoją karierę piłkarską Al-Balushi rozpoczął w klubie Al-Nahda, w którym w 2006 roku zadebiutował w pierwszej lidze omańskiej. W debiutanckim sezonie wywalczył z nim mistrzostwo Omanu. Wiosną 2008 grał w libijskim Al-Ahly Benghazi, a w sezonie 2008/2009 występował w katarskim Al-Arabi SC.
Latem 2009 roku Al-Balushi został piłkarzem Al-Wasl Dubaj. Spędził w nim dwa sezony i w 2011 roku przeszedł do Al-Wahda Abu Zabi. Swój debit w Al-Wahda zaliczył 15 października 2011 w przegranym 1:2 wyjazdowym meczu z Asz-Szabab Rijad. W Al-Wahda grał przez rok.
W 2013 roku Al-Balushi wrócił do Al-Nahda. W sezonie 2013/2014 został z nim mistrzem Omanu. W 2015 przeszedł do Suwaiq Club. W sezonie 2015/2016 wywalczył z nim wicemistrzostwo Omanu, w sezonie 2016/2017 - Puchar Omanu, a w sezonie 2017/2018 - mistrzostwo tego kraju. W 2018 ponownie został zawodnikiem Al-Nahda.
Kariera reprezentacyjna.
W reprezentacji Omanu Al-Balushi zadebiutował 8 listopada 2006 w zremisowanym 1:1 towarzyskim meczu z Bahrajnem. W 2019 roku został powołany do kadry na Puchar Azji.

</doc>
<doc id="4453835" url="https://pl.wikipedia.org/wiki?curid=4453835" title="Kontrakty dubieńskie">
Kontrakty dubieńskie

Kontrakty dubieńskie – zjazd kontraktowy szlachty ziem południowo-zachodnich, pozostałych przy Polsce po I rozbiorze Polski odbywane w latach 1774-1798 w Dubnie. Zastąpiły kontrakty lwowskie, w 1798 roku przeniesione do Kijowa.
Miały miejsce od 15 do 24 stycznia, zjeżdżało na nie ok. 30 000 gości i kupców zagranicznych. 

</doc>
<doc id="4453838" url="https://pl.wikipedia.org/wiki?curid=4453838" title="Raed Ibrahim Saleh">
Raed Ibrahim Saleh

Raed Ibrahim Saleh Haikal Al-Mukhaini (arab. رائد إبراهيم صالح هيكل المخيني; ur. 9 czerwca 1992 w Salali) – omański piłkarz grający na pozycji prawego pomocnika. Od 2017 jest zawodnikiem klubu Valletta FC.
Kariera piłkarska.
Swoją karierę piłkarską Saleh rozpoczął w klubie Al-Orouba SC, w którym w 2010 roku zadebiutował w pierwszej lidze omańskiej. W debiutanckim sezonie wywalczył z nim wicemistrzostwo Omanu oraz zdobył Puchar Omanu. W 2013 roku odszedł do klubu Fanja SC. w sezonie 2013/2014 zdobył z nim puchar kraju oraz został jego wicemistrzem. W sezonie 2014/2015 ponownie sięgnął po wicemistrzostwo, a w sezonie 2015/2016 - po tytuł mistrzowski. W sezonie 2016/2017 grał w Dhofar Salala, z którym wywalczył mistrzostwo kraju.
Latem 2017 Saleh przeszedł do Valletty FC. Swój debiut w tym klubie zaliczył 19 sierpnia 2017 w wygranym 1:0 domowym meczu z Mostą FC. W sezonie 2017/2018 został z Vallettą mistrzem Malty.
Kariera reprezentacyjna.
W reprezentacji Omanu Saleh zadebiutował 27 maja 2012 w zremisowanym 1:1 towarzyskim meczu z Libanem. W 2015 roku został powołany do kadry na Puchar Azji 2015, a w 2019 na Puchar Azji 2019.

</doc>
<doc id="4453842" url="https://pl.wikipedia.org/wiki?curid=4453842" title="Khalid Al-Hajri">
Khalid Al-Hajri

Khalid bin Khalifa Al-Hajri (arab. رائد إبراهيم صالح هيكل المخيني; ur. 9 marca 1994) – omański piłkarz grający na pozycji napastnika. Od 2018 jest zawodnikiem klubu Al-Nasr Salala.
Kariera piłkarska.
Swoją karierę piłkarską Al-Hajri rozpoczął w klubie Al-Mussanah Club, w którym w 2012 roku zadebiutował w pierwszej lidze omańskiej. W 2016 roku odszedł do Oman Club, a na początku 2017 został zawodnikiem Al Dhafra FC ze Zjednoczonych Emiratów Arabskich. Zadebiutował w nim 14 stycznia 2017 w zremisowanym 2:2 wyjazdowym meczu z Al-Nasr Dubaj. W Al Dhafra spędził pół roku.
W 2017 Al-Hajri został piłkarzem Suwaiq Club. W sezonie 2017/2018 wywalczył z nim mistrzostwo Omanu. W 2018 przeszedł do Al-Nasr Salala.
Kariera reprezentacyjna.
W reprezentacji Omanu Al-Hajri zadebiutował 28 marca 2017 w wygranym 16:0 meczu eliminacji do Pucharu Azji 2019 z Bhutanem. W debiucie strzelił 4 gole. W 2019 roku został powołany do kadry na Puchar Azji 2019.

</doc>
<doc id="4453845" url="https://pl.wikipedia.org/wiki?curid=4453845" title="Yaseen Al-Sheyadi">
Yaseen Al-Sheyadi

Yaseen Khalil Abdullah Al-Sheyadi (arab. ياسين خليل عبدالله الشيادي; ur. 5 lutego 1994) – omański piłkarz grający na pozycji pomocnika. Jest wychowankiem klubu Suwaiq Club.
Kariera piłkarska.
Swoją karierę piłkarską Al-Sheyadi rozpoczął w klubie Suwaiq Club, w którym w 2013 roku zadebiutował w pierwszej lidze omańskiej. W sezonie 2015/2016 wywalczył z nim wicemistrzostwo Omanu. W sezonie 2016/2017 zdobył Puchar Omanu, a w sezonie 2017/2018 został mistrzem tego kraju.
Kariera reprezentacyjna.
W reprezentacji Omanu Al-Sheyadi zadebiutował 30 maja 2015 w zremisowanym 0:0 towarzyskim meczu z Bahrajnem. W 2019 roku został powołany do kadry na Puchar Azji 2019.

</doc>
<doc id="4453848" url="https://pl.wikipedia.org/wiki?curid=4453848" title="Czterogradient">
Czterogradient

Czterogradient (lub 4-gradient) formula_1 – operator czterowektorowektorowy definiowany w czterowymiarowej czasoprzestrzeni Minkowskiego. Jest odpowiednikiem operatora wektorowego nabla formula_2 definiowanego w 3-wymiarowej przestrzeni euklidesowej.
Przyjmując sygnaturę metryki formula_3 czasoprzestrzeni, czterogradient można wyrazić za pomocą jego składowych:
a) składowe kowariantne (dolne) 4-gradientu
b) składowe kontrawariantne (górne) 4-gradientu
przy czym:
Czterogradient jest używany np. w równaniach szczególnej teorii względności, mechaniki kwantowej czy kwantowej teorii pola. Iloczyn skalarny czterogradientu daje operator d’Alamberta.
Oznaczenia.
STW oraz OTW oznaczają skróty od szczególna teoria względności oraz ogólna teoria względności.
Jest kilka sposobów zapisu 4-wektorów:
(1) formula_14 – pogrubiona czcionka i duże litery oznacza 4-wektory, małe litery dotyczą wektorów o 3 współrzędnych formula_15
(2) formula_16 styl Ricciego, używający notacji tensorowej – użyteczny, gdy w wyrażeniach mamy tensory o większej liczbie indeksów; np. formula_17
Indeks oznaczany literą łacińską przebiega zakres i służy do zapisu wektorów 3-wymiarowych, np. formula_18
Indeks oznaczany literą grecką przebiega zakres i służy do zapisu wektorów 3-wymiarowych, np. formula_19
W STW typowo używa się mieszanych zapisów, np. formula_20 gdzie formula_21 jest współrzędną czasową, formula_22 przestawia współrzędne przestrzenne.
Zwięzłe, równoważne zapisy (por. konwencja sumacyjna Einsteina):
Definicja.
(1) Składowe 4-gradientu kowariantne
Przecinek w ostatnim wyrażeniu formula_25 oznacza różniczkowanie względem współrzędnych przestrzennych 4-wektora położenia formula_26
(2) Składowe 4-gradientu kontrawariantne
Alternatywne symbole do formula_28 to: formula_29 oraz "D" (choć formula_29 może też oznaczać formula_31 tj. operator d’Alemberta).
(3) W OTW używa się niediagonalnego tensora metrycznego formula_32 oraz wprowadza się pojęcie pochodnej kowariantnej formula_33 (nie należy mylić jej z wektorem 3-wymiarowym formula_34).
Pochodna kowariantna formula_35 zawiera 4-gradient formula_36 oraz symbole "Christoffela" formula_37
Ogólna zasada względności OTW powoduje, iż:
a) Np. prawo w STW
b) Podobnie, dla tensora (1,0) prawo w STW:
c) Dla tensora (2,0) prawo w STW:
Zobacz też.
1. Operatory różniczkowe 4-wymiarowej czasoprzestrzeni Minkowskiego
2. Operatory różniczkowe 3-wymiarowej przestrzeni euklidesowej

</doc>
<doc id="4453851" url="https://pl.wikipedia.org/wiki?curid=4453851" title="Lucjan Dytrych">
Lucjan Dytrych

Lucjan Dytrych (ur. 5 stycznia 1903 w Warszawie, zm. 29 stycznia 1989 tamże) – polski aktor teatralny i filmowy.
Życiorys.
W 1923 roku ukończył Kursy Wokalno-Dramatyczne Heleny Józefy Hryniewieckiej w Warszawie. Przed II wojną światową występował na scenach teatrów Sosnowca (Teatr Polski, 1923-1924), Katowic (Teatr Polski, 1924-1925), Warszawy (Teatr im. Aleksandra Fredry, 1926-1927), Grudziądza (Teatr Miejski, 1926-1927), Wilna (Teatr Komedii Muzycznej „Lutnia”, 1928-1930), Torunia (Teatr Miejski, 1930-1931), Bydgoszczy (Teatr Miejski, 1931-1938), Łodzi (Teatr Miejski, 1932-1933) oraz Poznania (Teatr Polski, 1938-1939).
Po zakończeniu wojny powrócił do gry aktorskiej w zespole Teatru Polskiego w Poznaniu (1945-1948). Następnie występował na scenach: Teatru Wojska Polskiego w Łodzi (1948-1949), Teatrów Dramatycznych we Wrocławiu (1949-1951), Teatru Ateneum w Warszawie (1951-1956), Teatru Dramatycznego w Warszawie (1956-1959) oraz Teatru Ludowego w Warszawie (1959-1973). Grał również w przedstawieniach Teatru Telewizji oraz Teatru Polskiego Radia. Ponadto pełnił funkcję przewodniczącego Kapituły Członków Zasłużonych Związek Artystów Scen Polskich.
Został pochowany na cmentarzu Powązkowskim w Warszawie (kwatera 166-5-6).
Odznaczenia i nagrody.
Za swe zasługi otrzymał Złoty Krzyż Zasługi (1952), Medal 10-lecia Polski Ludowej (1955), Krzyż Oficerski Orderu Odrodzenia Polski (1988) oraz Odznakę „Zasłużony Działacz Kultury” (1984). W 1951 roku na Festiwalu Polskich Sztuk Współczesnych we Wrocławiu otrzymał wyróżnienie za rolę majstra Zieji w sztuce "Tysiąc walecznych" Jana Rojewskiego.

</doc>
<doc id="4453854" url="https://pl.wikipedia.org/wiki?curid=4453854" title="Scud (ujednoznacznienie)">
Scud (ujednoznacznienie)



</doc>
<doc id="4453858" url="https://pl.wikipedia.org/wiki?curid=4453858" title="Mohammed Al-Ghassani">
Mohammed Al-Ghassani

Mohammed Saleh Abdullah Al-Ghassani (arab. ياسين خليل عبدالله الشيادي; ur. 1 kwietnia 1985 w As-Suwajk) – omański piłkarz grający na pozycji napastnika. Od 2016 jest zawodnikiem klubu Saham Club.
Kariera piłkarska.
Swoją karierę piłkarską Al-Ghassani rozpoczął w klubie Suwaiq Club, w którym w 2005 roku zadebiutował w pierwszej lidze omańskiej. W sezonie 2008/2009 grał w Al-Nahda, z którym wywalczył mistrzostwo Omanu. W latach 2009-2011 występował w Saham Club, a w sezonie 2011/2012 w Al-Mussanah Club. W 2012 roku wrócił do Suwaiq Club i w sezonie 2012/2013 sięgnął z nim po dublet - mistrzostwo i Puchar Omanu. W sezonie 2014/2015 występował w Al-Shabab Seeb, a w sezonie 2015/2016 w Al-Mussanah Club. W 2016 wrócił do Saham Club.
Kariera reprezentacyjna.
W reprezentacji Omanu Al-Ghassani zadebiutował 1 lipca 2007 w zremisowanym 1:1 towarzyskim meczu z Arabią Saudyjską. W 2007 roku został powołany do kadry na Puchar Azji 2007, a w 2019 na Puchar Azji 2019.

</doc>
<doc id="4453863" url="https://pl.wikipedia.org/wiki?curid=4453863" title="Janówki (polany)">
Janówki (polany)

Janówki (słow. "Janovky") – trzy polany w Dolinie Zadnich Koperszadów w słowackich Tatrach Bielskich. Dwie z nich znajdują się w Janowym Żlebie na wysokości 1420-1440 m, około kilkadziesiąt metrów na wschód od dna Janowego Potoku. Są to niewielkie polanki oddzielone wąskim pasem lasu. Po zachodniej stronie żlebu i nieco powyżej, znajduje się trzecia polanka. Na skraju polanek ustawiono paśnik, a w jego pobliżu wygodną strzelnicę. Jest to teren ochrony ścisłej, dla turystów zamknięty, ale dla myśliwych – jak widać, jak najbardziej dostępny. Ustawianie strzelnic i ambon obok paśników dla dzikiej zwierzyny w Tatrach Bielskich jest normą.
Poniżej polanek znajduje się węzeł nieznakowanych ścieżek. Dochodzi tu ścieżka z Zadniej Koperszadzkiej Pastwy, ze środkowej części Zadnich Koperszadów oraz dwie z Polany pod Muraniem przez dolną i środkową część Stefanowego Działu.

</doc>
<doc id="4453866" url="https://pl.wikipedia.org/wiki?curid=4453866" title="Mohsin Al-Khaldi">
Mohsin Al-Khaldi

Mohsin Johar Al-Khaldi (arab. محسن جوهر الخالدي; ur. 16 sierpnia 1988) – omański piłkarz grający na pozycji lewego pomocnika. Od 2018 jest zawodnikiem klubu Sohar SC.
Kariera piłkarska.
Swoją karierę piłkarską Al-Khaldi rozpoczął w klubie Saham Club, w którym w 2008 roku zadebiutował w pierwszej lidze omańskiej. W sezonie 2009/2010 zdobył z nim Puchar Omanu. W sezonie 2011/2012 grał w Fanja SC, z którym został mistrzem Omanu. W 2012 wrócił do Saham Club. W sezonie 2015/2016 zdobył z nim krajowy puchar. W 2017 był wypożyczoyn do Al-Nasr Salala. Wiosną 2018 grał w saudyjskim Ohod Club. Latem 2018 przeszedł do Sohar SC.
Kariera reprezentacyjna.
W reprezentacji Omanu Al-Khaldi zadebiutował 31 grudnia 2014 w zremisowanym 2:2 towarzyskim meczu z Kataru. W 2015 roku został powołany do kadry na Puchar Azji 2015, a w 2019 na Puchar Azji 2019.

</doc>
<doc id="4453869" url="https://pl.wikipedia.org/wiki?curid=4453869" title="Khalid Al-Braiki">
Khalid Al-Braiki

Khalid Nasser Fadhil Al-Braiki (arab. خالد البريكي; ur. 3 lipca 1993 w Maskacie) – omański piłkarz grający na pozycji obrońcy. Od 2018 jest zawodnikiem klubu Al-Nasr Salala.
Kariera piłkarska.
Swoją karierę piłkarską Al-Braiki rozpoczął w klubie Al-Mussanah Club, w którym w 2014 roku zadebiutował w pierwszej lidze omańskiej. W 2016 roku odszedł do Al-Shabab Seeb. W sezonach 2016/2017 i 2017/2018 wywalczył z nim dwa wicemistrzostwa Omanu. W 2018 przeszedł do Al-Nasr Salala.
Kariera reprezentacyjna.
W reprezentacji Omanu Al-Braiki zadebiutował 9 września 2018 w zremisowanym 0:0 towarzyskim meczu z Libanem. W 2019 roku został powołany do kadry na Puchar Azji.

</doc>
<doc id="4453870" url="https://pl.wikipedia.org/wiki?curid=4453870" title="Stefanowy Żleb">
Stefanowy Żleb



</doc>
<doc id="4453872" url="https://pl.wikipedia.org/wiki?curid=4453872" title="Waldemar Banaszak">
Waldemar Banaszak

Waldemar Banaszak (ur. 12 lutego 1975) – polski judoka i trener sztuk walki.
Były zawodnik Polonii Bydgoszcz (1989-2003), SGKS Wybrzeże Gdańsk (2000-2002). Brązowy medalista zawodów pucharu świata seniorów w kat. do 78 kg (Warszawa 1995). Brązowy medalista w drużynie na 18. Letniej Uniwersjadzie 1995 w Fukuoce. Sześciokrotny brązowy medalista mistrzostw Polski seniorów (1994 i 1997 w kat. do 78 kg, 1998, 1999, 2000 i 2001 w kat. do 81 kg). Ponadto m.in. młodzieżowy mistrz Polski 1995 i mistrz Polski juniorów 1994. Uczestnik mistrzostw Europy seniorów 1995. .

</doc>
<doc id="4453877" url="https://pl.wikipedia.org/wiki?curid=4453877" title="Ali Al-Jabri">
Ali Al-Jabri

Ali Hilal Saud Al-Jabri (arab. علي بن هلال الجابري; ur. 29 stycznia 1990 w al-Burajmi) – omański piłkarz grający na pozycji defensywnego pomocnika. Od 2016 jest zawodnikiem klubu Al-Nahda.
Kariera piłkarska.
Swoją karierę piłkarską Al-Jabri rozpoczął w klubie Al-Nahda, w którym w 2007 roku zadebiutował w pierwszej lidze omańskiej. W sezonie 2008/2009 wywalczył z nim swój pierwszy w karierze tytuł mistrza Omanu. W sezonie 2013/2014 po raz drugi został mistrzem kraju. W 2014 roku odszedł do klubu Fanja SC. W sezonie 2014/2015 został wicemistrzem Omanu, a w sezonie 2015/2016 sięgnął po tytuł mistrzowski. W 2016 roku wrócił do Al-Nahda Club.
Kariera reprezentacyjna.
W reprezentacji Omanu Al-Jabri zadebiutował 2 czerwca 2009 w zremisowanym 0:0 towarzyskim meczu z Koreą Południową. W 2015 roku został powołany do kadry na Puchar Azji, a w 2019 na Puchar Azji 2019.

</doc>
<doc id="4453878" url="https://pl.wikipedia.org/wiki?curid=4453878" title="Bitwa pod Sfakterią">
Bitwa pod Sfakterią



</doc>
<doc id="4453881" url="https://pl.wikipedia.org/wiki?curid=4453881" title="Jameel Al-Yahmadi">
Jameel Al-Yahmadi

Jameel Al-Yahmadi (arab. جميل اليحمدي; ur. 4 stycznia 1994) – omański piłkarz grający na pozycji pomocnika. Od 2016 jest zawodnikiem klubu Al-Wakrah SC.
Kariera piłkarska.
Swoją karierę piłkarską Al-Yahmadi rozpoczął w klubie Al-Shabab Seeb, w którym w 2014 roku zadebiutował w pierwszej lidze omańskiej. W sezonach 2016/2017 i 2017/2018 wywalczył z nim dwa wicemistrzostwa Omanu. W 2018 roku przeszedł do katarskiego Al-Wakrah SC.
Kariera reprezentacyjna.
W reprezentacji Omanu Al-Yahmadi zadebiutował 24 marca 2016 w wygranym 1:0 meczu eliminacji do MŚ 2018 z Guamem. W 2019 roku został powołany do kadry na Puchar Azji.

</doc>
<doc id="4453884" url="https://pl.wikipedia.org/wiki?curid=4453884" title="Jean-Henry Céant">
Jean-Henry Céant



</doc>
<doc id="4453885" url="https://pl.wikipedia.org/wiki?curid=4453885" title="Muhsen Al-Ghassani">
Muhsen Al-Ghassani

Muhsen Saleh Abdullah Ali Al-Ghassani (arab. محسن صالح الغساني; ur. 27 marca 1997 w Ar-Rustak) – omański piłkarz grający na pozycji napastnika. Jest wychowankiem klubu Suwaiq Club.
Kariera piłkarska.
Swoją karierę piłkarską Al-Ghassani rozpoczął w klubie Suwaiq Club, w którym w 2015 roku zadebiutował w pierwszej lidze omańskiej. W debiutanckim sezonie wywalczył z nim wicemistrzostwo Omanu. W sezonie 2016/2017 zdobył Puchar Omanu, a w sezonie 2017/2018 został mistrzem tego kraju.
Kariera reprezentacyjna.
W reprezentacji Omanu Al-Ghassani zadebiutował 30 sierpnia 2017 w wygranym 2:0 towarzyskim meczu z Afganistanem. W 2019 roku został powołany do kadry na Puchar Azji.

</doc>
<doc id="4453892" url="https://pl.wikipedia.org/wiki?curid=4453892" title="Ali Al-Busaidi">
Ali Al-Busaidi

Ali Sulaiman Rashid Al-Busaidi ( "ʽAlī Al-Būsaʽīdī"; ur. 21 stycznia 1991 w Suharze) – omański piłkarz grający na pozycji lewego obrońcy. Od 2018 jest zawodnikiem klubu Dhofar Salala.
Kariera piłkarska.
Swoją karierę piłkarską Al-Busaidi rozpoczął w klubie Sohar SC, w którym w 2009 roku zadebiutował w drugiej lidze omańskiej. W 2012 roku odszedł do Saham Club. W sezonie 2013/2014 ponownie grał w Sohar SC. W 2014 przeszedł do Al-Nahda, w którym spędził dwa sezony. W sezonie 2016/2017 był zawodnikiem Dhofar Salala i wywalczył z nim mistrzostwo kraju. W sezonie 2017/2018 był piłkarzem Suwaiq Club, któremu pomógł w wywalczeniu tytułu mistrzowskiego. W 2018 wrócił do Dhofar Salala.
Kariera reprezentacyjna.
W reprezentacji Omanu Al-Busaidi zadebiutował 9 października 2013 w zremisowanym 0:0 towarzyskim meczu z Mauretanią. W 2019 roku został powołany do kadry na Puchar Azji.

</doc>
<doc id="4453893" url="https://pl.wikipedia.org/wiki?curid=4453893" title="Kamil Sułek">
Kamil Sułek

Kamil Sułek (ur. 19 września 1983) – polski judoka.
Były zawodnik WKS Gwardia Warszawa (1997-2007). Brązowy medalista młodzieżowych mistrzostw Europy 2005 w kat. do 60 kg. Mistrz Polski seniorów 2007 oraz trzykrotny brązowy medalista mistrzostw Polski seniorów w kat. do 60 kg (2001, 2004, 2005). Brązowy medalista mistrzostw Polski seniorów 2003 w kata. Dwukrotny uczestnik Mistrzostw Europy seniorów (2006 - 7 miejsce, 2007).

</doc>
<doc id="4453894" url="https://pl.wikipedia.org/wiki?curid=4453894" title="Mahmood Al-Mushaifri">
Mahmood Al-Mushaifri

Mahmood Mabrook Nasib Al-Mushaifri (arab. محمود مبروك نسيب; ur. 14 stycznia 1993) – omański piłkarz grający na pozycji pomocnika. Od 2018 jest zawodnikiem klubu Al-Nasr Salala.
Kariera piłkarska.
Swoją karierę piłkarską Al-Mushaifri rozpoczął w klubie Suwaiq Club, w którym w 2013 roku zadebiutował w pierwszej lidze omańskiej. W sezonie 2015/2016 wywalczył z nim wicemistrzostwo Omanu. W sezonie 2016/2017 zdobył Puchar Omanu, a w sezonie 2017/2018 został mistrzem tego kraju. W 2018 przeszedł do Al-Nasr Salala.
Kariera reprezentacyjna.
W reprezentacji Omanu Al-Mushaifri zadebiutował 8 sierpnia 2016 w wygranym 1:0 towarzyskim meczu z Turkmenistanem. W 2019 roku został powołany do kadry na Puchar Azji.

</doc>
<doc id="4453906" url="https://pl.wikipedia.org/wiki?curid=4453906" title="Grzegorz Zwolski">
Grzegorz Zwolski

Grzegorz Zwolski (ur. 21 grudnia 1974) – polski judoka.
Były zawodnik WKS Śląsk Wrocław (1991-2000). Brązowy medalista mistrzostw Polski seniorów 1999 w kategorii do 60 kg. Ponadto dwukrotny brązowy medalista młodzieżowych mistrzostw Polski (1996, 1997) oraz brązowy medalista mistrzostw Polski juniorów 1993.

</doc>
<doc id="4453909" url="https://pl.wikipedia.org/wiki?curid=4453909" title="Salah Al-Yahyaei">
Salah Al-Yahyaei

Salah Said Salim Al-Yahyaei (arab. صلاح سعيد سالم اليحيائي; ur. 4 stycznia 1994) – omański piłkarz grający na pozycji pomocnika. Od 2018 jest zawodnikiem klubu Dhofar Salala.
Kariera piłkarska.
Swoją karierę piłkarską Al-Yahyaei rozpoczął w klubie Al-Seeb Club, w którym w 2015 roku zadebiutował w drugiej lidze omańskiej. W sezonie 2016/2017 grał w Fanja SC, a w sezonie 2017/2018 ponownie w Al-Seeb. W 2018 przeszedł do klubu Dhofar Salala.
Kariera reprezentacyjna.
W reprezentacji Omanu Al-Yahyaei zadebiutował 31 sierpnia 2016 w przegranym 0:4 towarzyskim meczu z Irlandią. W 2019 roku został powołany do kadry na Puchar Azji.

</doc>
<doc id="4453911" url="https://pl.wikipedia.org/wiki?curid=4453911" title="Stefanowy Potok">
Stefanowy Potok

Stefanowy Potok (słow. "Štefanka") – potok, prawy dopływ Jaworowego Potoku w słowackich Tatrach Bielskich. Spływa dnem Stefanowej Doliny z południowo-zachodnich stoków grani głównej Tatr Bielskich. 
Potok zbiera wodę z grani na odcinku od Skrajnej Murańskiej Czubki po Niżni Hawrani Zwornik, stale ma wodę jednak tylko w dolnej, porośniętej lasem części doliny. Wyżej woda wsiąka w wapienne, porowate podłoże Tatr Bielskich, żlebami spływając tylko po większych opadach i podczas silnych roztopów. Uchodzi do Jaworowego Potoku na wysokości 1100 m, tuż po południowej stronie Polany pod Muraniem (Gałajdówki). Przekracza go niebiesko znakowany szlak turystyczny wiodący Doliną Zadnich Koperszadów.

</doc>
<doc id="4453912" url="https://pl.wikipedia.org/wiki?curid=4453912" title="Mataz Saleh">
Mataz Saleh

Mataz Saleh Abd Raboh (arab. معتز صالح عبد ربه; ur. 5 grudnia 1994) – omański piłkarz grający na pozycji pomocnika. Jest wychowankiem klubu Dhofar Salala.
Kariera piłkarska.
Swoją karierę piłkarską Saleh rozpoczął w klubie Dhofar Salala, w którym w 2016 roku zadebiutował w pierwszej lidze omańskiej. W sezonie 2016/2017 wywalczył z nim mistrzostwo kraju.
Kariera reprezentacyjna.
W reprezentacji Omanu Saleh zadebiutował 8 sierpnia 2016 w wygranym 1:0 towarzyskim meczu z Turkmenistanem. W 2019 roku został powołany do kadry na Puchar Azji.

</doc>
<doc id="4453914" url="https://pl.wikipedia.org/wiki?curid=4453914" title="Łazarz (Żurbienko)">
Łazarz (Żurbienko)

Łazarz (imię świeckie Fiodor Iosifowicz Żurbienko, ur. 1931 na Kubaniu, zm. 30 czerwca 2005 w Wielkim Dalniku) – duchowny Rosyjskiego Kościoła Prawosławnego poza granicami Rosji, a następnie Rosyjskiego Kościoła Prawdziwie Prawosławnego, w latach 1981-2005 biskup tambowski i morszański.
Życiorys.
Urodził się w kozackiej rodzinie na Kubaniu. Od dzieciństwa miał styczność z przedstawicielami Cerkwi katakumbowej. W 1947 roku został w tajemnicy postrzyżony na mnicha riasofornego, przyjmując imię Teodozjusz. W 1950 z powodu przynależności do Cerkwi katakumbowej został aresztowany i skazany na 10 lat więzienia, karę odbywał w łagrze w Karagandzie, jednak w 1955 został amnestionowany. W latach 60 nawiązał kontakt z Rosyjską Cerkwią zagraniczną. W 1971 roku został potajemnie wyświęcony na hierodiakona i hieromnicha. W 1975 otrzymał małą schimę i zmienił imię zakonne na Łazarz. W 1981 został podniesiony do godności archimandryty. 
Chirotonię biskupią otrzymał w tajemnicy w 1982 roku. 25 lipca 1990 na posiedzeniu synodu Cerkwi zagranicznej jego święcenia biskupie zostały oficjalnie uznane, a jemu samemu nadano tytuł arcybiskupa. W 2001 roku odłączył się od struktur Rosyjskiego Kościoła Prawosławnego poza granicami Rosji i przeszedł do Rosyjskiego Kościoła Prawdziwie Prawosławnego, którego stał się zwierzchnikiem w następnym roku. Zmarł 30 czerwca 2005.

</doc>
<doc id="4453916" url="https://pl.wikipedia.org/wiki?curid=4453916" title="Ahmed Al-Rawahi">
Ahmed Al-Rawahi

Ahmed Faraj Abdullah Al-Rawahi (arab. احمد فرج عبدالله الرواحي; ur. 5 maja 1994) – omański piłkarz grający na pozycji bramkarza. Jest wychowankiem klubu Al-Nasr Salala.
Kariera piłkarska.
Swoją karierę piłkarską Al-Rawahi rozpoczął w klubie Al-Nasr Salala, w którym w 2014 roku zadebiutował w pierwszej lidze omańskiej.
Kariera reprezentacyjna.
W reprezentacji Omanu Al-Rawahi zadebiutował 13 grudnia 2018 w wygranym 2:1 towarzyskim meczu z Tadżykistanem. W 2019 roku został powołany do kadry na Puchar Azji.

</doc>
<doc id="4453917" url="https://pl.wikipedia.org/wiki?curid=4453917" title="Harib Al-Saadi">
Harib Al-Saadi

Harib Jamil Zaid Al-Saadi (arab. حارب جميل زيد السعدي; ur. 1 lutego 1990) – omański piłkarz grający na pozycji ofensywnego pomocnika. Od 2018 jest zawodnikiem klubu Dhofar Salala.
Kariera piłkarska.
Swoją karierę piłkarską Al-Saadi rozpoczął w klubie Suwaiq Club, w którym w 2010 roku zadebiutował w pierwszej lidze omańskiej. W sezonie 2010/2011 wywalczył z nim swoje pierwsze mistrzostwo Omanu w karierze. W sezonie 2012/2013 sięgnął z Suwaiq Club po dublet – mistrzostwo i Puchar Omanu. W sezonie 2015/2016 wywalczył z wicemistrzostwo Omanu, a w sezonie 2016/2017 zdobył krajowy puchar. Z kolei w sezonie 2017/2018 został po raz trzeci mistrzem kraju. W 2018 przeszedł do Dhofar Salala.
Kariera reprezentacyjna.
W reprezentacji Omanu Al-Saadi zadebiutował 24 marca 2016 w wygranym 1:0 meczu eliminacji do MŚ 2018 z Guamem. W 2019 roku został powołany do kadry na Puchar Azji.

</doc>
<doc id="4453921" url="https://pl.wikipedia.org/wiki?curid=4453921" title="Piłsudski (film)">
Piłsudski (film)

Piłsudski – polski film biograficzny z 2019 roku w reżyserii Michała Rosy, poświęcony postaci Józefa Piłsudskiego, wyprodukowany przez Studio Filmowe „Kadr”. 
Obsada.
"Źródło": 

</doc>
<doc id="4453923" url="https://pl.wikipedia.org/wiki?curid=4453923" title="Wełykyj Dalnyk">
Wełykyj Dalnyk

Wełykyj Dalnyk – wieś na Ukrainie, w obwodzie odeskim, w rejonie bielajewskim. W 2001 roku liczyła 7672 mieszkańców.

</doc>
<doc id="4453924" url="https://pl.wikipedia.org/wiki?curid=4453924" title="Bitamina">
Bitamina

Bitamina – polski zespół muzyczny, założony w 2005 roku przez Amara Ziembińskiego, Mateusza Dopieralskiego i Piotra Sibińskiego.
Kariera.
Grupa powstała w 2005 roku. Ich pierwszym albumem są „Listy Janusza”, utrzymane w stylistyce eksperymentalnego hip-hopu, ocierające się o jazz, pełne gier słownych autorstwa Piotra Sibińskiego. W 2014 ukazał się cyfrowo album „Plac Zabaw”. Wywołał on spore zamieszanie i zainteresowanie wielu dziennikarzy muzycznych i osób ze środowiska. Pozytywne reakcje były motywacją do pracy nad kolejnymi produkcjami. Powstał instrumentalny album „C” gdzie artyści pokazali swój kunszt w tworzeniu ciekawych i połamanych bitów, zaskakują samplami i jazzowym klimatem. W 2017 roku ukazała się płyta „Kawalerka”, kontynuacja „Placu Zabaw”. Jest to album bardziej piosenkowy, opowiadający o potknięciach i pierwszych krokach stawianych samemu, krok poza dziecinne podwórko.
W 2018 roku wraz z Dawidem Podsiadłą nagrali duet na płytę producencką kolektywu Flirtini. Do utworu powstał teledysk.
W roku 2019 ukazał się piąty album studyjny grupy „Kwiaty i Korzenie”. Jest to pierwsza płyta zespołu na której równolegle można usłyszeć obu wokalistów, czyli Mateusza Dopieralskiego i Piotra Sibińskiego. Dodatkowo do współpracy przy produkcji płyty został zaproszony Moo Latte. Na krążku gościnnie udzielają się Grubson i Jarecki.
Dyskografia.
Albumy studyjne:
Gościnnie:

</doc>
<doc id="4453929" url="https://pl.wikipedia.org/wiki?curid=4453929" title="Wyhoda (obwód odeski)">
Wyhoda (obwód odeski)

Wyhoda – wieś na Ukrainie, w obwodzie odeskim, w rejonie bielajewskim. W 2001 roku liczyła 4010 mieszkańców.

</doc>
<doc id="4453931" url="https://pl.wikipedia.org/wiki?curid=4453931" title="Kowaliwka (obwód odeski)">
Kowaliwka (obwód odeski)

Kowaliwka – wieś na Ukrainie, w obwodzie odeskim, w rejonie bielajewskim. W 2001 roku liczyła 222 mieszkańców.

</doc>
<doc id="4453936" url="https://pl.wikipedia.org/wiki?curid=4453936" title="Carlos Castillo Mattasoglio">
Carlos Castillo Mattasoglio

Carlos Gustavo Castillo Mattasoglio (ur. 28 lutego 1950 w Limie) – peruwiański duchowny rzymskokatolicki, arcybiskup metropolita Limy od 2019.
Życiorys.
Święcenia kapłańskie otrzymał 15 lipca 1984 i został inkardynowany do archidiecezji Lima. Po święceniach i studiach w Rzymie został wykładowcą Katolickiego Uniwersytetu Peru. Pełnił także funkcje m.in. archidiecezjalnego duszpasterza akademickiego, wikariusza biskupiego ds. duszpasterstwa młodzieży oraz krajowym duszpasterzem młodych.
25 stycznia 2019 papież Franciszek mianował go arcybiskupem metropolitą Limy. Sakry udzielił mu 2 marca 2019 nuncjusz apostolski w Peru – arcybiskup Nicola Girasoli.

</doc>
<doc id="4453937" url="https://pl.wikipedia.org/wiki?curid=4453937" title="Myrne (rejon odeski)">
Myrne (rejon odeski)

Myrne – wieś na Ukrainie, w obwodzie odeskim, w rejonie odeskim. W 2001 roku liczyła 2433 mieszkańców.

</doc>
<doc id="4453938" url="https://pl.wikipedia.org/wiki?curid=4453938" title="Reprezentacja Polski w lekkoatletyce">
Reprezentacja Polski w lekkoatletyce

Reprezentacja Polski w lekkoatletyce – zespół, biorący udział w imieniu Polski w meczach i sportowych imprezach międzynarodowych w lekkoatletyce, powoływany przez selekcjonera, w którym mogą występować wyłącznie zawodnicy posiadający obywatelstwo polskie. Za jej funkcjonowanie odpowiedzialny jest Polski Związek Lekkiej Atletyki (PZLA), który jest członkiem Międzynarodowego Stowarzyszenia Federacji Lekkoatletycznych (IAAF).
Historia.
Swój pierwszy oficjalny występ reprezentacja Polski zaliczyła w 1924 roku na letnich igrzyskach olimpijskich w Paryżu. Polacy w składzie: Aleksander Szenajch, Zygmunt Weiss, Władysław Dobrowolski, Stanisław Sośnicki, Stanisław Świętochowski, Stefan Ołdak, Stefan Kostrzewski, Józef Jaworski, Stanisław Ziffer, Stefan Szelestowski, Julian Łukaszewicz, Stefan Adamczak, Sławosz Szydłowski, Antoni Cejzik prawie we wszystkich konkurencjach odpadli w eliminacjach. Najlepszym miejscem mógł się pochwalić dziesięcioboista Antoni Cejzik, który był 12. na 36 zawodników.
Pierwszy złoty medal w historii startów Polaków zdobyła Halina Konopacka w 1928 roku na letnich igrzyskach olimpijskich w Amsterdamie (Rzut dyskiem). Trzy medale jako pierwsza zdobyła w 1964 r. lekkoatletka Irena Szewińska – złoty w sztafecie 4x100 m oraz srebrne w biegu na 200 m i skoku w dal.
Paweł Fajdek jest najmłodszym złotym medalistą mistrzostw świata w rzucie młotem.
Udział w turniejach międzynarodowych.
Igrzyska olimpijskie.
Polscy lekkoatleci uczestniczą w letnich igrzyskach olimpijskich od 1924, choć już wcześniej pojawiali się w ekipach państw zaborczych. Najwięcej medali – 9 – zdobyli w 2020 roku.
Mistrzostwa świata.
Reprezentacja Polski uczestniczy nieprzerwanie od pierwszej edycji Mistrzostw świata, czyli od 1983 roku. Najwięcej medali dla Polski wywalczyli Anita Włodarczyk i Robert Korzeniowski. W swoim dorobku oboje mają po 4 medale, w tym 3 złote. 4 medale: 3 brązowe i 1 złoty, na swoim koncie mają również polskie sztafety 4 × 400 metrów mężczyzn. Najlepszymi mistrzostwami w wykonaniu Polaków były mistrzostwa świata w Berlinie z 2009 roku (9 medali w tym 2 złote).
Halowe Mistrzostwa świata.
Polska uczestniczy nieprzerwanie od pierwszej edycji halowych mistrzostw świata, czyli od 1985 roku. Najlepszymi mistrzostwami w wykonaniu Polaków były halowe mistrzostwa świata w Birminghamie z 2018 roku (5 medali w tym 2 złote).
Mistrzostwa Europy.
Reprezentacja Polski uczestniczy nieprzerwanie od pierwszej edycji Mistrzostw Europy, czyli od 1934 roku. Najwięcej złotych medali zdobyła Irena Szewińska – 5 złotych, 1 srebrny i 4 brązowe. Najlepszymi mistrzostwami w wykonaniu Polaków były mistrzostwa Europy w Budapeszcie z 1966 roku (15 medali w tym 7 złotych). Najwyższe miejsce w klasyfikacji medalowej to pierwsza pozycja na mistrzostwach Europy w Amsterdamie z 2016 roku.
Halowe Mistrzostwa Europy.
Reprezentanci Polski uczestniczy nieprzerwanie od pierwszej edycji halowych mistrzostw Europy, czyli od 1967 roku. Najlepszymi mistrzostwami w wykonaniu Polaków były halowe mistrzostwa Europy w Belgradzie z 2017 roku (12 medali w tym 7 złotych).
Drużynowe mistrzostwa Europy.
Polska w 2009 startowała w pierwszych drużynowych mistrzostw Europy. Najwyższe osiągnięcie to pierwsze miejsce na drużynowych mistrzostwach Europy w Bydgoszczy w 2019 i Chorzowie w 2021 roku.

</doc>
<doc id="4453940" url="https://pl.wikipedia.org/wiki?curid=4453940" title="Kaharłyk (obwód odeski)">
Kaharłyk (obwód odeski)

Kaharłyk – wieś na Ukrainie, w obwodzie odeskim, w rejonie bielajewskim. W 2001 roku liczyła 1466 mieszkańców.

</doc>
<doc id="4453953" url="https://pl.wikipedia.org/wiki?curid=4453953" title="Konkurs Sopot Festival 1986">
Konkurs Sopot Festival 1986



</doc>
<doc id="4453955" url="https://pl.wikipedia.org/wiki?curid=4453955" title="Ahmed Mubarak Al-Mahaijri">
Ahmed Mubarak Al-Mahaijri

Ahmed Mubarak Obaid Al Mahaijri (arab. أحمد مبارك أحمد عبيد المحيجري; ur. 23 lutego 1985 w Surze) – omański piłkarz grający na pozycji środkowego pomocnika. Od 2017 jest zawodnikiem klubu Al-Mesaimeer SC.
Kariera piłkarska.
Swoją karierę piłkarską Al-Mahaijri rozpoczął w klubie Al-Orouba SC, w którym w 2000 roku zadebiutował w pierwszej lidze omańskiej. W sezonie 2001/2002 wywalczył z nim mistrzostwo Omanu. W sezonie 2004/2005 był wypożyczony najpierw do saudyjskiego Al-Wehda, a następnie do Al-Ain FC ze Zjednoczonych Emiratów Arabskich, z którym wywalczył wicemistrzostwo kraju oraz Puchar Zjednoczonych Emiratów Arabskich.
W 2005 roku Al-Mahaijri trafił do Kataru i został zawodnikiem tamtejszego Ar-Rajjan SC. W sezonie 2005/2006 zdobył z nim Puchar Kataru. W latach 2007-2009 grał w innym katarskim klubie Al-Sailiya.
W sezonie 2009/2010 Al-Mahaijri występował w saudyjskim Al-Ahli Dżudda, a w sezonie 2010/2011 był zawodnikiem innego klubu z Arabii Saudyjskiej, Al-Fateh SC. W sezonie 2011/2012 grał w Kuwejcie, w Al-Nasr Ardiya, a w sezonie 2012/2013 występował w saudyjskim Ettifaq FC.
W 2013 roku Al-Mahaijri wrócił do Omanu. W sezonie 2013/2014 jako gracz Fanja SC wywalczył wicemistrzostwo i Puchar Omanu. W sezonie 2014/2015 grał w Al-Orouba SC, z którym sięgnął po dublet.
W 2015 roku Al-Mahijiri ponownie trafił do Kataru. W sezonie 2015/2016 grał w Muaither SC, a w 2016/2017 w Al-Markhiya SC. W 2017 przeszedł do Al-Mesaimeer SC.
Kariera reprezentacyjna.
W reprezentacji Omanu Al Mahaijri zadebiutował 25 września 2003 w wygranym 7:0 meczu eliminacji Pucharu Azji 2004 z Nepalem. W 2004 roku został powołany do kadry na Puchar Azji 2004, w 2007 na Puchar Azji 2007, w 2015 na Puchar Azji 2015 i w 2019 na Puchar Azji 2019.

</doc>
<doc id="4453961" url="https://pl.wikipedia.org/wiki?curid=4453961" title="Ctenotus">
Ctenotus

Ctenotus – rodzaj jaszczurki z podrodziny Sphenomorphinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Australii. 
Systematyka.
Etymologia.
"Ctenotus": "kteis", κτενος "ktenos" „grzebień”; ους "ous", ωτος "ōtos" „ucho”.
Podział systematyczny.
Do rodzaju należą następujące gatunki: 

</doc>
<doc id="4453962" url="https://pl.wikipedia.org/wiki?curid=4453962" title="Prokop Sieniawski (zm. 1596)">
Prokop Sieniawski (zm. 1596)

Prokop Sieniawski herbu Leliwa (ur. 14 stycznia ?, zm. 3 stycznia 1596 w Krakowie) – marszałek nadworny koronny, podczaszy nadworny koronny, członek dworu królewskiego w 1590 roku, starosta ratneński.
Jego ojcem był Prokop Sieniawski (zm. 1566), stolnik lwowski, a matką – Anna z Ostrorogów Lwowskich. Prokop Sieniawski ożenił się w 1590 z Elżbietą Łucją Gostomską (zm. 1624). 
Studiował w Wittenberdze i Lipsku, odbył podróż po Europie Zachodniej.
Poseł na sejm 1590 roku z powiatu halickiego.
Był wyznawcą kalwinizmu, przed śmiercią przeszedł na katolicyzm.
Pochowany został w podziemiach kościoła Dominikanów we Lwowie. 

</doc>
<doc id="4453963" url="https://pl.wikipedia.org/wiki?curid=4453963" title="Julian Washburn">
Julian Washburn

 
Julian S. Williams Washburn (ur. 18 grudnia 1991 w Houston) – amerykański koszykarz, występujący na pozycji niskiego skrzydłowego.
Jest synem byłego koszykarza NBA – Chrisa Washburna.
7 lipca 2019 trafił w wyniku wymiany do Golden State Warriors. 17 lipca został zwolniony.

</doc>
<doc id="4453966" url="https://pl.wikipedia.org/wiki?curid=4453966" title="Sayed Shubbar Alawi">
Sayed Shubbar Alawi

Sayed Shubbar Ebrahim Alawi Almosawi (arab. سيد شبر علوي; ur. 11 sierpnia 1985 w Manamie) – bahrajński piłkarz grający na pozycji bramkarza. Od 2017 jest zawodnikiem klubu Al-Najma SC.
Kariera piłkarska.
Swoją karierę piłkarską Alawi rozpoczął w klubie Busaiteen Club, w którym w 2005 roku zadebiutował w pierwszej lidze bahrajńskiej. W 2012 roku odszedł do Riffa SC. W sezonie 2013/2014 wywalczył z nim mistrzostwo Bahrajnu. W 2017 odszedł do Al-Najma SC.
Kariera reprezentacyjna.
W reprezentacji Bahrajnu Alawi zadebiutował 23 marca 2009 w wygranym 5:2 towarzyskim meczu z Zimbabwe. W 2019 roku został powołany do kadry na Puchar Azji.

</doc>
<doc id="4453972" url="https://pl.wikipedia.org/wiki?curid=4453972" title="Sayed Baqer">
Sayed Baqer

Sayed Mahdi Baqer Jaafar Mahdi Naser (arab. سيد مهدي باقر; ur. 14 kwietnia 1994 w Manamie) – bahrajński piłkarz grający na pozycji obrońcy. Od 2018 jest zawodnikiem klubu Al-Nasr Ardiya.
Kariera piłkarska.
Swoją karierę piłkarską Baqer rozpoczął w klubie Al-Ahli Manama, w którym w 2015 roku zadebiutował w pierwszej lidze bahrajńskiej. W 2017 roku odszedł do Al-Najma SC. W sezonie 2017/2018 zdobył z nim Puchar Króla Bahrajnu. W 2018 odszedł do kuwejckiego Al-Nasr Ardiya.
Kariera reprezentacyjna.
W reprezentacji Bahrajnu Baqer zadebiutował 7 października 2016 w wygranym 3:1 towarzyskim meczu z Filipinami. W 2019 roku został powołany do kadry na Puchar Azji.

</doc>
<doc id="4453973" url="https://pl.wikipedia.org/wiki?curid=4453973" title="Wydmy w gminie Siechnice">
Wydmy w gminie Siechnice

Wydmy w gminie Siechnice – zespół parabolicznych wydm śródlądowych, położonych we wschodniej części gminy Siechnice, na zachód od miejscowości Kotowice. Obszar leży w obrębie Pradoliny Wrocławskiej.
Wydmy tworzą zwarte pole wydmowe, przypominające w zarysie wyniesiony wał o przebiegu NW-SE. Jego długość to 3,4 km, natomiast szerokość jest zmienna i wynosi od 100 do 600 m. Wysokość względna sięga 14 metrów. Wydmy powstały w okresie od schyłku zlodowacenia północnopolskiego do okresu subborealnego.
W obrębie pola wyróżnić można kilka wydm parabolicznych, utworzonych w wyniku działania wiatru zachodniego; zbudowanych z czwartorzędowych piasków eolicznych. Nachylenia zboczy wydm odpowiadają przeciętnym wartościom nachyleń wydm parabolicznych na terenie Polski wg L. Kádára.
Pole wydmowe nie przetrwało w swojej pierwotnej formie. Uległo zniszczeniu w wyniku eksploatacji, budowy drogi dojazdowej do Kotowic, a także wskutek erozji rzecznej. Obecnie cały obszar porośnięty jest lasem.

</doc>
<doc id="4453976" url="https://pl.wikipedia.org/wiki?curid=4453976" title="Waleed Al Hayam">
Waleed Al Hayam

Waleed Mohamed Abdulla Ali Al Hayam (arab. وليد محمد عبد الله علي الحيام; ur. 4 listopada 1988 w Al-Muharrak) – bahrajński piłkarz grający na pozycji środkowego obrońcy. Jest wychowankiem klubu Al-Muharraq.
Kariera piłkarska.
Swoją karierę piłkarską Al Hayam rozpoczął w klubie Al-Muharraq, w którym w 2009 roku zadebiutował w pierwszej lidze bahrajńskiej. Wraz z Al-Muharraq wywalczył trzy mistrzostwa Bahrajnu (2010/2011, 2014/2015, 2017/2018), cztery wicemistrzostwa (2009/2010, 2011/2012, 2012/2013, 2015/2016) oraz zdobył cztery Puchary Bahrajnu (2010/2011, 2011/2012, 2012/2013, 2015/2016).
Kariera reprezentacyjna.
W reprezentacji Bahrajnu Al Hayam zadebiutował 25 grudnia 2010 w zremisowanym 1:1 towarzyskim meczu z Uzbekistanem. W 2011 roku został powołany do kadry na Puchar Azji 2011, w 2015 na Puchar Azji 2015, a w 2019 na Puchar Azji 2019.

</doc>
<doc id="4453982" url="https://pl.wikipedia.org/wiki?curid=4453982" title="Sayed Dhiya Saeed">
Sayed Dhiya Saeed

Sayed Dhiya Saeed (arab. سيد ضياء سيد سعيد; ur. 17 lipca 1992 w Al-Muharrak) – bahrajński piłkarz grający na pozycji pomocnika. Od 2017 jest zawodnikiem klubu Al-Nasr Ardiya.
Kariera piłkarska.
Swoją karierę piłkarską Saeed rozpoczął w klubie Al-Muharraq, w którym w 2008 roku zadebiutował w pierwszej lidze bahrajńskiej. Wraz z Al-Muharraq wywalczył dwa mistrzostwa Bahrajnu (2008/2009, 2010/2011), trzy wicemistrzostwa (2009/2010, 2011/2012, 2012/2013) oraz zdobył cztery Puchary Bahrajnu (2008/2009, 2010/2011, 2011/2012, 2012/2013).
W 2014 roku Saeed odszedł do Riffa SC, z którym w sezonie 2016/2017 wywalczył wicemistrzostwo Bahrajnu. W 2017 przeszedł do kuwejckiego Al-Nasr Ardiya.
Kariera reprezentacyjna.
W reprezentacji Bahrajnu Saeed zadebiutował 6 września 2011 w wygranym 2:0 meczu eliminacji do MŚ 2014 z Indonezją. W 2015 roku został powołany do kadry na Puchar Azji 2015, a w 2019 na Puchar Azji 2019.

</doc>
<doc id="4453983" url="https://pl.wikipedia.org/wiki?curid=4453983" title="Eremiascincus">
Eremiascincus

Eremiascincus – rodzaj jaszczurki z podrodziny Sphenomorphinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Australii i na wyspie Timor. 
Systematyka.
Etymologia.
"Eremiascincus": "erēmia" „pustynia”; „rodzaj jaszczurki, scynk”. 
Podział systematyczny.
Do rodzaju należą następujące gatunki:

</doc>
<doc id="4453984" url="https://pl.wikipedia.org/wiki?curid=4453984" title="12 Dywizja (KRLD)">
12 Dywizja (KRLD)

12 Dywizja – jeden ze związków taktycznych (dywizja) wojsk KRLD podczas wojny koreańskiej.
Sformowana w Wŏnsan 2 lipca 1950 (zatem już po wybuchu wojny koreańskiej), z powracających do kraju etnicznych Koreańczyków z Mandżurii.
Dywizja została natychmiastowo skierowana na południe, w rejon walk, gdzie brała udział w uderzeniach na Sangju i tzw. worek pusański. 16 września przystąpiła do generalnego odwrotu jednostek KRLD (w związku z desantem w Inczon), odpierając południowokoreańską Dywizję Stołeczną () i 7. Dywizję. Do 22 września broniła się w miejscowościach An'gang-ni i Kigye, następnie wycofała się na północ. W późniejszej fazie wojny broniła pozycji pod Hwach'ŏn.

</doc>
<doc id="4453990" url="https://pl.wikipedia.org/wiki?curid=4453990" title="Jakow Pachomow">
Jakow Pachomow

Jakow Zacharowicz Pachomow (ros. Яков Захарович Пахомов, ur. 1897 w Nowoczerkasku, zm. 21 kwietnia 1938) – radziecki polityk.
Życiorys.
W 1918 został członkiem RKP(b), 1923-1924 był przewodniczącym wołyńskiej gubernialnej komisji planowej i jednocześnie zastępcą przewodniczącego komitetu wykonawczego wołyńskiej rady gubernialnej, a 1925-1926 przewodniczącym Komitetu Wykonawczego Melitopolskiej Rady Okręgowej. Od 12 grudnia 1925 do 12 czerwca 1930 wchodził w skład Centralnej Komisji Kontrolnej KP(b)U, w 1929 był zastępcą przewodniczącego tej komisji i jednocześnie zastępcą ludowego komisarza inspekcji robotniczo-chłopskiej Ukraińskiej SRR, a od 28 stycznia 1932 do 9 stycznia 1937 członkiem KC KP(b)U. Od lutego do sierpnia 1932 był przewodniczącym Biura Organizacyjnego Prezydium Wszechukraińskiego Centralnego Komitetu Wykonawczego na obwód odeski, od sierpnia 1932 do 23 września 1933 przewodniczącym Komitetu Wykonawczego Odeskiej Rady Obwodowej, od 20 września 1933 do 20 marca 1934 I zastępcą ludowego komisarza rolnictwa Ukraińskiej SRR, a od marca 1934 do lipca 1937 przewodniczącym Komitetu Wykonawczego Wschodniosyberyjskiej Rady Krajowej/Obwodowej. 19 czerwca 1937 podczas wielkiego terroru został aresztowany i następnie rozstrzelany. 28 lipca 1956 pośmiertnie go zrehabilitowano.

</doc>
<doc id="4453991" url="https://pl.wikipedia.org/wiki?curid=4453991" title="Mary Doria Russell">
Mary Doria Russell

Mary Doria Russell (ur. 19 sierpnia 1950 w Elmhurst) – amerykańska paleoantropolog i pisarka science fiction.
Laureatka nagród: im. Campbella dla najlepszego nowego pisarza, Jamesa Tiptree Jr., BSFA dla najlepszej powieści, im. Arthura C. Clarke’a oraz Kurd Lasswitz Preis za powieść "Wróbel" w latach 1997-1998. Kontynuacja powieści, "", była nominowana do nagród: Hugo, James Tiptree, Jr. i BSFA.
Życiorys.
Urodziła się na przedmieściach Chicago w rodzinie wojskowych. Została wychowana w wierze katolickiej, ale porzuciła kościół w wieku 15 lat. Ukończyła Glenbard East High School w Lombard. Zdobyła stopień bakałarza z antropologii kulturowej na Uniwersytecie Illinois w Urbanie i Champaign (1972), a stopień magistra z antropologii społecznej na w Bostonie (1976). Doktorat z antropologii fizycznej uzyskała na Uniwersytecie Michigan (1983).
Jej zainteresowania naukowe skupiają się na biologii kości, biomechanice czaszkowo-twarzowej i paleoantropologii. Dwukrotnie zdobyła nagrodę The Mildred Trotter Prize za wybitną pracę naukową. Jej publikacje naukowe dotyczą problematyki człowieka neandertalskiego.
Mieszka w Lyndhurst, na przedmieściach Cleveland. Wraz z mężem, Donem mają jednego syna, Daniela.
Ekranizacje.
W marcu 2006 roku ogłoszono, że Warner Bros. nabyła prawa do ekranizacji powieści "Wróbel" dla firmy produkcyjnej Brada Pitta, Plan B, i że sam Pitt będzie grał główną rolę. Później Mary Russell unieważniła wszystkie prawa do filmu z powodu różnic w interpretacji. Pisarka wraz z asystentką Karen Hall napisała swój własny scenariusz, ale są niewielkie szanse na wyprodukowanie go.
W 2014 r. stacja AMC ogłosiła, że opracowuje telewizyjną adaptację książki.

</doc>
<doc id="4453992" url="https://pl.wikipedia.org/wiki?curid=4453992" title="Dobrożanowe">
Dobrożanowe

Dobrożanowe – wieś na Ukrainie, w obwodzie odeskim, w rejonie bielajewskim. W 2001 roku liczyła 62 mieszkańców.

</doc>
<doc id="4453994" url="https://pl.wikipedia.org/wiki?curid=4453994" title="Wełyka Bałka">
Wełyka Bałka

Wełyka Bałka – wieś na Ukrainie, w obwodzie odeskim, w rejonie bielajewskim. W 2001 roku liczyła 1212 mieszkańców.

</doc>
<doc id="4453995" url="https://pl.wikipedia.org/wiki?curid=4453995" title="Al-Jazeera Amman">
Al-Jazeera Amman

Al-Jazeera Club of Amman (ar. نادي الجزيرة) – jordański klub piłkarski grający w pierwszej lidze jordańskiej, mający siedzibę w mieście Amman.
Historia.
Klub został założony w 1947 roku. W swojej historii klub trzykrotnie zostawał mistrzem Jordanii w latach 1952, 1955 i 1956. Zdobył również dwa Puchary Jordanii w latach 1984 i 2018 oraz dwie Tarcze Wspólnoty w 1982 i 1987 roku.
Stadion.
Swoje domowe mecze klub rozgrywa na stadionie o nazwie Stadion Międzynarodowy w Ammanie, położonym w mieście Amman. Stadion może pomieścić 17619 widzów.

</doc>
<doc id="4453996" url="https://pl.wikipedia.org/wiki?curid=4453996" title="Czerwona Hirka (obwód odeski)">
Czerwona Hirka (obwód odeski)

Czerwona Hirka – wieś na Ukrainie, w obwodzie odeskim, w rejonie odeskim. W 2001 roku liczyła 459 mieszkańców.

</doc>
<doc id="4453997" url="https://pl.wikipedia.org/wiki?curid=4453997" title="Al-Jazeera Club Amman">
Al-Jazeera Club Amman



</doc>
<doc id="4453999" url="https://pl.wikipedia.org/wiki?curid=4453999" title="Nowa Emetiwka">
Nowa Emetiwka

Nowa Emetiwka – wieś na Ukrainie, w obwodzie odeskim, w rejonie bielajewskim. W 2001 roku liczyła 404 mieszkańców.

</doc>
<doc id="4454000" url="https://pl.wikipedia.org/wiki?curid=4454000" title="Sekretariwka">
Sekretariwka

Sekretariwka – wieś na Ukrainie, w obwodzie odeskim, w rejonie bielajewskim. W 2001 roku liczyła 941 mieszkańców.

</doc>
<doc id="4454001" url="https://pl.wikipedia.org/wiki?curid=4454001" title="Inger Berggren">
Inger Berggren

Inger Berggren (ur. 23 lutego 1934 w Sztokholmie, zm. 19 lipca 2019 tamże) – szwedzka wokalistka popowa i jazzowa, reprezentantka Szwecji w 7. Konkursie Piosenki Eurowizji (1962).
Kariera muzyczna.
Karierę wokalną rozpoczęła w Orkiestrze Thore Swanerud, śpiewając następnie z Thore’em Ehrlingiem, Simonem Brehmem i Göte Wilhelmssonem.
Zadebiutowała w maju 1952 roku singlem, na którym znalazły się utwory „Nära” oraz „Telefondrömmar”. Sześć miesięcy później, wraz z Orkiestrą Åke Jelvinga, wokalistka nagrała utwory „Flickan i hagen” oraz „Den allra sista dansen”. Kolejny singel, „Kärlek, nål och tråd”, wydała dopiero w 1957 roku.
Przy akompaniamencie Orkiestry Svena-Olofa Walldoffa nagrała cztery utwory, wydane na singlu „Bara mamma vill inte förstå” w 1960 roku. W kolejnym roku wydała wyłącznie jeden singiel, na którym zamieszczono utwory „Exodus” oraz napisany i skomponowany przez Everta Taube „Så länge skutan kan gå”.
W 1962 roku wzięła udział w krajowych selekcjach "Eurovisionsschlagern" do 7. Konkursu Piosenki Eurowizji, do których zgłoszono jedynie siedem utworów, a wykonywany przez nią oraz Lily Berglund (zgodnie z regulaminem wydarzenia każdą konkursową piosenkę wykonywało dwoje artystów) utwór „Sol och vår” (który napisali Åke Gerhard i Ulf Källqvist) zdobył największą liczbę 102 327 głosów. Zwyciężczynią została jednak nie Berglund, a Berggren. 18 marca 1962 roku wystąpiła w finale konkursu z szóstym numerem startowym i zajęła ostatecznie 7. miejsce "ex aequo" z fińską piosenkarką Marion Rung i jej utworem „Tipi-tii”. Tego samego roku, na kanwie swojej popularności w Szwecji, wylansowała również przeboje „The Sun and the Spring” oraz „Elisabeth Serenade”.
Wraz z Orkiestrą Lutza Albrechta wydała na singlu dwa utwory Elvisa Presleya, „Jailhouse Rock” oraz „Treat Me Nice”.
W 1965 roku piosenkarka wydała swój pierwszy longplay "Jag sjunger mina visor...". Od 1970 roku wokalistka pracowała jako nauczycielka muzyki w gminie Täby. W tym samym roku przy akompaniamencie Orkiestry Rune Öfwermana wydała także swój album kompilacyjny zatytułowany po prostu "Inger Berggren".
W 1979 roku wydano drugi album długogrający "En helt vanlig kvinna", który był ostatnim w dorobku artystki.
Życie prywatne.
Inger Berggren jest matką aktorki Gunilli Röör.
Dyskografia.
Opracowano na podstawie materiału źródłowego.
Filmografia.
Opracowano na podstawie materiału źródłowego.

</doc>
<doc id="4454003" url="https://pl.wikipedia.org/wiki?curid=4454003" title="Fedir Hołub">
Fedir Hołub

Fedir Jakowycz Hołub, "Fiodor Jakowlewicz Gołub" (ukr. Федір Якович Голуб, ros. Федор Яковлевич Голуб, ur. 1903 w Biłozerce, zm. 3 września 1937 w Kijowie) – polityk Ukraińskiej SRR.
Życiorys.
Od 1920 należał do WKP(b), 1921-1926 był sekretarzem rejonowego komitetu Komsomołu, w 1927 sekretarzem Komitetu Okręgowego Komsomołu w Połtawie, później pracował w KC Komsomołu Ukrainy jako sekretarz i instruktor. Później przeszedł do pracy w strukturach KC KP(b)U kierownik Wydziału Organizacyjnego oraz kierownik Wydziału Agitacji i Kampanii Masowych (do 1931), od 15 czerwca 1930 był zastępcą członka, a od 28 stycznia 1932 do 17 marca 1937 członkiem KC KP(b)U. Jednocześnie od lutego do lipca 1932 był II sekretarzem Obwodowego Biura Partyjnego KP(b)U w Charkowie, od listopada 1932 do września 1933 i ponownie od grudnia 1935 do 1937 II sekretarzem Komitetu Obwodowego KP(b)U w Odessie, a od 23 września 1933 do 8 grudnia 1935 przewodniczącym Komitetu Wykonawczego Odeskiej Rady Obwodowej. W 1937 podczas wielkiego terroru został aresztowany i następnie rozstrzelany.

</doc>
<doc id="4454004" url="https://pl.wikipedia.org/wiki?curid=4454004" title="Tyche (obwód odeski)">
Tyche (obwód odeski)

Tyche – wieś na Ukrainie, w obwodzie odeskim, w rejonie bielajewskim. W 2001 roku liczyła 39 mieszkańców.
Do 2016 roku miejscowość nosiła nazwę Czapajewe.

</doc>
<doc id="4454007" url="https://pl.wikipedia.org/wiki?curid=4454007" title="Tomasz Biernacki (przedsiębiorca)">
Tomasz Biernacki (przedsiębiorca)

Tomasz Biernacki (ur. 22 grudnia 1973 w Krotoszynie) – polski przedsiębiorca, menedżer, założyciel i współwłaściciel sieci handlowej Dino Polska.
Życiorys.
Pochodzi z Czeluścina.
W 1999 roku otworzył w Gostyniu swój pierwszy sklep pod marką Supermarket Dino. W 2003 nabył większościowy pakiet udziałów w firmie Agro-Rydzyna. W latach 2013–2015 Grupa Dino otwierała około 100 nowych sklepów rocznie. Wiosną 2017 sieć weszła na Giełdę Papierów Wartościowych w Warszawie.
Jest jednym z największych krajowych inwestorów indywidualnych (styczeń 2019). W roku 2021 uplasował się na drugiej pozycji listy najbogatszych Polaków magazynu „Forbes” z majątkiem wycenianym na 13,1 mld zł.
Mieszka w Krotoszynie. Bardzo ceni swoją prywatność.

</doc>
<doc id="4454008" url="https://pl.wikipedia.org/wiki?curid=4454008" title="Wasyliwka (rejon odeski)">
Wasyliwka (rejon odeski)

Wasyliwka – wieś na Ukrainie, w obwodzie odeskim, w rejonie odeskim. W 2001 roku liczyła 2068 mieszkańców.

</doc>
<doc id="4454010" url="https://pl.wikipedia.org/wiki?curid=4454010" title="Piotr Dudek">
Piotr Dudek

Piotr Dudek (ur. 27 lipca 1973) – polski judoka.
Były zawodnik klubów: MOS Zatoka Braniewo (1989–1991), SGKS Wybrzeże Gdańsk (1992–2002). Brązowy medalista policyjnych mistrzostw Europy 2003 w kat. do 100 kg. Brązowy medalista mistrzostw Polski seniorów 1999 w kat. do 100 kg. Ponadto m.in. wicemistrz Polski juniorów 1992 w kat. do 86 kg.

</doc>
<doc id="4454012" url="https://pl.wikipedia.org/wiki?curid=4454012" title="Jan Rojewski">
Jan Rojewski

Jan Rojewski właśc. Jakub Rozenblum (ur. 25 stycznia 1915 w Miechowie, zm. 26 lipca 1982 w Monachium) – polski dramaturg, prozaik i scenarzysta, z wykształcenia architekt.
Życiorys.
W 1937 ukończył studia na Wydziale Architektury Politechniki Warszawskiej. W latach 1936-1939 pracował w jednym z warszawskich biur architektonicznych. Lata II wojny światowej spędził w Związku Radzieckim. Po powrocie do Polski, w 1945 debiutował jako literat. Publikował w licznych pismach, wchodząc również skład kolegium redakcyjnego kilku z nich ("Kraj", "Świetlica"). Od 1950 pracował jako scenarzysta w Przedsiębiorstwie Państwowym Film Polski. Był autorem scenariuszy do filmów "Załoga" (1950, reż. Jan Fethke) oraz "Pościg" (1953, reż. Stanisław Urbanowicz). W 1957 wyjechał do RFN, gdzie pracował jako architekt.

</doc>
<doc id="4454014" url="https://pl.wikipedia.org/wiki?curid=4454014" title="Hamad Al-Shamsan">
Hamad Al-Shamsan

Hamad Mahmood Ismaeel Ali Mohamed Al-Shamsan (arab. حمد محمود الشمسان; ur. 29 września 1997 w Manamie) – bahrajński piłkarz grający na pozycji obrońcy. Od 2018 jest zawodnikiem klubu Riffa SC.
Kariera piłkarska.
Swoją karierę piłkarską Al-Shamsan rozpoczął w klubie Budaiya SC, w którym w 2015 roku zadebiutował w drugiej lidze bahrajńskiej. W 2018 przeszedł do Riffa SC.
Kariera reprezentacyjna.
W reprezentacji Bahrajnu Al-Shamsan zadebiutował 6 września 2018 w zremisowanym 1:1 towarzyskim meczu z Filipinami. W 2019 roku został powołany do kadry na Puchar Azji.

</doc>
<doc id="4454015" url="https://pl.wikipedia.org/wiki?curid=4454015" title="Stara Emetiwka">
Stara Emetiwka

Stara Emetiwka – wieś na Ukrainie, w obwodzie odeskim, w rejonie odeskim. W 2001 roku liczyła 47 mieszkańców.

</doc>
<doc id="4454016" url="https://pl.wikipedia.org/wiki?curid=4454016" title="Pseudomysz piaskowa">
Pseudomysz piaskowa

Pseudomysz piaskowa ("Pseudomys hermannsburgensis") – gatunek gryzonia z rodziny myszowatych, występujący w Australii.
Klasyfikacja.
Gatunek ten został opisany naukowo w 1896 roku przez E.R. Waite’a. Miejsce typowe to George Gill Range w Terytorium Północnym. Analizy budowy plemników i badania elektroforetyczne enzymów wskazują na pokrewieństwo tego gatunku z innymi pseudomyszami, należy on do podgrupy gatunków spokrewnionych z pseudomyszą delikatną ("Pseudomys delicatulus"), którą tworzą także pseudomysz akacjowa ("P. bolami"), pseudomysz malutka ("P. novaehollandiae"), pseudomysz pośrednia ("P. pilligaensis") i jeden nieopisany gatunek. Natomiast na podstawie budowy prącia zasugerowano jego pokrewieństwo z australoskoczkami ("Leggadina").
Nazewnictwo.
Nazwa łacińska "Pseudomys" pochodzi od "pseudes" – fałszywa oraz "mus" – mysz. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę pseudomysz piaskowa. W Australii zwierzę nosi angielską nazwę oraz aborygeńską nazwę "Mingkiri".
Występowanie.
Pseudomysz piaskowa występuje endemicznie w Australii, należy do grupy „starych endemitów”. Występuje w środkowej i zachodniej części kontynentu, a także na niektórych wyspach w Australii Zachodniej (np. Dirk Hartog). Jej zasięg rozciąga się na wschodzie po Queensland. Jest rozległy, ale zagęszczenie populacji jest niewielkie.
Pseudomysz piaskowa zamieszkuje różnorodne suche siedliska, od piaszczystych wydm po tussock i obszary porośnięte przez eukaliptusy i akacje.
Wygląd.
Jest to niewielki gryzoń. Ciało wraz z głową osiąga 55–80 mm, ogon jest dłuższy i ma 70–90 mm długości. Masa ciała zwierzęcia to 9–15 gramów. Jej grzbiet jest szarobrązowy do piaskowego, spód ciała jest białawy. Wygląda podobnie do introdukowanej myszy domowej ("Mus musculus"), ale jest smuklejsza, ma dosyć długie uszy i ogon, większe oczy i nie ma charakterystycznego „mysiego” zapachu.
Tryb życia.
Pseudomysz piaskowa prowadzi nocny tryb życia. Dzień spędza w norach o długości do 1 metra i głębokości do pół metra, budowanych u podstawy krzewów lub drzew. W sezonie rozrodczym tworzy grupki po 4–5 osobników, poza nim zbiera się w większe stada. Samice zwykle rodzą 3–4 młode.
Jest w przeważającym stopniu roślinożerna. Preferuje nasiona, jada też trawy i zielone części roślin, korzenie i małe bulwy, a w mniejszej ilości także owady. Żeruje głównie na ziemi, ale część pokarmu pobiera także pod jej powierzchnią i wspina się po pożywienie na wysokość do metra. Nie potrzebuje dostępu do zbiorników wody, w większości zaspokajając swoje potrzeby wodą zawartą w pokarmie.
Populacja i zagrożenia.
Liczebność pseudomyszy piaskowej jest stablina, choć podlega wahaniom zależnie od opadów. W Nowej Południowej Walii jako zagrożenia zidentyfikowane zostały: degradacja środowiska przez nadmierny wypas i zbijanie gleby przez zwierzęta hodowlane, zbyt częste pożary buszu, wycinka roślinności i tworzenie sztucznych zbiorników wody, które przyciągają drapieżniki; drapieżnictwo zagraża im szczególnie ze strony introdukowanych lisów i kotów, szkodliwa jest także konkurencja z introdukowanymi roślinożercami i zatrucia fluorooctanem sodu z trutek. Tym niemniej nie stwierdzono poważnych zagrożeń dla istnienia gatunku i występuje on w niektórych obszarach chronionych. Międzynarodowa Unia Ochrony Przyrody uznaje pseudomysz piaskową za gatunek najmniejszej troski. W Nowej Południowej Walii, gdzie występuje tylko na północnym zachodzie stanu, jest zaliczona do gatunków narażonych na wyginięcie ().

</doc>
<doc id="4454017" url="https://pl.wikipedia.org/wiki?curid=4454017" title="Petrowe (obwód odeski)">
Petrowe (obwód odeski)

Petrowe – wieś na Ukrainie, w obwodzie odeskim, w rejonie bielajewskim. W 2001 roku liczyła 913 mieszkańców.
Do 2016 roku miejscowość nosiła nazwę Petriwśke.

</doc>
<doc id="4454018" url="https://pl.wikipedia.org/wiki?curid=4454018" title="Pseudomys hermannsburgensis">
Pseudomys hermannsburgensis



</doc>
<doc id="4454019" url="https://pl.wikipedia.org/wiki?curid=4454019" title="Petro Bojko">
Petro Bojko

Petro Dmytrowycz Bojko, "Piotr Dmitrijewicz Bojko" (ukr. Петро Дмитрович Бойко, ros. Пётр Дмитриевич Бойко, ur. 1893 w guberni charkowskiej, zm. we wrześniu 1937 w Odessie) – polityk Ukraińskiej SRR.
Życiorys.
Od 1913 do 1918 służył w rosyjskiej armii, a od 1918 do 1925 w Armii Czerwonej, w 1919 został członkiem RKP(b). Był odznaczony Orderem Czerwonego Sztandaru. Po zwolnieniu z wojska pracował w strukturach administracji państwowej jako przewodniczący Komitetu Wykonawczego Iziumskiej Rady Okręgowej (1925-1926) i przewodniczący Komitetu Wykonawczego Stalińskiej Rady Okręgowej (1928-1930), później w latach 1930-1932 był zastępcą pełnomocnika Ludowego Komisariatu Łączności ZSRR przy Radzie Komisarzy Ludowych Ukraińskiej SRR. Od 5 czerwca 1930 do 18 stycznia 1934 był członkiem Komisji Rewizyjnej KP(b)U, a od 23 stycznia 1934 do 27 maja 1937 zastępcą członka KC KP(b)U, jednocześnie od 8 grudnia 1935 do maja 1937 był przewodniczącym Komitetu Wykonawczego Odeskiej Rady Obwodowej. W 1937 podczas wielkiego terroru został aresztowany i następnie rozstrzelany.

</doc>
<doc id="4454020" url="https://pl.wikipedia.org/wiki?curid=4454020" title="Ważne (obwód odeski)">
Ważne (obwód odeski)

Ważne – wieś na Ukrainie, w obwodzie odeskim, w rejonie bielajewskim. W 2001 roku liczyła 91 mieszkańców.

</doc>
<doc id="4454021" url="https://pl.wikipedia.org/wiki?curid=4454021" title="Mychajliwka (rejon odeski)">
Mychajliwka (rejon odeski)

Mychajliwka – wieś na Ukrainie, w obwodzie odeskim, w rejonie bielajewskim. W 2001 roku liczyła 175 mieszkańców.

</doc>
<doc id="4454024" url="https://pl.wikipedia.org/wiki?curid=4454024" title="Awhustiwka (obwód odeski)">
Awhustiwka (obwód odeski)

Awhustiwka – wieś na Ukrainie, w obwodzie odeskim, w rejonie odeskim. W 2001 roku liczyła 1432 mieszkańców.

</doc>
<doc id="4454025" url="https://pl.wikipedia.org/wiki?curid=4454025" title="41. Międzynarodowy Festiwal Filmowy w Cannes">
41. Międzynarodowy Festiwal Filmowy w Cannes

41. Międzynarodowy Festiwal Filmowy w Cannes odbył się w dniach 11-23 maja 1988 roku. Imprezę otworzył pokaz francuskiego filmu "Wielki błękit" w reżyserii Luka Bessona.
Jury pod przewodnictwem włoskiego reżysera Ettore Scoli przyznało nagrodę główną festiwalu, Złotą Palmę, duńskiemu filmowi "Pelle zwycięzca" w reżyserii Bille Augusta. Drugą nagrodę w konkursie głównym, Grand Prix, przyznano brytyjskiemu filmowi "Świat na uboczu" w reżyserii Chrisa Mengesa.

</doc>
<doc id="4454026" url="https://pl.wikipedia.org/wiki?curid=4454026" title="Ałtestowe">
Ałtestowe

Ałtestowe (albo Wolanów) – wieś na Ukrainie, w obwodzie odeskim, w rejonie odeskim. W 2001 roku liczyła 189 mieszkańców.
Ałtestowe (, ) znajduje się ok. 20 km na północ od centrum Odessy, na brzegu Limanu Chadżybejskiego. Wzmiankowana po raz pierwszy w 1793 r., w przeszłości wieś nosiła m.in. także nazwy: "Волянівка", "Ульянівка", "Алтеста", "Кутеньовка". 
W XIX wieku dobra te należały do członków jednej z gałęzi polskiego rodu Małachowskich herbu Gryf. Urodził się tu m.in. Soter Jaxa-Małachowski (1867-1952), malarz pejzażysta i marynista.

</doc>
<doc id="4454027" url="https://pl.wikipedia.org/wiki?curid=4454027" title="Hryhorij Halczenko">
Hryhorij Halczenko

Hryhorij Ołeksandrowycz Halczenko, "Grigorij Aleksandrowicz Galczenko" (ukr. Григо́рій Олекса́ндрович Га́льченко, ros. Григорий Александрович Гальченко, ur. 1901 we wsi Procowka w guberni czernihowskiej, zm. 1938) – polityk Ukraińskiej SRR.
Życiorys.
Był członkiem WKP(b). Od 29 grudnia 1937 do maja 1938 pełnił funkcję przewodniczącego Komitetu Wykonawczego Odeskiej Rady Obwodowej. W 1938 podczas wielkiego terroru w ZSRR został aresztowany, 28 września 1938 skazany na śmierć i następnie rozstrzelany.

</doc>
<doc id="4454029" url="https://pl.wikipedia.org/wiki?curid=4454029" title="Berehowe (obwód odeski)">
Berehowe (obwód odeski)

Berehowe – wieś na Ukrainie, w obwodzie odeskim, w rejonie odeskim. W 2001 roku liczyła 36 mieszkańców.

</doc>
<doc id="4454031" url="https://pl.wikipedia.org/wiki?curid=4454031" title="Joanna Pinińska">
Joanna Pinińska

Joanna Katarzyna Pinińska (ur. 5 maja 1939) – polska geolog, specjalizująca się w geologii inżynierskiej, geologii kopalnianej, geomechanice, geotechnice. Profesor Uniwersytetu Warszawskiego, członkini Polskiej Akademii Nauk.
Życiorys.
W 1961 ukończyła geologię na Akademii Górniczo-Hutnicza im. Stanisława Staszica w Krakowie. W 1968 doktoryzowała się na Uniwersytecie Warszawskim w zakresie nauk przyrodniczych, zaś w 1976 habilitowała się tamże w zakresie nauk o Ziemi.
Zawodowo związana z Wydziałem Geologii UW, gdzie pełniła liczne funkcje, m.in. dziekan Wydziału (1990-1996) oraz kierowniczki Zakładu Geomechaniki.
Wypromowała co najmniej dziewięcioro doktorów, m.in.: dr hab. Pawła Łukaszewskiego.
W 2013 weszła w skład powołanej przez przewodniczącego Komisji Europejskiej Rady Doradczej ds. Nauki i Technologii. Należy także do działającej przy Komisji Europejskiej Grupy Helsińskiej, zajmującej się promowaniem kobiet w nauce.

</doc>
<doc id="4454033" url="https://pl.wikipedia.org/wiki?curid=4454033" title="Ahmed Merza">
Ahmed Merza

Ahmed Merza Musa Ahmed (arab. أحمد ميرزا; ur. 24 lutego 1991 w Manamie) – bahrajński piłkarz grający na pozycji pomocnika. Od 2018 jest zawodnikiem klubu Hidd SCC.
Kariera piłkarska.
Swoją karierę piłkarską Merza rozpoczął w klubie Al-Ittihad Manama, w którym w 2015 roku zadebiutował w pierwszej lidze bahrajńskiej. W 2015 przeszedł do Riffa SC, z którym w sezonie 2016/2017 wywalczył wicemistrzostwo Bahrajnu. W sezonie 2017/2018 ponownie grał w Al-Ittihad, a w 2018 przeszedł do Hidd SCC.
Kariera reprezentacyjna.
W reprezentacji Bahrajnu Merza zadebiutował 9 listopada 2013 w wygranym 1:0 towarzyskim meczu z Libanem. W 2019 roku został powołany do kadry na Puchar Azji.

</doc>
<doc id="4454035" url="https://pl.wikipedia.org/wiki?curid=4454035" title="Mohamed Marhoon">
Mohamed Marhoon

Mohamed Jasim Mohamed Ali Abdulla Marhoon (arab. محمد جاسم مرهون; ur. 12 lutego 1998 w Dżidd Hafs) – bahrajński piłkarz grający na pozycji pomocnika. Jest wychowankiem klubu Riffa SC.
Kariera piłkarska.
Swoją karierę piłkarską Marhoon rozpoczął w klubie Riffa SC, w którym w 2016 roku zadebiutował w pierwszej lidze bahrajńskiej. W sezonie 2016/2017 wywalczył z nim wicemistrzostwo Bahrajnu.
Kariera reprezentacyjna.
W reprezentacji Bahrajnu Marhoon zadebiutował 6 września 2018 w zremisowanym 1:1 towarzyskim meczu z Filipinami. W 2019 roku został powołany do kadry na Puchar Azji.

</doc>
<doc id="4454037" url="https://pl.wikipedia.org/wiki?curid=4454037" title="Eulamprus">
Eulamprus

Eulamprus – rodzaj jaszczurki z podrodziny Sphenomorphinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Australii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4454038" url="https://pl.wikipedia.org/wiki?curid=4454038" title="Adris De León">
Adris De León

 
Adris Geraldo De León Jiménez (ur. 10 lipca 1984) – dominikański koszykarz, występujący na pozycji rozgrywającego, reprezentant kraju.
W wieku 9 lat przeniósł się wraz z rodziną do Nowego Jorku.
Podczas rozgrywek streetballowych lig Nowego Jorku (Dyckman League, West 4th League, EBC w Rucker Parku, Nike Pro City, Hoops In The Sun) nadano mu pseudonim – 2 Hard 2 Guard. W 2004 został mistrzem dywizji seniorów ligi Dyckmana oraz jej MVP. Dwa lata później został wybrany do pierwszego składu turnieju Hoops In The Sun. W 2010 otrzymał tytuł najlepszego zawodnika rozgrywek letnich – Nike NYC Player of the Year.
W jednym ze spotkań konferencji Big Sky NCAA zanotował 42 punkty, zdobywając tytuł zawodnika tygodnia konferencji. Więcej punktów w historii uczelni zdobyli tylko, późniejszy zawodnik NBA – Rodney Stuckey (45 - 5.01.2006) oraz David Peed (44 - 1988).
11 sierpnia 2016 ustanowił rekord ligi dominikańskiej, notując 54 punkty, podczas konfrontacji z Huracanes del Atlántico. W tym samym spotkaniu wyrównał też inny rekord ligi (należący do Courtneya Nelsona - 3.11.2011), trafiając 11 razy za 3 punkty.
24 stycznia 2019 został zawodnikiem MKS Dąbrowy Górniczej. 2 grudnia dołączył do PGE Spójni Stargard.

</doc>
<doc id="4454039" url="https://pl.wikipedia.org/wiki?curid=4454039" title="Berezań (obwód odeski)">
Berezań (obwód odeski)

Berezań – wieś na Ukrainie, w obwodzie odeskim, w rejonie odeskim. W 2001 roku liczyła 1186 mieszkańców.

</doc>
<doc id="4454040" url="https://pl.wikipedia.org/wiki?curid=4454040" title="Ali Madan">
Ali Madan

Ali Jaafar Mohamed Ahmed Madan (arab. علي جعفر مدن; ur. 30 listopada 1995 w Dżidd Hafs) – bahrajński piłkarz grający na pozycji obrońcy. Od 2018 jest zawodnikiem klubu Al-Najma SC.
Kariera piłkarska.
Swoją karierę piłkarską Madan rozpoczął w klubie Al-Shabab Club, w którym w 2013 roku zadebiutował w pierwszej lidze bahrajńskiej. W 2018 roku przeszedł do Al-Najma SC.
Kariera reprezentacyjna.
W reprezentacji Bahrajnu Madan zadebiutował 1 września 2019 w wygranym 3:1 towarzyskim meczu z Singapurem. W 2019 roku został powołany do kadry na Puchar Azji.

</doc>
<doc id="4454041" url="https://pl.wikipedia.org/wiki?curid=4454041" title="Hradenyci">
Hradenyci

Hradenyci – wieś na Ukrainie, w obwodzie odeskim, w rejonie bielajewskim. W 2001 roku liczyła 4668 mieszkańców.

</doc>
<doc id="4454042" url="https://pl.wikipedia.org/wiki?curid=4454042" title="Mistrzostwa Rosji w Skokach Narciarskich 2019">
Mistrzostwa Rosji w Skokach Narciarskich 2019

Mistrzostwa Rosji w Skokach Narciarskich 2019 – zawody mające na celu wyłonić mistrza Rosji, które rozegrane zostały w dniach 11–13 stycznia w Czajkowskim na kompleksie skoczni Snieżynka oraz 28–30 marca tamże.
W konkursie rozegranym na skoczni normalnej czempionat wywalczył Jewgienij Klimow, który jako jedyny w konkursie zdołał skoczyć za setny metr, a miało to miejsce w serii drugiej, gdzie uzyskał 105,5 metra. Jego przewaga nad drugim miejscem niespełna czternaście punktów, a zajął je Michaił Maksimoczkin. Trzecie miejsce na podium zajął Roman Trofimow straciwszy ponad osiemnaście punktów do miejsca wyżej. Obrońca tytułu sprzed roku Dienis Korniłow sklasyfikowany został dopiero na dziesiątej pozycji. Do startu zgłoszonych zostało sześćdziesięciu czterech zawodników, lecz pięciu z nich nie wystartowało (w tym Dmitrij Wasiljew), a pozostali zostali zdyskwalifikowani za nieprzepisowy sprzęt. Wszystkie skoki oddawane były z piętnastej platformy startowej.
Dwa dni później w konkursie rozegranym na skoczni dużej mistrzostwo wywalczył podobnie jak na skoczni normalnej Jewgienij Klimow. W pierwszej serii zdołał o półtora metra przeskoczyć rozmiar skoczni. Ze stratą ponad sześćdziesięciu punktów na drugiej pozycji uplasował się brązowy medalista sprzed dwóch dni Roman Trofimow. Podium mistrzostw uzupełnił Michaił Maksimoczkin. Broniący tytułu również na skoczni dużej Dienis Korniłow ponownie zajął dziesiątą lokatę. Na starcie zawodów sklasyfikowano pięćdziesięciu dwóch zawodników, a trzech zostało zdyskwalifikowanych. Zawody odbyły się z trzynastej i dwunastej belki startowej.
Konkurs indywidualny kobiet rozegrany 28 marca wygrała Irina Awwakumowa uzyskując przewagę ponad piętnastu punktów nad sklasyfikowaną na drugim miejscu Sofją Tichonową. Trzecie miejsce w konkursie zajęła Lidija Jakowlewa tracąc do drugiego miejsca ponad dwa punkty. Sklasyfikowane zostały dwadzieścia cztery zawodniczki; jedna ze zgłoszonych nie pojawiła się na starcie.
Odbyty dzień później konkurs drużyn mieszanych wygrała ekipa reprezentująca Obwód moskiewski w składzie z Iriną Awwakumową, Michaiłem Nazarowem, Aleksandrą Kustową oraz Ilmirem Chazietdinowem. Straciwszy ponad sto pięćdziesiąt punktów drugie miejsce zajęła z Sankt Petersburga. Trzecie miejsce zajęła drużyna z Kraju Permskiego.
Ostatniego dnia zmagań podczas konkursu drużynowego mężczyzn mistrzostwo zdobyła drużyna z Obwodu moskiewskiego, w której skład poza Nazarowem i Chazietdinowem weszli Dmitrij Wasiljew oraz Nikołaj Matawin. Drugie miejsce zajęli zawodnicy z Niżnego Nowogrodu, a trzecie z Republiki Tatarstanu.

</doc>
<doc id="4454043" url="https://pl.wikipedia.org/wiki?curid=4454043" title="40. Międzynarodowy Festiwal Filmowy w Cannes">
40. Międzynarodowy Festiwal Filmowy w Cannes

40. Międzynarodowy Festiwal Filmowy w Cannes odbył się w dniach 7-19 maja 1987 roku. Imprezę otworzył pokaz francuskiego filmu "Zakochany mężczyzna" w reżyserii Diane Kurys.
Jury pod przewodnictwem francuskiego aktora Yves'a Montanda przyznało nagrodę główną festiwalu, Złotą Palmę, francuskiemu filmowi "Pod słońcem szatana" w reżyserii Maurice'a Pialata. Drugą nagrodę w konkursie głównym, Grand Prix, przyznano gruzińskiemu filmowi "Pokuta" w reżyserii Tengiza Abuładze.

</doc>
<doc id="4454045" url="https://pl.wikipedia.org/wiki?curid=4454045" title="Zoriane (obwód odeski)">
Zoriane (obwód odeski)

Zoriane – wieś na Ukrainie, w obwodzie odeskim, w rejonie bielajewskim. W 2001 roku liczyła 258 mieszkańców.
Do 2016 roku miejscowość nosiła nazwę Czerwona Zirka.

</doc>
<doc id="4454046" url="https://pl.wikipedia.org/wiki?curid=4454046" title="Ahmed Juma">
Ahmed Juma

Ahmed Ali Juma Abdulhusain Mohamed (arab. أحمد علي جمعة; ur. 8 października 1992 w Manamie) – bahrajński piłkarz grający na pozycji obrońcy. Od 2016 jest zawodnikiem klubu Al-Muharraq.
Kariera piłkarska.
Swoją karierę piłkarską Juma rozpoczął w klubie Al Hala SC, w którym w 2015 roku zadebiutował w pierwszej lidze bahrajńskiej. W 2016 roku przeszedł do Al-Muharraq. W sezonie 2017/2018 wywalczył z nim mistrzostwo Bahrajnu.
Kariera reprezentacyjna.
W reprezentacji Bahrajnu Juma zadebiutował 4 listopada 2011 w wygranym 1:0 towarzyskim meczu z Kuwejtem. W 2019 roku został powołany do kadry na Puchar Azji.

</doc>
<doc id="4454049" url="https://pl.wikipedia.org/wiki?curid=4454049" title="Illinka (obwód odeski)">
Illinka (obwód odeski)

Illinka – wieś na Ukrainie, w obwodzie odeskim, w rejonie bielajewskim. W 2001 roku liczyła 1342 mieszkańców.

</doc>
<doc id="4454050" url="https://pl.wikipedia.org/wiki?curid=4454050" title="Kamjanka (rejon odeski)">
Kamjanka (rejon odeski)

Kamjanka – wieś na Ukrainie, w obwodzie odeskim, w rejonie odeskim. W 2001 roku liczyła 1390 mieszkańców.

</doc>
<doc id="4454052" url="https://pl.wikipedia.org/wiki?curid=4454052" title="Mohamed Al-Romaihi">
Mohamed Al-Romaihi

Mohamed Saad Marzooq Al-Romaihi (arab. محمد سعد الرميحي; ur. 9 września 1990) – bahrajński piłkarz grający na pozycji napastnika. Od 2016 jest zawodnikiem klubu Riffa SC.
Kariera piłkarska.
Swoją karierę piłkarską Al-Romaihi rozpoczął w klubie Bahrain SC, w którym w 2007 roku zadebiutował w pierwszej lidze bahrajńskiej. W sezonie 2014/2015 grał w East Riffa Club, a w sezonie 2015/2016 w Hidd SCC, z którym wywalczył mistrzostwo Bahrajnu. W 2016 przeszedł do Riffa SC. W sezonie 2016/2017 został z nim wicemistrzem kraju.
Kariera reprezentacyjna.
W reprezentacji Bahrajnu Al-Romaihi zadebiutował 19 września 2010 w przegranym 0:2 towarzyskim meczu z Jordanią. W 2019 roku został powołany do kadry na Puchar Azji.

</doc>
<doc id="4454053" url="https://pl.wikipedia.org/wiki?curid=4454053" title="Kurhan (obwód odeski)">
Kurhan (obwód odeski)

Kurhan – wieś na Ukrainie, w obwodzie odeskim, w rejonie bielajewskim. W 2001 roku liczyła 338 mieszkańców.

</doc>
<doc id="4454055" url="https://pl.wikipedia.org/wiki?curid=4454055" title="Jasim Al-Shaikh">
Jasim Al-Shaikh

Jasim Ahmed Jasim Abdulla Al-Shaikh (arab. جاسم الشيخ; ur. 1 lutego 1996 w Manamie) – bahrajński piłkarz grający na pozycji napastnika. Jest wychowankiem klubu Al-Ahli Manama.
Kariera piłkarska.
Swoją karierę piłkarską Al-Shaikh rozpoczął w klubie Al-Ahli Manama, w którym w 2017 roku zadebiutował w pierwszej lidze bahrajńskiej.
Kariera reprezentacyjna.
W reprezentacji Bahrajnu Al-Shaikh zadebiutował 22 marca 2018 w zremisowanym 0:0 towarzyskim meczu z Palestyną. W 2019 roku został powołany do kadry na Puchar Azji.

</doc>
<doc id="4454056" url="https://pl.wikipedia.org/wiki?curid=4454056" title="Łatiwka (obwód odeski)">
Łatiwka (obwód odeski)

Łatiwka – wieś na Ukrainie, w obwodzie odeskim, w rejonie bielajewskim. W 2001 roku liczyła 1954 mieszkańców.
Do 2016 roku miejscowość nosiła nazwę Kotowka.

</doc>
<doc id="4454057" url="https://pl.wikipedia.org/wiki?curid=4454057" title="Nikołaj Wołkow">
Nikołaj Wołkow

Nikołaj Fiodorowicz Wołkow (ros. Николай Федорович Волков, ur. 1898 we wsi Fiodorowka w guberni niżnonowogrodzkiej, zm. 23 września 1938 w Kijowie) – radziecki polityk.
Życiorys.
W 1918 został członkiem RKP(b), do 1919 pracował we Wsieobuczu w guberni niżnonowogrodzkiej. Studiował w Instytucie Czerwonej Profesury (do 1933), po ukończeniu którego został skierowany do obwodu dniepropietrowskiego jako funkcjonariusz partyjny, później 1936-1937 był I sekretarzem nowobożańskiego rejonowego komitetu KP(b)U w obwodzie odeskim, a obecnie w obwodzie mikołajowskim. W 1937 krótko był p.o. przewodniczącego Komitetu Wykonawczego Odeskiej Rady Obwodowej, następnie od września 1937 do maja 1938 I sekretarzem Biura Organizacyjnego KC KP(b)U na obwód mikołajowski. 30 kwietnia 1938 został aresztowany podczas wielkiego terroru i następnie rozstrzelany.

</doc>
<doc id="4454058" url="https://pl.wikipedia.org/wiki?curid=4454058" title="Maryniwka (obwód odeski)">
Maryniwka (obwód odeski)

Maryniwka – wieś na Ukrainie, w obwodzie odeskim, w rejonie bielajewskim. W 2001 roku liczyła 574 mieszkańców.

</doc>
<doc id="4454061" url="https://pl.wikipedia.org/wiki?curid=4454061" title="Glaphyromorphus">
Glaphyromorphus

Glaphyromorphus – rodzaj jaszczurki z podrodziny Sphenomorphinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące endemicznie w Australii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4454062" url="https://pl.wikipedia.org/wiki?curid=4454062" title="Majaky (rejon odeski)">
Majaky (rejon odeski)

Majaky – wieś na Ukrainie, w obwodzie odeskim, w rejonie bielajewskim. W 2001 roku liczyła 5937 mieszkańców.

</doc>
<doc id="4454063" url="https://pl.wikipedia.org/wiki?curid=4454063" title="Sayed Redha Isa">
Sayed Redha Isa

Sayed Redha Isa Hasan Radhi Hashim (arab. سيد رضا عيسى حسن; ur. 7 sierpnia 1994) – bahrajński piłkarz grający na pozycji pomocnika. Od 2019 jest zawodnikiem klubu Riffa SC.
Kariera piłkarska.
Swoją karierę piłkarską Isa rozpoczął w klubie Malkiya SCC, w którym w 2015 roku zadebiutował w pierwszej lidze bahrajńskiej. W sezonie 2016/2017 wywalczył z nim mistrzostwo Bahrajnu. W 2019 przeszedł do klubu Riffa SC.
Kariera reprezentacyjna.
W reprezentacji Bahrajnu Isa zadebiutował 7 października 2016 w wygranym 3:1 towarzyskim meczu z Filipnami. W 2019 roku został powołany do kadry na Puchar Azji.

</doc>
<doc id="4454064" url="https://pl.wikipedia.org/wiki?curid=4454064" title="Nerubajśke">
Nerubajśke

Nerubajśke – wieś na Ukrainie, w obwodzie odeskim, w rejonie bielajewskim. W 2001 roku liczyła 8516 mieszkańców.

</doc>
<doc id="4454065" url="https://pl.wikipedia.org/wiki?curid=4454065" title="Kiriłł Chalawin">
Kiriłł Chalawin

Kiriłł Leonidowicz Chalawin, ros. Кирилл Леонидович Халявин (ur. 21 listopada 1990 w Kirowie) – rosyjski łyżwiarz figurowy reprezentujący Hiszpanię, startujący w parach tanecznych z Sarą Hurtado. Uczestnik igrzysk olimpijskich (2018), medalista zawodów Challenger Series, mistrz świata juniorów (2011), dwukrotny zwycięzca finału Junior Grand Prix (2009, 2010), dwukrotny mistrz Rosji juniorów (2010, 2011) oraz trzykrotny mistrz Hiszpanii (2017–2019).
W czerwcu 2017 roku Chalawin poślubił swoją byłą partnerkę sportową Ksieniję Mońko podczas ceremonii w rodzinnym Kirowie. W październiku 2020 roku na świat przyszedł ich syn Demian.
Programy.
Sara Hurtado / Kiriłł Chalawin

</doc>
<doc id="4454068" url="https://pl.wikipedia.org/wiki?curid=4454068" title="Ahmed Bughammar">
Ahmed Bughammar

Ahmed Mubarak Ahmed Mubarak Bughammar (arab. احمد بوغمار; ur. 7 sierpnia 1994 w Al-Muharrak) – bahrajński piłkarz grający na pozycji obrońcy. Jest wychowankiem klubu Hidd SCC.
Kariera piłkarska.
Swoją karierę piłkarską Bughammar rozpoczął w klubie Hidd SCC, w którym w 2015 roku zadebiutował w pierwszej lidze bahrajńskiej. W sezonie 2015/2016 wywalczył z nim mistrzostwo Bahrajnu.
Kariera reprezentacyjna.
W reprezentacji Bahrajnu Bughammar zadebiutował 16 października 2018 w wygranym 4:1 towarzyskim meczu z Mjanmą. W 2019 roku został powołany do kadry na Puchar Azji.

</doc>
<doc id="4454069" url="https://pl.wikipedia.org/wiki?curid=4454069" title="Palijiwka (obwód odeski)">
Palijiwka (obwód odeski)

Palijiwka – wieś na Ukrainie, w obwodzie odeskim, w rejonie bielajewskim. W 2001 roku liczyła 322 mieszkańców.

</doc>
<doc id="4454071" url="https://pl.wikipedia.org/wiki?curid=4454071" title="Lista wypraw na Polską Stację Antarktyczną im. Henryka Arctowskiego">
Lista wypraw na Polską Stację Antarktyczną im. Henryka Arctowskiego

Chronologiczna lista wszystkich wypraw na Polską Stację Antarktyczną im. Henryka Arctowskiego, 
Pierwsza polska samodzielna morska wyprawa do Antarktyki wyruszyła pod koniec 1975 roku. Głównym jej celem było oszacowanie zasobów kryla i ryb w Oceanie Południowym. Wyprawa dotarła m.in. w rejon Wyspy Króla Jerzego, na której lądowała. Po rekonesansie terenu zdecydowano, że będzie to doskonałe miejsce na założenie stacji naukowej. 
Na przełomie roku 1976/77 statki MT Dalmor i MS Zabrze wypłynęły z Gdyni zabierając ze sobą materiały do budowy Stacji, sprzęt, paliwo, środki transportu, żywność oraz uczestników wyprawy i ich bagaż. Inicjatorem oraz kierownikiem założycielskiej wyprawy był doc. dr Stanisław Rakusa-Suszczewski. 
Stacja rozpoczęła działalność 26 lutego 1977 roku i funkcjonuje nieprzerwanie do chwili obecnej. Ogromne zaangażowanie osób związanych ze Stacją pozwoliło jej przetrwać zawirowania polityczne w czasie zmian ustrojowych oraz stan wojenny. 
Praca stacji odbywa się w dwóch zmianach: 

</doc>
<doc id="4454072" url="https://pl.wikipedia.org/wiki?curid=4454072" title="Protopopiwka (obwód odeski)">
Protopopiwka (obwód odeski)

Protopopiwka – wieś na Ukrainie, w obwodzie odeskim, w rejonie bielajewskim. W 2001 roku liczyła 425 mieszkańców.

</doc>
<doc id="4454075" url="https://pl.wikipedia.org/wiki?curid=4454075" title="Hemiergis">
Hemiergis

Hemiergis – rodzaj jaszczurki z podrodziny Sphenomorphinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Australii. 
Systematyka.
Etymologia.
"Hemiergis": "hēmiergēs" „w połowie opracowany, niewyrobiony”.
Podział systematyczny.
Do rodzaju należą następujące gatunki: 

</doc>
<doc id="4454076" url="https://pl.wikipedia.org/wiki?curid=4454076" title="Stepan Tereszczenko">
Stepan Tereszczenko

Stepan Petrowycz Tereszczenko (ukr. Степан Петрович Терещенко, ros. Степан Петрович Терещенко, ur. 1897 we wsi Żuki w guberni połtawskiej, zm. ?) – działacz państwowy Ukraińskiej SRR.
Życiorys.
W 1922 został przewodniczącym rady wiejskiej w guberni połtawskiej, 1924-1926 pracował w towarzystwie rolniczym w guberni połtawskiej, od 1926 należał do WKP(b). W 1926 został sekretarzem odpowiedzialnym rejonowego komitetu KP(b)U w okręgu krzemieńczuckim, 1928-1930 uczył się w szkole budownictwa radzieckiego i partyjnego II stopnia w Połtawie, w 1933 ukończył studia na Wydziale Historycznym Wszechukraińskiego Instytutu Kształcenia Komunistycznego w Charkowie. W 1936 na rok objął stanowisko zastępcy dyrektora Kijowskiego Państwowego Instytutu Pedagogicznego, 1937-1938 był zastępcą dyrektora Instytutu Przemysłu Górniczego Akademii Nauk Ukraińskiej SRR, później instruktorem i w 1939 zastępcą kierownika, następnie do 1946 kierownikiem Wydziału Rolnego KC KP(b)U. Od 1946 do marca 1947 był II sekretarzem Komitetu Obwodowego KP(b)U w Mikołajowie, od marca 1947 do stycznia 1949 przewodniczącym Komitetu Wykonawczego Mikołajowskiej Rady Obwodowej, później zastępcą pełnomocnika Ministra Zapasów ZSRR na Ukraińską SRR ds. kadr. 7 lutego 1939 został odznaczony Orderem Znak Honoru.

</doc>
<doc id="4454077" url="https://pl.wikipedia.org/wiki?curid=4454077" title="Grzegorz Olszak">
Grzegorz Olszak

Grzegorz Olszak (ur. 1969 w Puławach) – polski urzędnik służby cywilnej, dyplomata.
Życiorys.
Ukończył w 1996 studia arabistyczne w Instytucie Orientalistycznym UW, w 1998 międzynarodowe stosunki gospodarcze i polityczne na Wydziale Dziennikarstwa i Nauk Politycznych UW, a w 2001 Krajową Szkołę Administracji Publicznej. W trakcie studiów w ramach stypendium dwa lata spędził na Wydziale Filologii Uniwersytetu Kairskiego, a rok w Stacji Archeologii Śródziemnomorskiej UW w Kairze jako asystent dyrektora.
Pracował w Departamencie do Spraw Migracji i Uchodźstwa MSWiA, sektorze prywatnym, polskim kontyngencie wojskowym, w siłach pokojowych ONZ na Wzgórzach Golan, gdzie w stopniu chorążego pełnił funkcję szefa sprzętu ciężkiego misji. Po ukończeniu KSAP w 2001 rozpoczął pracę w Ministerstwie Środowiska, gdzie do 2005 awansował od stopnia starszego specjalisty do radcy ministra. Przez dwa lata pełnił funkcje kierownicze na stanowisku zastępcy dyrektora Departamentu Współpracy z Zagranicą oraz dyrektora Biura Ministra.
Pracę w MSZ rozpoczął w styczniu 2005 w Departamencie Afryki i Bliskiego Wschodu. Od października 2005 do sierpnia 2009 pracował w ambasadzie RP w Kairze jako zastępca szefa placówki, a przez ostatnich osiem miesięcy kierował ambasadą jako chargé d’affaires. Realizował projekt Kancelarii Prezydenta RP rehabilitacji w Polsce grupy palestyńskich dzieci poszkodowanych w wyniku izraelskich działań wojennych w Strefie Gazy. Zorganizował ewakuację 500 polskich turystów pozostających w Egipcie wskutek upadłości biura podróży „Kopernik”. Po powrocie do kraju objął stanowisko naczelnika wydziału ds. państw arabskich w Departamencie Afryki i Bliskiego Wschodu MSZ. Od 2012 do 2017 był ambasadora RP w Kuwejcie, akredytowanym jednocześnie w Królestwie Bahrajnu.
Zna języki: angielski, arabski i rosyjski.

</doc>
<doc id="4454082" url="https://pl.wikipedia.org/wiki?curid=4454082" title="Ahmed Abdulla Ali">
Ahmed Abdulla Ali

Ahmed Abdulla Ali Abdulla (arab. أحمد عبد الله علي; ur. 1 kwietnia 1987 w Ar-Rifa) – bahrajński piłkarz grający na pozycji obrońcy. Od 2018 jest piłkarzem klubu Al-Najma SC.
Kariera piłkarska.
Swoją karierę piłkarską Abdulla rozpoczął w klubie East Riffa Club, w którym w 2004 roku zadebiutował w pierwszej lidze bahrajńskiej. W sezonie 2013/2014 zdobył z nim Puchar Bahrajnu. W latach 2016-2018 grał w Busaiteen Club. W 2018 przeszedł do Al-Najma SC.
Kariera reprezentacyjna.
W reprezentacji Bahrajnu Abdulla zadebiutował 7 października 2018 w wygranym 3:1 towarzyskim meczu z Filipinami. W 2019 roku został powołany do kadry na Puchar Azji.

</doc>
<doc id="4454083" url="https://pl.wikipedia.org/wiki?curid=4454083" title="Insulasaurus">
Insulasaurus

Insulasaurus – rodzaj jaszczurki z podrodziny Sphenomorphinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące na Filipinach. 
Systematyka.
Etymologia.
"Insulasaurus": , "insulae" „wyspa”; "sauros" „jaszczurka”.
Podział systematyczny.
Do rodzaju należą następujące gatunki: 

</doc>
<doc id="4454085" url="https://pl.wikipedia.org/wiki?curid=4454085" title="Kamil Al-Aswad">
Kamil Al-Aswad

Kamil Hasan Abdulla Ahmed Hasan Al-Aswad (arab. كميل حسن عبد الله الأسود; ur. 8 kwietnia 1994 w Manamie) – bahrajński piłkarz grający na pozycji obrońcy. Jest wychowankiem klubu Riffa SC.
Kariera piłkarska.
Swoją karierę piłkarską Al-Aswad rozpoczął w klubie Riffa SC, w którym w 2013 roku zadebiutował w pierwszej lidze bahrajńskiej. W sezonie 2013/2014 wywalczył z nim mistrzostwo Bahrajnu, a w sezonie 2016/2017 został wicemistrzem tego kraju.
Kariera reprezentacyjna.
W reprezentacji Bahrajnu Al-Aswad zadebiutował 7 października 2018 w wygranym 3:1 towarzyskim meczu z Filipinami. W 2019 roku został powołany do kadry na Puchar Azji.

</doc>
<doc id="4454087" url="https://pl.wikipedia.org/wiki?curid=4454087" title="Sami Al-Husaini">
Sami Al-Husaini

Sami Mohamed Saeed Al-Husaini (arab. سامي محمد سعيد الحسيني; ur. 29 września 1989 w Manamie) – bahrajński piłkarz grający na pozycji obrońcy. Od 2015 jest zawodnikiem klubu East Riffa Club.
Kariera piłkarska.
Swoją karierę piłkarską Al-Husaini rozpoczął w klubie East Riffa Club, w którym w 2010 roku zadebiutował w drugiej lidze bahrajńskiej. W 2011 roku przeszedł do Busaiteen Club. W sezonie 2012/2013 wywalczył z nim mistrzostwo Bahrajnu. W 2015 wrócił do East Riffa Club.
Kariera reprezentacyjna.
W reprezentacji Bahrajnu Al-Husaini zadebiutował 4 listopada 2011 w wygranym 1:0 towarzyskim meczu z Kuwejtem. W 2015 roku został powołany do kadry na Puchar Azji 2015, a w 2019 na Puchar Azji 2019.

</doc>
<doc id="4454097" url="https://pl.wikipedia.org/wiki?curid=4454097" title="Anna Wysocka (geolog)">
Anna Wysocka (geolog)

Anna Justyna Wysocka – polska geolożka, specjalizująca się w sedymentologii. Profesor Uniwersytetu Warszawskiego.
Życiorys.
W 1991 ukończyła studia magisterskie na Wydziale Geologii UW – specjalizacja geologia stratygraficzno-poszukiwawcza. W 1999 uzyskała tamże stopień doktora nauk o Ziemi w zakresie geologii, a w 2010 doktor habilitowanej nauk o Ziemi, dyscyplina geologia, specjalność sedymentologia, na podstawie dorobku w dziedzinie "Rekonstrukcja lądowych środowisk depozycji (paleogen/neogen) w basenach sedymentacyjnych związanych ze strefami przesuwczymi północnego Wietnamu". W 2018 uzyskała tytuł naukowy profesora.
Od 1991 związana zawodowo z macierzystym wydziałem, od 1992 jako asystentka, od 2000 adiunktka, a od 2012 profesor nadzwyczajna. Pełniła lub pełni liczne funkcje, m.in. prodziekan do spraw studenckich (od 2012), zastępczyni dyrektora Instytutu Geologii Podstawowej Wydziału Geologii (2002–2012), redaktorki pomocniczej Kwartalnika Geologicznego (od 2012).
Wypromowała co najmniej dwie doktorki.
W latach 1993–1995 pracowała jako nauczycielka geografii w szkole podstawowej oraz liceum.

</doc>
<doc id="4454101" url="https://pl.wikipedia.org/wiki?curid=4454101" title="Isopachys">
Isopachys

Isopachys – rodzaj jaszczurki z podrodziny Sphenomorphinae w rodzinie scynkowatych (Scincidae).
Zasięg występowania.
Rodzaj obejmuje gatunki występujące w Tajlandii i Mjanmie. 
Systematyka.
Etymologia.
"Isopachys": "isos" „równy, jednaki”; παχυς "pakhus" „duży, gruby”.
Podział systematyczny.
Do rodzaju należą następujące gatunki: 

</doc>
<doc id="4454102" url="https://pl.wikipedia.org/wiki?curid=4454102" title="Abdulkarim Fardan">
Abdulkarim Fardan

Abdulkarim Abdulkarim Abdulla Fardan (ur. 25 kwietnia 1992 w Shahrkhanie) – bahrajński piłkarz grający na pozycji bramkarza. Od 2018 jest zawodnikiem klubu Riffa SC.
Kariera piłkarska.
Swoją karierę piłkarską Fardan rozpoczął w klubie Malkiya Club, w którym w 2016 roku zadebiutował w pierwszej lidze bahrajńskiej. W sezonie 2016/2017 wywalczył z nim mistrzostwo Bahrajnu. W 2018 przeszedł do Riffa SC.
Kariera reprezentacyjna.
W reprezentacji Bahrajnu Fardan zadebiutował 16 października 2018 w wygranym 4:1 towarzyskim meczu z Mjanmą. W 2019 roku został powołany do kadry na Puchar Azji.

</doc>
<doc id="4454105" url="https://pl.wikipedia.org/wiki?curid=4454105" title="Yusuf Habib">
Yusuf Habib

Yusuf Habib Mansoor Shabaan (ur. 9 stycznia 1998 w Manamie) – bahrajński piłkarz grający na pozycji bramkarza. Jest wychowankiem klubu Malkiya Club.
Kariera piłkarska.
Swoją karierę piłkarską Habib rozpoczął w klubie Malkiya Club, w którym w 2017 roku zadebiutował w pierwszej lidze bahrajńskiej.
Kariera reprezentacyjna.
W 2019 roku Habib został powołany do reprezentacji Bahrajnu na Puchar Azji.

</doc>
<doc id="4454107" url="https://pl.wikipedia.org/wiki?curid=4454107" title="Mahdi Al-Humaidan">
Mahdi Al-Humaidan

Mahdi Faisal Ebrahim Al-Humaidan (ar. مهدي فيصل حميدان; ur. 19 maja 1993 w Manamie) – bahrajński piłkarz grający na pozycji pomocnika. Od 2017 jest zawodnikiem klubu Al-Ahli Manama.
Kariera piłkarska.
Od 2017 roku Al-Humaidan jest zawodnikiem klubu Al-Ahli Manama.
Kariera reprezentacyjna.
W reprezentacji Bahrajnu Al-Humaidan zadebiutował 19 listopada 2018 w przegranym 1:2 towarzyskim meczu z Omanem. W debiucie zdobył gola. W 2019 roku został powołany do kadry na Puchar Azji.

</doc>
<doc id="4454108" url="https://pl.wikipedia.org/wiki?curid=4454108" title="Kościół Św. Stanisława Biskupa Męczennika w Jaktorowie">
Kościół Św. Stanisława Biskupa Męczennika w Jaktorowie

Kościół świętego Stanisława Biskupa Męczennika – rzymskokatolicki kościół parafialny należący do parafii Świętej Rodziny w Jaktorowie, w dekanacie Żyrardów diecezji łowickiej.
Jest to świątynia wzniesiona w latach 1932–1934 według projektu architekta Stefana Szyllera. Kościół został konsekrowany w dniu 19 maja 1974 roku przez kardynała Stefana Wyszyńskiego. Od 1932 roku świątynia pełni funkcję kościoła parafialnego.

</doc>
<doc id="4454112" url="https://pl.wikipedia.org/wiki?curid=4454112" title="Soniaczne (obwód odeski)">
Soniaczne (obwód odeski)

Soniaczne – wieś na Ukrainie, w obwodzie odeskim, w rejonie bielajewskim. W 2001 roku liczyła 205 mieszkańców.
Do 2016 roku miejscowość nosiła nazwę Łeninśke Persze.

</doc>
<doc id="4454114" url="https://pl.wikipedia.org/wiki?curid=4454114" title="Trojićke (rejon bielajewski)">
Trojićke (rejon bielajewski)

Trojićke – wieś na Ukrainie, w obwodzie odeskim, w rejonie bielajewskim. W 2001 roku liczyła 5185 mieszkańców.

</doc>
<doc id="4454115" url="https://pl.wikipedia.org/wiki?curid=4454115" title="Kazimierz Romański">
Kazimierz Romański

Kazimierz Romański (ur. 15 listopada 1957 w Stróżach) – polski urzędnik i dyplomata.
Życiorys.
Studia rozpoczął na Wydziale Prawa Uniwersytetu Jagiellońskiego, następnie kontynuował naukę w Moskiewskim Państwowym Instytucie Stosunków Międzynarodowych, który ukończył jako specjalista od regionu państw arabskich. W polskiej służbie zagranicznej pracował na placówkach w Libii, Egipcie, Jemenie. Od 2005 do 2007 był ambasadorem RP w Kuwejcie, akredytowanym jednocześnie w Królestwie Bahrajnu. Od 2010 do 2014 pełnił funkcję zastępcy ambasadora UE w Nigerii. W 2019 zakończył pracę w MSZ.
W 1980 ożenił się z Lucyną Marią Pilich; mają jedną córkę. Zna angielski, rosyjski i arabski.

</doc>
<doc id="4454117" url="https://pl.wikipedia.org/wiki?curid=4454117" title="Usatowe">
Usatowe

Usatowe – wieś na Ukrainie, w obwodzie odeskim, w rejonie bielajewskim. W 2001 roku liczyła 8031 mieszkańców.

</doc>
<doc id="4454118" url="https://pl.wikipedia.org/wiki?curid=4454118" title="Stepan Horeny">
Stepan Horeny

Stepan Artemowycz Horeny (Horiany), "Stiepan Artiomowicz Gorianoj" (ukr. Степан Артемович Горений (Горяний), ros. Степан Артёмович Горяной, ur. 1900 w Mikołajowie, zm. 25 października 1937) – polityk Ukraińskiej SRR.
Życiorys.
Od 1919 należał do RKP(b), w 1936 był I sekretarzem jampolskiego rejonowego komitetu KP(b)U, a od 3 czerwca do 30 sierpnia 1937 zastępcą członka KC KP(b)U. W 1937 był przewodniczącym Komitetu Wykonawczego Winnickiej Rady Obwodowej, potem do września 1937 I sekretarzem Komitetu Okręgowego KP(b)U w Mohylowie Podolskim, a od 30 sierpnia do 29 września 1937 członkiem KC KP(b)U. 1 sierpnia 1936 został odznaczony Orderem Czerwonego Sztandaru Pracy. 26 września 1937 został aresztowany i następnie rozstrzelany podczas wielkiego terroru.

</doc>
<doc id="4454119" url="https://pl.wikipedia.org/wiki?curid=4454119" title="Chołodna Bałka">
Chołodna Bałka

Chołodna Bałka – wieś na Ukrainie, w obwodzie odeskim, w rejonie odeskim. W 2001 roku liczyła 2606 mieszkańców.

</doc>
<doc id="4454121" url="https://pl.wikipedia.org/wiki?curid=4454121" title="Czerewyczne">
Czerewyczne

Czerewyczne – wieś na Ukrainie, w obwodzie odeskim, w rejonie odeskim. W 2001 roku liczyła 270 mieszkańców.

</doc>
<doc id="4454122" url="https://pl.wikipedia.org/wiki?curid=4454122" title="Czobotariwka">
Czobotariwka

Czobotariwka – wieś na Ukrainie, w obwodzie odeskim, w rejonie odeskim. W 2001 roku liczyła 243 mieszkańców.

</doc>
<doc id="4454123" url="https://pl.wikipedia.org/wiki?curid=4454123" title="Stictorhinus potamius">
Stictorhinus potamius

Stictorhinus potamius – słabo poznany gatunek słodkowodnej ryby węgorzokształtnej z rodziny żmijakowatych (Ophichthidae). Reprezentuje monotypowy rodzaj "Stictorhinus". Został opisany naukowo przez Böhlke i McCoskera w 1975. Występuje na terenie Brazylii i Wenezueli. Dorosłe osobniki tego gatunku osiągają maksymalnie do około 35 cm długości całkowitej (TL).

</doc>
<doc id="4454125" url="https://pl.wikipedia.org/wiki?curid=4454125" title="Stictorhinus">
Stictorhinus



</doc>
<doc id="4454126" url="https://pl.wikipedia.org/wiki?curid=4454126" title="Szyroka Bałka (obwód odeski)">
Szyroka Bałka (obwód odeski)

Szyroka Bałka – wieś na Ukrainie, w obwodzie odeskim, w rejonie bielajewskim. W 2001 roku liczyła 728 mieszkańców.

</doc>
<doc id="4454127" url="https://pl.wikipedia.org/wiki?curid=4454127" title="Jaśky">
Jaśky

Jaśky – wieś na Ukrainie, w obwodzie odeskim, w rejonie bielajewskim. W 2001 roku liczyła 4108 mieszkańców.

</doc>
<doc id="4454128" url="https://pl.wikipedia.org/wiki?curid=4454128" title="Doslidne (obwód odeski)">
Doslidne (obwód odeski)

Dodlidne – osiedle na Ukrainie, w obwodzie odeskim, w rejonie bielajewskim. W 2001 roku liczyło 657 mieszkańców.

</doc>
<doc id="4454129" url="https://pl.wikipedia.org/wiki?curid=4454129" title="Ewa Krogulec">
Ewa Krogulec

Ewa Lena Krogulec – polska geolożka, specjalizująca się w hydrogeologii. Profesor Uniwersytetu Warszawskiego. Prorektorka Uniwersytetu Warszawskiego ds. rozwoju (2020–2024).
Życiorys.
Absolwentka Wydziału Geologii Uniwersytetu Warszawskiego. W 1995 doktoryzowała się, a w 2005 habilitowała na UW w zakresie geologii. W 2018 uzyskała tytuł naukowy profesora.
Pełniła liczne funkcje na uczelni. Była m.in. zastępczynią dyrektora Instytutu Hydrogeologii i Geologii Inżynierskiej, przez dwie kadencje pełniła funkcję prodziekanki Wydziału Geologii. Z kolei w latach 2012–2020 była dziekanką Wydziału. Kieruje Katedrą Hydrogeologii i Geofizyki. Prorektorka UW ds. rozwoju w kadencji 2020–2024. Wypromowała troje doktorów.
Zastępczyni Przewodniczącego Wydział III Nauk Ścisłych i Nauk o Ziemi – Komitetu Nauk Geologicznych PAN. Przewodnicząca Komisji Dokumentacji Hydrogeologicznej. Członkini Komisji Gospodarki Wodnej PAN. Członkini Zespołu Interdyscyplinarny do spraw Programu Wspierania Infrastruktury Badawczej w ramach Funduszu Nauki i Technologii Polskiej przy Ministrze Nauki i Szkolnictwa Wyższego. Członkini Rady Naukowej Kampinoskiego Parku Narodowego oraz Rady Ochrony Przyrody województwa mazowieckiego.

</doc>
<doc id="4454131" url="https://pl.wikipedia.org/wiki?curid=4454131" title="Nabereżne (obwód odeski)">
Nabereżne (obwód odeski)

Nabereżne – osiedle na Ukrainie, w obwodzie odeskim, w rejonie bielajewskim. W 2001 roku liczyło 914 mieszkańców.

</doc>
<doc id="4454133" url="https://pl.wikipedia.org/wiki?curid=4454133" title="Nowa Kowaliwka (obwód odeski)">
Nowa Kowaliwka (obwód odeski)

Nowa Kowaliwka – osiedle na Ukrainie, w obwodzie odeskim, w rejonie bielajewskim. W 2001 roku liczyło 286 mieszkańców.

</doc>
<doc id="4454134" url="https://pl.wikipedia.org/wiki?curid=4454134" title="Radisne (rejon odeski)">
Radisne (rejon odeski)

Radisne – osiedle na Ukrainie, w obwodzie odeskim, w rejonie odeskim. W 2001 roku liczyło 681 mieszkańców.
Do 2016 roku miejscowość nosiła nazwę Żowtnewa Rewolucija.

</doc>
<doc id="4454135" url="https://pl.wikipedia.org/wiki?curid=4454135" title="Xestochilus nebulosus">
Xestochilus nebulosus

Xestochilus nebulosus – słabo poznany gatunek morskiej ryby węgorzokształtnej z rodziny żmijakowatych (Ophichthidae). Reprezentuje monotypowy rodzaj "Xestochilus". Został opisany naukowo przez J. L. B. Smitha w 1962 pod nazwą "Callechelys nebulosus". McCosker przeniósł go do rodzaju "Xestochilus" w 1998. Występuje w tropikalnych wodach Indo-Pacyfiku, na głębokościach 2–42 m. Dorosłe osobniki tego gatunku osiągają maksymalnie do około 47 cm długości standardowej (SL). W Czerwonej księdze gatunków zagrożonych Międzynarodowej Unii Ochrony Przyrody (IUCN) figuruje w kategorii najmniejszej troski (LC). Nie stwierdzono dla niego istotnych zagrożeń.

</doc>
<doc id="4454136" url="https://pl.wikipedia.org/wiki?curid=4454136" title="Xestochilus">
Xestochilus



</doc>
<doc id="4454137" url="https://pl.wikipedia.org/wiki?curid=4454137" title="Rozsełeneć">
Rozsełeneć

Rozsełeneć – osiedle na Ukrainie, w obwodzie odeskim, w rejonie bielajewskim. W 2001 roku liczyło 910 mieszkańców.
Do 2016 roku miejscowość nosiła nazwę Czerwonyj Rozsełeneć.

</doc>
<doc id="4454138" url="https://pl.wikipedia.org/wiki?curid=4454138" title="Usatowe (osiedle)">
Usatowe (osiedle)

Usatowe – osiedle na Ukrainie, w obwodzie odeskim, w rejonie bielajewskim. W 2001 roku liczyło 1210 mieszkańców.

</doc>
<doc id="4454139" url="https://pl.wikipedia.org/wiki?curid=4454139" title="Józef Osas">
Józef Osas

Józef Osas (ur. 30 marca 1949 w Czyżewie) – polski dyplomata, arabista. Ambasador RP w Libii (2004–2009) oraz w Czadzie i w Nigrze (państwach dodatkowej akredytacji). Pracował m.in. na placówkach w Damaszku, Bejrucie, Trypolisie, Kairze. 
Życiorys.
W 1967 rozpoczął studia na Wydziale Prawa Uniwersytetu Warszawskiego. W 1968 jako stypendysta rządu RP wyjechał na studia w Moskiewskim Państwowym Instytucie Stosunków Międzynarodowych, gdzie na Wydziale Stosunków Międzynarodowych w 1973 uzyskał z wyróżnieniem tytuł magistra historii stosunków międzynarodowych (specjalizacja – kraje arabskie). Absolwent podyplomowego studium międzynarodowych stosunków gospodarczych przy Wydziale Handlu Zagranicznego SGPiS w Warszawie (1978) oraz Akademii Dyplomatycznej w Moskwie (1982–1984).
We wrześniu 1973 podjął pracę w Ministerstwie Spraw Zagranicznych, z którym związany był przez ponad 40 lat, zajmując się nieprzerwanie problematyką Bliskiego Wschodu, w tym bliskowschodnim procesem pokojowym. Od czerwca do grudnia 1974 uczestniczył w misji Sił Pokojowych ONZ w Egipcie (UNEF) i w Syrii (UNDOF). Pracował w Ambasadzie PRL w Damaszku (1975–1977) oraz dwukrotnie w Ambasadzie PRL w Bejrucie, gdzie w okresie lipiec-sierpień 1985 kierował placówką pełniąc funkcję chargé d'affaires a.i. W latach 1987–1991 był I sekretarzem Ambasady PRL/RP w Trypolisie, a w latach 1995–2001 radcą Ambasady RP w Kairze.
Od 5 października 2004 do 31 stycznia 2009 reprezentował Polskę w Libii jako ambasador nadzwyczajny i pełnomocny, akredytowany jednocześnie na Czad i Niger.
Po powrocie do kraju, w latach 2009–2014 piastował stanowisko radcy-ministra w Departamencie Afryki i Bliskiego Wschodu MSZ. Od 26 września 2014 na emeryturze.
Odznaczony Srebrnym Krzyżem Zasługi, Brązowym Medalem za Zasługi dla Obronności Kraju oraz Medalem ONZ „W Służbie Pokoju”.
Zna języki: arabski, angielski, rosyjski, francuski.

</doc>
<doc id="4454143" url="https://pl.wikipedia.org/wiki?curid=4454143" title="Anna Wysocka">
Anna Wysocka



</doc>
<doc id="4454145" url="https://pl.wikipedia.org/wiki?curid=4454145" title="Boraginales">
Boraginales



</doc>
<doc id="4454147" url="https://pl.wikipedia.org/wiki?curid=4454147" title="Zenon Harasym">
Zenon Harasym

Zenon Harasym (ur. 12 maja 1941 w Borysławiu) – polski artysta fotograf. Członek rzeczywisty Okręgu Dolnośląskiego Związku Polskich Artystów Fotografików. Autor książek o historii fotografii. Kolekcjoner starych fotografii. Członek Stowarzyszenia Historyków Fotografii.
Życiorys.
Zenon Harasym w 1964 ukończył studia na Politechnice Wrocławskiej (doktorat w Instytucie Metrologii Elektrycznej Politechniki Wrocławskiej – w 1976), związany z dolnośląskim środowiskiem fotograficznym – od 1946 mieszka, pracuje, tworzy we Wrocławiu. Jest pracownikiem naukowym Instytutu Komputerowych Systemów Automatyki i Pomiarów we Wrocławiu. Miejsce szczególne w jego twórczości zajmuje fotografia abstrakcyjna, fotografia architektury, fotografia dokumentalna, fotografia krajobrazowa, fotografia martwej natury, fotografia podróżnicza, fotografia portretowa. W 1961 był współzałożycielem artystycznej grupy twórczej "sześć", w 1965 artystycznej grupy twórczej "Odra 65", w 1973 artystycznej grupy twórczej "1111". 
Zenon Harasym jest autorem i współautorem wielu wystaw fotograficznych; kilkudziesięciu indywidualnych, kilkuset zbiorowych oraz pokonkursowych – w Polsce i za granicą, podczas których otrzymał wiele akceptacji, nagród, wyróżnień, dyplomów, listów gratulacyjnych. Jest autorem oraz współautorem wielu książek nawiązujących do tematyki historii fotografii oraz autorem poradników poświęconych fotografii kolekcjonerskiej. Od początku lat 80. XX wieku jest kolekcjonerem starych fotografii. W 1978 został przyjęty w poczet członków rzeczywistych Okręgu Dolnośląskiego Związku Polskich Artystów Fotografików (legitymacja nr 518). W 2007 za twórczość fotograficzną i pracę na rzecz fotografii został uhonorowany nagrodą Marszałka Województwa Dolnośląskiego. 
Fotografie Zenona Harasyma mają w swoich zbiorach m.in. Liptowskie Muzeum w Rużomberku (Słowacja), Muzeum Historii Fotografii im. Walerego Rzewuskiego w Krakowie, Muzeum Narodowe we Wrocławiu, Muzeum Sportu i Turystyki w Warszawie, Zeiler Photo und Film (Niemcy).
Odznaczenia.
Źródło.
Wybrane wystawy indywidualne.
Źródło.

</doc>
<doc id="4454151" url="https://pl.wikipedia.org/wiki?curid=4454151" title="Hanna Gulińska">
Hanna Gulińska

Hanna Gulińska – polska chemiczka, dr hab. nauk chemicznych, profesor nadzwyczajny Zakładu Dydaktyki Chemii Wydziału Chemii Uniwersytetu im. Adama Mickiewicza w Poznaniu.
Życiorys.
W 1973 ukończyła studia chemiczne na Uniwersytecie im. Adama Mickiewicza, natomiast w 1982 uzyskała doktorat za pracę dotyczącą oddziaływania międzycząsteczkowych trójalkoksów silanów z rozpuszczalnikami organicznymi i ich wpływ na reaktywność wiązania Si-H w obecności elektrofilowych odczynników, a 26 października 1998 uzyskała habilitację za pracę o strategii multimedialnego kształcenia chemicznego.
23 lipca 2008 została zatrudniona na stanowisku profesora nadzwyczajnego w Zakładzie Dydaktyki Chemii na Wydziale Chemii Uniwersytetu im. Adama Mickiewicza w Poznaniu oraz jest członkinią Polskiej Komisji Akredytacyjnej PKA Zespołu Nauk Ścisłych i Komitetu Chemii III Wydziału Nauk Ścisłych i Nauk o Ziemi Polskiej Akademii Nauk. Jest recenzentem dwóch prac doktorskich i promotorem kolejnych 5 prac doktorskich.

</doc>
<doc id="4454163" url="https://pl.wikipedia.org/wiki?curid=4454163" title="Witków Wąskotorowy">
Witków Wąskotorowy

Witków Wąskotorowy – dawna stacja kolejowa kolejki wąskotorowej w Witkowie, w gminie Dołhobyczów, w powiecie hrubieszowskim, w województwie lubelskim.

</doc>
<doc id="4454164" url="https://pl.wikipedia.org/wiki?curid=4454164" title="Aleksandr Fajbyszew">
Aleksandr Fajbyszew

Aleksandr Nikołajewicz Fajbyszew (ros. Александр Николаевич Файбышев, ur. 1900, zm. 23 września 1938) – polityk Ukraińskiej SRR.
Życiorys.
Był członkiem WKP(b). W 1938 pełnił funkcję przewodniczącego Komitetu Organizacyjnego Prezydium Wszechukraińskiego Centralnego Komitetu Wykonawczego na obwód żytomierski. W 1938 podczas wielkiego terroru został aresztowany i następnie stracony.

</doc>
<doc id="4454166" url="https://pl.wikipedia.org/wiki?curid=4454166" title="Stepan Gorenij">
Stepan Gorenij



</doc>
<doc id="4454174" url="https://pl.wikipedia.org/wiki?curid=4454174" title="Poturzyn (stacja kolejowa)">
Poturzyn (stacja kolejowa)

Poturzyn – dawna handlowa stacja kolejowa kolejki wąskotorowej w Poturzynie, w gminie Telatyn, w powiecie lubelskim, w województwie lubelskim.

</doc>
<doc id="4454175" url="https://pl.wikipedia.org/wiki?curid=4454175" title="College football">
College football



</doc>
<doc id="4454179" url="https://pl.wikipedia.org/wiki?curid=4454179" title="Puchar Świata w skokach narciarskich 2018/2019 – Sapporo">
Puchar Świata w skokach narciarskich 2018/2019 – Sapporo

Dwunaste zawody w ramach Pucharu Świata w skokach narciarskich 2018/2019 rozegrane zostały w japońskim Sapporo w dniach 26–27 stycznia na skoczni dużej Ōkurayama.
Kwalifikacje do pierwszego konkursu indywidualnego wygrał Austriak Stefan Kraft wyprzedzając o ponad punkt reprezentanta Polski Kamila Stocha sklasyfikowanego na drugim miejscu. Trzecie miejsce w zawodach zajął reprezentant gospodarzy, oraz lider klasyfikacji generalnej Pucharu Świata Ryōyū Kobayashi straciwszy do Polaka niespełna półtora punktu. W czołowej dziesiątce zmagań z polskich skoczków uplasowali się Stefan Hula (6. miejsce), Maciej Kot (9. miejsce) i Dawid Kubacki (10. miejsce). Jako jedyny z Japończyków, który nie wywalczył awansu do pierwszej serii konkursowej był uplasowany na pięćdziesiątej drugiej pozycji Shōhei Tochimoto. Kwalifikacje odbyły się z belek jedenastej, dwunastej, trzynastej oraz piętnastej.
Pierwszy konkurs indywidualny wygrał triumfator kwalifikacji reprezentant Austrii Stefan Kraft z przewagą niespełna dziesięciu punktów nad drugą pozycją, a zajął ją Kamil Stoch skoczywszy w drugiej serii 148,5 metra co jest nowym rekordem obiektu. Skład podium uzupełnił Norweg Robert Johansson straciwszy ponad trzy punkty do miejsca wyżej. Z reprezentantów Polski poza Kamilem Stochem punkty zdobyli także sklasyfikowany na jedenastej pozycji Piotr Żyła, piętnasty Dawid Kubacki oraz dwudziesty siódmy Stefan Hula. Konkurs odbył się z dziesiątej, dziewiątej, ósmej oraz z siódmej belki startowej.
Kwalifikacje do drugiego konkursu zwyciężył reprezentant gospodarzy Ryōyū Kobayashi o ponad cztery punkty przed drugim Austriakiem Manuelem Fettnerem. Trzecie miejsce zajął Johann André Forfang. W czołowej dziesiątce zawodów znaleźli się na szóstym miejscu Kamil Stoch i sklasyfikowany na dziewiątej pozycji Dawid Kubacki. Japończycy Taku Takeuchi wraz z Kenshirō Itō nie zdołali wywalczyć awansu do konkursu indywidualnego plasując się na lokatach kolejno pięćdziesiątej drugiej i pięćdziesiątej czwartej. Kwalifikacje w całości zostały rozegrane z belki dziesiątej.
W drugim konkursie indywidualnym ponownie triumf odniósł Stefan Kraft odosząc przy tym trzecie zwycięstwo z rzędu w całym cyklu. Za nim o niecałe dziesięć punktów na drugiej pozycji uplasował się reprezentant Słowenii Timi Zajc. Trzecie miejsce zajął zwycięzca drugich kwalifikacji Ryōyū Kobayashi. Czwarte miejsce tuż za podium zawodów zajął najlepszy z polskich skoczków w tym konkursie Piotr Żyła straciwszy pół punktu do podium. Ex aequo z nim na czwartej pozycji uplasował się Norweg Halvor Egner Granerud. Szóste miejsce zajął Kamil Stoch. W pierwszej serii konkursowej zdyskwalifikowano trzech zawodników za nieprzepisowy sprzęt, a byli to Rosjanin Michaił Nazarow, Norweg Robin Pedersen i Japończyk Tomofumi Naitō. Skakano z dziewiątej i siódmej platformy startowej.
Jury.
Dyrektorem konkursów podczas zawodów Pucharu Świata w Sapporo był Yūji Nishimori roaz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Thomas Hasslberger, a jego asystentem – Stefan Wolf. Kontrolą sprzętu zajmował się Sepp Gratzer.

</doc>
<doc id="4454181" url="https://pl.wikipedia.org/wiki?curid=4454181" title="Francuskie.pl">
Francuskie.pl

Francuskie.pl – polski portal internetowy, założony w 2004 roku przez Jędrzeja Chmielewskiego, w swojej tematyce poświęcony motoryzacji francuskiej. Informuje na temat działalności należącej do Stellantis części wywodzącej się z dawnej grupy Groupe PSA (marki Citroën, DS, Opel, Peugeot) oraz grupy Renault (marki Renault, Alpine, Dacia). Serwis był notowany w rankingu Alexa na miejscu 756 649 na świecie.
Historia.
Strona została uruchomiona 31 sierpnia 2004 roku. Początkowo był to niewielki serwis informacyjny, w którym można było znaleźć krótkie wiadomości na temat marek Citroën, Peugeot i Renault. W 2005 redaktorem naczelnym został Krzysztof Gregorczyk. Od 2016 roku w zespole pracuje Małgorzata Kozikowska, która przeszła do Francuskie.pl z Onetu. Z portalem współpracowała Małgorzata Karolina Piekarska, pisarka. 
Działalność.
Francuskie.pl to przede wszystkim informacje na temat marek Alpine, Citroën, DS Automobiles, Dacia, Opel, Peugeot i Renault, testy samochodów francuskich oraz kalendarium wydarzeń. Dużą część stanowią materiały historyczne. Publikowane są przeglądy prasy, przygotowywane przez Krzysztofa Gregorczyka. Ważną częścią działalności jest wspieranie spotkań i zlotów fanów oraz miłośników marek francuskich w Polsce.
Wyprawy długodystansowe.
Redaktorzy Francuskie.pl wielokrotnie organizowali długodystansowe wyprawy francuskimi samochodami zarówno w Polsce, takie jak „W 48h dookoła Polski”, jak i za granicą – „Tam i z powrotem czyli Renault Koleos wokół Nowej Zelandii”. Wraz z ekipą Polskiego Radia pojechali w jedną z najdłuższych wypraw (ponad 10 tysięcy kilometrów) do Gruzji i Turcji, a z Marzeną Chełminiak z Radia Zet objechali Krym.
Popularność.
Według danych Google Analytics z 01.01.2019 w roku 2018 Francuskie.pl miało 1,26 miliona czytelników, w 98% z Polski. Blisko 18% odwiedzających stanowią kobiety. 

</doc>
<doc id="4454182" url="https://pl.wikipedia.org/wiki?curid=4454182" title="Tadeusz Zaorski (wiceminister)">
Tadeusz Zaorski (wiceminister)



</doc>
<doc id="4454188" url="https://pl.wikipedia.org/wiki?curid=4454188" title="Wasylów (przystanek kolejowy)">
Wasylów (przystanek kolejowy)

Wasylów – dawny przystanek osobowy kolejki wąskotorowej w Wasylowie, w gminie Telatyn, w powiecie lubelskim, w województwie lubelskim.

</doc>
<doc id="4454190" url="https://pl.wikipedia.org/wiki?curid=4454190" title="Wybory prezydenckie na Ukrainie w 2019 roku">
Wybory prezydenckie na Ukrainie w 2019 roku

Wybory prezydenckie na Ukrainie w 2019 roku – zostały przeprowadzone w dwóch turach 31 marca i 21 kwietnia. W pierwszej turze wyborów zwyciężył Wołodymyr Zełenski z wynikiem 30,2%. Drugie miejsce z wynikiem ponad 15,9% głosów zajął urzędujący prezydent Petro Poroszenko. Według sondaży exit poll II turę wyborów wygrał Wołodymyr Zełenski zdobywając około 73% głosów. Petro Poroszenko zdobył 27,3% głosów.
Podłoże.
Zgodnie z prawem wybór prezydenta Ukrainy musi odbyć się w ostatnią niedzielę marca piątego roku kadencji urzędującego prezydenta. Parlament Ukrainy był zobowiązany zatwierdzić datę wyborów prezydenckich nie później niż na 100 dni przed końcem kadencji. W dniu 26 listopada 2018 Rada Najwyższa Ukrainy podjęła decyzję o zarządzeniu wyborów na dzień 31 marca 2019.
W związku z aneksją Krymu przez Rosję w 2014 roku oraz kontrolowaniem części donieckiego i obwodu ługańskiego przez separatystów (od kwietnia 2014) około 12% uprawnionych do głosowania nie może uczestniczyć w wyborach.
Prawo wyborcze.
O trybie wyboru Prezydenta Ukrainy decydują odpowiednie artykuły obecnej Konstytucji Ukrainy, a także ustawa „O wyborach Prezydenta Ukrainy”.
Artykuł 103
Prezydent Ukrainy jest wybierany przez obywateli Ukrainy na podstawie powszechnego, równego i bezpośredniego prawa wyborczego w tajnym głosowaniu na okres pięciu lat.
Prezydentem Ukrainy może być obywatel Ukrainy, który osiągnął trzydzieści pięć lat, ma prawo do głosowania, przebywał na Ukrainie w ciągu ostatnich dziesięciu lat poprzedzających dzień wyborów i posługuje się językiem państwowym. Jedna i ta sama osoba nie może być Prezydentem Ukrainy dłużej niż przez dwie kolejne kadencje.
Artykuł 104
Nowo wybrany prezydent Ukrainy obejmuje urząd nie później niż trzydzieści dni po oficjalnym ogłoszeniu wyników wyborów, składając ślubowanie narodowi na uroczystym posiedzeniu Rady Najwyższej Ukrainy.
Kandydaci.
W terminie przewidzianym prawem (do 9 lutego 2019) Centralna Komisja Wyborcza zarejestrowała 44 kandydatów ubiegających się o urząd prezydenta Ukrainy. Centralna Komisja Wyborcza odmówiła rejestracji 47 osób, w większości z powodu niezapłacenia kaucji w wysokości 2,5 mln hrywien.
Wyniki.
Frekwencja w pierwszej turze wyborów 31 marca wyniosła 62,8% czyli około 18,9 mln wyborców. Do drugiej tury wyborów przeszli Wołodymyr Zełenski z partii Sługa Narodu i urzędujący prezydent Petro Poroszenko W pierwszej rundzie Zełenski zdobył 30% głosów a Poroszenko 16%.
Sondaże przeprowadzone przed drugą turą wyborów przewidywały, że Zełenski wygra z ponad 70% głosów. Wyniki wstępne zostały potwierdzone po przeliczeniu już 3% głosów. Poroszenko przyznał, że wyniki wyborów zostały ogłoszone wkrótce po sondażach i opublikowaniu sondażu exit poll. Napisał na Twitterze: „Udało nam się zapewnić wolne, uczciwe, demokratyczne i pluralistyczne wybory ... Przyjmę wolę narodu ukraińskiego”.
Według wstępnych wyników z około 89,41% liczonych głosów wskazują, że Zełenski otrzymał około 73,19% głosów urzędujący prezydent otrzymał 24,48% głosów 

</doc>
