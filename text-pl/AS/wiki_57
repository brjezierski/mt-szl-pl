<doc id="4475526" url="https://pl.wikipedia.org/wiki?curid=4475526" title="Plan X">
Plan X

Plan X – wytyczne do działania dla WiN na okres bezpośrednio przedwojenny i na czas wojny opracowane przez CIA.
Historia.
Jedną ze struktur, które pozostały w Wielkiej Brytanii po likwidacji Polskich Sił Zbrojnych na Zachodzie, był tzw. Zawiązek Sztabu Głównego (krypt. Montownia). Struktura ta miała na celu przygotowanie warunków do odtworzenia Polskich Sił Zbrojnych w wypadku wybuchu III wojny światowej. Z Zawiązkiem byli związani m.in. gen. Tadeusz Bór-Komorowski, gen. Antoni Chruściel, gen. Stanisław Kopański. W październiku 1949 roku rozpoczęła się bliższa współpraca tego ośrodka emigracyjnego z V Zarządem WiN, a w lutym następnego roku przybrała planowy charakter. Zadaniem WiN miało być przygotowanie kraju do walki zbrojnej, a podporządkowanie się Sztabowi Głównemu miało nastąpić w momencie wybuchu przewidywanego konfliktu zbrojnego.
Efektem tej współpracy był Plan "X", opracowany na żądanie kierownictwa V Zarządu WiN przez grupę oficerów pod kierunkiem gen. Kopańskiego i płk. Stanisława Jachnika z Zawiązka Sztabu Głównego. W ogólnym zarysie plan ten nawiązywał do opracowanego wcześniej Planu "K". Do kraju przekazał go Adam Boryczka w marcu 1950 roku. Zawierał on wytyczne dla podziemia zarówno przed, jak i po ewentualnym wybuchu konfliktu zbrojnego pomiędzy Zachodem a ZSRR i jego satelitami. Zawierała ona wytyczne dla wydziału wojskowego WiN o kryptonimie "Kuźnia".
W pierwszym okresie, przed rozpoczęciem konfliktu, jego zadaniem było bieżące rozpoznanie sytuacji w kraju, zwłaszcza stanu sił zbrojnych i sił bezpieczeństwa reżimu, z uwzględnieniem: ich organizacji, wyszkolenia, uzbrojenia, dyslokacji, nastrojów, możliwości mobilizacyjnych, możliwych zadań i sposobu użycia na wypadek konfliktu. W kręgu zainteresowania był stan gospodarki kraju, przemysłu wojennego, polityki wewnętrznej reżimu, cele i metody propagandy. Należało też ocenić postępy rzeczywistej komunizacji i orientacji prosowieckiej w społeczeństwie, nastroje klas i grup społecznych, ich siłę oporu i możliwe reakcje na politykę reżimu. Analiza miała również objąć stan innych organizacji podziemnych i sposoby ich aktywizacji. Dlatego należało zorganizować w ważniejszych rejonach kraju grupy konspiracyjne liczące od pięciu do dziesięciu osób, które byłyby wyposażone w radiostacje. Ich zadaniem miało być szybkie informowanie o sytuacji po wybuchu wojny. Każda z nich miała być zdolna do samodzielnego wykonywania zadań i utrzymywania łączności z "Montownią", nawet bez pośrednictwa "Kuźni". Do wykonywania tych zadań o wyraźnym charakterze wywiadowczym zamierzano zaangażować 50-100 ludzi w całym kraju. Był to początek gry operacyjnej o kryptonimie "Cezary" z gen. Kopańskim, która trwała przez dwa lata. W jej ramach kraj, czyli "Hellada", zwracał się do "Montowni" z prośbą o wytyczne bądź z nią polemizował w sytuacjach, gdy Sztab Główny przeceniał jej siły i możliwości.
Plan zakładał przeprowadzenie dywersji na liniach kolejowych biegnących ze wschodu na zachód, jak np. mosty, w Grudziądzu, Toruniu, Warszawie i Krakowie. Ponadto przewidywał wysłanie przez Amerykanów około 100 oficerów, którzy mieli zostać doradcami wojskowymi, wyposażonymi w sprzęt nadawczo-odbiorczy.
Wzrost napięcia międzynarodowego spowodował poszukiwanie dróg współpracy pomiędzy ugrupowaniami emigracji politycznej z krajów znajdujących się w sowieckiej strefie wpływów a organizacjami wywiadowczymi Zachodu. Żelazna kurtyna stawała się coraz bardziej szczelna i wiadomości przenikające zza niej były coraz mniej wartościowe. Z kolei emigranci rozpaczliwie poszukiwali środków finansowania działalności niepodległościowej. Chociaż Delegatura WiN za granicą ("Dardanele") od początku działalności utrzymywała pewne kontakty z brytyjską Intelligence Service, w 1949 roku Brytyjczycy niemal całkowicie obcięli subsydia.
W tej sytuacji w listopadzie 1950 roku Józef Maciołek i Edward Kulikowski zdecydowali się podpisać umowę o współpracy z CIA. Zakładała ona równość obu stron i zasadę wzajemności. Łącznikiem pomiędzy organizacjami został płk Paweł Sapieha, kadrowy pracownik CIA. Współpraca miała obejmować pomoc w stworzeniu w kraju organizacji podziemnej, która w wypadku wybuchu konfliktu byłaby zdolna do podjęcia walki zbrojnej. W tym celu miano typować i przerzucać do Niemiec zachodnich ludzi z kraju, szkolić ich w działalności wywiadowczej i dywersyjnej oraz kierować z powrotem do kraju. Oczywiście miały zostać zapewnione środki łączności, czyli radiostacje, sprzęt do utajonej korespondencji i pomoc w jego przerzucie do Polski. Operacjami tymi kierował osobiście kierownik operacji paramilitarnych CIA Frank Wisner, który otrzymał zadanie "przeprowadzenia wielkiej tajnej ofensywy przeciwko ZSRR".

</doc>
<doc id="4475530" url="https://pl.wikipedia.org/wiki?curid=4475530" title="Kościół św. Michała Archanioła w Kiełpinie">
Kościół św. Michała Archanioła w Kiełpinie

Kościół św. Michała Archanioła w Kiełpinie – rzymskokatolicki kościół parafialny. Mieści się przy ul. ks. Arasmusa we wsi Kiełpinio. W gminie i powiecie kartuskim w województwie pomorskim. Należy do dekanatu Kartuzy w diecezji pelplińskiej, która wchodzi w skład metropolii gdańskiej.
Pierwsza miejscowa budowla sakralna została wybudowana przez mnichów pod koniec XIV wieku i służyła samodzielnej parafii. Dokumenty diecezjalne wskazują, że w 1583 kościół był drewniany, ale zachowany w dobrym stanie. Ta sytuacja musiała się z biegiem lat zmienić, gdyż w 1646 został on rozebrany, a na jego miejscu w 1647 stanął nowy – murowany. Po gruntownej renowacji, dokonano jego konsekracji – 20 września 1772. Od XVI do XIX wieku świątynia pełniła funkcję kościoła filialnego goręczyńskiej parafii. Następnie, po kasacji zakonu Kartuzów i rozparcelowaniu jego dóbr, w Kiełpinie ustanowiono autonomiczną parafię. W latach 1926–1929 do kościoła dobudowano transept i prezbiterium. Od tego momentu budynek właściwie nie zmienił swego wyglądu zewnętrznego – zbudowany z cegły na planie krzyża z prostopadłościenną wieżą od zachodu przykrytą kopertowym hełmem zwieńczonym małą cebulową kopułą z krzyżem niezmiennie góruje nad Kiełpinem. Upływający czas pozostawił jednak po sobie widoczne znaki we wnętrzu świątyni, co spowodowało rozpoczęcie generalnej renowacji. Wyremontowano organy, wymieniono drewniany strop, posadzki, konfesjonały, ławki oraz oświetlenie i drzwi. Uporządkowano prezbiterium, zbudowano kamienny ołtarz i ambonę. Starannej modernizacji poddano znajdujące się w kościele ołtarze, rzeźby i obrazy. W ostatnim czasie odnowiono grotę maryjną, kaplicę przedpogrzebową i cmentarne alejki.
Jednym z najważniejszych wydarzeń w życiu kościoła parafialnego, była nominacja 12 lutego 2019 ks. prał. Arkadiusza Okroja – proboszcz w latach (2010–2019) – na biskupa pomocniczego diecezji pelplińskiej.

</doc>
<doc id="4475535" url="https://pl.wikipedia.org/wiki?curid=4475535" title="Kiang">
Kiang



</doc>
<doc id="4475538" url="https://pl.wikipedia.org/wiki?curid=4475538" title="Osioł azjatycki">
Osioł azjatycki



</doc>
<doc id="4475540" url="https://pl.wikipedia.org/wiki?curid=4475540" title="Salib (biskup)">
Salib (biskup)

Salib (ur. 30 września 1960) – duchowny Koptyjskiego Kościoła Ortodoksyjnego, od 2014 biskup Mit Ghamr.
Życiorys.
11 października 1992 złożył śluby zakonne. Święcenia kapłańskie przyjął 8 października 1993. Sakrę biskupią otrzymał 7 czerwca 2009 jako biskup generalny. 16 czerwca 2014 objął rządy w diecezji Mit Ghamr.

</doc>
<doc id="4475541" url="https://pl.wikipedia.org/wiki?curid=4475541" title="Onager perski">
Onager perski



</doc>
<doc id="4475546" url="https://pl.wikipedia.org/wiki?curid=4475546" title="Osioł afrykański">
Osioł afrykański



</doc>
<doc id="4475551" url="https://pl.wikipedia.org/wiki?curid=4475551" title="Scott Davis">
Scott Davis



</doc>
<doc id="4475554" url="https://pl.wikipedia.org/wiki?curid=4475554" title="Sam Jones">
Sam Jones



</doc>
<doc id="4475556" url="https://pl.wikipedia.org/wiki?curid=4475556" title="Jerzy Zawalonka">
Jerzy Zawalonka

Jerzy Stanisław Zawalonka (ur. 19 czerwca 1930 w Dąbrowie Górniczej, zm. 4 lutego 2014 w Warszawie) – polski dyplomata.
Życiorys.
Ukończył prawo na Uniwersytecie Wrocławskim. W 1964 rozpoczął pracę w Ministerstwie Spraw Zagranicznych. Przebywał na placówkach w Waszyngtonie, Chicago, Londynie. Był konsulem generalnym w Glasgow. Od 1981 do 1986 był radcą-ministrem pełnomocnym w Stałym Przedstawicielstwie PRL przy Biurze NZ w Genewie. Od 1991 do 1994 kierował polską ambasadą w Tiranie jako chargé d’affaires.
Pochowany na cmentarzu Powązki Wojskowe w Warszawie (kwatera B23-4-12).

</doc>
<doc id="4475559" url="https://pl.wikipedia.org/wiki?curid=4475559" title="Kong – król dżungli">
Kong – król dżungli

Kong – król dżungli (ang. "The Mighty Kong") – amerykański film animowany z 1998 roku w reżyserii Arta Scotta, wydany bezpośrednio na rynek kina domowego. Remake filmu "King Kong" z 1933 roku.
Fabuła.
Ann Darrow, nowojorska aktorka szukająca pracy, spotyka się z reżyserem filmowym – C.B. Denhamem, który oferuje jej pracę w nowym filmie. Wchodzą na pokład "S.S. Java Queen", aby stworzyć sesję filmową na tropikalnej wyspie. Na statku Ann zaprzyjaźnia się z chłopcem pokładowym Rickym i jego małpką Chimpsem, ale musi znosić uwagi oficera pokładowego Jacka Driscolla. Marynarze na pokładzie opowiadają historie o Wyspie Czaszki, gdzie tubylcy czczą małpiego boga, któremu składają ofiary z ludzi. Wkrótce Denham potwierdza rewelacje o Wyspie Czaszki i mówi, że to na tej wyspie chce nakręcić film.
Ekipa filmowa przybywa na Wyspę Czaszki i natyka na tubylców, którzy są proszą o oddanie im Ann, na co nie zgadza się kapitan. Wszyscy uciekają przed gniewnymi tubylcami. Wieczorem Ann zamierza lepiej się dogadywać z Jackiem. Jednak wkrótce zostaje porwana przez tubylców. Gdy Ricky znajduje zgubiony naszyjnik tubylców, załoga "S.S. Java Queen" rusza Ann na ratunek, która zostaje ofiarowana wielkiego gorylowi nazywanego przez tubylców Kongiem, który wyrusza wraz z nią w głąb dżungli.
Za nimi podąża Jack, który odkrywa, że Wyspa Czaszki to prehistoryczny ekosystem pełen dinozaurów. W międzyczasie Kong chroni Ann przed różnymi niebezpieczeństwami walcząc m.in. z tyranozaurem, pterozaurami i titanoboą. Wkrótce w pieczarze Konga Jack odnajduje Ann i ucieka z nią przed Kongiem. Gdy załoga "S.S. Java Queen" ma opuścić wyspę atakuje ich Kong. Jack rzuca w niego bombą z chloroformem i usypia go. Denham widzi w tym okazję, by pokazać Konga całemu światu. Kapitan "S.S. Java Queen" nie zgadza się na to i niechętnie przystaje na warunki Denhama, gdy pojawia się widmo erupcji wulkanu.
W Nowym Jorku Kong reklamowany jako Potężny Kong w rewii Denhama. Ann nie podoba się, że Kong musi być zakuty w kajdany. Podczas prezentacji błyski fleszy utwierdzają Konga, że Ann jest w niebezpieczeństwie i wyrywa się z łańcuchów. Wkrótce rozpoczyna zniszczenia w Nowym Jorku w poszukiwaniu Ann, która wraz z Jackiem ukrywa się w hotelu. Kong wkrótce znajduje Ann i zabiera ją na szczyt Empire State Building. Armia wysyła ją na Konga samoloty. Kong odstawia nieprzytomną Ann, która wkrótce spada. W ostatniej chwili łapie się balustrady. Armia za radą Denhama wysyła dwa sterowce z siecią pomiędzy nimi do złapania Konga. Kong próbuje wydostać się z sieci, chcąc znaleźć Ann co kończy się upadkiem na ziemię. Ann w ostatniej chwili zostaje uratowana przez Jacka. Kong jednak przeżywa upadek z wysokości.
Wersja polska.
Wersja polska: Studio Sonica
Reżyseria: Jerzy Dominik
Dialogi:
Dźwięk i montaż: Jerzy Januszewski
Kierownictwo produkcji: Elżbieta Kręciejewska
Wystąpili:
Lektor: Jerzy Dominik

</doc>
<doc id="4475562" url="https://pl.wikipedia.org/wiki?curid=4475562" title="Jadwiga Mehoffer">
Jadwiga Mehoffer



</doc>
<doc id="4475564" url="https://pl.wikipedia.org/wiki?curid=4475564" title="NBA's 50th Anniversary All-Time Team">
NBA's 50th Anniversary All-Time Team



</doc>
<doc id="4475567" url="https://pl.wikipedia.org/wiki?curid=4475567" title="Kaplica św. Rocha w Braniewie">
Kaplica św. Rocha w Braniewie

Kaplica św. Rocha w Braniewie – zabytkowa kaplica z 1710 roku, znajdująca się na cmentarzu komunalnym przy ul. Olsztyńskiej w Braniewie. Kaplica została wpisana 18 sierpnia 1992 do rejestru zabytków pod poz. 229/92.
Historia powstania kaplicy św. Rocha.
Początek XVIII wieku przyniósł Warmii wojny, pożary i epidemie; wśród nich czarną śmierć, czyli dżumę (zobacz: dżuma na Warmii 1708–1711). Epidemia, która w 1702 wybuchła w dalekim Konstantynopolu, dotarła wskutek toczonych wojen aż tutaj. Ludzie od zarazy umierali wszędzie – w domach i w lasach, gdzie próbowali się chronić przed zarazą. Jesienią 1708 biskup Andrzej Chryzostom Załuski zapisał w swoim pamiętniku „Anioł śmierci przekroczył granicę biskupstwa". Szły pielgrzymki do warmińskich sanktuariów. W kościołach lud błagał na kolanach i zanosił do Stwórcy suplikacje. Wobec tej pandemii ówczesna sztuka lekarska pozostawała bezradna. Chorym pozostawała tylko modlitwa do Boga przez wstawiennictwo świętych orędowników.
Wieści o szerzeniu się dżumy dotarły do Braniewa już w połowie września 1709 roku, wzbudzając wśród władz i mieszkańców niepokój. Mimo stosowania różnych środków zapobiegawczych (jak okadzanie pomieszczeń) na początku października 1709 roku zaraza dotarła do miasta. Przywlókł ją tu ponoć pewien przyjezdny z Królewca. Już w listopadzie wymierały całe domostwa. Chorych umieszczano w domach dla trędowatych przed bramami miasta oraz przystąpiono do budowy w miejskim lesie baraków drewnianych dla zadżumionych mieszkańców. Mimo to dżuma nadal zbierała w mieście obfite żniwo, przesilenie miało miejsce w 1710 roku. W samym Braniewie zmarło ok. 1050 osób, a na obszarze parafii braniewskiej do 8 tys. osób. Największa śmiertelność była wśród ludności Nowego Miasta.
Cmentarze nie mogły pomieścić zmarłych. Licznych zmarłych grzebano m.in. na cmentarzu św. Jana, cmentarzu przy kaplicy Świętego Krzyża w Braniewie oraz na cmentarzu przy drodze do Pieniężna przy dzisiejszej ul. Olsztyńskiej (stąd cmentarz ten zwano później dżumowym). Na tym cmentarzu ksiądz Nowego Miasta Braniewa, Johannes (Jan) Trojan, z zebranej jałmużny ufundował kaplicę św. Rocha, opiekuna osób zadżumionych, która została ukończona już po jego śmierci, w 1711 roku. Ofiary zarazy chowano na cmentarzu przy tej kaplicy. Sam ksiądz Jan Trojan również zmarł w 1710 roku. Dżuma wygasła w Braniewie dopiero w marcu 1711 roku. Była to ostatnia tak wielka fala morowego powietrza w historii.
Architektura kaplicy św. Rocha.
Wybudowana w latach 1710–1711 kaplica jest jednym z najstarszych zachowanych zabytków Braniewa. Kaplica jest barokowa, orientowana, murowana z cegły, otynkowana. Wzniesiono ją na rzucie wydłużonego prostokąta. Od strony północnej i południowej przylegają do niej kwadratowe dobudówki przedsionka i kostnicy. Po stronie zachodniej znajduje się kruchta. Naroża kaplicy ujęte zostały w boniowane pasy, z wydatnym gzymsem podokapowym; okna i otwory wejściowe zamknięto łukiem odcinkowym. Szczyt wschodni oraz zachodni ozdobione zostały spływami wolutowymi z trójkątnym przyczółkiem. Po stronie zachodniej znajduje się także drewniana sygnaturka. Całość przykryto dachami dwuspadowymi z dachówki (oddzielne dla każdej części). Wnętrz podzielone zostało arkadami o łuku odcinkowym na kwadratowe prezbiterium i nawę o takim samym kształcie. Zachowały się w nich oryginalne (z 1711 roku) pozorne, czterodzielne sklepienia kopulaste, ozdobione dekoracyjnymi listwami i ze zwornikiem w formie zwisającej szyszki. W pozostałych pomieszczeniach stropy założono, podczas kolejnych remontów w 1894 i 1925 roku. W 1925 roku też zostały dobudowane do kaplicy boczne aneksy. W istniejącym do II wojny światowej barokowym ołtarzu znajdowały się obrazy z wizerunkami patronów chorób zakaźnych: św. Rocha, Rozalii i Sebastiana.
Po wojnie nieczynna kaplica niszczała i popadała w ruinę. Miasto nie było w stanie uratować zabytku, zgodziło się jedynie na jej przekazanie parafii św. Katarzyny. Z inicjatywy ks. Tadeusza Brandysa oraz dzięki wsparciu honorowego obywatela miasta Gerharda Steffena i niemieckiej fundacji renowację zabytkowej kaplicy przeprowadzono w 2005 roku. W maju 2006 roku umieszczono na ścianie kaplicy pamiątkową tablicę. 18 czerwca 2006 roku miało miejsce ponowne poświęcenie kaplicy przez arcybiskupa Wojciecha Ziembę oraz wizytatora apostolskiego ks. .
Kaplica współcześnie nie jest użytkowana.

</doc>
<doc id="4475589" url="https://pl.wikipedia.org/wiki?curid=4475589" title="Koń (rodzaj)">
Koń (rodzaj)

Koń ("Equus") – rodzaj ssaka z rodziny koniowatych (Equidae). 
Zasięg występowania.
Rodzaj obejmuje gatunki występujące w stanie dzikim w Azji i Afryce. Dzięki introdukcji stały się rodzajem kosmopolitycznym. 
Morfologia.
Długość ciała 182–280 cm, długość ogona 30–111 cm, wysokość w kłębie 115–160 cm; masa ciała 175–450 kg. 
Systematyka.
Podział systematyczny.
Po raz pierwszy gatunek opisał Karol Linneusz w 1758 w "systema Naturae". Jako gatunek typowy wybrał konia domowego ("Equus caballus"), prócz niego opisał także osła zwyczajnego ("E. asinus") i zebrę górską ("E. zebra"). Rodzinę koniowatych, w której jedynym niewymarłym rodzajem jest "Equus", opisał John Edward Gray w 1821. Systematyka jest sporna. Poniżej przedstawiono systematykę rodzaju według "Illustrated Checklist of the Mammals of the World" (2020):
W "Mammal Species of the World" (2005) przedstawiono nieco odmienną systematykę – zebra damarska ("E. q. burchelli") widnieje jako osobny gatunek. Autorzy wskazują również na możliwe do wyodrębnienia podrodzaje, podobnie jak autorzy "Ungulate Taxonomy" (2011). Ci dodatkowo uznają tarpana i konia Przewalskiego za odrębne gatunki. Do rangi gatunku podnoszą również kułana indyjskiego ("Equus (hemionus) khur"), wymarłego kułana syryjskiego ("Equus (hemionus) hemippus") oraz zebrę namibską ("Equus (zebra) hartmannae"). Liczba żyjących gatunków w obrębie rodzaju zależnie od źródła podawana jest jako 6–8 lub 11. Według MacFaddena (1994) razem z wymarłymi taksonami rodzaj "Equus" liczy 20–25 gatunków.
Ze względu na bogaty zapis kopalny na przykładzie przedstawicieli "Equus" przedstawia się modelowo proces ewolucji. Od końca XIX wieku uznawane są również za skamieniałości przewodnie. Jedno z badań wskazuje na powstanie linii rozwojowej "Equus" dającej początek wszystkim współczesnym gatunkom około 4–4,5 mln lat temu. Jest to okres dwukrotnie dłuższy, niż dotychczas przyjmowany. Systematyka żyjących w plejstocenie przedstawicieli "Equus" jest szczególnie skomplikowana. Wiele taksonów opisano wyłącznie na podstawie pojedynczych zębów.
Gatunki wymarłe:

</doc>
<doc id="4475600" url="https://pl.wikipedia.org/wiki?curid=4475600" title="Mistrzostwa Europy w Lekkoatletyce 1971 – skok wzwyż mężczyzn">
Mistrzostwa Europy w Lekkoatletyce 1971 – skok wzwyż mężczyzn

Skok wzwyż mężczyzn był jedną z konkurencji rozgrywanych podczas X Mistrzostw Europy w Helsinkach. Kwalifikacje rozegrano 13 sierpnia, a finał 14 sierpnia 1971. Zwycięzcą tej konkurencji został reprezentant Związku Radzieckiego Kęstutis Šapka. W rywalizacji wzięło udział dwudziestu siedmiu zawodników z trzynastu reprezentacji.
Wyniki.
Kwalifikacje.
Minimum wynosiło 2,12 m.

</doc>
<doc id="4475601" url="https://pl.wikipedia.org/wiki?curid=4475601" title="HMS Triad (N53)">
HMS Triad (N53)



</doc>
<doc id="4475612" url="https://pl.wikipedia.org/wiki?curid=4475612" title="Mistrzostwa Europy w Lekkoatletyce 1971 – skok o tyczce mężczyzn">
Mistrzostwa Europy w Lekkoatletyce 1971 – skok o tyczce mężczyzn

Skok o tyczce mężczyzn był jedną z konkurencji rozgrywanych podczas X Mistrzostw Europy w Helsinkach. Kwalifikacje rozegrano 11 sierpnia, a finał 13 sierpnia 1971. Zwycięzcą tej konkurencji został reprezentant NRD Wolfgang Nordwig, który obronił tytuły z mistrzostw w 1966 i mistrzostw w 1969. W rywalizacji wzięło udział dwudziestu zawodników z dziesięciu reprezentacji.
Wyniki.
Kwalifikacje.
Minimum wynosiło 5,00 m.

</doc>
<doc id="4475627" url="https://pl.wikipedia.org/wiki?curid=4475627" title="Mnyamawamtuka">
Mnyamawamtuka

Mnyamawamtuka – rodzaj wymarłego dinozaura, zauropoda z grupy tytanozaurów. Jego skamieniałości odnaleziono na początku XXI wieku, opisano je w 2019 pod nazwą czerpiącą źródłosłów ze suahili. Zwierzę to żyło w czasach aptu bądź cenomanu na terenie dzisiejszej Tanzanii, gdzie znaleziono jego dość kompletny szkielet (zęby, kręgi, kości kończyn). Przeprowadzone przez odkrywców analizy filogenetyczne wskazują na "Mnyamawamtuka" jako na bliską grupę zewnętrzną kladu Lithostrotia.
Historia i odkrycie.
Pierwsze odkrycia datują się na rok 2004, kolejnych dokonywały w latach od 2005 do 2006 zespoły terenowe Rukwa Rift Basin Project. Holotyp znaleziono w kamieniołomie leżącym 20 km na południe od jeziora Rukwa na południowym zachodzie Tanzanii (współrzędne 32° 34’ E i 8° 34’ S) i oznaczono symbolem RRBP 05834. Opisujący go Eric Gorscak i Patrick M. O’Connor wymieniają następujące jego elementy: przednie kręgi szyjne, kręgi grzbietowe, kręgi krzyżowe i kręgi ogonowe, żebra grzbietowe i krzyżowe, łopatkę, płytkę mostka, niekompletne kości ramienne, kość łokciową, kości śródręcza, kontralateralne kości łonową i kulszową, części obu kości udowych i piszczelowych, strzałkę, kości śródstopia, paliczki. Preparatykę przeprowadzono w Ohio University Fossil Preparation Facility i skamieniałości pozostają pod opieką Uniwersytetu Ohio. Nowy rodzaj opisano formalnie w 2019.
Budowa.
Czaszka i zęby.
Większość czaszki zwierzęcia pozostaje nieznana.
W miejscu znalezienia "Mnyamawamtuka" odkryto kilka rodzajów zębów. Część z nich, przez podobieństwo do spotykanych u "Tapuiasaurus macedoi", bazalnego tytanozaura z Brazylii, i "Sarmientosaurus musacchioi", bazalnego Lithostrotia z Argentyny, identyfikuje się jako przyśrodkowe zęby szczękowe. Nie noszą one śladów zużycia, co utrudnia wnioskowanie o zgryzie. Drugi typ zębów, szerszy od poprzedniego, również bez śladów zużycia, przypomina zęby spotykane u malawizaura, tytanozauryda z Malawi, kształtem nasuwając na myśl również "Ampelosaurus atacis" z Francji i "Sarmientosaurus musacchioi". Być może zęby te leżały w kości przedszczękowej, na co wskazuje podobieństwo z "Tapuiasaurus macedoi" i "S. musacchioi". Trzeci, cylindryczny rodzaj zębów jest najbardziej typowy dla tytanozaurów: walcowatego przekroju wzdłuż smukłej korony, z oznakami zużycia. Zęby zwierzęcia mogą przedstawiać pewien etap przejściowy w ewolucji.
Kręgosłup i żebra.
Kręgosłup szyjny reprezentują cztery trzony i pojedynczy łuk kręgowy. Jako że trzony nie zrosły się, wiadomo, że holotypowy kościec pochodził od młodego osobnika, który nie zdążył osiągnąć dorosłości. Przedni kręg autorzy opisują jako wydłużony, jego szerokość i wysokość nie przedstawiają istotnej różnicy. Powierzchnia brzuszna jest płaska, lekko wklęsła na poziomie, gdzie odchodziły parapofyzy – leży tam też wgłębienie i ogólnie struktury kręgu zwężają się tam. Wyrostki poprzeczne odchodziły od łuku kręgowego na boki, powierzchnie boczne miały płaskie i trójkątne. Zwężenie kanału kręgowego uznawano wcześniej za występujące tylko u rapetozaura, tytanozaura z północnego zachodu Madagaskaru bądź u saltazaurydów.
Kręg ze środka szyi jest wydłużony. Autorzy rodzaju wskazują, że to częsta cecha tytanozaurów. Trzon opisują jako opistoceliczny. Wraz z kanałem kręgowym ulega on istotnemu zwężeniu w jednej trzeciej od przodu. Z przedniej części trzonu wychodzi parapofyza, idąc w bok, inaczej niż u euhelopów. Na jej poziomie powierzchnia brzuszna trzonu jest nieco wklęsła. Brakuje kila obserwowanego u wielu Macronaria. Tylne kręgi szyjne, słabo zachowane, przypominają te środkowe, nie posiadają dobrze wykształconych pleuroceli. Strukturę tych kręgów nazywa się po angielsku "camellate", co oznacza strukturę plastra miodu, z wieloma drobnymi jamkami zwanymi "camellae", opisywaną wcześniej w kręgach ogonowych saltazaura czy "Rocasaurus".
Kręgi szyjne odróżniają rzeczony rodzaj od "Mansourasaurus shahinae", tytanozaura z Egiptu, czy znacznie bliższego sąsiada "Rukwatitan", a także od "Shingopana".
Nie wiadomo, ile było kręgów grzbietowych. Nie posiadały one układu "hyposphene-hypantrum" jak większość tytanozaurów. Trzony były opistoceliczne, wyższe niż szersze (te proksymalne były jeszcze dość szerokie, jako że przejściowo miały jeszcze pewne cechy kręgów szyjnych), na powierzchniach bocznych widniały owalne pleurocele. Kanał kręgowy nie zwężał się. Wyrostki kolczyste, jak przystało na tytanozaura, nie rozdwajają się, w przeciwieństwie do niektórych innych zauropodów. Kręgom tym towarzyszyły żebra w przekroju eliptyczne bądź spłaszczone, jak to u Titanosauriformes. Przednie żebra miały dobrze wyrażoną, wydłużoną główkę, dobrze oddzieloną od niskiego guzka, cechującego się zaokrąglonym kształtem. Na dalszych kręgach widnieje zagłębienie pneumatyczne. Autorzy dostrzegają tu podobieństwo do żeber "R. bisepultus", "M. dixeyi" i "D. matildae".
Odkryto cztery kręgi krzyżowe i trzy żebra tego odcinka kręgosłupa, ale sposób zachowania się ich uniemożliwia badaczom określenie ich wzajemnych powiązań. Jedynie pierwszy z nich jest opistoceliczny, następne są już amfiplatyczne. Autorzy porównują tu nowy rodzaj do "Gondwanatitan faustoi" czy "Epachthosaurus sciuttoi", u którego to patagońskiego tytanozaura kręgi przechodziły od opistocelicznych przez amfiplatyczne do procelicznych.
Znaleziono też kręgi ogonowe tego zwierzęcia. Nie zachowały się żadne struktury powietrzne. Brak ścisłych połączeń wskazuje na to, że holotyp był osobnikiem młodocianym. W kręgu proksymalnym powierzchnia przednia trzonu jest wklęsła, wyrostki poprzeczne rozchodzą się na boki z grzbietowego brzegu trzonu, do przedniej jego części dochodzi łuk kręgowy, mieszczący prawie okrężny kanał kręgu. Wyrostek kolczysty sterczy pionowo. Dalsze kręgi mają cylindryczny, pudełkowaty trzon o powierzchni brzusznej ściśniętej poprzecznie. Podobna kompresja dotyczy krótkiego wyrostka kolczystego.
Kończyna przednia.
Łopatka o nierównych powierzchniach rozszerza się ku końcowi, bardziej ku brzegu grzbietowemu. Była ona płaska, jak u innych Titanosauriformes, autorzy nowego rodzaju porównują jej kształt do litery D, zwracają uwagę na wypukłość od zewnątrz i wklęsłość od wewnątrz. Na proksymalnym końcu nie znaleźli wyrostków spotykanych u późnokredowego egipskiego tytanozauryda "Paralititan", ale nie u niektórych innych tytanozaurów, mimo że wcześniejsza praca z 2012 podaje tą cechę wśród synapomorfii Titanosauriformes. Grzbietowo, prawie że prostopadle odchodzi wyrostek barkowy, dwukrotnie wyższy od grubości łopatki.
Płytka mostka, bardzo mała w porównaniu z kością ramienną, co Gorscak i O'Connor uznali za autopomorfię rodzaju, przypomina kształtem półksiężyc. Na taką cechę tytanozaurów wskazywali już wcześniej Wilson czy d'Emic. Od końca przyśrodkowego, gdzie łączy się z kością przeciwstronną, jest pomarszczona. Koniec boczny jest zaś grubszy.
Kość ramienna nosi szeroki i płytki dół kruczo-ramienny, w obrębie którego znajduje się guzowatość, do której za życia zwierzęcia przyczepiał się mięsień kruczo-ramienny. Autorzy widzą tu podobieństwo do "Shingopana" oraz "Malawisaurus dixeyi". Widnieje na niej również grzebień naramienno-piersiowy o łagodnie zaokrąglonym szczycie i poprzecznie poszerzonej podstawie. Trzon kości w przekroju przyjmuje kształt eliptyczny. Obecny jest dół nadkłykciowy na tylnej powierzchni, jednak nie można określić go głębokim. Poniżej niego widnieją kłykcie promieniowy i łokciowy, nieznacznie poszerzone ku przodowi, ale już nie do tyłu, kłykieć promieniowy nie jest zaopatrzony w karb na przedniej powierzchni i nie może się równać z obecnym u wspomnianego już "Paralititan".
Kość łokciowa w przekroju jest trójpłatowa, pomiędzy wyrostkami przednio-przyśrodkowym i przednio-bocznym leży wklęsła powierzchnia.
Kość śródręcza III jest dłuższa od I, co spotyka się u większości zauropodów. Trzon ma prosty, a dalszy koniec ścięty.
Kończyna tylna.
Trzon kości łonowej opisywany jest jako cienki z tyłu, a grubszy ku przodowi, wklęsły wzdłuż zarówno przedniego, jak i tylnego brzegu. Prawdopodobnie kość ta była dłuższa od kości kulszowej, jak i u innych tytanozaurów. Ta ostatnia zaopatrzona jest w krótką, zaokrągloną gałąź. Gorcsak i O'Connor znaleźli na tej kości niewielki, zaostrzony guzek stanowiący przyczep zginacza piszczelowego wewnętrznego, co również stanowi znaną cechę tytanozaurów. Autorzy rodzaju opisują też wklęsłą panewkę stawu biodrowego.
Kość udowa, w przekroju trzonu eliptyczna, ma nieco wypukłą przednią powierzchnię, na której widnieje pośrodkowo słabo wyrażona bruzda, nie stwierdza się natomiast podłużnego grzebienia spotykanego u saltazaurów. Brzeg przyśrodkowy jest zaś opisywany jako wklęsły, podczas gdy boczny raczej prosty, poniżej wybrzuszenia położonego proksymalnie. Mały i słaby krętarz czwarty stanowił miejsce przyczepu mięśnia ogonowo-udowego długiego, jego nierówny grzebień przypominał spotykany u innych Somphospondyli. Koniec dalszy zaopatrzony jest w kłykcie, pomiędzy którymi od przodu przebiega bruzda. Kłykieć strzałowy uwypukla się do tyłu, czego nie można orzec o słabiej zachowanym kłykciu piszczelowym.
Piszczel, wydłużona w kierunku przednio-tylnym, zaopatrzona jest we wklęsły grzebień, służący połączeniu z kością strzałkową.
Kość strzałkową autorzy opisu rodzaju charakteryzują jako smukłą, lekko esowatą, w przeciwieństwie do silniej zakrzywionych strzałek innych tytanozaurów, o trzonie prostym, pozbawionym skręcenia jak u późnokredowego brazylijskiego "Uberabatitan", z którym porównują go Gorscak i O'Connor.
I kość śródstopia jest krótka, przysadzista, autorzy zwracają uwagę na przedni koniec poszerzony nieco bardziej niż dystalny koniec tej kości u "Ligabuesaurus", opisanego w 2006 tytanozaura żyjącego w Argentynie w apcie, czy innych pokrewnych rodzajów. Trzon rzeczonej kości opisują jako skręcony, zauważając, że strona przyśrodkowa ustępuje długością bocznej. Wskazują też nieznaczną wklęsłość kości wzdłuż boków i zauważają grzebień służący połączeniu z kolejną kością śródstopia. Dalszy koniec kości zaopatrzony był w kłykieć, od strony przyśrodkowej większy niż od bocznej. Autorzy widzą tu znaczne podobieństwo do "Notocolossus", olbrzymiego tytanozaura z grupy Lithostrotia również zamieszkującego dawną a Argentynę. II kość śródstopia także prezentuje się korpulentnie, cechując się skręconym trzonem oraz poszerzonymi końcami przednim i tylnym. Nosi dwie powierzchnie stawowe dla połączeń z sąsiadującymi kośćmi śródstopia. Natomiast III kość śródstopia jest smuklejsza. Także łączy się stawowo z sąsiadkami. Jeszcze smuklejsza jest jednak IV kość śródstopia, długością prawie równa poprzedniczce. V kość długością dorównuje I, opisywana jest jako spłaszczona i wklęsła.
Opisano też paliczki, w tym dystalne, niekiedy sierpowatego kształtu.
Systematyka i ewolucja.
"Mnyamawamtuka" zalicza się do zauropodów. Jest to jedna z najbardziej zróżnicowanych linii dinozaurów. Jej zaawansowanych ewolucyjnie przedstawicieli dzieli się na dwie główne grupy. Do jednej należą diplodokokształtne takie jak diplodoki, dikreozaury czy rebbachizaury. Drugą tworzą Macronaria o wielkich nozdrzach. W tych ostatnich dużą grupę stanowią tytanozaury. To właśnie ten klad rozwijał się w okresie kredy, kiedy inne linie zauropodów, egzystujące jeszcze w kredzie wczesnej, chyliły się ku upadkowi. Zauropody prosperowały najlepiej w jurze późnej i nawet na początku kredy obecne były tylko niektóre linie (rebbachizaury, dikreozaury z diplodokokształtnych, a brachiozaury i euhelopy z Macronaria). Tytanozaury natomiast rozwijały się i różnicowały, by jako jedyne dotrwać do epoki kredy późnej.
Tytanozaury najlepiej znane są właśnie z Afryki, choć najwcześniejsze szczątki pochodzą z wyspy Wight. W ich obrębie "Mnyamawamtuka" zalicza się do kladu Lithostrotia, obejmującego zaawansowane ewolucyjnie tytanozaury, pochodzące od ostatniego wspólnego przodka malawizaura i saltazaura. Odkrycie tego rodzaju potwierdzą istotną rolę Afryki w ewolucji Lithostrotia.
Autorzy opisu rodzaju przeprowadzili analizę filogenetyczną, w rezultacie czego zaproponowali dwa kladogramy (uproszczono):
Wbrew wcześniej zaprezentowanej klasyfikacji "Mnyamawamtuka" zajmuje w nich pozycję jednej z grup zewnętrznych Lithostrotia. Autorzy zwracają jednak uwagę, że rodzaj leży „wzdłuż linii Lithostrotia” .
Nazwa rodzajowa "Mnyamawamtuka" pochodzi z języka suahili. Pierwszy człon nazwy "mnyama" oznacza w tym języku zwierzę bądź bestię. Następujące dalej "wa Mtuka" znaczy „z Mtuka”. Chodzi tu o rzekę, w zlewisku której leży teren, gdzie znaleziono szczątki (użycza ona swej nazwy również ogniwu formacji geologicznej, w skałach którego znaleziono skamieniałości). Epitet gatunkowy "moyowamkia" zaczerpnięto również ze suahili. "Moyo" oznacza w nim serce, podczas gdy "wa mkia" znaczy „ogona”. Epitet gatunkowy stanowi odniesienie do tylno-bocznej ekspansji tylnego trzonu środkowych kręgów ogonowych, przyjmujących w rezultacie kształt sercowaty.
Rozmieszczenie geograficzne i paleoekologia.
Pozostałości rodzaju znalezione zostały w Afryce. Z południa tego kontynentu pochodzi najbogatsza znana fauna tytanozaurów. Szczątki znaleziono na południowym zachodzie Tanzanii. Spoczywały wśród skał formacji Galula, w obrębie ogniwa Mtuka.
Przedstawiciele rodzaju "Mnyamawamtuka" żyli w kredzie.
Formacja Galula, nazwana tak w 2010 przez zespół Robertsa, obejmuje powstałe pośrodku okresu kredowego skały należące do grupy Red Sandstone Basenu Ryftowego Rukwa na południowym zachodzie Tanzanii. Datuje się ją na 100–110 milionów lat (apt, cenoman). Podzielono ją na dwa ogniwa: Namba i Mtuka (nazwa w obu przypadkach wywodzi się od rzeki), stanowiące dolne 160–180 m formacji. Nowsze datowanie paleomagnetyczne potwierdza aptowo-cenomanańskie pochodzenie tego ogniwa, modyfikując wcześniejsze ustalenia jedynie dla młodszego Namba (cenoman-kampan). Mtuka budują rzeczne osady gruboziarnistego piaskowca z soczewami mułowców, stanowiące pozostałość dawnego terenu zalewowego i "Mnyamawamtuka" jest pierwszym formalne opisanym czworonogiem z tego ogniwa. Natomiast cała formacja Galula dostarczyła nauce najbogatszą jak dotąd afrykańską faunę tytanozaurów. Z młodszego ogniwa Namba formacji Galula, na południowy wschód od miejsca znalezienia "Mnyamawamtuka" opisany został "Rukwatitan", a w 2017 kolejny rodzaj "Shingopana", oba zaliczane do tytanozaurów. Z krokodylomorfów formacja ta zaoferowała "Pakasuchus kapilimai" i "Rukwasuchus yajabalijekundu". Niższe natomiast ogniwo Mtuka, skąd pochodzi "Mnyamawamtuka", zachowało skamieniałości ryb kostnych, żółwi oraz nieokreślonych bliżej zauropodów i teropodów.

</doc>
<doc id="4475637" url="https://pl.wikipedia.org/wiki?curid=4475637" title="Kalat">
Kalat



</doc>
<doc id="4475638" url="https://pl.wikipedia.org/wiki?curid=4475638" title="Ernest Jerzy Krokowski">
Ernest Jerzy Krokowski

Ernest Jerzy Krokowski herbu własnego – sędzia pucki w latach 1647-1681. Pochodził z kalwińskiej rodziny szlacheckiej patronującej zborowi tego wyznania w Krokowej. 
Poseł sejmiku generalnego pruskiego na sejm koronacyjny 1649 roku, sejm zwyczajny 1652 roku, sejm 1658 roku, dwa sejmy 1666 roku, sejm 1667 roku, sejm nadzwyczajny 1668 roku, sejm nadzwyczajny (abdykacyjny) 1668 roku. Poseł na sejm konwokacyjny 1668 roku z powiatów: gdańskiego i tczewskiego. Był elektorem Michała Korybuta Wiśniowieckiego z województwa pomorskiego w 1669 roku. Poseł na sejm nadzwyczajny 1670 roku z powiatu puckiego. Poseł powiatu puckiego województwa pomorskiego z sejmiku malborskiego na sejm koronacyjny 1676 roku. Poseł powiatu puckiego na sejm 1677 roku.
Bibliografia.
 
 
 

</doc>
<doc id="4475641" url="https://pl.wikipedia.org/wiki?curid=4475641" title="Jari Koiranen">
Jari Koiranen

Jari Koiranen – fiński kierowca wyścigowy.
Biografia.
W 1982 roku został mistrzem Fińskiej Formuły Vee, a rok później odniósł trzy zwycięstwa i zdobył mistrzostwo łączonych mistrzostw Finlandii Formuły Ford i Formuły Volkswagen. W sezonie 1984, ścigając się Raltem RT3, zdobył mistrzostwo Fińskiej Formuły 3, był również wicemistrzem Szwedzkiej i Skandynawskiej Formuły 3. W sezonie 1985 zajął drugie miejsce w klasyfikacji Fińskiej Formuły 3, ścigał się wówczas również w Brytyjskiej Formule 3. W 1986 roku rozpoczął rywalizację samochodami turystycznymi (Mazda RX-7). W 1987 roku był trzeci w mistrzostwach Finlandii, zwyciężając w wyścigu w Ahvenisto. W roku 1990 rywalizował w Fińskiej Formule 4. Rok później zajął BMW M3 drugie miejsce w wyścigu 500 km Kemora.
W 1997 roku wraz z bratem Marko założył zespół Koiranen Motorsport.

</doc>
<doc id="4475647" url="https://pl.wikipedia.org/wiki?curid=4475647" title="Elżbieta Król">
Elżbieta Król

Elżbieta Król (ur. 18 czerwca 1971 w Lublinie) – polska biolog, dr hab. nauk biologicznych, adiunkt Instytutu Biologii Wydziału Biologii i Nauk o Ziemi oraz Instytutu Biologii i Biochemii Wydziału Biologii i Biotechnologii Uniwersytetu Marii Curie-Skłodowskiej.
Życiorys.
Urodziła się 18 czerwca 1971, natomiast w 1996 ukończyła studia biotechnologiczne na Wydziale Biologii i Nauk o Ziemi Uniwersytetu Marii Curie-Skłodowskiej w Lublinie. W 2004 uzyskała doktorat za pracę dotyczącą badań mechanizmu jonowego zmian potencjału membranowego komórek roślinnych wywołanych bodźcami świetlnymi i termicznymi, a 23 września 2015 uzyskała habilitację na podstawie rozprawy zatytułowanej "Zmiany potencjału transmembranowego jako pierwsza odpowiedź komórki na zmiany w środowisku zewnętrznym".
Pracowała na stanowisku adiunkta Instytutu Biologii Wydziału Biologii i Nauk o Ziemi oraz Instytutu Biologii i Biochemii Wydziału Biologii i Biotechnologii Uniwersytetu Marii Curie-Skłodowskiej.

</doc>
<doc id="4475651" url="https://pl.wikipedia.org/wiki?curid=4475651" title="Turnia nad Szańcem">
Turnia nad Szańcem

Turnia nad Szańcem – skała w dolnej części Doliny Będkowskiej na Wyżynie Krakowsko-Częstochowskiej. Znajduje się w dolnej części północnych zboczy wąwozu Nad Szańcem – orograficznie lewego odgałęzienia Doliny Będkowskiej, administracyjnie w granicach wsi Będkowice w województwie małopolskim, w powiecie krakowskim, w gminie Wielka Wieś.
Jest to zbudowana z wapieni duża skała znajdująca się w lesie, mniej więcej w połowie wysokości zboczy. Ma wysokość 12–20 m, ściany miejscami połogie, miejscami pionowe z filarami, kominami i zacięciami.
U podnóża zachodniej ściany znajduje się otwór wylotowy Jaskini nad Szańcem.
Drogi wspinaczkowe.
Ściana zachodnia jest obiektem wspinaczki skalnej. Wspinacze poprowadzili na niej 15 dróg wspinaczkowych o trudności od IV+ do VI.4+ w skali Kurtyki. Wszystkie mają zamontowane punkty asekuracyjne w postaci 2–8 ringów (r) i stanowiska zjazdowe (st).

</doc>
<doc id="4475653" url="https://pl.wikipedia.org/wiki?curid=4475653" title="Arika Madeyska">
Arika Madeyska

Arika Madeyska (wł. Jadwiga, Arika Lubicz-Orłowska) (ur. 1920 w Warszawie, zm. 5 grudnia 2004 w Paryżu) – polska malarka, rysownik, zamieszkała we Francji.
Życiorys.
Córka porucznika Wojska Wojska Polskiego Władysława Lubicz-Orłowskiego. Dzieciństwo spędziła z siostrą Aliną w majątku rodzinnym pod Warszawą, podczas II wojny światowej mieszkała w Konstancinie. Rodzina podczas wojny utraciła cały majątek, a ojciec zmuszony był emigrować do Stanów Zjednoczonych. Zamieszkała w Sopocie, gdzie od 1948 studiowała w Państwowej Wyższej Szkole Sztuk Plastycznych w pracowniach profesorów Artura Nachta-Samborskiego, Józefy Wnukowej i Jacka Żuławskiego. Dyplom uzyskała w 1951. W 1952 poślubiła artystę malarza Romana Madeyskiego, rok później urodziła córkę. W 1954 powróciła do Warszawy, w 1955 otrzymała nagrodę na Ogólnopolskiej Wystawie Młodej Plastyki. W latach 1955−1959 co roku uczestniczyła w Festiwalu Sztuk Plastycznych, który odbywał się w Sopocie, w 1957 podczas wystawy Młode Malarstwo i Rzeźba otrzymała nagrodę Ministra Spraw Zagranicznych. W 1959 miała pierwszą wystawę indywidualną w Salonie Nowej Kultury w Warszawie, w tym samym roku po raz pierwszy wyjechała za granicę, jej prace uczestniczyły w wystawie dwunastu malarzy polskich w galerii Charpentier w Paryżu i w Genewie. W 1960 miała wystawę indywidualną w galerii Benezit w Paryżu, rok później wiceprezydent Stanów Zjednoczonych Richard Nixon dokonał zakupu dwóch obrazów artystki, a ona po raz drugi wystawia prace w paryskiej Benezit. Arika Madeyska tworzyła wówczas kolaże z papieru i makaty. W tym czasie rozstaje się z Romanem Madeyskim, metamorfozę przechodzi jej twórczość, zaczyna eksperymentować z abstrakcją geometryzującą o formach linearnych. W 1962 w Galerii Kordegarda odbyła się wystawa indywidualna kolaży, a jej obrazy uczestniczyły w dwóch wystawach w Galerii Krzywe Koło. Rok później wyemigrowała do Francji, gdzie miała wystawę indywidualną w Galerii Lambert. W Paryżu ukończyła kurs restauracji dzieł sztuki i pracowała przy restauracji malowideł ściennych w zamku Fontainebleau. W 1964 uczestniczyła w wystawie "Młodzi i Wielcy" w Tokio, a po powrocie do Paryża pracowała przy restauracji obrazów w pracowni Joanny Wierusz-Kowalskiej. Zaczęła wówczas tworzyć abstrakcje o formach kulistych, w 1965 uczestniczyła w wystawie "Art Sacre", w 1970 w wystawie malarstwa polskiego w Lublanie. W 1972 poślubiła Jacoba Carlo, a jej prace pokazano na wystawie "Wielcy i Młodzi" w Paryżu. Od 1973 podróżowała po świecie, była w Stanach Zjednoczonych, Brazylii, Argentynie, Chinach, Kanadzie, Turcji i Włoszech. W 1976 uczestniczyła w wystawie ceramiki w Albisoli we Włoszech, dwa lata później miała wystawę indywidualną w ICOMOS w Paryżu, a w 1980 w tamtejszej Galerii Es. W latach 1981-1983 uczestniczyła w wystawach zbiorowych, a w 1985 i 1987 miała w Paryżu wystawy indywidualne. W 1991 prace Ariki Madeyskiej wystawiono w warszawskiej Galerii Zachęta podczas wystawy Jesteśmy, od tego czasu często bywała w Polsce, a jej prace wystawiano w Warszawie, Łodzi, Radomiu, Sanoku, Toruniu i Lesku. W 1996 uczestniczyła w promocji książki Books of Arts w Museum of Woman in Art w Waszyngtonie, powróciła tam w 1998 aby uczestniczyć w wystawie "Artists on the road". W 1999 otrzymała nagrodę Fundacji Zaleskich oraz wystawiła prace w Instytucie Polskim w Waszyngtonie. Ostatnia wystawa retrospektywna w życiu Ariki Madeyskiej odbyła się w Warszawie, w galerii New Art Media. Artystka zmarła w Paryżu w wieku 94 lat, zgodnie z jej życzeniem została pochowana w grobowcu rodzinnym Orłowskich na cmentarzu Powązkowskim w Warszawie (kw. 56-4-25/26).
Życie prywatne.
Była żona Romana Madeyskiego, artysty malarza, z którym miała córkę.

</doc>
<doc id="4475690" url="https://pl.wikipedia.org/wiki?curid=4475690" title="Alexander Wood">
Alexander Wood

Osoby o tym imieniu i nazwisku:

</doc>
<doc id="4475698" url="https://pl.wikipedia.org/wiki?curid=4475698" title="Symeon (zm. 1239)">
Symeon (zm. 1239)



</doc>
<doc id="4475702" url="https://pl.wikipedia.org/wiki?curid=4475702" title="Hetmani wielcy koronni">
Hetmani wielcy koronni



</doc>
<doc id="4475708" url="https://pl.wikipedia.org/wiki?curid=4475708" title="Kościół Trójcy Przenajświętszej w Czerwinie">
Kościół Trójcy Przenajświętszej w Czerwinie

Kościół Trójcy Przenajświętszej – rzymskokatolicki kościół parafialny należący do dekanatu Rzekuń diecezji łomżyńskiej.
Jest to świątynia wzniesiona w stylu barokowym w latach 1774-77. Kościół został zbudowany na planie krzyża łacińskiego, na przecięciu naw znajduje się kopuła.
Świątynia została ufundowana przez Celińskich – ówczesnych właścicieli Czerwina. Nakryte sklepieniem krzyżowym wnętrze zachowało oryginalny wystrój w stylu barokowym. Umieszczony jest w nim marmurowy nagrobek Jakuba Grodzickiego (właściciela Czerwina), który został wyrzeźbiony około 1609 roku i pochodzi z wcześniejszej budowli. W latach 1995 – 2000 został wykonany remont kościoła obejmujący wieże, dach, instalację elektryczną, organy oraz elewację
zewnętrzną.

</doc>
<doc id="4475712" url="https://pl.wikipedia.org/wiki?curid=4475712" title="Hubert Bronk">
Hubert Bronk

Hubert Aleksander Bronk (ur. 16 maja 1940 w Sierakowicach) – polski inżynier i ekonomista, profesor zwyczajny Uniwersytetu Szczecińskiego, w latach 1993–1999 rektor tej uczelni, specjalista w zakresie: transport i logistyka, ekonomika i organizacja transportu, ekonomika przedsiębiorstwa, międzynarodowy transport i spedycja.
Życiorys.
W 1964 ukończył studia na Politechnice Szczecińskiej. Został nauczycielem akademickim tej uczelni. W 1969 uzyskał stopień naukowy doktora, a w 1974 habilitację. Tytuł naukowy otrzymał w 1987. W 1991 został profesorem zwyczajnym.
Od 1985 jest nauczycielem akademickim Uniwersytetu Szczecińskiego. Zajmował tam stanowiska dziekana Wydziału Transportu i Łączności, rektora (1993–1999) oraz dyrektora Instytutu Transportu i Logistyki (2001–2002).

</doc>
<doc id="4475719" url="https://pl.wikipedia.org/wiki?curid=4475719" title="Wojtek Sokół">
Wojtek Sokół

Wojtek Sokół – pierwszy solowy album studyjny polskiego rapera Sokoła, wydany 15 lutego 2019 roku, nakładem wytwórni Prosto.

</doc>
<doc id="4475720" url="https://pl.wikipedia.org/wiki?curid=4475720" title="Grayslake">
Grayslake

Grayslake – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475723" url="https://pl.wikipedia.org/wiki?curid=4475723" title="Green Oaks">
Green Oaks

Green Oaks – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475725" url="https://pl.wikipedia.org/wiki?curid=4475725" title="Gurnee">
Gurnee

Gurnee – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475732" url="https://pl.wikipedia.org/wiki?curid=4475732" title="Hainesville">
Hainesville

Hainesville – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475734" url="https://pl.wikipedia.org/wiki?curid=4475734" title="Mistrzostwa Europy w Lekkoatletyce 1971 – skok wzwyż kobiet">
Mistrzostwa Europy w Lekkoatletyce 1971 – skok wzwyż kobiet

Skok wzwyż kobiet był jedną z konkurencji rozgrywanych podczas X Mistrzostw Europy w Helsinkach. Kwalifikacje zostały rozegrane 11 sierpnia, a finał 12 sierpnia 1971. Zwyciężczynią tej konkurencji została reprezentantka Austrii Ilona Gusenbauer. Przyznano dwa srebrne medal, które zdobyły Cornelia Popescu z Rumunii i Barbara Inkpen z Wielkiej Brytanii. W rywalizacji wzięło udział trzydzieści pięć zawodniczek z osiemnastu reprezentacji.

</doc>
<doc id="4475736" url="https://pl.wikipedia.org/wiki?curid=4475736" title="Annie Dillard">
Annie Dillard

Annie Dillard (ur. 30 kwietnia 1945) – amerykańska pisarka, autorka poezji, esejów, prozy, krytyk literackich, powieści i dziennika. Laureatka Nagrody Pulitzera w dziedzinie literatury niefikcjonalnej (1975). Porównywana do Virginii Woolf, Emily Dickinson i H.D. Thoreau.
Życie i twórczość.
Urodziła się jako Meta Ann Doak w rodzinie o korzeniach szkocko- irlandzkich, francuskich i niemieckich. Dorastała w Pittsburgu w Pensylwanii. Swoje dzieciństwo opisała w autobiografii "Annie Dillard, An American Childhood (Annie Dillard: Amerykańskie Dzieciństwo)" (1987). W szkolnych latach interesowała się geologią, historią naturalną, entomologią, epidemiologią, II Wojną Światową i poezją. Uczyła się gry na fortepianie, tańca, rysowania. Kolekcjonowała kamienie i owady.
Studiowała teologię i literaturę w Hollins College (obecnie Hollins University) w Roanoke w stanie Wirginia. W 1964 poślubiła wykładowcę kreatywnego pisania, poetę R.H.W. Dillarda. Rozstali się w przyjaźni w 1975. Z Roanoke przeniosła się na Zachodnie Wybrzeże, do stanu Waszyngton. Ucząc w Western Washington University jako profesor wizytujący, poznała i poślubiła profesora antropologii Gary’ego Clevidence’a. W 1979 przenieśli się do Middletown w stanie Connecticut, gdzie otrzymała stanowisko pisarza-rezydenta na Wydziale Anglistyki w Wesleyan University. W 1984 urodziła się ich córka Cody Rose. W 1988 Dillard i Clevidence rozwiedli się. Wyszła wówczas za mąż za Roberta Richardsona, profesora, autora biografii Henry’ego Thoreau (1986) i Ralpha Waldo Emersona (1995). 
Przez pierwszych kilka lat po studiach, które ukończyła 1968, malowała, pisała i prowadziła dziennik. Opublikowała kilka wierszy.
W 1974 opublikowała pierwszy tomik poezji "Tickets for a Prayer Wheel (Bilety na Młynek Modlitewny" - chodzi o młynek modlitewny Buddystów). Dała w nich wyraz swej miłości do fauny i flory stanu Waszyngton. Również w 1974 opublikowała "Pilgrim at Tinker Creek ("nagrodzoną Nagrodą Pulitzera w 1975) powieść - medytację na temat niezgłębionych tajemnic przyrody.
Mieszkając w stanie Waszyngton, napisała długie opowiadanie zatytułowane "The Living", które w 1992 przerobiła na powieść historyczną o osadzie na brzegu Pacyfiku. Tu napisała też "Holy The Firm" (1977) - rozważania o życiu i cierpieniu, nawiązujące do koncepcji ezoterycznego chrześcijaństwa, a zainspirowane katastrofą małego samolotu, w której siedmioletnia dziewczynka doznała ciężkich obrażeń.
W 1982 wydała "Living By Fiction" - zbiór luźno powiązanych esejów, analizujących współczesną prozę od powieści Jamesa Joyce’a i Gertrudy Stein po Johna Bartha i Jorge Luisa Borgesa. W tym samym roku opublikowała czternaście wspomnień pod wspólnym tytułem "Teaching a Stone to Talk", zainspirowanych jej podróżami do Ekwadoru, na Wyspy Galapagos, a także pobytami w Appalachach. Wspomnienia te splotła z rozważaniami religijno-spirytualistycznymi o życiu i świecie. 
W 1982 pojechała do Chin z grupą amerykańskich pisarzy i wydawców. Następnie uczestniczyła w spotkaniach z chińskimi pisarzami, którzy przyjechali do Stanów Zjednoczonych z rewizytą. Wraz z Allenem Ginsbergiem pokazała chińskim gościom Disneyland. Owocem tych kontaktów była wydana w 1984 relacja "Encounters with Chinese Writers."
W 1987 opublikowała autobiografię "An American Childhood," a w 1989 "The Writing Life" - swój dziennik połączony z praktycznymi poradami dla aspirujących pisarzy. W 1995 opublikowała drugi zbiór poezji "Mornings Like This". Rozważania na temat sensu naszego istnienia kontynuowała w wydanej w 1999 książce "For the Time Being". W 2007 wydała powieść współczesną "The Maytrees," a w 2016 kolejny zbiór esejów "The Abundance: Narrative Essays Old &amp; New. "
Nagrody.
Otrzymała wiele nagród, m.in. Nagrodę Pulitzera w dziedzinie literatury niefikcjonalnej w 1975 i w 2015 - z rąk Baracka Obamy.
Tłumaczenia.
Twórczość Dillard została przetłumaczona na wiele języków, w tym język polski. W 2010 Wydawnictwo Literackie wydało "Pielgrzyma nad Tinker Creek" ("Pilgrim at Tinker Creek") i "Państwa Maytree" "(The Maytress") w tłumaczeniu Macieja Świerkockiego. 

</doc>
<doc id="4475737" url="https://pl.wikipedia.org/wiki?curid=4475737" title="Hawthorn Woods">
Hawthorn Woods

Hawthorn Woods – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475739" url="https://pl.wikipedia.org/wiki?curid=4475739" title="Aaron Yan">
Aaron Yan

Aaron Yan (, ur. 20 listopada 1985 w Tajpej, na Tajwanie) – tajwański aktor i piosenkarz. W przeszłości członek boys bandu Fahrenheit.
Życiorys.
1985–2005: Początki życia i kariery.
Yan urodził się jako Wu Keng-lin 20 listopada 1985 roku. Kiedy był bardzo młody, wraz z rodziną przeprowadził się do Connecticut w Stanach Zjednoczonych, gdzie mieszkał przez pięć lat, a następnie wrócił do Tajwanu. W 2004 Yan opublikował kilka swoich zdjęć na publicznym blogu i został zauważony przez tajwańską firmę Comic Productions. W sierpniu 2004 roku zadebiutował aktorsko w tajwańskim dramace "I Love My Wife". W 2005 roku, po podpisaniu kontraktów z Comic Productions i HIM International Music, Yan wystąpił w tajwańskich seriach "It started with a Kiss" i "KO One".
2005–2011: Fahrenheit.
W grudniu 2005 roku Yan założył zespół muzyczny Fahrenheit z trzema innymi tajwańskimi artystami: Wu Chun, Jiro Wang i Calvin Chen. We wrześniu 2006 roku Fahrenheit wydali swój debiutancki album studyjny "Fahrenheit", i wygrali nagrodę Hito Music Award dla najlepszego boysbandu.
2011–obecnie: kariera solowa.
W marcu 2011 roku Yan wydał swój debiutancki rozszerzony album "The Next Me". Album przez 5 tygodni znajdował się na pierwszym miejscu listy G-Music.
W maju 2012 roku Yan zagrał w tajwańskim musicalu ,"Alice in Wonder City"". W październiku 2012 roku Aaron wydaje swój debiutancki album studyjny "The Moment".
W czerwcu 2013 roku Yan zagrał w tajwańskim dramacie romantycznym ",Just You"".
W lutym 2014 roku Yan zagrał w tajwańskim dramacie romansowym "Fall in love with Me""". Yan zdobył nagrodę Asia Star Award w konkursie Seoul International Drama Awards. W maju 2014 roku wydał swój drugi rozszerzony album "Drama". W czerwcu 2014 roku wydał swój trzeci rozszerzony album pod tytułem "Cut".
W marcu 2015 roku Yan zadebiutował w Japonii singlem "Moisturizing". Album zadebiutował w pierwszej dziesiątce na liście Oricon Singles Chart. We wrześniu 2015 wydał swój drugi japoński singiel "Gelato".
W marcu 2016 roku Yan zagrał w tajwańskim romansie, "Refresh Man". Dramat był ogromnym hitem zarówno w kraju, jak i całej Azji, zwiększając popularność Yana. W czerwcu 2016 roku Yan wydał swój trzeci japoński singiel "Monochrome Dandy".
W 2018 roku Yan wydał drugi rozbudowany album "Where I Belong".
5 października 2018 roku Aaron wydał album pt. „Dear Monster”.
Życie osobiste.
Comming out.
Yan wiedział, że jest gejem od wczesnej młodości. Jego orientacja seksualna była źródłem gorącego konfliktu w jego rodzinie. W mediach internetowych odnotowano, że po tym, jak jego rodzice dowiedzieli się o jego orientacji seksualnej, matka Aarona zaczęła bardzo kontrolować to, z kim się spotyka, z kolei jego ojciec próbował popełnić samobójstwo.
W listopadzie 2018 r. został przymusowo ujawniony opinii publicznej jako gej, powodem tego były jego rzekome randki z trzema mężczyznami jednocześnie. Zdjęcia i SMS-y dotyczące tego zdarzenia zostały ujawnione przez jednego chłopaka, który rzekomo odkrył, że nie jest jedynym partnerem Yana.
Yan opublikował osobiste oświadczenie przepraszające za zaistniałą sytuację, ale nie odnoszące się bezpośrednio do kwestii rzekomego umawiania się z trzema mężczyznami jednocześnie.
Menadżer Yana odrzucił zarzuty, twierdząc, że fryzury na zdjęciach były niespójne. Jeden z byłych przyjaciół Yana również zakwestionował zarzut, że spotykał się z trzema mężczyznami w tym samym czasie.

</doc>
<doc id="4475741" url="https://pl.wikipedia.org/wiki?curid=4475741" title="Indian Creek (Illinois)">
Indian Creek (Illinois)

Indian Creek – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475743" url="https://pl.wikipedia.org/wiki?curid=4475743" title="Chris Chiozza">
Chris Chiozza

Christopher Xavier Chiozza (ur. 21 listopada 1995 w Memphis) – amerykański koszykarz, występujący na pozycji rozgrywającego, obecnie zawodnik Golden State Warriors oraz zespołu G-League – Santa Cruz Warriors. 
W 2014 wystąpił w meczu gwiazd amerykańskich szkół średnich – Derby Classic.
W 2018 reprezentował Washington Wizards podczas letniej ligi NBA, a rok później Houston Rockets.
26 września 2019 dołączył do obozu szkoleniowego Washington Wizards. 17 grudnia opuścił klub ze stolicy.
4 stycznia 2020 podpisał umowę z Brooklyn Nets na występy zarówno w NBA, jak i zespole G-League – Long Island Nets. 19 grudnia został zwolniony. 22 grudnia podpisał kolejną umowę z Nets, na występy w NBA i G-League. Po zakończeniu sezonu został wolnym agentem.
13 sierpnia 2021 zawarł kontrakt z Golden State Warriors na występy w NBA i zespole G-League – Santa Cruz Warriors. .

</doc>
<doc id="4475744" url="https://pl.wikipedia.org/wiki?curid=4475744" title="Island Lake (Illinois)">
Island Lake (Illinois)

Island Lake – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475746" url="https://pl.wikipedia.org/wiki?curid=4475746" title="Robert Palmer">
Robert Palmer



</doc>
<doc id="4475747" url="https://pl.wikipedia.org/wiki?curid=4475747" title="Ramsey (Walia)">
Ramsey (Walia)

Ramsey (wal. "Ynys Dewi") – brytyjska wyspa położona w Walii (hrabstwo Pembrokeshire) na Morzu Celtyckim. Znajduje się w obrębie Parku Narodowego Pembrokeshire Coast.
Transport i zabudowa.
Na wyspę kursują promy z St Justinian. Na wyspie jest mały sklep, m.in. z przekąskami. Zabudowania tworzy jedna farma - Ramsey Farm.
Przyroda.
Obszar wyspy charakteryzuje się najwyższymi klifami w Walii, które osiągają wysokość do 120 metrów. Najwyższe punkty wyspy to szczyty Carn Ysgubor i Carn Llundain, z których widok obejmuje m.in. wyspę Skomer. Wyspa jest rezerwatem przyrody Królewskiego Towarzystwa Ochrony Ptaków. Na wyspie zamieszkują ptaki, m.in.: skowronek, kruk, myszołów, sroki, fulmarus i rissa. Ptaki rozmnażają się na klifach, szukając głębokich szczelin i jaskiń, w których budują gniazda. Na brzegach pojawiają się foki szarytki morskie. Wyspa porastają kolorowe łąki, z dzwonkami i wrzosem.
Kaplica.
Miejsce kaplicy świętego Tymoteusza było ukazane na drugiej edycji mapy "Ordnance Survey" z 1908. Istniało tu wczesnośredniowieczne miejsce kultu chrześcijańskiego. Budynek został odbudowany w 1963 wraz z istniejącym tu wcześniej cmentarzem. Kaplica św. Tymoteusza została udokumentowana jako kapliczka w "St Davids" około 1600, kiedy została opisana jako zniszczona. Kaplica może być jedną z dwóch na wyspie - druga prawdopodobnie poświęcona była św. Justynowi Męczennikowi i znajdowała się na południowym krańcu wyspy.

</doc>
<doc id="4475753" url="https://pl.wikipedia.org/wiki?curid=4475753" title="Pomnik Władysława Sikorskiego na Gibraltarze">
Pomnik Władysława Sikorskiego na Gibraltarze



</doc>
<doc id="4475758" url="https://pl.wikipedia.org/wiki?curid=4475758" title="Jim O’Brien">
Jim O’Brien

 Jim O’Brien, James M. O’Brien (ur. 7 listopada 1951 w Falls Church) – amerykański koszykarz grający na pozycji niskiego skrzydłowego, mistrz ABA (1974).

</doc>
<doc id="4475760" url="https://pl.wikipedia.org/wiki?curid=4475760" title="David Kellogg">
David Kellogg

David Kellogg (ur. 1952) – amerykański reżyser filmowy i telewizyjny. Wyreżyserował m.in. teledyski "Love Oh Love" Lionela Richie i "Jam" Michaela Jacksona.
David Kellogg w latach 80. i 90. XX wieku reżyserował filmy erotyczne, współpracując z "Playboyem". W 1992 był nominowany do Złotej Maliny dla najgorszego reżysera za film muzyczny "Miłość w rytmie rap" z 1991. W 1999 Kellogg wyreżyserował ekranizację "Inspektora Gadżeta" z Matthew Broderickiem w roli głównej. Reżyser współpracował z kilkunastoma muzykami i grupami, kręcąc dla nich teledyski:

</doc>
<doc id="4475761" url="https://pl.wikipedia.org/wiki?curid=4475761" title="Kildeer">
Kildeer

Kildeer – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475763" url="https://pl.wikipedia.org/wiki?curid=4475763" title="Carola Jacob">
Carola Jacob



</doc>
<doc id="4475764" url="https://pl.wikipedia.org/wiki?curid=4475764" title="Amphisbaena (rodzaj)">
Amphisbaena (rodzaj)

Amphisbaena – rodzaj amfisbeny z rodziny Amphisbaenidae.
Zasięg występowania.
Rodzaj obejmuje gatunki występujące na Kubie, Haiti, Portoryko, Trynidadzie, w Panamie, Kolumbii, Wenezueli, Ekwadorze, Gujanie, Surinamie, Gujanie Francuskiej, Brazylii, Peru, Boliwii, Paragwaju, Urugwaju i Argentynie.
Systematyka.
Podział systematyczny.
Do rodzaju należą następujące gatunki:

</doc>
<doc id="4475766" url="https://pl.wikipedia.org/wiki?curid=4475766" title="Lake Barrington">
Lake Barrington

Lake Barrington – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475772" url="https://pl.wikipedia.org/wiki?curid=4475772" title="Lake Bluff">
Lake Bluff

Lake Bluff – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475776" url="https://pl.wikipedia.org/wiki?curid=4475776" title="Lake Villa (Illinois)">
Lake Villa (Illinois)

Lake Villa – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475779" url="https://pl.wikipedia.org/wiki?curid=4475779" title="Libertyville (Illinois)">
Libertyville (Illinois)

Libertyville – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475780" url="https://pl.wikipedia.org/wiki?curid=4475780" title="Stanisław Jaskóła">
Stanisław Jaskóła

Stanisław Jaskóła (ur. 19 października 1918 w Łodzi, zm. ?) – polski bokser, zawodnik łódzkich klubów.
Pierwsze kroki w boksie stawiał w klubie Geyer Łódź w 1936 roku. Po zakończeniu II wojny światowej, wznowił treningi w łódzkim Geyerze, w którym wywalczył wicemistrzostwo Polski, po czym przeszedł do klubu Tęcza Łódź, w którym to zdobył największe sukcesy sportowe. Natomiast zakończył swoją karierę sportową w barwach ŁKS Łódź w 1953 roku. Startując w kategorii ciężkiej, zdobył mistrzostwo Polski w 1948, wywalczył wicemistrzostwo kraju w 1946 w wadze półciężkiej i 1951 w wadze ciężkiej, oraz zdobył brązowy medal w 1947 roku, w tej samej kategorii wagowej. Występując w ringu stoczył 307 walk, z czego 231 odnotował zwycięstw, 6 pojedynków zremisował i 70 przegrał.

</doc>
<doc id="4475781" url="https://pl.wikipedia.org/wiki?curid=4475781" title="Drenkowo">
Drenkowo

Drenkowo () – wieś w Bułgarii, w obwodzie Błagojewgrad, w gminie Błagojewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 46 mieszkańców.

</doc>
<doc id="4475782" url="https://pl.wikipedia.org/wiki?curid=4475782" title="Gorno Chyrsowo">
Gorno Chyrsowo

Gorno Chyrsowo () – wieś w Bułgarii, w obwodzie Błagojewgrad, w gminie Błagojewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 114 mieszkańców.

</doc>
<doc id="4475785" url="https://pl.wikipedia.org/wiki?curid=4475785" title="Rinke za kratami">
Rinke za kratami

Rinke za kratami – polski magazyn dokumentalny prowadzony przez Rinke Rooyensa, który jest też reżyserem programu i emitowany od 9 września 2015 do 9 listopada 2016 na antenie Polsatu.
Charakterystyka programu.
Program przedstawiał historie osadzonych, którzy odbywali kary pozbawienia wolności za popełnione przez nich ciężkie przestępstwa.

</doc>
<doc id="4475790" url="https://pl.wikipedia.org/wiki?curid=4475790" title="Leszko">
Leszko

Leszko () – wieś w Bułgarii, w obwodzie Błagojewgrad, w gminie Błagojewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 212 mieszkańców.

</doc>
<doc id="4475792" url="https://pl.wikipedia.org/wiki?curid=4475792" title="Patrick Gasienica">
Patrick Gasienica

Patrick Gasienica (ur. 28 listopada 1998 w McHenry) – amerykański skoczek narciarski polskiego pochodzenia, reprezentant klubu Norge Ski Club. Olimpijczyk (2022), uczestnik mistrzostw świata w narciarstwie klasycznym (2019), mistrzostw świata w lotach narciarskich (2020) oraz mistrzostw świata juniorów (2016 i 2017).
Przebieg kariery.
Urodził się w Stanach Zjednoczonych, w rodzinie emigrantów z Polski, pochodzących z Zakopanego. Skoki narciarskie uprawiali jego dziadek, ojciec i wuj. Ojciec, Wojciech Gąsienica-Mracielnik, reprezentował USA jako Albert Gasienica, a w swojej karierze zdobył 1 punkt Pucharu Kontynentalnego.
W FIS Cup zadebiutował we wrześniu 2015 w Einsiedeln, gdzie zajmował miejsca w siódmej dziesiątce, zaś pierwsze punkty tego cyklu zdobył w lutym 2016 w Eau Claire, zajmując 22. i 26. pozycję. W 2016 i 2017 wystąpił na mistrzostwach świata juniorów. Indywidualnie w pierwszym starcie był zdyskwalifikowany, a w drugim zajął 53. miejsce, natomiast zawody drużynowe kończył odpowiednio na 12. i 11. lokacie. W lutym 2017 zadebiutował w Pucharze Kontynentalnym, zajmując 41. i 43. miejsce w zawodach w Iron Mountain.
Znalazł się w składzie reprezentacji Stanów Zjednoczonych w skokach narciarskich na Mistrzostwa Świata w Narciarstwie Klasycznym 2019. Odpadł w kwalifikacjach do obu konkursów indywidualnych, dwukrotnie zajmując 56. miejsce. W konkursie drużynowym reprezentacja Stanów Zjednoczonych z Gasienicą w składzie uplasowała się na 11. miejscu.
17 sierpnia 2019 zajął 17. miejsce w konkursie Letniego Pucharu Kontynentalnego we Frenštácie pod Radhoštěm, zdobywając tym samym pierwsze punkty zawodów tej rangi. W sezonie zimowym 2019/2020 po raz pierwszy przystąpił do rywalizacji w Pucharze Świata, jednak w zawodach w Predazzo i Sapporo ani razu nie przebrnął kwalifikacji.
W grudniu 2020 w Planicy wziął udział w Mistrzostwach Świata w Lotach Narciarskich 2020, w których odpadł w kwalifikacjach do konkursu indywidualnego. Wystąpił w rozgrywanym 23 stycznia 2021 w Lahti drużynowym konkursie Pucharu Świata, w którym Amerykanie zajęli ostatnie, 9. miejsce.
W grudniu 2021 zdobył punkty Pucharu Kontynentalnego, zajmując 23. i 20. miejsce w zawodach tego cyklu w Zhangjiakou. Wystartował na Zimowych Igrzyskach Olimpijskich 2022. Indywidualnie na skoczni normalnej zajął 49. miejsce, a na dużej odpadł w kwalifikacjach, zaś w drużynie męskiej zajął 10. pozycję.
W czerwcu 2022 ogłosił zawieszenie kariery sportowej na czas nieokreślony.

</doc>
<doc id="4475794" url="https://pl.wikipedia.org/wiki?curid=4475794" title="Lincolnshire (Illinois)">
Lincolnshire (Illinois)

Lincolnshire – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475795" url="https://pl.wikipedia.org/wiki?curid=4475795" title="Pomnik Danuty Siedzikówny w Gruszkach">
Pomnik Danuty Siedzikówny w Gruszkach

Pomnik Danuty Siedzikówny w Gruszkach – pomnik upamiętniający postać Danuty Siedzikówny "Inki", sanitariuszki polskiego podziemia niepodległościowego, znajdujący się w sąsiedztwie siedziby Nadleśnictwa Browsk w Gruszkach koło Narewki.
"Inka" pochodziła z pobliskiej wsi Guszczewina, jej ojciec był leśnikiem, a pomnik ustawiono z inicjatywy Lasów Państwowych (jednym z inicjatorów był ks. Tomasz Duszkiewicz, duszpasterz Generalnej Dyrekcji Lasów Państwowych) i odsłonięto z ceremoniałem wojskowym 11 czerwca 2017. Monument (posąg) przedstawia postać młodej, delikatnie uśmiechniętej sanitariuszki z torba lekarska na ramieniu i bandażem w ręku. W uroczystości odsłonięcia udział brał m.in. minister Jan Szyszko, wiceminister Jarosław Zieliński, Wojsko Polskie, inne formacje mundurowe i kilka tysięcy osób. Odczytano list prezydenta Andrzeja Dudy, w którym prezydent stwierdził, że budowa pomnika była aktem zadośćuczynienia za wyrządzone krzywdy. Odsłonięcie poprzedził koncert "Panny wyklęte" oraz msza, której przewodniczył biskup Tadeusz Wojda.
Autorem projektu pomnika był Marek Maślaniec z Krakowa, a projektantem cokołu, otoczenia i opiekunem artystycznym – prof. Andrzej Strumiłło. Celem przedstawienie było ukazanie "Inki", jako młodej kobiety w działaniu. 
W województwie podlaskim Siedzikówna upamiętniona jest jeszcze m.in. w Narewce, gdzie jej pomnik stoi przy lokalnej świątyni rzymskokatolickiej. Inny ma powstać także w Białymstoku.

</doc>
<doc id="4475801" url="https://pl.wikipedia.org/wiki?curid=4475801" title="Zetynian (herb szlachecki)">
Zetynian (herb szlachecki)



</doc>
<doc id="4475807" url="https://pl.wikipedia.org/wiki?curid=4475807" title="Peter Wolf">
Peter Wolf

Peter Wolf, właśc. Peter Blankfield (ur. 7 marca 1946 w Nowym Jorku) – amerykański muzyk rockowy, artysta estradowy, w latach 1967–1983 wokalista zespołu The J. Geils Band.
Jest absolwentem High School of Music &amp; Art w Nowym Jorku oraz School of the Museum of Fine Arts at Tufts w Bostonie. W latach 1967–1983 występował z zespołem The J. Geils Band. Karierę solową rozpoczął w 1983. W 1984 nagrał przebój "Lights Out", który osiągnął pozycję 12. Billboard Hot 100. Piosenkarz wydał solowe albumy: Lights Out (1984), Come As You Are (1987), Up to No Good (1990), Long Line (1996), Fool's Parade (1998), Sleepless (2002), Midnight Souvenirs (2010), A Cure for Loneliness (2016).

</doc>
<doc id="4475808" url="https://pl.wikipedia.org/wiki?curid=4475808" title="Michaił Bołdyriew (1894-1939)">
Michaił Bołdyriew (1894-1939)



</doc>
<doc id="4475809" url="https://pl.wikipedia.org/wiki?curid=4475809" title="United States National Guard">
United States National Guard



</doc>
<doc id="4475810" url="https://pl.wikipedia.org/wiki?curid=4475810" title="Maciej Zacharzewski">
Maciej Zacharzewski

Maciej Zacharzewski (ur. 10 listopada 1982 w Elblągu) – polski aktor, absolwent Państwowej Wyższej Szkoły Teatralnej w Krakowie. Ma brata bliźniaka, Marcina.

</doc>
<doc id="4475812" url="https://pl.wikipedia.org/wiki?curid=4475812" title="Michaił Bołdyriew (1890-1938)">
Michaił Bołdyriew (1890-1938)



</doc>
<doc id="4475817" url="https://pl.wikipedia.org/wiki?curid=4475817" title="Turiwka">
Turiwka



</doc>
<doc id="4475819" url="https://pl.wikipedia.org/wiki?curid=4475819" title="Turówka (obwód chmielnicki)">
Turówka (obwód chmielnicki)



</doc>
<doc id="4475822" url="https://pl.wikipedia.org/wiki?curid=4475822" title="Greenport (Nowy Jork)">
Greenport (Nowy Jork)



</doc>
<doc id="4475829" url="https://pl.wikipedia.org/wiki?curid=4475829" title="Lista odcinków programu „Fear Factor”">
Lista odcinków programu „Fear Factor”



</doc>
<doc id="4475834" url="https://pl.wikipedia.org/wiki?curid=4475834" title="Katedra Świętych Marcina i Szczepana w Moguncji">
Katedra Świętych Marcina i Szczepana w Moguncji



</doc>
<doc id="4475840" url="https://pl.wikipedia.org/wiki?curid=4475840" title="Argobba">
Argobba

Argobba – grupa etniczna w Etiopii, zamieszkująca wschodnią część Wyżyny Abisyńskiej. Ich populację szacuje się na 192 tys. 
Tradycyjnie posługują się językiem argobba, należącym do rodziny języków semickich. W zdecydowanej większości wyznają islam. 
Największe grupy zamieszkują w regionach Amhara, Oromia i Afar.
Nazwa Argobba jest związana z historycznym pochodzeniem i osadnictwem tej grupy. Pochodzi z amharskiego zwrotu „Arab gebba”, co oznacza „przybyli Arabowie“.
Argobba zajmują się przede wszystkim rolnictwem, tkactwem i handlem.

</doc>
<doc id="4475843" url="https://pl.wikipedia.org/wiki?curid=4475843" title="Kościół św. Piotra w Gloucester">
Kościół św. Piotra w Gloucester

Kościół św. Piotra w Gloucester (ang. "St Peter's Church") – rzymskokatolicki kościół parafialny w Gloucester, w Anglii, wzniesiony w latach 1860-1868, znajdujący się w centrum miasta na rogu London Road i Black Dog Way.
Dzięki darowiźnie Mary Webb w 1788 roku w Gloucester założono katolicką misję, która w 1789 roku została przekształcona w parafię. W latach 90. XVIII wieku ówczesny proboszcz John Greenaway nabył dom, w ogrodzie za którym wybudował małą kaplicę z cegły dedykowaną św. Piotrowi "ad Vincula" (pol. „"w Okowach"”). Kaplica ta została zarejestrowana w 1792 roku.
W związku ze zwiększaniem się liczby katolików w mieście w latach 50. XIX wieku zaczęto gromadzić fundusze na budowę kościoła, która stała się możliwa zwłaszcza dzięki darowaniu na ten cel przez Frances Canning 1000 funtów (co w tamtym czasie było znaczącą kwotą). W 1859 roku zburzono kaplicę, żeby zrobić miejsce dla kościoła, którego budowę rozpoczęto w 1860 roku. Projektantem neogotyckiej świątyni (w stylu wczesnego XIV wieku) był Gilbert Blount. Kościół konsekrowano 8 października 1868 roku. W 1880 roku wybudowano nowe prezbiterium.
Budynek kościoła nie jest orientowany, część prezbiterialna zwrócona jest na północ. Świątynia jest trójnawowa, prezbiterium posiada boczne kaplice.

</doc>
<doc id="4475846" url="https://pl.wikipedia.org/wiki?curid=4475846" title="Jean Vidalon">
Jean Vidalon

Jean Vidalon (ur. 14 listopada 1869 w Cazaubon, zm. 27 lutego 1959) – generał broni armii francuskiej.
Życiorys.
Był synem Jean'a (żandarm konny) i Marie Talès.
W 1890 ukończył Akademię Wojskową w Saint Cyr, (73 promocja du Grand Triomphe) z lokatą 65 i został mianowany podporucznikiem piechoty morskiej.
Dowódca 63 Dywizji Piechoty, 37 Dywizji Piechoty, 11 Dywizji Piechoty i 13 Korpusu Armijnego. Dowódca wojsk francuskich w Maroku.
Dowodził 63 DP która została przekształcona w 1 Dywizję Strzelców Polskich. Dowództwo dywizji składało się z oficerów polskich i francuskich.

</doc>
<doc id="4475848" url="https://pl.wikipedia.org/wiki?curid=4475848" title="EHF Liga Mistrzów 2018/2019 – faza pucharowa">
EHF Liga Mistrzów 2018/2019 – faza pucharowa



</doc>
<doc id="4475868" url="https://pl.wikipedia.org/wiki?curid=4475868" title="Nienawidzę Baśniowa">
Nienawidzę Baśniowa

Nienawidzę Baśniowa (tytuł oryginalny: "I Hate Fairyland") – amerykańska seria komiksowa autorstwa Skottiego Younga, ukazująca się w formie miesięcznika od października 2015 do lipca 2018 nakładem wydawnictwa Image Comics. Po polsku opublikowało ją wydawnictwo Non Stop Comics w latach 2018–2019 w formie tomów zbiorczych.
Fabuła.
Utrzymana w konwencji fantasy i czarnego humoru seria opowiada o Gertrude, która jako 10-latka trafia wbrew swojej woli do magicznej krainy o nazwie Baśniowo. Po 27 latach uwięziona w ciele dziewczynki Gertrude wciąż szuka możliwości ucieczki. Sfrustrowana, zaczyna terroryzować Baśniowo. Jego królowa Cloudia chce pozbyć się Gertrude, wysyłając do niej zabójców. Gdy plan się udaje, Cloudia postanawia sama zgładzić Gertrude.

</doc>
<doc id="4475873" url="https://pl.wikipedia.org/wiki?curid=4475873" title="Mistrzostwa Europy w Lekkoatletyce 1971 – skok w dal mężczyzn">
Mistrzostwa Europy w Lekkoatletyce 1971 – skok w dal mężczyzn

Skok w dal mężczyzn był jedną z konkurencji rozgrywanych podczas X Mistrzostw Europy w Helsinkach. Kwalifikacje rozegrano 10 sierpnia, a finał 11 sierpnia 1971. Zwycięzcą tej konkurencji został reprezentant Niemieckiej Republiki Demokratycznej Max Klauß. W rywalizacji wzięło udział trzydziestu zawodników z czternastu reprezentacji.
Wyniki.
Kwalifikacje.
Minimum wynosiło 7,70 m.

</doc>
<doc id="4475876" url="https://pl.wikipedia.org/wiki?curid=4475876" title="Tom Taylor">
Tom Taylor

Tom Taylor (ur. 19 października 1817 w Bishopwearmouth, zm. 12 lipca 1880 w Battersea) – angielski pisarz, dramaturg i krytyk literacki, naczelny pisma satyrycznego "Punch", autor sztuki "Our American Cousin", podczas inscenizacji której w Waszyngtonie postrzelono śmiertelnie prezydenta Abrahama Lincolna.
Życiorys.
Tom Taylor ukończył studia na Uniwersytecie w Cambridge w 1837 roku. Karierę dziennikarską rozwijał w Londynie, współpracując z "Morning Chronicle" oraz "Daily News". Od 1844 rozpoczął współpracę z magazynem satyrycznym "Punch", w 1874 zostając jego naczelnym. Literat jest autorem około 100 sztuk, w tym adaptacji opowiadań innych pisarzy, m.in. Charlesa Dickensa. Dramaty Taylora wystawiano również w Stanach Zjednoczonych. W trakcie wystawiania sztuki "Our American Cousin" (pol. Nasz amerykański kuzyn) w waszyngtońskim Teatrze Forda 14 kwietnia 1865 zastrzelono prezydenta Abrahama Lincolna. Kilka sztuk Taylora zostało przeniesionych na ekran w epoce kina niemego ("Peg Woffington", "The Ticket-of-Leave Man", "Masks and Faces").

</doc>
<doc id="4475882" url="https://pl.wikipedia.org/wiki?curid=4475882" title="The Wicked + The Divine">
The Wicked + The Divine

The Wicked + The Divine – amerykańska seria komiksowa stworzona przez scenarzystę Kierona Gillena i rysownika Jamiego McKelviego, ukazująca się w formie miesięcznika od czerwca 2014 nakładem wydawnictwa Image Comics. Po polsku cztery pierwsze tomy zbiorcze opublikowało wydawnictwo Mucha Comics.
Fabuła.
Utrzymana w konwencji fantasy seria opowiada o dwunastu bogach z różnych kultur, którzy co dziewięćdziesiąt lat wcielają się w wybranych śmiertelników i po dwóch latach kończą ziemską egzystencję. Na początku XXI wieku przyjmują postać celebrytów – gwiazd muzyki. Wszystko się zmienia, gdy jedna z nadprzyrodzonych istot dopuszcza się morderstwa. Podejrzenie pada na Lucyfera.

</doc>
<doc id="4475887" url="https://pl.wikipedia.org/wiki?curid=4475887" title="Wewnętrzna zachodnia obwodnica Radomia">
Wewnętrzna zachodnia obwodnica Radomia

Wewnętrzna zachodnia obwodnica Radomia – droga w Radomiu łącząca bezpośrednio drogę ekspresową S7 oraz drogi krajowe nr 9 i nr 12. Komunikację z ekspresową zachodniej obwodnicą Radomia (S7) zapewniają węzły Radom Północ i Radom Południe. Droga Krajowa nr 9 rozpoczyna się od Ronda Narodowych Sił Zbrojnych ("warszawskiego"), zaś droga Krajowa nr 12 krzyżuje się z obwodnicą na ronda im. Jana Łaskiego. Trasa pokrywa się ze śladem drogi wojewódzkiej nr 735 - starodroża drogi krajowej nr 7. Poza odcinkiem radomskim biegnie m.in. przez miejscowości Jedlanka, Jedlińsk, Wsola i Wielogóra (od strony północnej), zaś od południa m.in. przez Kosów oraz Młodocin Mniejszy. Na odcinkach podmiejskich trasa ma łączną długość ok. 11 km, zaś na odcinku miejskim ok. 15 km. Jest to najdłuższa z obwodnic wewnętrznych Radomia. Śladem miejskiego odcinka wewnętrznej zachodniej obwodnicy Radomia biegną ulice Kielecka, Stefana Czarnieckiego oraz Warszawska (na odcinku od ronda Narodowych Sił Zbrojnych do granicy miasta).

</doc>
<doc id="4475892" url="https://pl.wikipedia.org/wiki?curid=4475892" title="Logic">
Logic

Logic, właściwie Sir Robert Bryson Hall II (ur. 22 stycznia 1990 r. w Rockville) – amerykański raper, producent muzyczny i autor tekstów oraz piosenkarz.
Życiorys.
1990-2005: Dzieciństwo.
Sir Robert Bryson Hall II urodził się 22 stycznia 1990 w Rockville w stanie Maryland. Jego ojciec, Robert Bryson Hall, jest Afroamerykaninem z Maryland, a matka jest Amerykanką. Logic spędził większość swojej młodości w dzielnicy West Deer Park w Gaithersburg w tym stanie. Jego ojciec był uzależniony od kokainy, a matka cierpiała na alkoholizm. Mimo że jego ojciec początkowo nie interesował się synem, Logic był w stanie nawiązać z nim kontakt ze względu na jego rosnącą karierę rapową. W dzieciństwie, Logic był świadkiem, jak jego bracia produkują i rozprowadzają kokainę do „uzależnionych w całym bloku”, w tym do jego ojca. Logic twierdzi, że dokładnie wie, jak wytwarzać kokainę po tym jak to zobaczył. Uczęszczał do gimnazjum w Gaithersburg, jednak go nie ukończył i wkrótce został wydalony po tym, jak zaczął opuszczać zajęcia w dziesiątej klasie. Logic skomentował wyrzucenie ze szkoły, stwierdzając: „Zacząłem źle się zachowywać i nie zdałem każdej kolejnej klasy, oprócz angielskiego, więc wyrzucili mnie ze szkoły.
Kariera.
2005-2012: Początki kariery i pierwsze mixtape'y.
W wieku 13 lat Logic spotkał Solomona Taylora, który stał się jego mentorem. Logic zainteresował się rapem po przesłuchaniu soundtracka do filmu Kill Bill w reżyserii Quentina Tarantino. Ścieżka dźwiękowa została wyprodukowana przez RZA, członka grupy hip-hopowej Wu-Tang Clan. Po tym, Logic zaczął słuchać grupy i bardzo spodobał mu się hip hop. Logic kupił album grupy The Roots "Do You Want More?!!!??!", później tego samego roku, Taylor dał Logicowi wiele płyt zawierających instrumentale, aby napisał do nich teksty. W 2009 r. Logic wystąpił pod pseudonimem „Psychological”, opisując tę nazwę jako „jedno imię, które naprawdę lubię. Po prostu kochałem to słowo, ponieważ dotyczyło ono umysłu i wiedziałem, że jest to to, na czym chciałem, żeby moja muzyka składała się z czegoś, co naprawdę nakłania do myślenia”. Wydał nieoficjalny mixtape zatytułowany "Psychological - Logic: The Mixtape" pod swoim oryginalnym pseudonimem. Mixtape zyskał uznanie dużej ilości artystów takich jak Pitbull, EPMD, Method Man, Redman i Ludacris. Później raper skrócił „Psychological” do „Logic”.
Logic wydał swój pierwszy oficjalny mixtape, "Young, Broke &amp; Infamous", 15 grudnia 2010 roku. Mixtape został dobrze przyjęty przez krytyków. Chris Zarou, prezes Visionary Music Group, usłyszał mixtape i podpisał kontrakt z raperem. Logic stwierdził w wywiadzie: „Visionary Music Group jest jak Roc-A-Fella, Damon Dash, lubię widzieć siebie jako Jaya, w żaden sposób nie jestem arogancki ani zarozumiały, zrobili to tak, jak chcieli”. Mixtape zostały pobrany ponad 250 000 razy ze strony DatPiff. Logic wydał swój drugi mixtape, "Young Sinatra", w 2011 roku. Jest to pierwsza część chronologii "Young Sinatra", a mixtape zyskał uznanie krytyków. Teledysk do „All I Do”, wydany na YouTube, zyskał ponad milion wyświetleń w tydzień po wydaniu.
Po sukcesie poprzednich dwóch projektów, Logic wypuścił swój trzeci mixtape "Young Sinatra: Undeniable" 30 kwietnia 2012 roku. Mixtape ten różni się od innych, Logic porusza w nim tematy związane z jego przeszłością, zażywaniem narkotyków przez ojca, wydaleniem ze szkoły oraz ugodzenie jego matki nożem. Mówiąc o mixtape, Logic powiedział: „Fani mają tendencję do myślenia, jeśli lubią artystę. Sam stworzyłem wszystkie utwory od samego początku, więc nigdy nie możesz powiedzieć, że się zmieniam”. Skomentował aspekty związane miksowaniem, stwierdzając: „Są tam rzeczy dla ludzi, którzy nie zwracają uwagi na tekst i po prostu chcą się dobrze bawić, ale każda linia tekstu jest tak skonstruowana, że każdy ma tam coś do posłuchania”. Po wydaniu "Young Sinatra: Undeniable", Logic zakończył swoją pierwszą krajową trasę koncertową, Visionary Music Group Tour.
2012–2013: "Young Sinatra: Welcome to Forever", Def Jam Recordings i trasy koncertowe.
Na początku 2013 roku Logic pojawił się na okładce XXL, jako część corocznej publikacji „Top 10 Freshmen List”, wraz z artystami: Travisem Scottem, Trinidadem Jamesem, Dizzy Wrightem, Actionem Bronsonem, Joeyem Badassem, Angel Haze’em, Ab-Soulem, Chief Keefem, Kirko Bangzem i Schoolboyem Q. Logic ukończył swoją pierwszą trasę po Europie w marcu 2013 r. i potwierdził, że jego czwarty mixtape, "Young Sinatra: Welcome to Forever", zostanie wydany 7 maja 2013 r. Zapowiedział swoją drugą, dwumiesięczną krajową trasę koncertową Welcome to Forever Tour, promujący projekt. Mixtape odniósł duży sukces, a krytycy chwalili projekt. Mixtape został pobrany ponad 700 000 razy na DatPiff.
15 kwietnia ogłoszono, że Logic podpisał kontrakt z Def Jam Recordings, z producentem No I.D. pełni funkcję producenta wykonawczego jego debiutanckiego albumu. Logic wydał publiczne oświadczenie na ten temat: „Jestem podekscytowany podjęciem kolejnego kroku w mojej karierze - niesamowite jest to, że Def Jam i Visionary Music Group współpracują ze sobą, Możliwość współpracy jest bezcenna, jestem bardzo zadowolony, że staje się częścią najbardziej kultowej wytwórni hip-hopowej wszech czasów”. Logic odbył trasę koncertową z Kid Cudim, Big Seanem oraz Tylerem.
2013–2014: "Under Pressure".
5 listopada Logic wyjawił, że, No I.D., były producent GOOD Music Hit-Boy, 6ix i C-Sick będą producentami na jego debiutanckim albumie, w tym No I.D. i 6ix pełniący rolę producentów wykonawczych albumu. 27 stycznia 2014 roku Visionary Music Group wydało utwór „24 Freestyle”. Piosenka została wydana z okazji urodzin Logica. 11 lutego Logic ogłosił, że będzie koncertował wraz z zespołem Krewella, podczas 2014 Verge Campus Spring Tour. 8 kwietnia, Logic wydał utwór „Now”, który pierwotnie miał pojawić się na jego nadchodzącej, bezpłatnej EP-ce zatytułowanej "When You Wait". Logic rozpoczął miesięczną trasę „When You Wait Tour” wraz z członkiem Visionary Music Group, QuESt. 22 kwietnia, wydał „Alright", trzecią piosenkę z projektu "While You Wait" z gościnnym udziałem rapera Big Seana. Logic, wydał „Finding Forever” 7 maja 2014 r.
Latem 2014 r. Logic ogłosił, że na jego debiutanckim albumie nie pojawią się żadni artyści, dzięki czemu będzie on „osobisty i skupiony tylko na mnie”. 27 sierpnia Logic wydał „Driving Ms. Daisy” z udziałem Childish Gambino. We wrześniu pojawiły się ogłoszenia o tytule i dacie wydania albumu. Utwór tytułowy, służący jako główny singiel albumu, został wydany 15 września. 14 października Logic wydał drugi singiel zatytułowany „Buried Alive”. 21 października Logic wypuścił "Under Pressure", sprzedając ponad 70 000 egzemplarzy w pierwszym tygodniu po debiucie na 2 miejscu listy Billboard Top Hip-Hop/R&amp;B Chart.
12 listopada Logic wystąpił w The Tonight Show z udziałem Jimmy’ego Fallona, wykonując „I'm Gone”.
2015–2016: "The Incredible True Story" i "Bobby Tarantino".
8 września Logic wydał zwiastun nadchodzącego drugiego albumu, ogłaszając, że album ukaże się jesienią 2015 roku. Historia, która ma miejsce około roku 2100, zaczyna się od tego, że Ziemia nie nadaje się do zamieszkania z powodu poważnych zmian dokonanych przez człowieka. Pierwotne postacie zaczynają podróżować na nową planetę zwaną „Paradise”, a podczas podróży grają w "The Incredible True Story". Do głównych bohaterów należą Logic, Steven Blum (jako Thomas), Kevin Randolph (jako Kai) i Anna Elyse Palchikoff (jako Thalia), a obsada wzięła udział w New York Comic Con, promując tym samym album. Logic, Blum, Randolph i 6ix powrócili do New York Comic Con w 2016 roku, aby omówić „życie po "The Incredible True Story"”.
22 września 2015 r. Logic wydał „Young Jesus”, pierwszy singiel z tego albumu, z długoletnim przyjacielem Big Lenbo. „Like Woah” i „Fade Away”, drugi i trzeci singiel z albumu, ukazały się kolejno 14 października i 5 listopada. "The Incredible True Story" został wydany 13 listopada 2015 roku, debiutując na 3 miejscu na Billboard 200, z łączną sprzedażą 135 000 w pierwszym tygodniu. Płyta znalazła się na szczycie listy Billboard Top Hip-Hop/R&amp;B Chart. Był to również drugi komercyjny projekt Logica, który zyskał szerokie uznanie krytyków. Logic ogłosił The Incredible World Tour, która odbyła się wiosną 2016 roku. Po zakończeniu The Incredible World Tour ujawniona została informacja, że Logic i raper G-Eazy będą współprowadzącymi The Endless Summer Tour latem 2016 a raperzy YG i Yo Gotti będą wspierającymi trasę. Dwa tygodnie przed rozpoczęciem trasy, Logic wydał „Flexicution”, piosenkę, którą zapowiadał w mediach społecznościowych od miesięcy.
1 lipca 2016 r. Logic wypuścił mixtape zatytułowany "Bobby Tarantino". To szósty mixtape Logica od czasu "Young Sinatra: Welcome to Forever", z 2013 roku, który został wydany niespodziewanie za pośrednictwem konta Twittera Logica. Na mixtape'ie znajdują się single „Flexicution” (który stał się jego pierwszym singlem, który znalazł się na Billboard Hot 100) oraz „Wrist” z gościnnym udziałem Pusha T, a za produkcję odpowiadają głównie Logic i 6ix. 3 października 2016 roku Logic ujawnił tytuł swojego trzeciego albumu studyjnego, który brzmiał "AfricAryaN""."
2017-2018: "Everybody", "Bobby Tarantino II" i "YSIV".
29 marca 2017 roku Logic ujawnił nowy tytuł swojego albumu zatytułowanego "Everybody". Wiadomość o jego trzecim albumie została udostępniona w jego mediach społecznościowych, wraz z oficjalną okładką albumu zaprojektowaną przez Sam Spratt. Album został wydany 5 maja 2017 r. W wywiadzie dla Genius Logic powiedział, że jego czwarty album będzie prawdopodobnie jego ostatnim.
"Everybody" zadebiutował na 1 miejscu listy Billboard 200 łącznie ze sprzedażą 247 000 egzemplarzy albumu w pierwszym tygodniu. W drugim tygodniu, zaledwie w 8 000 kopii. Singiel „1-800-273-8255”, uzyskał certyfikat potrójnej platyny od RIAA. W sierpniu 2017 roku Logic wystąpił w animowanym serialu komediowym Rick and Morty, występując jako główny bohater festiwalu. W listopadzie 2017 roku Logic wydał piosenkę „Broken People” jako część ścieżki dźwiękowej do filmu Bright.
23 lutego 2018 roku Logic wydał singiel „44 More”. Była to kontynuacja piosenki „44 Bars” z mixtape'u "Bobby Tarantino". Utwór uplasował się na 22 miejscu Billboard Hot 100. Kolejny singiel, „Overnight”, został wydany cztery dni później. 2 marca wypuścił kolejny singiel „Everyday”, przy współpracy z producentem muzycznym Marshmello. 7 marca wydał film, promujący jego szósty mixtape "Bobby Tarantino II," który został wydany dwa dni później, za pośrednictwem Def Jam i Visionary Music Group. Na mixtape'ie wystąpili gościnnie 2 Chainz, Big Sean, Wiz Khalifa. 30 marca wystąpił w pierwszym odcinku oryginalnego serialu dokumentalnego Netflixa, "Rapture".
28 września 2018 roku Logic wydał swój czwarty album studyjny zatytułowany "YSIV". Przed wydaniem projektu Logic wydał trzy single: „One Day” z udziałem Ryana Teddera, „The Return” i „Everybody Dies”. Na płycie znajduje się utwór „Wu Tang Forever”, na którym znajdują się wszyscy żyjący członkowie Wu Tang Clan. Logic ogłosił również album "Ultra 85", który obecnie nie ma daty premiery. Zapowiedział także, że napisał nowelę zatytułowaną "Supermarket." Planuje też zagrać we własnym filmie, nad którym zaczął pracować.
2019-2020: "Confessions of a Dangerous Mind", debiutancka książka i "No Pressure".
Na początku 2019 roku Logic wydał utwór „Keanu Reeves”, a 22 marca „Confessions of a Dangerous Mind”. Jego debiutancka książka "Supermarket", ukazała się 26 marca 2019 r. wraz z oficjalną ścieżką dźwiękową o tej samej nazwie. 3 maja, Logic udostępnił kolejny utwór z tej płyty, „Homicide” w którym gościnnie wystąpił Eminem. "Confessions of a Dangerous Mind" został wydany 10 maja i zajął pierwsze miejsce na liście Billboard 200.
16 lipca 2020, Logic poprzez swoje media społecznościowe poinformował, że 24 lipca wyda album "No Pressure", który będzie jego ostatnim albumem w jego muzycznej karierze. 
Życie prywatne.
Aby Logic mógł dostatecznie poświęcić się muzyce, zakończył pięcioletni związek w 2009 roku. Następnie stwierdził: „Możesz umieścić wszystko w związku, ale to nie znaczy, że dostaniesz to wszytko z powrotem. Kiedy stworzyłem swój pierwszy mixtape, zdałem sobie sprawę, że wszystko, co włożyłem w ten projekt – godziny pisania tekstu, spędzony czas, ból, pot, krew, łzy – to odzyskałem. Chodzi o to, że czuję się tak jak wielu artystów, no może nie do końca artystów, ale wiele ludzi myśli, że mogą ot tak rapować. Nie rozumieją, że wszystko, co robię i chcę robić, to rymowanie... Myślę, że dosłownie poświęciłem całe swoje życie dla relacji z moimi przyjaciółmi i rodziną”.
22 października 2015 r. Logic poślubił swoją dziewczynę Jessicę Andreę, którą poznał dwa lata wcześniej. 20 marca 2018 roku ogłosił, że po dwóch latach małżeństwa on i Andrea oficjalnie są w separacji. Raper złożył wniosek o rozwód 19 kwietnia 2018 r. Mimo rozwodu, pozostali przyjaciółmi.
Logic w jednym z wywiadów powiedział: „Podczas dorastania byłem głupi: „Nie piję i nie palę. Kiedy byłem młodszy, paliłem. Może wypiję kieliszek szampana od czasu do czasu”. Logic miał poważne uzależnienie od papierosów, o czym mówi w utworze „Nikki” z albumu "Under Pressure". Zobowiązał się nie wypalić żadnego papierosa, po wydaniu tego albumu.
Logic ma także kanał YouTube, na którym publikuje filmy o swoich ulubionych grach wideo.
Wpływy.
Logic mówi, że Frank Sinatra jest jego główną inspiracją. Sam siebie nazywa „Young Sinatra”. Kiedy był jeszcze dzieckiem, jego matka kazała mu oglądać stare, czarno-białe filmy, które ukształtowały jego miłość do piosenkarza. Logic opisuje Sinatrę jako ważną dla niego osobę i człowieka, który „pokazał pokój, miłość, łaskę, pozytywność, honor i męstwo”.
Logic mówi również o innych muzykach, którzy mieli wpływ na jego muzykę, m.in. A Tribe Called Quest, Mos Def, Outkast, Red Hot Chili Peppers, J. Cole, Drake, a także filmy Quentina Tarantino. Mówiąc o muzyce w wywiadzie przeprowadzonym pod koniec 2013 roku, Logic stwierdził: „Uwielbiam wszystkie podgatunki hip-hopu i wszystkich gatunków muzyki i myślę, że to właśnie pozwala mi tworzyć muzykę".
Badania opublikowane w prestiżowym brytyjskim czasopiśmie naukowym British Medical Journal wykazały, że po ukazaniu się utworu "1-800-273-8255" liczba telefonów na tytułową linię wzrosła o niemal 10 tys. Są też dowody, że spadła liczba samobójstw w USA.

</doc>
<doc id="4475895" url="https://pl.wikipedia.org/wiki?curid=4475895" title="Mettawa">
Mettawa

Mettawa – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475896" url="https://pl.wikipedia.org/wiki?curid=4475896" title="Mundelein">
Mundelein

Mundelein – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475897" url="https://pl.wikipedia.org/wiki?curid=4475897" title="South Bruny National Park">
South Bruny National Park



</doc>
<doc id="4475899" url="https://pl.wikipedia.org/wiki?curid=4475899" title="Mistrzostwa Europy w Łyżwiarstwie Szybkim na Dystansach 2019">
Mistrzostwa Europy w Łyżwiarstwie Szybkim na Dystansach 2019



</doc>
<doc id="4475900" url="https://pl.wikipedia.org/wiki?curid=4475900" title="Prowincja Guipúzcoa">
Prowincja Guipúzcoa



</doc>
<doc id="4475901" url="https://pl.wikipedia.org/wiki?curid=4475901" title="North Barrington">
North Barrington

North Barrington – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475902" url="https://pl.wikipedia.org/wiki?curid=4475902" title="Mistrzostwa Europy w Lekkoatletyce 1971 – trójskok mężczyzn">
Mistrzostwa Europy w Lekkoatletyce 1971 – trójskok mężczyzn

Trójskok mężczyzn był jedną z konkurencji rozgrywanych podczas X Mistrzostw Europy w Helsinkach. Kwalifikacje rozegrano 14 sierpnia, a finał 15 sierpnia 1971. Zwycięzcą tej konkurencji został reprezentant Niemieckiej Republiki Demokratycznej Jörg Drehmel. W rywalizacji wzięło udział osiemnastu zawodników z czternastu reprezentacji.
Wyniki.
Kwalifikacje.
Minimum wynosiło 16,20 m.

</doc>
<doc id="4475906" url="https://pl.wikipedia.org/wiki?curid=4475906" title="Deadly Class">
Deadly Class

Deadly Class – amerykańska seria komiksowa stworzona przez scenarzystę Ricka Remendera i zilustrowana przez Wesleya Craiga, ukazująca się w formie miesięcznika od stycznia 2014 do października 2022 nakładem wydawnictwa Image Comics. Po polsku publikuje ją wydawnictwo Non Stop Comics od 2019 w formie tomów zbiorczych.
Na podstawie "Deadly Class" powstał serial telewizyjny "Szkoła zabójców", emitowany od 16 stycznia 2019 przez stację SyFy. Serial został anulowany po pierwszym sezonie.
Fabuła.
Utrzymana w konwencji thrillera akcja serii rozpoczyna się w 1987 roku i opowiada o Marcusie Lopezie Arguello, nastoletnim chłopcu, który po śmierci rodziców, pozbawiony opieki, trafia do szkoły dla młodocianych zabójców. Żyjąc w atmosferze ciągłego ryzyka, nawiązuje pierwsze przyjaźnie i odkrywa miłość.

</doc>
<doc id="4475907" url="https://pl.wikipedia.org/wiki?curid=4475907" title="Mistrzostwa Europy w Łyżwiarstwie Szybkim w Wieloboju 2019">
Mistrzostwa Europy w Łyżwiarstwie Szybkim w Wieloboju 2019



</doc>
<doc id="4475910" url="https://pl.wikipedia.org/wiki?curid=4475910" title="Old Mill Creek">
Old Mill Creek

Old Mill Creek – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475912" url="https://pl.wikipedia.org/wiki?curid=4475912" title="Bidegoian">
Bidegoian



</doc>
<doc id="4475913" url="https://pl.wikipedia.org/wiki?curid=4475913" title="Riverwoods">
Riverwoods

Riverwoods – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475916" url="https://pl.wikipedia.org/wiki?curid=4475916" title="Attitude Era">
Attitude Era



</doc>
<doc id="4475917" url="https://pl.wikipedia.org/wiki?curid=4475917" title="Round Lake (Illinois)">
Round Lake (Illinois)

Round Lake – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475918" url="https://pl.wikipedia.org/wiki?curid=4475918" title="Right of way">
Right of way



</doc>
<doc id="4475919" url="https://pl.wikipedia.org/wiki?curid=4475919" title="Vizcaya">
Vizcaya



</doc>
<doc id="4475921" url="https://pl.wikipedia.org/wiki?curid=4475921" title="Round Lake Beach">
Round Lake Beach

Round Lake Beach – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475922" url="https://pl.wikipedia.org/wiki?curid=4475922" title="Round Lake Heights">
Round Lake Heights

Round Lake Heights – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475926" url="https://pl.wikipedia.org/wiki?curid=4475926" title="Round Lake Park">
Round Lake Park

Round Lake Park – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475927" url="https://pl.wikipedia.org/wiki?curid=4475927" title="Guernica">
Guernica



</doc>
<doc id="4475929" url="https://pl.wikipedia.org/wiki?curid=4475929" title="Szósty rewolwer">
Szósty rewolwer

Szósty rewolwer (tytuł oryginalny: "The Sixth Gun") – amerykańska seria komiksowa stworzona przez scenarzystę Cullena Bunna i rysownika Briana Hurtta, ukazująca się w formie miesięcznika od maja 2010 do czerwca 2016 nakładem wydawnictwa Oni Press. Oprócz cyklu głównego ukazały się cztery poboczne mini-serie, a od 2019 publikowana jest kontynuacja pt. "Shadow Roads". Po polsku główny cykl "Szóstego rewolweru" opublikowało wydawnictwo Timof i cisi wspólnicy w formie tomów zbiorczych.
Fabuła.
Utrzymana w konwencjach westernu i fantasy akcja serii rozpoczyna się krótko po wojnie secesyjnej w Stanach Zjednoczonych i opowiada o rywalizacji rewolwerowca Drake'a Sinclaira i zdegradowanego oficera armii Oleandra Hume'a, którzy walczą o zdobycie sześciu rewolwerów, z których każdy posiada tajemne moce przechodzące na właściciela. Opętany Hume odkrywa, że szósty rewolwer posiada nieświadoma niczego młoda kobieta Becky Montcrief.

</doc>
<doc id="4475930" url="https://pl.wikipedia.org/wiki?curid=4475930" title="Karrantza Harana">
Karrantza Harana



</doc>
<doc id="4475931" url="https://pl.wikipedia.org/wiki?curid=4475931" title="Third Lake">
Third Lake

Third Lake – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475932" url="https://pl.wikipedia.org/wiki?curid=4475932" title="Wiadukt Broxburn">
Wiadukt Broxburn

Wiadukt Broxburn (ang. "Broxburn Viaduct") – wiadukt kolejowy położony na granicy hrabstwa West Lothian i Edynburg w Szkocji.
Opis.
Jest kamiennym wiaduktem, posiadającym 7 przęseł łukowych. Wybudowany został z boniowanych kamiennych bloków piaskowca. Wiadukt położony jest ok. 2 km od centrum miejscowości Broxburn. Oddany do użytku jako część linii kolejowej towarzystwa „"Edinburgh and Glasgow Railway"”. Jest używany obecnie, prowadzi przez niego dwutorowa linia połączenia kolejowego pomiędzy Glasgow przez Falkirk do Edynburga. Wiadukt przebiega nad drogą A89 i strumieniem Brox Burn. Około kilometr na południe położony jest wiadukt Almond Valley, który stanowi z wiaduktem Broxburn i tunelem położonym pod miejscowością Winchburgh całość założenia, zrealizowanego w latach 1839–1842. Projektantem wiaduktu i całej trasy był John Miller, inżynier budownictwa lądowego z przedsiębiorstwa "Grainger and Miller" z Edynburga. Środkowe przęsło wiaduktu, znajdujące się bezpośrednio nad drogą krajową A89, zostało w późniejszym czasie wzmocnione stalowym rusztowaniem. Z kolei przęsło od strony północnej zostało częściowo zabudowane w sposób tworzący w jego prześwicie dwa mniejsze łuki. W 1971 roku wiadukt został wpisany na szkocką listę zabytków, w najwyższej kategorii A.

</doc>
<doc id="4475933" url="https://pl.wikipedia.org/wiki?curid=4475933" title="Sopelana">
Sopelana



</doc>
<doc id="4475934" url="https://pl.wikipedia.org/wiki?curid=4475934" title="Émile Guerry">
Émile Guerry

Émile Maurice Guerry (ur. 28 września 1891 w Grenoble, zm. 11 marca 1969 w Cambrai) – francuski duchowny katolicki, arcybiskup koadiutor Cambrai w latach 1940–1952, a następnie do 1966 arcybiskup Cambrai; biskup tytularny Achridy i Octavy, od 1945 sekretarz Zgromadzenia Kardynałów i Arcybiskupów Francji, przedstawiciel francuskiego "katolicyzmu społecznego", autor książek o katolickiej nauce społecznej, historii najnowszej Kościoła i życiu duchowym.
Życie.
Émile Guerry urodził się w 1891 roku w Grenoble. Po ukończeniu prawa na Externat Notre-Dame de Grenoble został adwokatem. W 1911 roku był przewodniczącym diecezjalnego oddziału Association Catholique de la Jeunesse Française, założonej przez Adriena de Mun antydemoliberalnej i antysocjalistycznej organizacji na rzecz realizacji katolickiej nauki społecznej. Rok później, pod wpływem książki "Droga pielgrzyma" duńskiego pisarza i konwertyty na katolicyzm Johannesa Jørgensena, przeżył głębokie nawrócenie i przyjął powołanie duchowne. Niezwłocznie wstąpił do słynącego z wysokiego poziomu Seminarium św. Sulpicjusza w Issy-les-Moulineaux. Umocnił go w tym ks. Jean-Marie Desgranges (1874–1958), działacz francuskiego "katolicyzmu społecznego" i późniejszy parlamentarzysta.
Podczas I wojny światowej Émile Guerry walczył na froncie zachodnim, m.in. pod Verdun i został trzykrotnie odznaczony. W 1919 roku wznowił naukę w Wyższym Seminarium Duchownym w Grenoble. Specjalizował się w naukach społecznych, w 1921 roku uzyskał doktorat z prawa. W 1922 roku został wysłany do Papieskiego Seminarium Francuskiego w Rzymie, aby ukończyć studia teologiczne z doktoratem na Gregorianum, uzyskanym w 1925 roku. Sakrament święceń przyjął w 1923 roku. Udzielił go, tak jak i późniejszej sakry, biskup Alexandre Caillot.
W 1925 roku został wikariuszem–administratorem parafii św. Wawrzyńca w Grenoble, w której założył szkołę. W 1927 roku został rektorem seminarium w Grenoble, gdzie wykładał teologię fundamentalną, dogmatyczną i moralną. W latach 1932-40 służył jako wikariusz generalny diecezji Grenoble i dyrektor jej dzieł społecznych. Od razu założył diecezjalne oddziały Jeunesse Ouvrière Chrétienne i Jeunesse Agricole Catholique, organizacji społecznych powiązanych z Association Catholique de la Jeunesse Française. Nauczał księży, że „uczestnictwo w nich jest jednym z najważniejszych zadań ich posługi”. Od początku swojej posługi działał w Akcji Katolickiej, dla której w 1926 roku napisał podręcznik "Code de l'Action Catholique", tłumaczony na różne języki, w tym polski.
W 1940 roku został mianowany arcybiskupem tytularnym Ochrydy i koadiutorem archidiecezji Cambrai, której był następnie metropolitą w latach 1952–1966. Od 1945 roku pełnił funkcję sekretarza Zgromadzenia Kardynałów i Arcybiskupów Francji oraz przewodniczącego Komisji Biskupiej dla Świata Pracy. Opracował m.in. raport o misji ewangelizacyjnej duchowieństwa diecezjalnego.
W dalszym ciągu współpracował z katolickimi organizacjami społecznymi, głównie z Action Catholique Ouvrière i Jeunesse Ouvrière Chrétienne. W kontaktach osobistych był bardzo serdeczny i bezpośredni, jasno i otwarcie wyrażał swoje poglądy. W 1947 roku został jednym ze współzałożycieli zgromadzenia L’Institut des Petites Soeurs des Maternités Catholiques. Był członkiem Komisji Przygotowawczej do Soboru Watykańskiego II, która opracowała schematy dokumentów, odrzucone po jego rozpoczęciu. Na soborze pracował w Komisji ds. biskupów i diecezji oraz przy tworzeniu Konstytucji duszpasterskiej o Kościele w świecie współczesnym. Po przejściu na emeryturę był arcybiskupem tytularnym Octavy. Zmarł w 1969 roku.
Twórczość.
Émile Guerry jest autorem 21 książek na różne tematy: o katolickiej nauce społecznej, m.in. "La doctrine sociale de l'Église", tłumaczona na język angielski, hiszpański, włoski, portugalski i arabski (łącznie ok. 70 wydań w latach 1957–1964); o dziejach Kościoła we Francji w czasie okupacji niemieckiej, m.in. "L’Église catholique en France sous l’occupation", nagrodzona w 1948 roku przez Akademię Francuską (kolejną nagrodę AF otrzymał w 1955 roku za książkę o zadaniach biskupa "L'évêque"); o aktualnej roli Kościoła w świecie, m.in. "Église catholique et communisme athée; pourquoi l’Église oppose-t-elle un refus formel à la doctrine antireligieuse du communisme soviétique?", tłumaczona na hiszpański, włoski i portugalski; o życiu duchowym, m.in. "Dans le Christ total", tłumaczona na angielski, hiszpański, włoski i portugalski (łącznie 38 wydań w latach 1952–1992).
Szczególną popularność zyskała jego książka "Vers le Père" ("Do Ojca") zainspirowana objawieniami Boga Ojca, przekazanymi w 1932 roku przez siostrę Eugenię Ravasio. Émile Guerry był członkiem badającej je komisji diecezjalnej, która w 1934 roku wydała pozytywną opinię i długoletnim kierownikiem duchowym siostry Eugenii Ravasio do roku 1947, gdy niechętna mu Kongregacja Świętego Oficjum zakazała jej kontaktów z nim oraz rozpowszechniania orędzi.
Książka "Do Ojca" w latach 1936–1962 miała 16 wydań francuskich i przekłady na angielski (9 wydań w latach 1947–1966), niemiecki, hiszpański, włoski i polski. Stanowi ona teologiczne pogłębienie i rozwinięcie treści objawień, ściśle na podstawie Pisma Świętego oraz przedstawia duchowość chrześcijańską opartą na "synostwie Bożym", prowadzącą do zjednoczenia z Bogiem Ojcem.

</doc>
<doc id="4475935" url="https://pl.wikipedia.org/wiki?curid=4475935" title="Tower Lakes">
Tower Lakes

Tower Lakes – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475937" url="https://pl.wikipedia.org/wiki?curid=4475937" title="Michael Gregoritsch">
Michael Gregoritsch

Michael Gregoritsch (ur. 18 kwietnia 1994 w Grazu) – austriacki piłkarz występujący na pozycji napastnika w SC Freiburg.
Życiorys.
W czasach juniorskich trenował w Grazer AK i Kapfenberger SV. W latach 2010–2011 grał w seniorskiej drużynie tego drugiego, prowadzonej przez Wernera Gregoritscha, prywatnie swojego ojca. 14 kwietnia 2010, w wieku 15 lat i 11 miesięcy, zdobył swojego debiutanckiego gola w lidze. Uczyniło go to najmłodszym strzelcem w historii ligi. 1 lipca 2011 został zawodnikiem niemieckiego TSG 1899 Hoffenheim, jednak od razu został wypożyczony do poprzedniego klubu. W kolejnych sezonach przebywał na wypożyczeniach kolejno w hamburskim FC St. Pauli i VfL Bochum. Po zakończeniu sezonu 2014/2015 został wykupiony przez Bochum za 500 tysięcy euro, aczkolwiek trzy tygodnie później odszedł za 3 miliony euro do Hamburgera SV. W barwach HSV zadebiutował w Bundeslidze – miało to miejsce 14 sierpnia 2015 w przegranym 0:5 meczu z Bayernem Monachium. 4 lipca 2017 został piłkarzem bawarskiego FC Augsburg.
W pierwszym sezonie w barwach Augsburga zdobył 13 bramek w 32 spotkaniach ligowych. W kolejnych sezonach nie zbliżał się już jednak do tego wyniku i 23 grudnia 2019 roku został wypożyczony do końca sezonu do FC Schalke 04. 17 stycznia 2020 roku zadebiutował w nowych barwach zdobywając bramkę w spotkaniu przeciwko Borussii Mönchengladbach. Po zakończeniu sezonu powrócił do Augsburga.
W reprezentacji Austrii zadebiutował 5 września 2016 w wygranym 2:1 spotkaniu z Gruzją. Grał w nim od 77. minuty, gdy zastąpił Marka Janko.

</doc>
<doc id="4475938" url="https://pl.wikipedia.org/wiki?curid=4475938" title="Urduña">
Urduña



</doc>
<doc id="4475943" url="https://pl.wikipedia.org/wiki?curid=4475943" title="Wiktorija Bucajewa">
Wiktorija Bucajewa



</doc>
<doc id="4475945" url="https://pl.wikipedia.org/wiki?curid=4475945" title="Vernon Hills">
Vernon Hills

Vernon Hills – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475948" url="https://pl.wikipedia.org/wiki?curid=4475948" title="Volo">
Volo

Volo – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475949" url="https://pl.wikipedia.org/wiki?curid=4475949" title="Kościół św. Józefa w Aldershot">
Kościół św. Józefa w Aldershot

Kościół św. Józefa w Aldershot (ang. "St Joseph's Church") – rzymskokatolicki kościół parafialny w Aldershot, w Anglii, wzniesiony w latach 1912-1913, znajdujący się na rogu Queen's Road i Edward Street.
Historia.
W 1869 roku biskup Southwark Thomas Grant wyznaczył ks. Thomasa Purcella do pracy z katolicką ludnością w Aldershot. W wynajętym budynku uroczyście otwarto kaplicę 29 lipca 1869 roku. Natomiast w 1871 roku ks. Purcell nabył za 400 funtów teren, na którym obecnie stoi kościół św. Józefa. Kolejny duszpasterz pracujący w Aldershot Louis Hall dokupił sąsiadującą działkę. 24 maja 1883 roku został otwarty tymczasowy żelazny kościół.
W 1902 roku do Aldershot przybył kolejny duszpasterz ks. Francis O'Farrell. Zaczął on zbiórkę funduszy na nowy kościół. Jednak jego budowa rozpoczęła się dopiero w 1912 roku. Autorem projektu był George Drysdale, który musiał zmierzyć się z problemem umieszczenia jak największego budynku na trójkątnym placu. Tymczasowy żelazny kościół został rozebrany i przeniesiony na Belle Vue Road. Nowy kościół św. Józefa został otwarty 30 stycznia 1913 roku.
Kościół został konsekrowany 22 września 1982.
Architektura i sztuka.
Kościół zbudowano z czerwonej cegły. Po stronie zachodniej znajduje się narteks. W kierunku prezbiterium kościół stopniowo się zwęża.

</doc>
<doc id="4475952" url="https://pl.wikipedia.org/wiki?curid=4475952" title="Wauconda (Illinois)">
Wauconda (Illinois)

Wauconda – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475957" url="https://pl.wikipedia.org/wiki?curid=4475957" title="Delray Beach Open 2019">
Delray Beach Open 2019

Delray Beach Open 2019 – tenisowy turniej ATP kategorii ATP Tour 250 w sezonie 2019 z cyklu Delray Beach Open rozgrywany w dniach 18–24 lutego 2019 roku w Delray Beach na kortach twardych o puli nagród wynoszącej 651 215 dolarów amerykańskich.

</doc>
<doc id="4475959" url="https://pl.wikipedia.org/wiki?curid=4475959" title="Winthrop Harbor">
Winthrop Harbor

Winthrop Harbor – wieś w Stanach Zjednoczonych, w stanie Illinois, w hrabstwie Lake.

</doc>
<doc id="4475960" url="https://pl.wikipedia.org/wiki?curid=4475960" title="Ludzie Północy">
Ludzie Północy

Ludzie Północy (tytuł oryginału: "Northlanders") – amerykańska seria komiksowa stworzona przez scenarzystę Briana Wooda i zilustrowana przez różnych rysowników, ukazująca się w formie miesięcznika od lutego 2008 do kwietnia 2012 w imprincie Vertigo wydawnictwa DC Comics. Ukazało się 50 zeszytów. Po polsku "Ludzi Północy" opublikowało wydawnictwo Egmont Polska w latach 2018–2019 w formie trzech tomów zbiorczych.
Fabuła.
Akcja serii rozgrywa się średniowieczu na północy Europy i składa się z krótkich opowieści o różnych wikingach – kobietach i mężczyznach – stawiających czoło swoim rodakom, obcym plemionom i zwykłym wyzwaniom codzienności.

</doc>
<doc id="4475961" url="https://pl.wikipedia.org/wiki?curid=4475961" title="Zakład Mleczarski w Toruniu">
Zakład Mleczarski w Toruniu

Zakład Mleczarski w Toruniu – zakład mleczarski działający od 2005 roku w strukturach Okręgowej Spółdzielni Mleczarskiej w Łowiczu.
Lokalizacja.
Zakład znajduje się w północnej części dzielnicy Mokre, przy ul. Chrobrego 64/80, w sąsiedztwie Fortu IV Twierdzy Toruń.
Historia.
Zakład otwarto w 1905 roku, a jego pierwsza siedziba znajdowała się przy ul. Chrobrego 35/37 (obecnie teren należy do firmy Toruńskie Wódki Gatunkowe). 
W okresie międzywojennym należał on do przedsiębiorców niemieckich. W 1938 roku, w wyniku utraty płynności finansowej, został przyłączony do polskiej mleczarni w Grębocinie. W czasie II wojny światowej obiekt przejął okupant, a większość produkcji przeznaczono na zaopatrzenie Wermachtu.
W 1946 roku zakład wznowił działalność, a w 1950 roku został znacjonalizowany. W 1969 roku przyłączono do niego Zakład Mleczarski w Chełmży, a w latach 1976–1990 toruńska mleczarnia działała jako Zakład Mleczarski w strukturach Wojewódzkiej Spółdzielni Mleczarskiej w Toruniu. W 1977 roku mleczarnię przeniesiono do nowoczesnego zakładu przy ul. Chrobrego 64/80, która działa tam do dnia dzisiejszego. 
1 stycznia 2005 roku przedsiębiorstwo zostało przyłączone do Okręgowej Spółdzielni Mleczarskiej w Łowiczu. W 2007 roku w zakładzie uruchomiono magazyn wysokiego składowania, a rok później także nową linię do produkcji serka wiejskiego oraz produkcji mleka UHT. W 2016 roku otwarto na terenie Zakładu Mleczarskiego beztlenową podoczyszczalnię ścieków.
Zatrudnienie.
W chwili połączenia zakładu z Okręgową Spółdzielnią Mleczarską w Łowiczu (2005 rok) liczba pracowników wynosiła 127 osób.

</doc>
<doc id="4475962" url="https://pl.wikipedia.org/wiki?curid=4475962" title="Jan Zimmermann (piłkarz)">
Jan Zimmermann (piłkarz)

Jan Zimmermann (ur. 19 kwietnia 1985 w Offenbach am Main) – niemiecki piłkarz grający na pozycji bramkarza w Eintrachcie Frankfurt.
Życiorys.
Jest wychowankiem Eintrachtu Frankfurt. W czasach juniorskich trenował także w Kickers Obertshausen. W latach 2004–2010 występował w Eintrachcie, jednak głównie w drużynie rezerw. W Bundeslidze zadebiutował 24 września 2005 w przegranym 0:1 meczu z VfL Wolfsburg. Od 1 lipca 2010 do 1 stycznia 2011 pozostawał bez klubu, po czym podpisał kontrakt z czwartoligowym SV Darmstadt 98. 1 lipca 2014 został piłkarzem drugoligowego 1. FC Heidenheim. Dwa lata później odszedł za 300 tysięcy euro do TSV 1860 Monachium. 1 lipca 2017 powrócił do Eintrachtu Frankfurt. W sezonie 2017/2018 zdobył wraz z tym klubem Puchar Niemiec.

</doc>
<doc id="4475964" url="https://pl.wikipedia.org/wiki?curid=4475964" title="Jan Zimmermann (ujednoznacznienie)">
Jan Zimmermann (ujednoznacznienie)



</doc>
<doc id="4475965" url="https://pl.wikipedia.org/wiki?curid=4475965" title="Russellville (Illinois)">
Russellville (Illinois)

Russellville – wieś w Stanach Zjednoczonych, w stanie Illinois, w hrabstwie Lawrence.

</doc>
<doc id="4475971" url="https://pl.wikipedia.org/wiki?curid=4475971" title="Pic de la Serrera">
Pic de la Serrera



</doc>
<doc id="4475975" url="https://pl.wikipedia.org/wiki?curid=4475975" title="Ozan Kabak">
Ozan Kabak

Ozan Muhammed Kabak (ur. 25 marca 2000 w Ankarze) – turecki piłkarz występujący na pozycji obrońcy w niemieckim klubie TSG 1899 Hoffenheim oraz w reprezentacji Turcji.
Kariera.
Jest wychowankiem Galatasaray. Do kadry seniorskiego zespołu dołączył w 2018 roku. W rozgrywkach Süper Lig zagrał po raz pierwszy 12 maja 2018 w wygranym 2:0 meczu z Yeni Malatyasporem. W sezonie 2017/18 wraz z klubem zdobył mistrzostwo kraju. 17 stycznia 2019 odszedł do niemieckiego VfB Stuttgart. W Bundeslidze zadebiutował 27 stycznia 2019 w przegranym 1:4 spotkaniu z Bayernem Monachium. 1 lipca 2019 odszedł do Schalke 04.

</doc>
<doc id="4475983" url="https://pl.wikipedia.org/wiki?curid=4475983" title="Ashton (Illinois)">
Ashton (Illinois)

Ashton – wieś w Stanach Zjednoczonych, w stanie Illinois, w hrabstwie Lee.

</doc>
<doc id="4475984" url="https://pl.wikipedia.org/wiki?curid=4475984" title="Compton (Illinois)">
Compton (Illinois)

Compton – wieś w Stanach Zjednoczonych, w stanie Illinois, w hrabstwie Lee.

</doc>
<doc id="4475987" url="https://pl.wikipedia.org/wiki?curid=4475987" title="Franklin Grove">
Franklin Grove

Franklin Grove – wieś w Stanach Zjednoczonych, w stanie Illinois, w hrabstwie Lee.

</doc>
<doc id="4475988" url="https://pl.wikipedia.org/wiki?curid=4475988" title="Kontrola czynszów">
Kontrola czynszów

Kontrola czynszów (regulacja czynszów) – prawne i polityczne regulacje rynku mieszkaniowego, które mają na celu obniżanie cen wynajmu. Mogą przyjmować formę bezpośredniego wyznaczania cen urzędowych (cen maksymalnych), oraz pośrednich metod stabilizacji cen; mogą mieć ponadto różny zakres obowiązywania, np. tylko wobec konkretnej kategorii budynków bądź najemców. Z reguły funkcjonują w bliskiej zależności z regulacjami dot. własności lokali, w szczególności ograniczeniami prawa do eksmisji.
W ocenie raportu Banku Światowego z 1990 r., większość krajów świata stosowało lub stosuje jakąś postać regulacji czynszów – co może wiązać się z polityczną atrakcyjnością tego rozwiązania, jako że nie zwiększa ono znacząco wydatków budżetowych państwa.
W przeglądach literatury ekonomicznej, oraz w badaniach stanowisk w tej nauce, kontrola czynszów jest jednak z reguły oceniana negatywnie. Przegląd z 2009 r. konkluduje, że w tym obszarze „profesja ekonomiczna osiągnęła rzadki konsensus: kontrola czynszów tworzy więcej problemów, niż ich rozwiązuje”.
Aktualne prawo.
Polska.
W Polsce zasady ustalania i zmian wysokości czynszu reguluje "Ustawa z dnia 21 czerwca 2001 r. o ochronie praw lokatorów (…)" z późniejszymi zmianami. Zgodnie z tym prawem, poza wymienionymi w ustawie wyjątkami, czynsz nie może przekraczać w skali roku 3% wartości odtworzeniowej lokalu, zdefiniowanej w tym przypadku jako iloczyn jego powierzchni oraz ustalonego przez lokalny samorząd wskaźnika odtworzeniowego. Przykładowo, dla mieszkań w Warszawie między listopadem 2018 a marcem 2019 wskaźnik wynosi 6302,40 zł, a zatem średni miesięczny czynsz lokalu mieszkaniowego o powierzchni 100 m² nie może przekroczyć ok. 1575 zł (nie uwzględnia to opłat rachunkowych).
Podwyżki czynszu nie mogą odbywać się częściej niż raz na 6 miesięcy, i muszą wiązać się z wypowiedzeniem – z minimalnym terminem wypowiedzenia 2 miesięcy – dotychczasowej umowy, i podpisaniem nowej.
Niemcy.
Regulację najmu i dzierżawy w Niemczech ustala powszechny Kodeks Cywilny, od §§ 535 do §§ 580a. Zasady podnoszenia czynszu podlegają mechanizmowi „lustra czynszowego” ("Mietspiegel"), według którego ceny najmu są generalnie ograniczone przez lokalne stawki referencyjne, i nie mogą rosnąć częściej i wyżej niż podaje prawo. Eksmisje najemców wymagają decyzji sądowej, a umowy zawierane są domyślnie na okres bezterminowy.
Stany Zjednoczone.
Regulacja czynszów leży w USA w gestii poszczególnych stanów. Na 2018 r., cztery stany (Kalifornia, Nowy Jork, New Jersey i Maryland), oraz Dystrykt Kolumbia, stosują jakąś formę regulacji najmu mieszkań. Przykładowo, według niektórych oszacowań, liczba mieszkań objętych kontrolą czynszów w 2011 r. w mieście Nowy Jork wynosiła ok. 45%, a w San Francisco na 2014 r. ok. 75%.
Efekty ekonomiczne.
Historycznie, już wcześni ekonomiści tacy jak Adam Smith, czy David Ricardo, sugerowali że właściciele ziemi i nieruchomości mogą czerpać z nich niezasłużone, nadmiarowe renty ekonomiczne. Sugestie te były ważną inspiracją także dla rozwoju laborystycznej teorii wartości w ujęciu Karla Marxa. Walka z tym problemem przy pomocy cen urzędowych (takich jak czynsz maksymalny), lub funkcjonalnie podobnych narzędzi, jest jednak w świetle wiedzy ekonomicznej uznawana generalnie za szkodliwą – prowadzi do niedoborów rynkowych, zahamowania budowy nowych mieszkań, zaniedbania istniejących nieruchomości, i zablokowania mobilności najemców którym udało się zdobyć tanie mieszkanie. Bezpośredni beneficjenci regulacji najmu stanowią małą grupę w porównaniu z osobami wykluczonymi wskutek niedoboru z konkretnego rynku. 
Ok. 1995 r., ze względu na debatę dotyczącą innego rodzaju ceny urzędowej – płacy minimalnej, której efekty są oceniane bardziej niejednoznacznie – ekonomista R. Arnott zaproponował rewizję dyskusji o skuteczności regulacji czynszów. Według niego, o ile „twarde” pułapy czynszowe są bezdyskusyjnie szkodliwe, bardziej elastyczne rozwiązania polityczne mogą okazać się w ogólnym bilansie pozytywne. Późniejsze publikacje nie potwierdziły dotąd tej intuicji.
Badania empiryczne sugerują, że regiony w większym stopniu stosujące kontrolę czynszów nie cechują się większą dostępnością tanich mieszkań, a w wielu przypadkach dostępność ta jest znacznie niższa. Polityka ta przez zmniejszenie mobilności prowadzi do narastającego niedopasowania najemców do konkretnych mieszkań – zaniechują oni skądinąd korzystnych przeprowadzek przy zmianach pracy, sytuacji rodzinnej lub osiągnięciu emerytury, aby nie tracić przywileju taniego najmu. Może także zwiększać eksurbanizację i segregację miast. Mieszkania objęte kontrolą czynszów mogą być w większym stopniu zaniedbywane przez właścicieli, lub konwertowane na luksusowe apartamenty w celu uniknięcia kosztów regulacji.
W randomizowanym badaniu opinii 464 ekonomistów amerykańskich z 1992 r., 93% respondentów zgodziło się, lub zgodziło z zastrzeżeniami, że „pułapy czynszowe obniżają dostępność i jakość mieszkań” – co było największą zgodnością odpowiedzi wśród wszystkich pytań. Według przeglądu literatury z 2009 r., „profesja ekonomiczna osiągnęła rzadki konsensus: kontrola czynszów tworzy więcej problemów, niż ich rozwiązuje”.
W tekście opinii z 2000 r. dla The New York Times, Paul Krugman stwierdził, że „analiza kontroli czynszów jest jednym z najlepiej zrozumianych i najmniej kontrowersyjnych zagadnień w całej ekonomii”, a rezultatami takiej polityki są „niebotyczne czynsze mieszkań nieobjętych regulacją, gorzkie konflikty najemców z posiadaczami, czy wyścig zbrojeń wokół koszmarnych sposobów na eksmisje.” Socjaldemokratyczny ekonomista szwedzki Assar Lindbeck miał w 1972 r. wyrazić przekonanie, że „w wielu przypadkach kontrola czynszów wydaje się najskuteczniejszym znanym obecnie sposobem na zniszczenie miasta – z wyjątkiem bombardowania”.
Ekonomia głównego nurtu widzi skuteczniejsze rozwiązania problemu niestabilności sytuacji mieszkaniowej i nadmiarowych rent w takich narzędziach jak celowe subsydia, ubezpieczenia społeczne, oraz podatek od wartości gruntu. Spośród innych perspektyw, pierwszym postulatem Manifestu Komunistycznego była nacjonalizacja gruntów, i także opodatkowanie rent ekonomicznych z ziemi.

</doc>
<doc id="4475990" url="https://pl.wikipedia.org/wiki?curid=4475990" title="Eugène-Auguste Petitdemange">
Eugène-Auguste Petitdemange

Eugène Auguste Petitdemange (ur. 31 maja 1866 w Lapoutroie, zm. 29 maja 1963 w Saint-Symphorien) – generał dywizji armii francuskiej.
Życiorys.
Syn Jean'a Baptiste i Marie Claire Vincent.
Absolwent Akademii Wojskowej w Saint-Cyr (1887-1889), promocja Timbuktu (72e promotion de Tombouctou), mianowany podporucznikiem (Sous-lieutenant) w korpusie piechoty morskiej (Infanterie de marine). Został oficerem francuskich wojsk kolonialnych. Służył m.in. na Madagaskarze, w Senegalu, północnym Wietnamie, oraz w Dahomeju. W 1892 służy w 3 pułku Tirailleurs Tonkinese. W latach 1892 – 1894 byłoficerem w 2 RIMA w Breście skąd powrócił do 3 pułku Tirailleurs Tonkinese. W 1897 zostaje wysłany na Madagaskar. W maju 1915 został dowódcą 2e régiment mixte colonia który następnie zostaje przekształcony 52 kolonialny pułk piechoty. Pułk bierze udział we francuskiej nieudanej ofensywie w Szampanii we wrześniu 1915. 25 września i w ciągu kilku kolejnych dni walk 52 pp doznaje ciężkich strat a sam dowódca prawdopodobnie zostaje ranny i zastąpiony w obowiązkach przez innego oficera. Petitdemange walczy wraz z 52 pułkiem nad Sommą, W kwietniu 1917 pułk zostaje przerzucony nad Aisne na odcinek pomiędzy Soissons a Reims gdzie przygotowywał się do ofensywy Nivelle'a. Petitdemange zostaje dowódcą grupy bojowej złożonej z 52 i 53 pułku piechoty kolonialnej oraz trzech samodzielnych batalionów tyralierów senegalskich. Grupa działa w składzie 10 Dywizji Piechoty Kolonialnej. 16 kwietnia następuje atak wojsk francuskich zakończony masakrą oddziałów. 10 Dywizja Piechoty Kolonialnej straciła 150 oficerów i 5000 żołnierzy wobec czego – 19 kwietnia została wycofana na tyły. Petitdemange zostaje ranny pod Chemin des Dames pierwszego dnia ofensywy.
W 1917 w stopniu pułkownika został komendantem obozu szkoleniowego w Fréjus.
Dowódca 3 Dywizji Strzelców Polskich. Dowodził dywizją podczas operacji Wojsk Polskich na Wołyniu w 1919.
5 lipca 1905 zawarł związek małżeński z Berthe Stutz.

</doc>
<doc id="4475991" url="https://pl.wikipedia.org/wiki?curid=4475991" title="Harmon (Illinois)">
Harmon (Illinois)

Harmon – wieś w Stanach Zjednoczonych, w stanie Illinois, w hrabstwie Lee.

</doc>
<doc id="4475992" url="https://pl.wikipedia.org/wiki?curid=4475992" title="Nelson (Illinois)">
Nelson (Illinois)

Nelson – wieś w Stanach Zjednoczonych, w stanie Illinois, w hrabstwie Lee.

</doc>
<doc id="4475995" url="https://pl.wikipedia.org/wiki?curid=4475995" title="Córeczko chciałabym, żebyś była chłopcem">
Córeczko chciałabym, żebyś była chłopcem

Córeczko chciałabym, żebyś była chłopcem – piosenka polskiej wokalistki Kayah z 1988 roku, wydana na winylowym singlu przez Polskie Nagrania „Muza”.
Historia.
Piosenka "Córeczko chciałabym, żebyś była chłopcem" była debiutanckim utworem piosenkarki, z którym wystąpiła na Krajowym Festiwalu Piosenki Polskiej w Opolu w 1988. W tym samym roku za występ z tym samym utworem Kayah została nagrodzona specjalnym wyróżnieniem podczas Festiwalu Krajów Nadbałtyckich w Karlshamn.
Piosenka ukazała się na krążku winylowym "Kayah" wydanym w 1988 przez Polskie Nagrania „Muza”. Na drugiej stronie płyty zarejestrowano piosenkę "Święta obcość". Autorką słów była Kayah, muzykę skomponował John Porter. Utwór znalazł się na jednej z płyt wydanej przez Pomaton EMI serii Lista przebojów Programu III 1982–1998 – płyta 1988. Piosenkarka nagrała nową wersję "Córeczki", która ukazała się na krążku w 2005 roku – The Best &amp; The Rest.

</doc>
<doc id="4476004" url="https://pl.wikipedia.org/wiki?curid=4476004" title="Rogério Oliveira da Silva">
Rogério Oliveira da Silva

Rogério Oliveira da Silva (ur. 13 stycznia 1998 w Nobres) – brazylijski piłkarz grający na pozycji obrońcy w US Sassuolo, do którego jest wypożyczony z Juventusu.
Kariera klubowa.
Rogério jest wychowankiem Internacionalu. Stamtąd trafił do włoskiego Sassuolo. Następnie został wykupiony przez Juventus. 25 sierpnia 2017 roku ponownie trafił do "Neroverdich", tym razem na zasadzie wypożyczenia. Debiut na poziomie Serie A zanotował 5 listopada 2017 roku, kiedy to wszedł z ławki w przegranym 2-0 spotkaniu z Milanem. W całym sezonie 2017/2018 zaliczył w Serie A 13 występów. Dorzucił do tego jedno spotkanie w pucharze Włoch.
Statystyki kariery.
Klub.
"Stan na 23 lutego 2019 r."

</doc>
<doc id="4476007" url="https://pl.wikipedia.org/wiki?curid=4476007" title="Paw Paw (Illinois)">
Paw Paw (Illinois)

Paw Paw – wieś w Stanach Zjednoczonych, w stanie Illinois, w hrabstwie Lee.

</doc>
<doc id="4476015" url="https://pl.wikipedia.org/wiki?curid=4476015" title="KlocuchRecenzje">
KlocuchRecenzje



</doc>
<doc id="4476025" url="https://pl.wikipedia.org/wiki?curid=4476025" title="Sublette (Illinois)">
Sublette (Illinois)

Sublette – wieś w Stanach Zjednoczonych, w stanie Illinois, w hrabstwie Lee.

</doc>
<doc id="4476027" url="https://pl.wikipedia.org/wiki?curid=4476027" title="Akademickie Kluby Obywatelskie im. Prezydenta Lecha Kaczyńskiego">
Akademickie Kluby Obywatelskie im. Prezydenta Lecha Kaczyńskiego

Akademickie Kluby Obywatelskie im. Prezydenta Lecha Kaczyńskiego – zrzeszenia społeczno-polityczne tworzone w Polsce po śmierci Prezydenta RP Lecha Kaczyńskiego w 2010 i odwołujące się do jego spuścizny. Pierwszy klub powstał w Poznaniu w styczniu 2011.
Działalność.
Powołano kluby w Poznaniu (2011), Krakowie (2011), Warszawie (2013), Łodzi, Katowicach, Lublinie, Gdańsku, Olsztynie (2015) i Toruniu (2016). Kluby przyjmują różne formy prawne. Np. kluby w Poznaniu i Olsztynie są stowarzyszeniami zarejestrowanymi. Cele poszczególnych klubów są zbieżne. Statutowym celem AKO w Poznaniu jest w szczególności „kształtowanie i propagowanie postaw i działań upowszechniających nowoczesny polski patriotyzm, który łączy pamięć o dokonaniach i tradycjach minionych pokoleń Polaków z działaniami na rzecz rozwoju współczesnej Polski i przyszłych pokoleń”. Klub w Gdańsku deklaruje, że „Zasadniczym celem pracy Akademickiego Klubu Obywatelskiego jest integracja trójmiejskiego środowiska akademickiego wokół problemów ważnych dla Polski. Akademicki Klub Obywatelski w Gdańsku kieruje się przesłankami polskiego patriotyzmu, zawartego w słowach: Bóg, Honor, Ojczyzna”.
AKO w Poznaniu ma duszpasterza w osobie ks. prof. Pawła Bortkiewicza.
Kluby zajmują stanowiska w bieżących sprawach politycznych, popierając zwykle działania partii Prawo i Sprawiedliwość.
Władze AKO.
Przewodniczący poszczególnych AKO:

</doc>
<doc id="4476028" url="https://pl.wikipedia.org/wiki?curid=4476028" title="West Brooklyn">
West Brooklyn

West Brooklyn – wieś w Stanach Zjednoczonych, w stanie Illinois, w hrabstwie Lee.

</doc>
<doc id="4476032" url="https://pl.wikipedia.org/wiki?curid=4476032" title="Kościół św. Józefa w Southampton">
Kościół św. Józefa w Southampton

Kościół św. Józefa w Southampton (ang. "St Joseph’s Church") – rzymskokatolicki kościół parafialny w Southampton, w Anglii, wzniesiony w latach 1843–1845, znajdujący się w centrum miasta przy Bugle Street. Kościół ten pełnił rolę prokatedry diecezji Portsmouth w 1882 roku.
Historia.
W związku z rewolucją francuską w 1789 roku do Southampton przybyli uciekinierzy z Francji. W 1792 roku otworzyli oni katolicką kaplicę przy High Street. W roku 1828 została zbudowana plebania, a po dwóch latach w jej ogrodzie wybudowano kościół pod wezwaniem św. Józefa. Z czasem zwiększająca się liczba wiernych spowodowała konieczność budowy większej świątyni. W 1842 roku ksiądz Joseph Sidden poprosił architekta Augustusa Pugina o wykonanie planów nowego kościoła. W marcu 1843 roku położono kamień węgielny. Jak się okazało, parafii nie było stać na realizację planów Pugina. W związku z tym po zbudowaniu w 1843 roku prezbiterium ukończenie kościoła zlecono J. G. Poole’owi. Nawa powstała już według jego projektu. Powstały kościół został otwarty w 1845 roku.
W dniu 19 maja 1882 została erygowana diecezja Portsmouth. Ponieważ w tym czasie nie była jeszcze gotowa katedra św. Jana, do 10 sierpnia 1882 roku kościół św. Józefa pełnił funkcję prokatedry.
W 1888 roku Leonard Stokes przeprowadził renowację kościoła. Przebudowano wówczas ściany północną i południową, po stronie północnej dodano siódme okno, zwiększono wysokość kościoła oraz zmieniono sufit w nawie.
W 1911 roku główny ołtarz, projektu Pugina, przeniesiono do kaplicy Najświętszego Serca. Z kolei w 1971 roku został on przemieszczony z powrotem i ponownie stał się ołtarzem głównym.
Kolejna renowacja kościoła miała miejsce w 1981 roku pod kierunkiem Normana Woodforda.
Architektura i sztuka.
Kościół jest w stylu neogotyckim. Został zbudowany z żółtej cegły, obramowania okien są z kamienia. Nad wejściem znajduje się figura św. Józefa z 1962 roku.
Wnętrze kościoła ma jedną nawę, natomiast część z prezbiterium jest trójdzielna (szerszy środek i węższe dwie części boczne).

</doc>
<doc id="4476038" url="https://pl.wikipedia.org/wiki?curid=4476038" title="Bajuni">
Bajuni

Bajuni – grupa etniczna zamieszkująca wybrzeża Kenii, a także Somalii (w tym Wyspy Bajuni), oraz na wyspie Zanzibar. Ich populację szacuje się na ponad 200 tysięcy. Posługują się językiem bajuni, który jest dialektem suahili. W zdecydowanej większości wyznają islam.
Mimo że są mieszanką ludów Bantu, Somali i Arabów, nadal utrzymują się jako odrębna grupa kulturowa. Tradycyjnie zajmują się rybołówstwem i handlem oceanicznym, także rolnictwem. Ich życie obraca się wokół meczetu, nauk islamu i codziennej modlitwy. Głównym pokarmem są orzechy kokosowe, ryby i ryż.
Obecne miasto Kismaju w Somalii, było pierwotnie wioską rybacką Bajuni. 

</doc>
<doc id="4476071" url="https://pl.wikipedia.org/wiki?curid=4476071" title="Herb Kaszub">
Herb Kaszub

Herb Kaszub (kaszub. "Pòznaka Kaszëb", "Pòznaka Kaszëbskô") – herb zawierający kaszubskie godło, czyli czarnego gryfa w koronie. Oficjalnie nie ma żadnej uchwały, która określałaby szczegółowy opis kaszubskiego herbu i godła. Tylko Kaszëbskô Jednota w swej "Deklaracji ideowej", uchwalonej w dniu 7 września 2011 r., stwierdza, że "Naszym godłem narodowym jest czarny gryf w koronie", dalej zaś określa herb – na złotym polu, zwrócony w prawo (heraldyczne) czarny gryf w koronie. Pomimo pewnych różnic w przedstawianiu gryfa (dotyczą one choćby koloru języka czy szponów), w ruchu kaszubskim powszechnie przyjął się gryf czarny w koronie.
Opis herbu.
Powszechnie przyjmuje się, że herbem Kaszub jest na złotym polu, czarny gryf. Kolor oręża i korony jest jednak różny w zależności od wersji. Kaszëbskô Jednota przedstawia herb Kaszub jako czarnego gryfa, zwróconego w prawo (w heraldyce prawa strona jest lewą stroną (a lewa prawą) gdy patrzymy od przodu na tarczę herbową), ze złotym orężem, czerwonym językiem i złotą koroną, na złotym tle. Istnieją również wariacje z czarnym orężem i czarną koroną, a także z czerwonym orężem i bez korony. Najczęściej jednak zachowany jest na złotym polu, czarny koronowany gryf. 
Historia herbu.
Gryf pojawił się na Kaszubach już pod koniec XII wieku, jak świadczą o tym pieczęcie władców księstwa pomorskiego (łac. Ducatus Pomeraniae), którzy od połowy następnego stulecia posługiwali się tytułem kaszubskim (dux Cassubiae/dux Cassuborum). Od gryfa pochodzi nazwa dynastii panującej (do XVII w.) na obszarze tego państwa – Gryfitów.
Być może pewną rolę w recepcji herbu mogły odegrać wyprawy krzyżowe, w których brali udział władcy zachodniopomorscy. Prawdopodobnie za pośrednictwem tychże książąt (lub meklemburskich) wizerunek gryfa trafił na Pomorze Gdańskie, gdzie jednak przez jego książąt był wykorzystywany sporadycznie – w zasadzie używał go tylko Sambor II. Istnieją przypuszczenia, że gryf widniał także na pieczęciach książąt gdańskich Sobiesława II i Świętopełka Wielkiego, jednakże hipotezy te są odrzucane przez większość historyków.
W przypadku Pomorza jednak w większości używano czerwono–srebrnej (czerwono–białej) wersji herbu, którym od 1214 roku pieczętowali się członkowie dynastii książąt pomorskich Gryfitów, panująca na Pomorzu Zachodnim od XII do XVII wieku. Historyczny gryf województwa pomorskiego z roku 1466 będący symbolem dzisiejszego Pomorza Gdańskiego to czerwony gryf na srebrnej tarczy. Jest on odwzorowaniem gryfa szczecińskiego (czerwonego gryfa na niebieskim tle) – pierwszej tarczy pomorskiej w herbie wielkim księstwa pomorskiego. W okresie II Rzeczypospolitej herb województwa pomorskiego przedstawiał czerwonego gryfa na srebrnym tle z koroną. Podobizna czarnego gryfa na złotym polu została zaczerpnięta przez działaczy kaszubskich od zachodniopomorskich książąt wołogoskich, którzy się nim pieczętowali. 
Czarno-złoty herb był też symbolem historycznego Księstwa Kaszubskiego, wchodzącego w skład większego Księstwa Pomorskiego. W dziewięciopolowym herbie wielkim Księstwa Pomorskiego herb ten występuje w pierwszym rzędzie na górze, pierwszy od lewej. 
XVI-wieczny fresk z wizerunkiem gryfa, który znajduje się w prezbiterium archikatedry oliwskiej został pierwowzorem aktualnego herbu województwa pomorskiego, który jest czasem utożsamiany z herbem Kaszub.
Zasadniczo władcy Pomorza Zachodniego posługiwali się jednak gryfem bez korony. Aleksander Majkowski widział jednak ukoronowane gryfy w Gryfii (Greifswald w Niemczech), w której studiował oraz w katedrze oliwskiej. Być może ten fakt miał wpływ na dodanie korony kaszubskiemu gryfowi. Wizerunek gryfa z koroną przyjął się w tradycji kaszubskiej, a szczególną rolę w jego rozpowszechnieniu odegrały czasopisma. Jego wizerunek widniał bowiem w winietach – obok wspomnianego „Gryfa” – takich czasopism jak choćby „Zrzesz Kaszëbskô”, „Kaszëbë”, „Pomerania”, „Tatczëzna”, „Òdroda” („Kaszëbskô Òdroda”).
W propagowaniu gryfa jako godła Kaszub i Kaszubów dużą rolę odegrała literatura – na przykład „Żëcé i przigòdë Remùsa” A. Majkowskiego, czy też liczne utwory poetyckie, takie jak wiersze Jana Trepczyka, Aleksandra Labudy, czy Jana Rompskiego, który w wierszu "Wiész të"… pisał:
"To nasz znak – ten czôrny juńc;"
"Jesz Kaszëbów nie je kùńc!"
"Òn to straszny juńc i lew," 
"Òn z Mòrlawë dobéł krew!" 
"Hej, të Grifie w blónë lec,"
"Chcemë cebie w sercach miec!"
Dużą rolę w propagowaniu tego herbu odegrał haft Franciszki Majkowskiej – działaczki kaszubska i twórczyni wejherowskiej szkoły haftu kaszubskiego, siostry Aleksandra Majkowskiego.

</doc>
<doc id="4476086" url="https://pl.wikipedia.org/wiki?curid=4476086" title="Opactwo św. Augustyna w Canterbury">
Opactwo św. Augustyna w Canterbury

Opactwo św. Augustyna w Canterbury () – dawny klasztor benedyktynów w Canterbury, w Anglii. Opactwo zostało założone w 598 roku i funkcjonowało jako klasztor do czasu jego rozwiązania w 1538 roku, podczas powstania Kościoła anglikańskiego. Od 1848 roku część terenu została przeznaczona do celów edukacyjnych, a ruiny opactwa zostały zachowane ze względu na ich wartość historyczną.
Wraz z katedrą i kościołem św. Marcina opactwo wpisane jest na liście światowego dziedzictwa UNESCO.
Od założenia do rozwiązania.
W 597 roku Augustyn przybył do anglosaskiej Anglii, wysłany przez papieża Grzegorza I jako misjonarz w celu nawrócenia Anglosasów. Królem Kentu w tym czasie był Æthelberht. Mimo że modlił się w pogańskiej świątyni położonej na wschód od Canterbury tuż za murami miasta, Ethelbert był mężem chrześcijanki, Berthy. Zgodnie z ustnym przekazem, król nie tylko oddał swą świątynię i jej okolice św. Augustynowi na kościół i klasztor, nakazał także, aby kościół został wzniesiony tak, aby "charakteryzował się splendorem, i był poświęcony błogosławionym apostołom Piotrowym i Pawłowi, oraz był obdarowany rozmaitymi prezentami". Jednym z celów założenia opactwa było zapewnienie miejsca zamieszkania Augustynowi i jego bratnim mnichom. Jako drugi, zarówno król Ethelbert, jak i Augustyn przewidzieli opactwo jako miejsce pochówku opatów, arcybiskupów i królów Kentu. 
William Thorne, XIV-wieczny kronikarz opactwa, zapisuje rok 598 jako rok założenia. Budynki klasztorne najprawdopodobniej były drewniane w konstrukcji saskiej, więc można je było szybko zbudować. Jednak budowanie kamiennego kościoła, podobnego do kościołów, które Augustyn znał w Rzymie, trwało dłużej. Kościół został ukończony i konsekrowany w 613 roku. Około 624 roku, w niewielkiej odległości na wschód, Eadbald, syn i następca Ethelberta, założył drugi kościół, poświęcony Świętej Marii, również jako miejsce pochówku królewskiej rodziny Kentu. Opactwo stało się znane jako św. Augustyna dopiero po śmierci założyciela. 
Dwa wieki po założeniu klasztoru, opactwo św. Augustyna było jedynym istotnym miejscem kultu w królestwie Kentu. Historyk G.F. Maclear określił je jako "szkołę misyjną", w której rozkwitła "wiedza klasyczna i nauka języka angielskiego". Z biegiem czasu opactwo zgromadziło obszerną bibliotekę zawierającą zarówno książki religijne jak i świeckie. Dodatkowo posiadało skryptorium wytwarzające manuskrypty. 
Od około 1250 roku opactwo doświadczyło okres bogactwa. Boggis opisuje ten czas jako czas "światowej klasy świetności", naznaczoną "wystawnymi wydatkami" na nowe budynki, wizyty królewskie i bankiety z tysiącami gości. Te wydatki doprowadziły do wielkich długów, które, gdyby nie hojni dobroczyńcy, mogłyby doprowadzić opactwo do całkowitego bankructwa.
Klasztor, frater (refektarz) i kuchnia zostały całkowicie przebudowane. Została zbudowana nowa część mieszkalna opactwa. Na początku XIV wieku, dodano także w warzelnię, piekarnię, oraz nową winnicę otoczoną murem. Na wschód od kościoła zbudowano kaplicę Lady Chapel.
Brama Fyndona.
Brama Fyndona doznała takich zniszczeń przez niemieckie bomby podczas II wojny światowej, że musiała zostać całkowicie odbudowana. Brama prowadzi na mały placyk znany od czasów panowania Karola I jako Lady Wootton's Green, po wdowie po Edwardzie, lordzie Woottonie z Marley, który mieszkał w pałacu do jej śmierci w 1658 roku. Na placu stoją posągi Æthelberhta króla Kent i królowej Bertha. 

</doc>
<doc id="4476089" url="https://pl.wikipedia.org/wiki?curid=4476089" title="Rob Morgan">
Rob Morgan



</doc>
<doc id="4476090" url="https://pl.wikipedia.org/wiki?curid=4476090" title="Claude Goretta">
Claude Goretta

Claude Goretta (ur. 23 czerwca 1929 w Genewie, zm. 20 lutego 2019 tamże) – szwajcarski reżyser i scenarzysta filmowy. 
Życiorys.
Jego film "Zaproszenie" (1973) był nominowany do Oscara dla najlepszego filmu nieanglojęzycznego. Szczytowym osiągnięciem Goretty okazała się "Koronczarka" (1977) z wybitną kreacją Isabelle Huppert. Z kolei "Prowincjuszka" (1980) z Nathalie Baye i Bruno Ganzem w rolach głównych startowała w sekcji konkursowej na 31. MFF w Berlinie.
Zasiadał w jury konkursu głównego na 31. MFF w Cannes (1978).

</doc>
<doc id="4476091" url="https://pl.wikipedia.org/wiki?curid=4476091" title="Robert Morgan">
Robert Morgan



</doc>
<doc id="4476094" url="https://pl.wikipedia.org/wiki?curid=4476094" title="Łukasz Dobrzański">
Łukasz Dobrzański

Łukasz Dobrzański (ur. 1864 w Warszawie, zm. 1909 w Krakowie) – polski artysta fotograf, fotoreporter, podróżnik. Członek Polskiego Towarzystwa Miłośników Fotografii.
Życiorys.
Łukasz Dobrzański (studia medyczne w Krakowie, przerwane w 1893 z powodu złego stanu zdrowia) związany z krakowskim oraz warszawskim środowiskiem fotograficznym – fotografował od początku lat 90. XIX wieku, kiedy po raz pierwszy wziął udział w wyprawie do Egiptu – podczas której wykonał około 500 negatywów (z dwutygodniowej wycieczki po Nilu). Miejsce szczególne w jego twórczości zajmowała fotografia pejzażowa, fotografia portretowa, fotografia prasowa oraz fotografia przyrodnicza. Przez wiele lat uczestniczył w wyprawach po świecie (m.in. Abacja, Algier, Egipt, Lazurowe Wybrzeże, Sahara), z których sporządzał obszerną dokumentację fotograficzną. 
Łukasz Dobrzański wielokrotnie prezentował swoje fotografie na licznych wystawach fotograficznych w Polsce i za granicą (m.in. w Aleksandrii, Hamburgu, Paryżu) – na których otrzymał wiele akceptacji, nagród i wyróżnień (m.in. w Hamburgu (1896), w Paryżu (1897), w Warszawie (1898). Jego fotografie publikowano wielokrotnie w krajowej i zagranicznej prasie – m.in. fotograficznej ("Fotograf Warszawski", "Tygodnik Ilustrowany", "Strand Magazine", "Photographische Mitteilungen –" numer specjalny, poświęcony Łukaszowi Dobrzańskiemu). W 1898 fotografie Łukasza Dobrzańskiego posłużyły jako ilustracje do powieści "Filles d'Orient" – Louisa Gastine'a. 
W 1901 przeprowadził się do Warszawy, gdzie podjął współpracę z "Tygodnikiem Ilustrowanym," w którym (w czasie późniejszym) podjął pracę fotografa prasowego. W tym samym czasie został członkiem ówczesnego Towarzystwa Fotograficznego Warszawskiego – późniejszego (od 1907) Polskiego Towarzystwa Miłośników Fotografii w Warszawie. PTMF (w czasie późniejszym) zostało spadkobiercą jego twórczego dorobku artystycznego (około 2000 negatywów oraz albumów ze zdjęciami). W 1915 Towarzystwo Opieki nad Zabytkami Przeszłości zakupiło około 50 jego zdjęć. Fotografie Łukasza Dobrzańskiego znajdują się w zbiorach Muzeum Historii Fotografii im. Walerego Rzewuskiego w Krakowie. 

</doc>
<doc id="4476096" url="https://pl.wikipedia.org/wiki?curid=4476096" title="Giannis Mystakidis">
Giannis Mystakidis



</doc>
<doc id="4476109" url="https://pl.wikipedia.org/wiki?curid=4476109" title="Fredrikstad Stadion">
Fredrikstad Stadion

Fredrikstad Stadion – stadion piłkarski w Fredrikstad, w Norwegii. Został otwarty 14 kwietnia 2007 roku. Może pomieścić 12 800 widzów. Swoje mecze rozgrywa na nim klub piłkarski Fredrikstad FK, który przed inauguracją obiektu grał na Gamle Fredrikstad Stadion. Wewnątrz stadionu znajduje się m.in. muzeum piłkarskie.

</doc>
<doc id="4476135" url="https://pl.wikipedia.org/wiki?curid=4476135" title="Franklin Schaffner">
Franklin Schaffner



</doc>
<doc id="4476141" url="https://pl.wikipedia.org/wiki?curid=4476141" title="John Stennis">
John Stennis



</doc>
<doc id="4476144" url="https://pl.wikipedia.org/wiki?curid=4476144" title="Fredrikstad stadion">
Fredrikstad stadion



</doc>
<doc id="4476160" url="https://pl.wikipedia.org/wiki?curid=4476160" title="John Reilly">
John Reilly



</doc>
<doc id="4476166" url="https://pl.wikipedia.org/wiki?curid=4476166" title="Miriam Orleska">
Miriam Orleska

Miriam Orleska (ur. ok. 1900 w Warszawie, zm. 1943 w Warszawie lub Obozie zagłady w Treblince) – polska aktorka teatralna pochodzenia żydowskiego związana z Trupą Wileńską; ofiara Holocaustu.
Życiorys.
W ostatniej klasie gimnazjum rozpoczęła przygodę z aktorstwem w grupie Dawida Hermana i wystąpiła w spektaklu "Mitn sztrom" () według utworu Szaloma Asza.
Uczyła się aktorstwa w Instytucie Pedagogicznym w Warszawie na kursach Heleny Hryniewieckiej, Antoniego Bednarczyka oraz Aleksandra Zelwerowicza. W 1919 związała się z Trupą Wileńską, z którą występowała w Polsce, Rumunii, Francji, Niemczech, Holandii, Belgii i Anglii.
Grała główną rolę w "Czarnym getcie" według sztuki Eugene'a O'Neilla "All God's Chillun Got Wings", przetłumaczonej na jidysz przez J. Rotbauma, wystawianej na deskach warszawskiego teatru Scala. Jej najbardziej znaną rolą była Leia w sztuce "Dybuk" Szymona An-Skiego, w inscenizacji Dawida Hermana.
Była żoną Mordechaja Mazo, sprawującego funkcję impresaria i kierownika administracyjnego w Trupie.
Po wybuchu II wojny światowej razem z mężem znalazła się w getcie warszawskim. Wraz ze współpracownikami z teatru organizowali życie kulturalne. Według Emanuela Ringelbluma pomagała kelnerkom w kuchni dla literatów przy ulicy Leszno 40. W Żydowskiej Samopomocy Społecznej badała sytuację materialną osób ubiegających się o pomoc.
Zginęła w trakcie akcji deportacyjnej w getcie lub w obozie zagłady w Treblince.

</doc>
<doc id="4476198" url="https://pl.wikipedia.org/wiki?curid=4476198" title="Biegi narciarskie na Mistrzostwach Świata w Narciarstwie Klasycznym 2019 – sprint mężczyzn">
Biegi narciarskie na Mistrzostwach Świata w Narciarstwie Klasycznym 2019 – sprint mężczyzn

Sprint techniką dowolną mężczyzn – jedna z konkurencji rozgrywanych w ramach biegów narciarskich na Mistrzostwach Świata w Narciarstwie Klasycznym 2019. Zawody zostały rozegrane 21 lutego 2019 roku. Tytułu nie obronił Włoch Federico Pellegrino.
Ćwierćfinały.
Z każdego biegu ćwierćfinałowego awansują dwie najlepsze zawodniczki. Dwie najszybsze ze wszystkich biegów, z wyjątkiem zakwalifikowanych bezpośrednio, awansują jako Lucky Loser.
Półfinały.
Z każdego biegu półfinałowego awansują dwie najlepsze zawodniczki. Dwie najszybsze ze wszystkich biegów, z wyjątkiem zakwalifikowanych bezpośrednio, awansują jako Lucky Loser.

</doc>
<doc id="4476204" url="https://pl.wikipedia.org/wiki?curid=4476204" title="Cmentarz przy ul. Olsztyńskiej w Braniewie">
Cmentarz przy ul. Olsztyńskiej w Braniewie

Cmentarz przy ul. Olsztyńskiej w Braniewie (cmentarz św. Rocha ("Rochusfriedhof"), cmentarz dżumowy) – zabytkowy cmentarz komunalny w Braniewie o powierzchni 0,8580 ha. Cmentarz oraz znajdująca się na nim kaplica św. Rocha zostały wpisane 18 sierpnia 1992 do rejestru zabytków pod poz. 229/92.
Lokalizacja i przeznaczenie cmentarza.
Cmentarz położony jest u zbiegu ulicy Olsztyńskiej i Kościuszki w Braniewie, w pobliżu urzędu miasta i dworca PKP. Z dwóch stron ogranicza go niewielki ciek wodny i brzeg rzeki Pasłęki. Cmentarz od strony ulicy Olsztyńskiej otoczony jest ogrodzeniem z ceglanymi słupkami, przykrytymi stylizowaną czapką betonową, i kratą metalową. Drogi wewnętrzne na cmentarzu stanowią alejki wyłożone kostką brukową. Cmentarz posiada jedno letnie ujęcie wody z sieci wodociągowej. Na cmentarzu znajduje się 1709 miejsc grzebalnych. Na nekropolii brak jest wolnych miejsc na nowe groby, pochówki odbywają się do grobów już istniejących. Obiekt pełni funkcję cmentarza komunalnego.
Historia cmentarza.
Cmentarz funkcjonował tu przynajmniej od 1651 roku. Założono go w Nowym Mieście Braniewie jako cmentarz do grzebalny ofiar epidemii dżumy (zobacz: dżuma na Warmii 1708–1711), dlatego założony został poza murami miasta, przy drodze prowadzącej do Pieniężna. Zmarłych na dżumę grzebano tu w niepoświęconej ziemi ("in terra non sacro"), tak samo zresztą jak i wówczas również samobójców oraz nieochrzczone niemowlęta. Szerzej udokumentowana historia cmentarza jest w XVIII wieku i związana jest z powstaniem tu kaplicy cmentarnej pod wezwaniem świętego Rocha, wzniesionej w latach 1710–1711.
Po II wojnie światowej, w latach 1945–1947, na cmentarzu grzebano Niemców, którzy zmarli wskutek tyfusu i wycieńczenia, w mogiłach pojedynczych i zbiorowych. Współcześnie jest to cmentarz komunalny, najstarsze czytelne nagrobki na cmentarzu pochodzą z 1948 roku.
W jego sąsiedztwie powstał ok. 1835 roku cmentarz żydowski; został on sprofanowany przez nazistów podczas nocy kryształowej (9/10 listopada 1938). Współcześnie pozostał po tym cmentarzu tylko fragment ogrodzenia i umieszczona na nim w 2018 roku tablica pamiątkowa.
Kaplica pw. św. Rocha.
Wieści o szerzeniu się dżumy dotarły do Braniewa w połowie września 1709 roku, wzbudzając wśród władz i mieszkańców duży niepokój. Mimo stosowania różnych środków zapobiegawczych, na początku października 1709 roku zaraza dotarła do miasta. Przywlókł ją tu ponoć pewien przyjezdny z Królewca. Już w listopadzie wymierały całe domostwa. Chorych umieszczano w domach dla trędowatych przed bramami miasta oraz przystąpiono do budowy w miejskim lesie baraków drewnianych dla zadżumionych mieszkańców. Mimo to dżuma nadal zbierała w mieście obfite żniwo, przesilenie miało miejsce w 1710 roku. W samym Braniewie zmarło 1050 osób, a na obszarze parafii braniewskiej do 8 tys. osób. Największa śmiertelność była wśród ludności Nowego Miasta.
Cmentarze nie mogły pomieścić zmarłych. Licznych zmarłych grzebano m.in. na cmentarzu św. Jana, cmentarzu przy kaplicy Świętego Krzyża w Braniewie oraz na cmentarzu przy drodze do Pieniężna przy dzisiejszej ul. Olsztyńskiej (stąd ten cmentarz ten zwano później dżumowym). Na tym cmentarzu ksiądz Nowego Miasta Braniewa, Johannes (Jan) Trojan, z zebranej jałmużny ufundował kaplicę św. Rocha, opiekuna osób zadżumionych. Ofiary zarazy chowano na cmentarzu przy tej kaplicy. Sam ksiądz Jan Trojan również zmarł w 1710 roku. Dżuma wygasła w Braniewie dopiero w marcu 1711 roku. Była to ostatnia, jak się przyjmuje, taka fala morowego powietrza w historii.
Po wojnie nieczynna kaplica niszczała i popadała w ruinę. Miasto nie było w stanie uratować zabytku, zgodziło się jedynie na jej przekazanie parafii św. Katarzyny w Braniewie. Z inicjatywy ks. Tadeusza Brandysa oraz dzięki wsparciu honorowego obywatela miasta Gerharda Steffena i niemieckiej fundacji renowację zabytkowej kaplicy przeprowadzono w 2005 roku. W maju 2006 roku umieszczono na ścianie kaplicy pamiątkową tablicę. 18 czerwca 2006 roku miało miejsce ponowne poświęcenie kaplicy przez arcybiskupa Wojciecha Ziembę oraz wizytatora apostolskiego ks. .

</doc>
<doc id="4476231" url="https://pl.wikipedia.org/wiki?curid=4476231" title="Mięsień najdłuższy uda">
Mięsień najdłuższy uda



</doc>
<doc id="4476236" url="https://pl.wikipedia.org/wiki?curid=4476236" title="15. ceremonia wręczenia Independent Spirit Awards">
15. ceremonia wręczenia Independent Spirit Awards

15. ceremonia wręczenia niezależnych nagród Independent Spirit Awards za rok 1999, odbyła się 25 marca 2000 roku na plaży w Santa Monica.
Nominacje do nagród ogłoszone zostały 13 stycznia 2000 roku.
Galę wręczenia nagród poprowadziła Jennifer Tilly.

</doc>
<doc id="4476237" url="https://pl.wikipedia.org/wiki?curid=4476237" title="Regorafenib">
Regorafenib

Regorafenib () – lek przeciwnowotworowy należący do inhibitorów kinazy tyrozynowej obejmujący w spektrum receptor czynnika wzrostu śródbłonka naczyń (VEGFR), receptor angiopoetyny (TIE2), receptor czynnika wzrostu fibroblastów (FGFR), receptor płytkopochodnego czynnika wzrostu (PDGFR), receptor czynnika białek macierzystych (KIT), onkogen RET, kinazy RAF (BRAF, CRAF). Regorafenib znajduje zastosowanie w leczeniu raka jelita grubego, nowotworów podścieliskowych przewodu pokarmowego (GIST) oraz raka wątrobowokomórkowego.
Mechanizm działania.
Regorafenib jest drobnocząsteczkowym inhibitorem licznych kinaz tyrozynowych, którego mechanizm działania jest oparty o zablokowanie autofosforylacji receptora, co uniemożliwia dalszą transdukcję sygnału. Regorafenib swoim spektrum obejmuje receptor czynnika wzrostu śródbłonka naczyniowego (VEGFR), receptor angiopoetyny (TIE2), receptor czynnika wzrostu fibroblastów (FGFR) oraz receptora płytkopochodnego czynnika wzrostu (PDGFR). Pełnią one kluczową rolę w powstawaniu nowych naczyń (angiogeneza) oraz w procesie onkogenezy, w tym promocji wzrostu komórki i proliferacji, migracji komórek oraz powstawania przerzutów. Ponadto blokuje kinazy o funkcji onkogenów (receptor czynnika białek macierzystych (KIT), onkogen RET oraz kinazy biorące udział w sygnalizacji wewnątrzkomórkowej (kinazy RAF, w tym BRAF, CRAF). Skutkuje to zahamowanie neoangiogenezy oraz zahamowanie proliferacji komórek nowotworowych.
Wskazania.
Regorafenib stosuje się w następujących stanach klinicznych:
Badania kliniczne.
Rak jelita grubego.
Skuteczność regorafenibu w leczeniu przerzutowego raka jelita grubego u chorych z progresją po leczeniu standardowym oceniono w wieloośrodkowym randomizowanym badaniu III fazy CORRECT. W tym badaniu 760 chorych losowo przydzielono do grupy otrzymującej regorafenib albo do grupy otrzymującej placebo. Leczenie było kontynuowane do czasu progresji choroby lub nieakceptowalnej toksyczności. Chorzy otrzymywali wcześniej chemioterapię opartą o fluoropirymidynę (fluoropirymidyna z lub bez oksaliplatyną, z lub bez irynotekanem), leki anty-VEGF (bewacyzumab), leki anty-EGFR (panitumumab lub cetuksymab). Do badania kwalifikowano chorych w dobrym stanie sprawności (WHO0/1), o oczekiwanej długości życia powyżej 3 miesięcy oraz odpowiedniej funkcji wątroby, nerek i szpiku kostnego. U 65% chorych guz pierwotny był zlokalizowany w okrężnicy, u 29% w odbytnicy, a u 6% zarówno w okrężnicy, jak i w odbytnicy. U 57% chorych stwierdzano mutację KRAS. Pierwszorzędowym punktem końcowym badania klinicznego była poprawa przeżycia całkowitego leczonych. Po odpowiednim okresie obserwacji stwierdzono, że regorafenib poprawia medianę przeżycia całkowitego (OS), które wynosiło 6,4 miesiąca w grupie otrzymującej regorafenib i 5,0 miesiąca u chorych otrzymujących placebo. Stwierdzono również pewną poprawę mediany przeżycia wolnego od progresji (PFS), która wynosiła 1,9 i 1,7 miesiąca odpowiednio dla regorafenibu i placebo. Najczęściej stwierdzanymi toksycznościami były zespół ręka-stopa, uczucie zmęczenia, biegunka oraz nadciśnienie tętnicze.
W innym randomizowanym badaniu III fazy CONCUR przeprowadzonym w populacji azjatyckiej również stwierdzono poprawę przeżycia całkowitego związaną ze stosowaniem regorafenibu u chorych z przerzutowym rakiem jelita grubego po leczeniu przynajmniej dwóch linii chemioterapii. Chorzy zostali losowo przydzieleni do grupy otrzymującej regorafenib lub placebo. Po odpowiednim okresie obserwacji stwierdzono poprawę mediany przeżycia całkowitego w grupie otrzymującej regorafenib, która wynosiła 8,8 miesiąca, podczas gdy mediana przeżycia całkowitego w grupie otrzymującej placebo wynosiła 6,3 miesiąca.
W kolejnym badaniu REBECCA na 654 chorych z przerzutowym rakiem jelita grubego ulegającym progresji zaobserwowano medianę przeżycia całkowitego wynoszącą 5,6 miesiąca i 22% odsetek przeżyć 12-miesięcznych. Wyniki tego badania były zgodne z wcześniejszymi badaniami.
Rak wątrobowokomórkowy.
Na podstawie wyników randomizowanego badania III fazy RESORCE regorafenib został zarejestrowany w leczeniu raka wątrobowokomórkowego w terapii II linii po leczeniu sorafenibem. Do badania włączano chorych z rakiem wątrobowokomórkowym w stopniu B lub C klasyfikacji Barcelońskiej (BCLC) po progresji podczas leczenia sorafenibem, z wyrównaną funkcją wątroby (Child-Pugh A) w dobrym stanie sprawności (PS0 lub 1). Z badania wykluczano chorych, u których leczenie imatynibem zakończono z powodu toksyczności. Chorych losowo przydzielono do grupy otrzymującej regorafenib lub do grupy otrzymującej placebo. Pierwszorzędowym punktem końcowym badania był czas przeżycia całkowitego. Po odpowiednim okresie obserwacji stwierdzono, że regorafenib w porównaniu do placebo istotnie wydłuża medianę przeżycia całkowitego (OS), które wynosiło 10,6 miesiąca u otrzymujących regorafenib i 7,8 miesiąca u otrzymujących placebo. Ponadto regorafenib istotnie wydłużał mediany czasu przeżycia wolnego od progresji (PFS) i zwiększał odsetek odpowiedzi obiektywnych (ORR) oraz poprawiał odsetek kontroli choroby (DCR).
Nowotwory podścieliskowe przewodu pokarmowego.
Aktywność regorafenibu w leczeniu nieoperacyjnych oraz przerzutowych nowotworów podścieliskowych przewodu pokarmowego po progresji po leczeniu imatynibem i sunitynibem potwierdza randomizowane badanie III fazy GRID. W tym badaniu 199 chorych na nieoperacyjny, lokalnie zaawansowany albo przerzutowy nowotwór stromalny przewodu pokarmowego leczonych wcześniej imatynibem oraz sunitynibem losowo przydzielono do grupy otrzymującej regorafenib albo placebo. Pierwszorzędnym punktem końcowym badania była poprawa czasu przeżycia wolnego od progresji. Wykazano, że regorafenib poprawia medianę czasu przeżycia wolnego od progresji (PFS), która wynosiła 4,8 miesiąca u chorych otrzymujących regorafenib i 0,9 miesiąca w grupie otrzymującej placebo. Nie wykazano różnicy w przeżyciu całkowitym (OS) pomiędzy obiema grupami badanych, ponieważ badanie nie miało na celu wykazanie takiego punktu końcowego i po progresji podczas przyjmowania placebo było możliwe przejście do leczenia regorafenibem (uniemożliwia to ocenę przeżycia całkowitego w grupie stosującej placebo).
Wyniki długoterminowej obserwacji badania II fazy z regorafenibem w leczeniu nieoperacyjnego, lokalnie zaawansowanego albo przerzutowego nowotworu podścieliskowego przewodu pokarmowego sugerują, że chorzy z mutacją genu KIT w eksonie 11 oraz chorzy z niedoborem dehydrogenazy bursztynianowej (SDH) uzyskują większą korzyść z leczenia regorafenibem niż chorzy bez mutacji genu KIT czy bez niedoboru SDH.
Obserwowana toksyczność podczas leczenia regorafenibem nie różniła się od tej obserwowanej w innych badaniach i obejmowała zespół ręka-stopa, nadciśnienie tętnicze, biegunkę oraz zapalenie błony śluzowej jamy ustnej.
Przeciwwskazania.
Do przeciwwskazań należy nadwrażliwość na substancję czynną lub na substancje pomocnicze.
Dawkowanie.
Regorafenib stosuje się w dawce 160 mg w jednorazowej dawce dziennej (4 tabletki po 40 mg) przez 3 tygodnie, po których następuje 1 tydzień przerwy w przyjmowaniu leku. Leczenie jest kontynuowane w tym schemacie tak długo jak chory odnosi korzyść z leczenia lub dochodzi do nieakceptowalnej toksyczności. W przypadku pomięcia kolejnej dawki leku niezwłocznie przyjmuje się pomiętą dawkę, przy czym nie przyjmuje się dwóch dawek leku tego samego dnia. W przypadku wymiotów nie podaje się dodatkowych dawek leku. W przypadku nietolerancji leczenia może być konieczna modyfikacja (redukcja) dawki lub przerwa w leczeniu. 
Specjalne środki ostrożności.
U chorych leczonych regorafenibem często stwierdza się nieprawidłowe wyniki badań czynnościowych wątroby (aktywność aminotransferazy alaninowej, aminotransferazy asparaginianowej i stężenie bilirubiny). Przed rozpoczęciem leczenia wykonuje się wyjściową ocenę badań laboratoryjnych oceniających czynność wątroby, a następnie okresowo monitoruje się ich wartość. W przypadku stwierdzenia pogorszenia się wyników testów czynnościowych wątroby może być konieczne czasowe przerwanie leczenia, modyfikacja dawki lub czasem zakończenie leczenia regorafenibem.
Leczenie regorafenibem wiąże się ze zwiększoną częstością występowania niedokrwienia i zawału mięśnia sercowego. Chorzy z chorobą niedokrwienną serca są monitorowani w kierunku występowania objawów niedokrwienia mięśnia sercowego. W przypadku wystąpienia niedokrwienia mięśnia sercowego lub zawału mięśnia sercowego leczenie regorafenibem czasowo przerywa się. Decyzja o ewentualnym ponownym leczeniu regorafenibem jest oparta o ocenę potencjalnych korzyści i zagrożeń dla leczonego.
Stosowanie regorafenibu wiąże się ze zwiększoną częstością wystąpienia nadciśnienia tętniczego. Podczas leczenia tym lekiem okresowo kontroluje się ciśnienie tętnicze i ewentualne nadciśnienie tętnicze leczy się zgodnie z przyjętymi standardami leczenia nadciśnienia tętniczego. Ciężkie lub uporczywe nadciśnienie tętnicze, występujące pomimo odpowiedniego leczenia, może wymagać czasowego przerwania leczenia lub redukcji dawek leku. Przełom nadciśnieniowy może wymagać zaprzestania leczenia regorafenibem.
Zespół stopa-ręka jest najczęstszym skórnym działaniem niepożądanym leku. Profilaktyka zespołu obejmuje unikanie zrogowaceń i stosowanie rękawic i wkładek do butów, co zapobiega uciskowi na dłonie i stopy. Zespół stopa-ręka leczy się za pomocą kremów keratolitycznych (kremy z zawartością mocznika, kwasu salicylowego, hydroksykwasów) oraz kremów nawilżających. Może być konieczne zmniejszenie dawki regorafenibu lub czasowe przerwanie leczenia, a w ciężkich przypadkach stałe zakończenie leczenia regorafenibem.
Farmakokinetyka.
Lek podaje się drogą doustną, szczytowe stężenie w osoczu jest osiągane w ciągu 3–4 godzin od podania. Regorafenib w wysokim stopniu wiąże się z białkami osocza (99,5%). Lek jest metabolizowany w wątrobie głównie za pośrednictwem cytochromu CYP3A4 oraz podlega glukuronidacji za pośrednictwem UGT1A9. Lek ulega wydaleniu głównie z kałem, a częściowo z moczem.
Interakcje.
Regorafenib jest metabolizowany przez cytochrom CYP3A4 i transferazę urydyno-difosfo-glukuronową UGT1A9. W badaniach klinicznych podanie silnego inhibitora CYP3A4 ketokonazolu powodowało wzrost ekspozycji na regorafenib i zmniejszenie ekspozycji na czynne metabolity. Zaleca się unikanie stosowania silnych inhibitorów CYP3A4 takich jak klarytromycyna, itrakonazol, ketokonazol, telitromycyna, worykonazol i sok grejfrutowy. Również zaleca się unikanie równoczesnego stosowania inhibitorów UGT1A9, do których należy kwas mefenamowy, diflunizol i kwas niflumowy. Podobnie podanie ryfampicyny, która jest silnym induktorem CYP3A4, powoduje wzrost ekspozycji na lek. Zaleca się unikanie podczas terapii regorafenibem leczenia za pomocą silnych induktorów CYP3A4, w tym fenytoiny, karbamazepiny, fenobarbitalu, ziela dziurawca.
Działania niepożądane.
Do działań niepożądanych leku należy:

</doc>
<doc id="4476238" url="https://pl.wikipedia.org/wiki?curid=4476238" title="Lipkowo (Macedonia)">
Lipkowo (Macedonia)



</doc>
<doc id="4476241" url="https://pl.wikipedia.org/wiki?curid=4476241" title="Bełcze (Macedonia)">
Bełcze (Macedonia)



</doc>
<doc id="4476244" url="https://pl.wikipedia.org/wiki?curid=4476244" title="Lacpol Toruń">
Lacpol Toruń

Lacpol Toruń – nieistniejacy zakład produkujący sery topione działający w strukturach Spółdzielni Mleczarskiej Lacpol w Warszawie. Zakład został zamknięty w roku 2022.
Lokalizacja.
Zakład znajduje się w lewobrzeżnej części miasta, w dzielnicy Stawki, przy ul. Podgórskiej 6/10, vis a vis dworca kolejowego Toruń Główny.
Historia.
Zakład Wytwórczy Serów Topionych otwarto w 1951 roku, a jego siedzibą stał się Fort XVII Twierdzy Toruń, zwany także Przyczółkiem Mostowym. 22 lipca 1980 roku oddano do użytku nową halę produkcyjną. 
Od 1991 roku toruński zakład działa w strukturach Spółdzielni Mleczarskiej Lacpol w Warszawie. 

</doc>
<doc id="4476245" url="https://pl.wikipedia.org/wiki?curid=4476245" title="Kościół św. Edmunda w Southampton">
Kościół św. Edmunda w Southampton

Kościół św. Edmunda w Southampton (ang. "St Edmund's Church") – rzymskokatolicki kościół w Southampton, w Anglii, wzniesiony w latach 1888-1889, znajdujący się na rogu The Avenue i Rockstone Place.
Historia.
Pierwszym kościołem katolickim zbudowanym w Southampton po reformacji był kościół św. Józefa. W 1867 roku zdecydowano, że ze względu na zwiększającą się ilość wiernych, jest potrzebny drugi kościół. Powstał on jednak dopiero w 1884 roku, przy czym był to tymczasowy budynek z żelaza. Jest on pod wezwaniem św. Edmunda Richa, współpatrona utworzonej dwa lata wcześniej diecezji Portsmouth (do której należało Southampton). Natomiast budowa stałego kościoła rozpoczęła się 21 czerwca 1888 roku. Autorem projektu był J. William Lunn. Nowa świątynia została otwarta w rocznicę urodzin patrona 20 listopada 1889 roku.
W 1918 roku odnowiono prezbiterium, przemalowano wówczas ściany oraz wykonano witraże. W latach 1967-1969 miała miejsce renowacja kościoła. Usunięto wtedy małą iglicę z zachodniej strony budynku, powiększono przedsionek oraz zainstalowano organy z kościoła św. Marka w Portsmouth.
W 1988 roku kościół poważnie ucierpiał w pożarze. Jednak już w 1989 roku został ponownie otwarty po remoncie.
Architektura i sztuka.
Kościół jest trójnawowy. Prezbiterium nieco niższe od nawy głównej jest skierowane na zachód. Front kościoła zdominowany jest przez dużą rozetę.

</doc>
<doc id="4476247" url="https://pl.wikipedia.org/wiki?curid=4476247" title="Biegi narciarskie na Mistrzostwach Świata w Narciarstwie Klasycznym 2019 – bieg łączony kobiet">
Biegi narciarskie na Mistrzostwach Świata w Narciarstwie Klasycznym 2019 – bieg łączony kobiet

Bieg łączony kobiet – jedna z konkurencji rozgrywanych w ramach biegów narciarskich na Mistrzostwach Świata w Narciarstwie Klasycznym 2019. Zawody zostały rozegrane 23 lutego 2019 roku. W zawodach wzięło udział 60 zawodniczek.

</doc>
<doc id="4476249" url="https://pl.wikipedia.org/wiki?curid=4476249" title="Kościół św. Teresy z Ávili w Hadze">
Kościół św. Teresy z Ávili w Hadze

Kościół św. Teresy z Ávili w Hadze ("ned." Teresia van Avilakerk) – kościół parafialny polskiej parafii rzymskokatolickiej pw. św. Jana Pawła II znajdujący się w Hadze przy ulicy Westeinde.
Historia.
Kościół usytuowany jest na miejscu kaplicy powstałej w latach 1680-1690 w zespole pałacowym Spansche Hof, dawnej rezydencji ambasadora Hiszpanii. Był budowany w latach 1839-1841 według projektu Tielemana Suysa, nadwornego architekta króla Belgii Leopolda I. Powstał jako neoklasycystyczny trójnawowy kościół ze sklepieniami stiukowymi. Wnętrze wykonano w stylu barokowym – ołtarz, ambona, balaski, pietà, chór i organy. Ołtarz i ambonę wykonał rzeźbiarz Luwen Charles Geerts, a pietę Te Poel i Stolfeusz. Obecnie budynek znajduje się ze zwartej zabudowie miejskiej na dziedzińcu Spansche Hof. Aby z ulicy Westeinde wejść na dziedziniec, trzeba przejść przez XVII-wieczną bramę, na szczycie której umieszczone jest godło Hiszpanii. Budynek jest uznany za zabytek i jest wpisany do rejestru zabytków holenderskich.
Polska parafia.
Kościół od 2004 roku jest ośrodkiem życia duchowego dla Polaków. W tym czasie był ośrodkiem zamiejscowym polskiej parafii pw. NMP Gwiazdy Morza w Rotterdamie. W każdą niedzielę była odprawiana tu msza w języku polskim, a kawiarenka przykościelna była ośrodkiem życia towarzyskiego Polaków. W związku z postępującymi zmianami socjologiczno-demograficznymi w Hadze, społeczność lokalna laicyzowała się i przybywało wyznawców islamu, parafia holenderska utraciła wiernych. W roku 2016, w odpowiedzi na postulaty Polonii polskiej zamieszkałej w Hadze, biskup ordynariusz diecezji Rotterdam J.H.J. van den Hende erygował polską parafię pw. św. Jana Pawła II. Proboszczem został ks. Sławomir Trypuć ze zgromadzenia zakonnego Towarzystwa Chrystusowego dla Polonii Zagranicznej. W kościele odbywają się śluby, pierwsza komunia, bierzmowanie, nauka religii, katecheza i inne wydarzenia religijne jak w każdym kościele parafialnym w Polsce. Obecnie parafia wraz z ośrodkami zamiejscowymi w Hillegom (kościół St. Martinus) i Leiden (kościół OLV Hemelvaart en Sint Joseph) służy obsługą duszpasterską dla około 100 000 Polaków w Holandii. Liczebność parafian jest o wiele mniejsza, gdyż parafia jest parafią personalną, a oficjalne dane wykazują tylko osoby, które zadeklarowały przynależność do parafii.

</doc>
<doc id="4476256" url="https://pl.wikipedia.org/wiki?curid=4476256" title="Dancing Queen (album Cher)">
Dancing Queen (album Cher)

Dancing Queen – dwudziesty szósty album studyjny amerykańskiej piosenkarki i aktorki Cher. Krążek został wydany 28 września 2018 roku nakładem wytwórni Warner Bros. Album zawiera covery utworów nagranych przez szwedzką grupę pop ABBA. W celu promocji wydawnictwa jako pierwszy singel wydano utwór „Gimme! Gimme! Gimme! (A Man After Midnight)”.
Album zadebiutował na trzecim miejscu notowania Billboard 200, dzięki łącznej sprzedaży 153 000 egzemplarzy w pierwszym tygodniu od premiery. W Wielkiej Brytanii "Dancing Queen" uplasował się na drugim miejscu UK Albums Chart, dając tym samym piosenkarce najwyżej notowany album od czasu wydania kompilacji" ". W Polsce krążek osiągnął 41 pozycję w notowaniu OLiS.
21 września 2018 roku w nowozelandzkim Auckland rozpoczęła się światowa trasa koncertowa Here We Go Again Tour, której koniec był pierwotnie zaplanowany na 5 grudnia 2020 roku w Miami, jednakże z powodu pandemii COVID-19 koncerty zostały przesunięte na nieznany termin.

</doc>
<doc id="4476258" url="https://pl.wikipedia.org/wiki?curid=4476258" title="Almoez Ali">
Almoez Ali

Almoez Ali Zainalabiddin Abdullah (, ur. 19 sierpnia 1996 w Chartumie) – katarski piłkarz sudańskiego pochodzenia, grający na pozycji napastnika w klubie Al-Duhail SC i Reprezentacji Kataru. W 2019 roku wraz ze swoją reprezentacją sięgnął po Puchar Azji. Na tym turnieju zdobył 9 goli. Dzięki temu stał się królem strzelców rozgrywek i rekordzistą pod względem zdobycia największej liczby bramek na jednym Pucharze Azji.
Kariera klubowa.
W seniorskiej piłce zadebiutował w austriackim klubie LASK Linz w meczu drugiej ligi przeciwko Austrii Lustenau. 27 listopada 2015 roku zdobył pierwszą bramkę. W 2016 roku przeniósł się do hiszpańskiej trzecioligowej drużyny Cultural Leonesa. 3 kwietnia 2016 roku zdobył pierwszego gola w barwach nowej drużyny, stając się pierwszym Katarczykiem, który uczynił to w hiszpańskiej lidze. Latem powrócił do Kataru i przeniósł się do Al-Duhail SC. Z tą drużyną zdobył wiele trofeów w katarskiej piłce.
Kariera reprezentacyjna.
W latach 2014–2018 grał w młodzieżowych kadrach Kataru. W seniorskiej drużynie zadebiutował 8 sierpnia 2016 roku przeciwko Irakowi. Kluczową rolę odegrał na Puchar Azji 2019. Wraz z reprezentacją sięgnął po złoty medal. Ali został, zdobywając 9 bramek, został królem strzelców i MVP turnieju. Stał się też najlepszym strzelcem jednego turnieju w historii Pucharu Azji, bijąc rekord Irańczyka Ali Daei (8 goli) z 1996 roku.

</doc>
<doc id="4476269" url="https://pl.wikipedia.org/wiki?curid=4476269" title="Mr Puaz">
Mr Puaz

Joel Vicent Joseph, znany jako Mr Puaz (ur. 31 marca 1985 w Aruszy) – tanzański piosenkarz, autor piosenek i menedżer talentów w Tanzanii. Jest znany z debiutanckiego singla „Usiku Wa Leo”, który został wydany w 2015 roku pod nazwą „Nipo Salama”. Został nazwany „Obiecującym aktem do obejrzenia” przez Tanzania Vibe Magazine Awards w 2015 roku. został również wymieniony wśród najlepszych muzyków w Tanzanii przez BBC

</doc>
<doc id="4476273" url="https://pl.wikipedia.org/wiki?curid=4476273" title="John Baptist Thakur">
John Baptist Thakur

John Baptist Thakur (ur. 8 lutego 1937 w Bettiah) – indyjski duchowny rzymskokatolicki, w latach 1980-2014 biskup Muzaffarpuru.
Życiorys.
Święcenia kapłańskie przyjął 19 marca 1960. 6 marca 1980 został mianowany biskupem Muzaffarpuru. Sakrę biskupią otrzymał 24 czerwca 1980. 11 lipca 2004 przeszedł na emeryturę.

</doc>
<doc id="4476276" url="https://pl.wikipedia.org/wiki?curid=4476276" title="Susanna Rahkamo">
Susanna Rahkamo

Susanna „Sasu” Rahkamo (ur. 25 lutego 1965 w Helsinkach) – fińska łyżwiarka figurowa, startująca w parach tanecznych z Petri Kokko. Uczestniczka igrzysk olimpijskich w Albertville (1992) i Lillehammer (1994), wicemistrzyni świata (1995), mistrzyni Europy (1995) oraz 6-krotna mistrzyni Finlandii (1987–1991, 1995).
W czerwcu 2008 roku choreografia quickstepa Rahkamo i Kokko z sezonu 1994/1995 została zaadaptowana jako jeden ze wzorów tańca obowiązkowego tzw. pattern dance wykonywany przez pary taneczne pod nazwą "Finnstep".
Jej ojciec Kari Rahkamo był trójskoczkiem, dwukrotnym Olimpijczykiem z Melbourne (1956) i Rzymu (1960) oraz burmistrzem Helsinek w latach 1991–1996.
Rahkamo wyszła za mąż za swojego partnera sportowego Petri Kokko w 1995 roku. Mają dwoje dzieci: syna Maxa (ur. 2001) i córkę Camillę (ur. 2003). W latach 2005–2014 Rahkamo była prezydentem Fińskiego Związku Łyżwiarstwa Figurowego, zaś w listopadzie 2013 roku została wiceprzewodniczącą fińskiego komitetu olimpijskiego.

</doc>
<doc id="4476282" url="https://pl.wikipedia.org/wiki?curid=4476282" title="Petri Kokko">
Petri Kokko

Petri „Pete” Mikael Kokko (ur. 21 lutego 1966 w Helsinkach) – fiński łyżwiarz figurowy, startujący w parach tanecznych z Susanną Rahkamo. Uczestnik igrzysk olimpijskich w Albertville (1992) i Lillehammer (1994), wicemistrz świata (1995), mistrz Europy (1995) oraz 8-krotny mistrz Finlandii (1984, 1985, 1987–1991, 1995).
W czerwcu 2008 roku choreografia quickstepa Rahkamo i Kokko z sezonu 1994/1995 została zaadaptowana jako jeden ze wzorów tańca obowiązkowego tzw. pattern dance wykonywany przez pary taneczne pod nazwą "Finnstep".
W 1995 roku ożenił się ze swoją partnerką sportową Susanną Rahkamo. Mają dwoje dzieci: syna Maxa (ur. 2001) i córkę Camillę (ur. 2003).

</doc>
<doc id="4476286" url="https://pl.wikipedia.org/wiki?curid=4476286" title="Branko Buljević">
Branko Buljević



</doc>
<doc id="4476296" url="https://pl.wikipedia.org/wiki?curid=4476296" title="Kościół św. Michała Archanioła w Chatham">
Kościół św. Michała Archanioła w Chatham

Kościół św. Michała Archanioła w Chatham (ang. "St Michael the Archangel Church") – rzymskokatolicki kościół parafialny w Chatham, w Anglii, wzniesiony w latach 1862–1863.
Historia.
Pierwsza misja katolicka powstała w dystrykcie Medway w 1795 roku w Brompton. Kościół św. Michała Archanioła w Chatham został zbudowany w latach 1862–1863. Autorem projektu był Henry Clutton. Świątynia ta stała się centrum misji katolickiej w Medway.
W 1935 roku kościół rozbudowano: powiększono prezbiterium oraz dodano boczne kaplice. W dniu 6 czerwca 1951 kościół został konsekrowany.
Architektura i sztuka.
Kościół zbudowano w stylu neoromanizmu. Budowla jest trójnawowa z prezbiterium i kaplicami bocznymi. Nawę główną i nawy boczne obejmuje pojedynczy dwuspadowy dach.

</doc>
<doc id="4476299" url="https://pl.wikipedia.org/wiki?curid=4476299" title="Jim Clark (wioślarz)">
Jim Clark (wioślarz)

Richard James Scott Clark (ur. 15 lipca 1950) – brytyjski wioślarz. Srebrny medalista olimpijski z Montrealu.
Brał udział w trzech igrzyskach olimpijskich (IO 72, IO 76, IO 80). W Kanadzie medal zdobył w ósemce. Zdobył trzy medale mistrzostw świata W 1974 był drugi w ósemce, w 1977 i 1978 w dwójce bez sternika.

</doc>
<doc id="4476304" url="https://pl.wikipedia.org/wiki?curid=4476304" title="Biegi narciarskie na Mistrzostwach Świata w Narciarstwie Klasycznym 2019 – bieg łączony mężczyzn">
Biegi narciarskie na Mistrzostwach Świata w Narciarstwie Klasycznym 2019 – bieg łączony mężczyzn

Bieg łączony mężczyzn – jedna z konkurencji rozgrywanych w ramach biegów narciarskich na Mistrzostwach Świata w Narciarstwie Klasycznym 2019. Zawody zostały rozegrane 23 lutego 2019 roku. W zawodach wzięło udział 74 zawodników.

</doc>
<doc id="4476306" url="https://pl.wikipedia.org/wiki?curid=4476306" title="Jay Miller">
Jay Miller

Jay Julian Miller (ur. 19 lipca 1943 w Saint Louis, zm. 5 kwietnia 2001 w Tempe) – amerykański koszykarz występujący na pozycji skrzydłowego, reprezentant kraju, mistrz ABA.
W 1968 został wybrany w drafcie rozszerzającym przez Milwaukee Bucks.

</doc>
<doc id="4476308" url="https://pl.wikipedia.org/wiki?curid=4476308" title="Słowa i muzyka">
Słowa i muzyka



</doc>
<doc id="4476312" url="https://pl.wikipedia.org/wiki?curid=4476312" title="Miejski Ośrodek Kultury w Zawierciu">
Miejski Ośrodek Kultury w Zawierciu

Miejski Ośrodek Kultury Centrum im. Adama Mickiewicza w Zawierciu – instytucja kultury, funkcjonująca w Zawierciu od 1980 roku.
Historia.
Na przełomie lat 70. i 80. w Zawierciu załamaniu uległo życie kulturalne: upadł Dom Kultury „Włókniarz” oraz świetlica „Zorza” na Borowym Polu. W odpowiedzi na to 1 października 1980 prezydent Zawiercia powołał Miejski Ośrodek Kultury. Ośrodek kształcił dzieci i młodzież w zakresie kultury, organizował kursy języków obcych, sekcje plastyki, aerobiku, teatr dziecięcy i zespół muzyczny, a także udostępniał twórczość filmową (kino). W 1988 roku dyrektorem ośrodka został Andrzej Danecki. W latach 90. zorganizowano m.in. Małą Akademię Jazzu, klub komputerowy czy sekcje: szachów, modelarstwa lotniczego czy wschodnich sztuk walki, zainaugurowano również (w 1995 roku) cykl spotkań ze znanymi ludźmi pn. „Znani i nieznani”.
W 2021 roku Daneckiego na stanowisku dyrektora zastąpiła Karolina Kindler-Skowronek.
Działalność.
Kino.
Kino w Miejskim Ośrodku Kultury „Centrum” rozpoczęło działalność maratonem filmowym w dniach 12–14 czerwca 1983, podczas którego wyświetlono filmy „Wilczyca” i „Butch Cassidy i Sundance Kid”. W dniach 25–27 października 1983 pokazano „Pensję pani Latter” oraz „I… jak Ikar”. W listopadzie 1983 roku zwiększono częstotliwość projekcji (od piątku do niedzieli raz w miesiącu), a w 1995 roku wydłużono liczbę dni od piątku do wtorku. W 1994 roku po raz pierwszy ośrodek wyświetlił polską premierę – film „”. W grudniu tegoż roku Miejski Ośrodek Kultury zainaugurował Przegląd Polskiego Filmu Fabularnego, w ramach którego wyświetlane jest m.in. kino niezależne. W 2015 roku z oferty kina skorzystało 50 tysięcy osób.
Sala widowiskowo-kinowa liczy 560 miejsc.
Galeria.
Działalność galerii rozpoczęła się w maju 1982 roku, kiedy to dokonano wystawy fotografii „Wenus” Janusza Przypkowskiego. Galeria dysponuje dwiema salami ekspozycyjnymi o łącznej powierzchni 392 m². Od początku istnienia w galerii zorganizowano ponad 600 wystaw.

</doc>
<doc id="4476318" url="https://pl.wikipedia.org/wiki?curid=4476318" title="Ulica Hubska we Wrocławiu">
Ulica Hubska we Wrocławiu

Ulica Hubska (do 1945 "Huben Strasse", 1945-1948 r. ulica Pionierów Wrocławskich) – ulica we Wrocławiu, niegdyś główna droga/ulica przebiegająca przez wieś Huby (niem. "Huben", obecnie osiedle Huby) na trakcie z Wrocławia do Strzelina. Obecnie liczy około 1,34 km długości, biegnie z północnego wschodu na południowy zachód i stanowi początkowy odcinek drogi wojewódzkiej nr 395.
Historia.
do połowy XIX wieku.
Dawna wieś Huby, od której wywodzi się nazwa ulicy, jest częścią dawnej osady powstałej w 1346 r. określanej łacińską nazwą "„Nova villa”" (lub polską – „Nowa Wieś”). Później przyjęło się nazywać ją staroniemieckim mianem "Leimgrouben", potem "Lehmgruben", tj. „glinianki”. Wieś, która pozostawała własnością zakonu joannitów od XIV wieku aż do sekularyzacji dóbr klasztornych w 1810, rozwijała się głównie w rejonie dzisiejszej ul. Glinianej (osiedle w tej części miasta nosiło nazwę Glinianki) i w miarę swej rozbudowy sięgnęła aż do okolic dzisiejszej Hubskiej, położonej na wschód od Glinianej; po pewnym czasie wyodrębniła się z niej oddzielna osada, którą określano niemiecką nazwą "Huben", czyli „łany” albo „włóki”.
od połowy XIX w. do 1945 r..
Ulica Hubska od około 1810 do 1850 roku łączyła dzisiejszą ulicę Pułaskiego (dawniej „Zaułek Szubieniczny”, "Galgen Gasse", później „ulica Bracka”, "Brüder Strasse") z Szosą Strzelińską (niem. "Strehlener Chaussee", później "Strehlenerstrasse", dziś ciąg ulic: Bardzka-Buforowa). Wybudowana (w latach 40. XIX wieku) linia Kolei Górnośląskiej przecięła ten trakt, a rozbudowa infrastruktury kolejowej i umieszczenie torów na nasypie w połowie XIX wieku spowodowało, że ulica Hubska została odcięta od "Brüder Strasse" (Pułaskiego). Późniejsza budowa Dworca Głównego (który zastąpił zbyt ciasny Dworzec Górnośląski) po kolejnych kilkunastu latach wymusiła potrzebę ponownego odtworzenia tego połączenia drogowego, co zrealizowano w latach 1868–1870 budując wiadukt pod torami (na wschód od starego dworca).
Miejska zabudowa wzdłuż ulicy powstawała od połowy XIX wieku, głównie po włączeniu wsi Huby w granice Wrocławia (1868; wówczas nazwano ją ulicą Hubską, czyli "Huben Strasse") – w okresie 1870-1914, kiedy powstawały kamienice czynszowe wzdłuż pierzei zachodniej. Później, w latach 30. XX wieku, powstało osiedle mieszkaniowe spółdzielni „Dewog” ("Deutsche Wohnungsfürsorgegesellschaft").
Oprócz zabudowy mieszkaniowej od lat 40. XIX wieku budowano przy tej ulicy warsztaty kolejowe związane z powstającym tu zalążkiem węzła Kolei Górnośląskiej i w miarę rozwoju infrastruktury kolejowej postępowała rozbudowa obiektów wspomagających. Miejska linia zabudowy ulicy zatwierdzona została w 1882, a brukowaną nawierzchnię położono tu w 1887 roku. Zaczęły się pojawiać też obiekty przemysłowe (m.in. od 1894 browar Roberta Haina, późniejszy Browar Mieszczański, obecnie już nieczynny, przy Hubskiej 44).
po roku 1945.
Podczas oblężenia "Festung Breslau" w 1945 zabudowa ulicy w znacznym stopniu legła w gruzach, w znacznym stopniu za sprawą działań tzw. „"Brandkommandos"”, które przystąpiły do systematycznego niszczenia budynków po wypędzeniu z nich – pod koniec lutego 1945 – wszystkich mieszkańców (o tych działaniach przy ul. Hubskiej wspomina dwukrotnie (ok. 28 lutego i 14 marca) w swoich zapiskach ks. Paul Peikert, autor "Kroniki dni oblężenia Wrocławia 22.I – 6.V.1945").
Przez około 15 lat po kapitulacji Niemiec polska administracja miasta dokonała jedynie rozminowania, wyburzenia obiektów nienadających się do odbudowy, uporządkowania terenu oraz odbudowania budynków, które uznano za nadające się do remontu. Na miejscu wyburzeń w latach 1959–1990 powstały m.in. bloki z wielkiej płyty, a także zabudowania handlowe i usługowe oraz produkcyjne: pierwszym powojennym blokiem mieszkalnym był 4-piętrowy budynek wybudowany w 1959 r. na działkach nr 69-81; na parcelach Hubska 6-16 powstała w czasach PRL dyrekcja kolportażu prasy „Ruch”; na parcelach Hubska 84-86 znajduje się supermarket „Lidl”, na parcelach Hubska 96-100 zlokalizowano powstałą w 1949 roku Spółdzielnię Inwalidów „Przyszłość”; na parcelach 102-116 w roku 1996 wybudowany został sklep „Billa”; na kolejnej posesji, pod numerem 118 przed I wojną światową znajdował się przytułek dla psów, na którego miejscu powstała stacja benzynowa.
Na odcinku od skrzyżowania z ul. Glinianą do końca, do ul. Bardzkiej, środkiem ulicy przebiega dwutorowa linia tramwajowa, której gruntowny remont przeprowadzono w 2018 roku. Miasto Wrocław zdecydowało, aby linię tramwajową poprowadzić ulicą Hubską jeszcze dalej na północ, od skrzyżowania z Glinianą aż do ulicy Pułaskiego. W związku z tym spółka Wrocławskie Inwestycje przeprowadziła postępowanie przetargowe obejmujące zadanie pod nazwą „Budowa trasy tramwajowej w ul. Hubskiej na odcinku od ul. Glinianej do ul. Dyrekcyjnej we Wrocławiu”. Roboty zakończyły się w pierwszym półroczu 2019 r.
Przez nową trasę tramwajową na ulicy Hubskiej przebiega przywrócona w 2019 roku na nowej trasie linia tramwajowa „16”: Tarnogaj–ZOO.

</doc>
<doc id="4476319" url="https://pl.wikipedia.org/wiki?curid=4476319" title="Open 13 2019">
Open 13 2019

Open 13 2019, właśc. Open 13 Provence 2019 – tenisowy turniej ATP kategorii ATP Tour 250 w sezonie 2019 z cyklu Open 13 rozgrywany w dniach 18–24 lutego 2019 roku w Marsylii na kortach twardych w hali o puli nagród wynoszącej 744 010 euro.

</doc>
<doc id="4476321" url="https://pl.wikipedia.org/wiki?curid=4476321" title="Guido Pepoli">
Guido Pepoli

Guido Pepoli (ur. 5 albo 6 maja 1560 w Bolonii, zm. w czerwcu 1599 w Rzymie) – włoski kardynał.
Życiorys.
Urodził się 5 albo 6 maja 1560 roku w Bolonii, jako syn Cornelia Pepolego i Sulpitii Isolani. Studiował na Uniwersytecie Sienieńskim, gdzie uzyskał doktorat utroque iure. Następnie został referendarzem Najwyższego Trybunału Sygnatury Apostolskiej, protonotariuszem apostolskim i skarbnikiem papieskim. 20 grudnia 1589 roku został kreowany kardynałem diakonem i otrzymał diakonię Santi Cosma e Damiano. 12 czerwca 1595 roku został podniesiony do rangi kardynała prezbitera i otrzymał kościół tytularny San Biagio dell’Anello. Zmarł w czerwcu 1599 roku w Rzymie.

</doc>
<doc id="4476322" url="https://pl.wikipedia.org/wiki?curid=4476322" title="Gloriavale Christian Community">
Gloriavale Christian Community

Gloriavale Christian Community – niewielka i odizolowana grupa chrześcijan, zamieszkujących Haupiri na West Coast w Nowej Zelandii, z populacją wynoszącą ok. 500 osób. Od 2008 działa jako zarejestrowana organizacja charytatywna. Doniesienia dotyczące kontrowersyjnych praktyk w społeczności doprowadziły do codziennych kontroli policyjnych tejże społeczności w 2018.
Historia.
Grupa została założona w 1969 przez Neville'a Coopera (znanego jako "Hopeful Christian"), australijskiego kaznodzieję, który przybył do Nowej Zelandii jako ksiądz. Założył społeczność, która stała się znana jako Springbank Christian Community w pobliżu Christchurch.
Gdy liczba osób w społeczności zaczęła się zwiększać, dotychczasowe tereny zamieszkiwane przez grupę przestały wystarczać. W związku z tym jej członkowie zakupili ziemię na West Cost i przenieśli się na ten teren w latach 1991-1995. Nazwali swoją nową posiadłość Gloriavale, zakładając Gloriavale Christian Community. Nieruchomość znajduje się ok. 60km w głąb lądu od Greymouth.
Charakterystyka społeczności.
Członkowie wspólnoty żyją zgodnie z zasadami chrześcijańskiego fundamentalizmu, zgodnie z własną interpretacją nauk Nowego Testamentu. Starają się podtrzymywać tradycje pierwszego chrześcijańskiego kościoła w Jerozolimie (Dz. Ap. 2: 41-47) poprzez dzielenie się i uznawanie wszystkich rzeczy za wspólne. Grupa uczy, że jedyną prawdziwą drogą do zbawienia jest wiara w Jezusa Chrystusa i posłuszeństwo przykazaniom Boga.
Społeczność zarabia na różnych przedsięwzięciach, w tym na mleczarniach i wytwarzaniu produktów ogrodniczych wykonanych z mchu torfowca. Prowadzą również hodowle jeleni i owiec, a także prowadzą loty czarterowe wraz z ich firmą Air West Coast.
Społeczność prowadzi Gloriavale Christian Community School, prywatną szkołę, która została przeniesiona na West Cost w 1990.

</doc>
<doc id="4476326" url="https://pl.wikipedia.org/wiki?curid=4476326" title="Kapłański Ruch Maryjny">
Kapłański Ruch Maryjny

Kapłański Ruch Maryjny – katolickie stowarzyszenie (ruch społeczny) założone przez księdza Stefano Gobiego w 1972 roku w 55. rocznicę Matki Bożej Fatimskiej. 
8 maja 1972 roku Stefano Gobbi odbył pielgrzymkę do Fatimy w Portugalii, gdzie modlił się w sanktuarium Matki Bożej Fatimskiej. Według jego relacji otrzymał wtedy od Matki Bożej natchnienie do założenia Kapłańskiego Ruchu Maryjnego, który duchowo wzmocniłby kapłanów. Zgodnie z tym natchnieniem, 13 października 1972 roku, w pięćdziesiątą piątą rocznicę objawień Matki Bożej Fatimskiej wraz z dwoma innymi księżmi utworzył Kapłański Ruch Maryjny w kościele w Gera Lario we Włoszech.
Kapłański Ruch Maryjny szybko wzrastał liczebnie. Do września 1973 roku liczył ponad 80 księży. Wtedy też odbyło się pierwsze zgromadzenie w San Vittorino, niedaleko Rzymu. W 1974 roku ksiądz Gobbi zaczął organizować Wieczerniki (grupy modlitewne) we Włoszech dla kapłanów i świeckich, a później organizował Wieczerniki na całym świecie. Podczas tych wieczorów katolicy są wezwani do modlitwy do Jezusa przez Najświętszą Maryję Pannę. Kapłański Ruch Maryjny ma obecnie siedzibę w Mediolanie we Włoszech, z oddziałami na całym świecie. Liczy około 65 tys. kapłanów ze wszystkich kontynentów, należy do niego także kilka milionów ludzi świeckich. 
Ruch kładzie szczególny nacisk na moc odmawiania Różańca Świętego i Adoracji Eucharystii jako skutecznego środka umocnienia Kościoła.

</doc>
<doc id="4476329" url="https://pl.wikipedia.org/wiki?curid=4476329" title="Wiadukt Goldielea">
Wiadukt Goldielea

Wiadukt Goldielea (ang"." "Goldielea Viaduct") – nieczynny wiadukt kolejowy położony w pobliżu miejscowości Cargenbridge na obszarze jednostki administracyjnej ("council area") Dumfries and Galloway w Szkocji.
Opis.
Wiadukt położony jest około dwóch kilometrów na południowy zachód od miejscowości Cargenbridge. Wiadukt składa się z 18 przęseł i przebiega po łuku nad doliną Goldielea. Zbudowany z boniowanych kamiennych bloków. Wzdłuż filarów poprowadzono pilastry. Wiadukt posiada kamienne balustrady, wykończone w dolnej części gzymsem. W 1971 roku wiadukt został wpisany na szkocką listę zabytków, w najwyższej kategorii A.
Historia.
Wiadukt został otwarty dla ruchu pociągów 7 listopada 1859 roku, jako część linii kolejowej Dumfries–Castle Douglas–Kirkcudbright, obsługiwanej przez towarzystwo kolejowe "Glasgow i South Western Railway". Projektantem wiaduktu był inżynier John Miller junior. Wyłączenie wiaduktu z użytkowania nastąpiło w czerwcu 1965 roku, następnie zlikwidowano tory i od tego czasu nie jest używany.

</doc>
<doc id="4476335" url="https://pl.wikipedia.org/wiki?curid=4476335" title="Plan dla wsi">
Plan dla wsi

Plan dla wsi – polski wieloletni plan gospodarczy w obszarze rolnictwa ogłoszony przez premiera Mateusza Morawieckiego i ministra Jana Krzysztofa Ardanowskiego 8 sierpnia 2018 w gospodarstwie Anny i Jacka Szarszewskich w Głogowie (województwo kujawsko-pomorskie).
Założenia.
Główne założenia planu to:
Plan, wypracowany po konsultacjach ze środowiskiem rolniczym, będzie doprecyzowywany i rozwijany w zależności od potrzeb.

</doc>
<doc id="4476339" url="https://pl.wikipedia.org/wiki?curid=4476339" title="Władysław Żuk">
Władysław Żuk

Władysław Żuk (ur. 7 października 1919 w Warszawie, zm. 12 sierpnia 2016 w Zawierciu) – polski więzień obozów koncentracyjnych Auschwitz-Birkenau i Mauthausen-Gusen, honorowy obywatel Zawiercia.
Życiorys.
Ukończył szkołę powszechną. 16 kwietnia 1940 roku trafił na Pawiak. W 1943 roku został zesłany do Auschwitz, a rok później – do podobozu Mauthausen-Gusen w Ebensee. Po zakończeniu wojny pozostał w Austrii, pracując w firmie budowlanej, a następnie w rafinerii, betoniarni i w zakładach metalowych w Altmünster. Działał na rzecz zachowania pamięci o wydarzeniach wojennych, współpracował z Ambasadą Rzeczypospolitej Polskiej w Wiedniu. Otrzymał Złoty Medal Zasłużonego dla Kultury i Historii Ebensee. W 2009 roku zamieszkał w Zawierciu. W 2011 roku otrzymał honorowe obywatelstwo tegoż miasta. Zmarł w 2016 roku.

</doc>
<doc id="4476340" url="https://pl.wikipedia.org/wiki?curid=4476340" title="Mariano Pierbenedetti">
Mariano Pierbenedetti

Mariano Pierbenedetti (ur. w 1538 w Camerino, zm. 21 stycznia 1611 w Rzymie) – włoski kardynał.
Życiorys.
Urodził się w 1538 roku w Camerino, jako syn Carla Pierbenedettiego i Catariny Meluzi. Studiował na Collegio Romano, gdzie uzyskał doktoraty z filozofii i teologii. 30 stycznia 1577 roku został wybrany biskupem Martirano. W 1585 roku przyjechał do Rzymu, na wezwanie papieża i został gubenratorem miasta i wicekamerlingiem. 20 grudnia 1589 roku został kreowany kardynałem prezbiterem i otrzymał kościół tytularny SS. Marcellino e Pietro. Po około dwóch latach zrezygnował z zarządzania diecezją. Otrzymał propozycję zostania biskupem Viterbo, Fermo, Vicenzy lub Benewentu, lecz odmówił. Został za to powołany na funkcję prefekta Świętej Konsulty. 28 maja 1608 roku został podniesiony do rangi kardynała biskupa i otrzymał diecezję suburbikarną Frascati. Zmarł 21 stycznia 1611 roku w Rzymie.

</doc>
<doc id="4476341" url="https://pl.wikipedia.org/wiki?curid=4476341" title="Deutsches Werkzeugmuseum">
Deutsches Werkzeugmuseum

Deutsches Werkzeugmuseum – muzeum zlokalizowane w mieście Remscheid, w jego części Hasten, na obszarze kraju związkowego Nadrenia Północna-Westfalia w Niemczech.
Opis.
Muzeum o profilu technicznym, zajmuje powierzchnię 1700 m². Założone w 1967 jako jedyne tego rodzaju w Niemczech. Mieści bogatą kolekcję narzędzi obrazujących ich rozwój, w kontekście inżynieryjnym, społecznym i kulturalnym. Prezentowane są narzędzia od epoki kamienia łupanego, aż po XXI wiek. Kolekcja ma ponadregionalne znaczenie, ukazującą historię rozwoju rzemiosła i przemysłu. Kolekcja muzeum obejmuje narzędzia ręczne, obrabiarki i elektronarzędzia.
Wraz z przebudową muzeum, przeprowadzoną w latach 1995–1996 opracowano nową koncepcję muzealną. Obecnie rolą muzeum jest ukazanie znaczenia miasta i okolic Remscheid, jako ważnego centrum niemieckiej branży narzędziowej. Dokumentuje również rozwój produkcji narzędzi, wykorzystanie narzędzi, handlu nimi oraz ich dystrybucję na obszarze całych Niemiec.

</doc>
<doc id="4476342" url="https://pl.wikipedia.org/wiki?curid=4476342" title="Krzysztof Drzazga">
Krzysztof Drzazga

Krzysztof Drzazga (ur. 20 czerwca 1995 w Szprotawie) – polski piłkarz grający na pozycji napastnika w Miedzi Legnica.
W Ekstraklasie debiutował w 2016 roku w barwach Wisły Kraków. Z krakowskiego klubu był wypożyczany do pierwszoligowych zespołów: Stali Mielec, Chojniczanki Chojnice i Puszczy Niepołomice.

</doc>
<doc id="4476345" url="https://pl.wikipedia.org/wiki?curid=4476345" title="Tura Satana">
Tura Satana

Tura Satana (ur. 10 lipca 1935, zm. 4 lutego 2011) – amerykańska aktorka i tancerka erotyczna japońskiego pochodzenia. Wystąpiła w blisko 13 filmach i produkcjach telewizyjnych. Najbardziej znana z takich filmów jak eksploatacyjnego "Szybciej koteczku! Zabij! Zabij!" (1965) oraz horroru s-f "Astro Zombie" (1968).

</doc>
<doc id="4476346" url="https://pl.wikipedia.org/wiki?curid=4476346" title="Patryk Klimala">
Patryk Klimala

Patryk Klimala (ur. 5 sierpnia 1998 w Świdnicy) – polski piłkarz występujący na pozycji napastnika.
Kariera klubowa.
Występował m.in. w Lechii Dzierżoniów, Jagiellonii Białystok i Wigrach Suwałki. W styczniu 2020 został graczem Celtiku.

</doc>
<doc id="4476353" url="https://pl.wikipedia.org/wiki?curid=4476353" title="Park Narodowy North York Moors">
Park Narodowy North York Moors

Park Narodowy North York Moors (ang. "North York Moors National Park") – park narodowy w północno-wschodniej Anglii, obejmujący rozległe, wyżynne wrzosowiska we wschodniej części hrabstwa North Yorkshire.
Park utworzony został 28 listopada 1952 roku. Zajmuje powierzchnię 1436 km² i obejmuje 42 km linii brzegowej Morza Północnego. Blisko 1/3 powierzchni parku (44 000 ha) zajmują porośnięte wrzosowiskami wzgórza, największe skupisko tej formacji roślinnej w Anglii i Walii, a 22% (około 32 000 ha) zajmują lasy. Na terenie parku swoje źródła mają rzeki Derwent, jej liczne dopływy (Rye, Seph, Riccal, Dove, Seven, Hodge Beck, Pickering Beck), Esk oraz Leven. Najwyższe wzniesienie, Urra Moor wznosi się 454 m n.p.m.
North York Moors ma istotne znaczenie jako siedlisko zarówno roślin, jak i ptaków (m.in. drzemlika, siewki złotej i pardwy mszarnej). Wyznaczony został tutaj specjalny obszar ochrony siedlisk ("Special Area of Conservation") oraz obszar specjalnej ochrony ptaków ("Special Protection Area").
Zarząd parku ma swoją siedzibę w Helmsley i zatrudnia 106 pracowników (2019). Około 80% powierzchni parku stanowią ziemie prywatne, a niecały 1% znajduje się w posiadaniu zarządu parku. Na terenie parku znajduje się 2268 km publicznie dostępnych ścieżek i dróg. W znacznej części parku prawo do publicznego dostępu jest także zapewnione poza istniejącymi szlakami. W 2016 roku roczną liczbę odwiedzających oszacowano na 7,93 mln. W granicach parku mieszka 23 380 osób (2011). 
Krajobraz North York Moors jest wynikiem działalności ludzkiej na przestrzeni tysięcy lat. W czasach prehistorycznych obszar ten pokrywały lasy. W epoce neolitu, 3000-2000 lat p.n.e. rozpoczęto jego wylesianie w celu uzyskania gruntów pod wypas owiec. Praktykę tę kontynuowano do średniowiecza, kiedy to większość lasów została wycięta. Hodowla owiec prowadzona jest na terenie parku do dzisiaj i stanowi ważny element tutejszego ekosystemu, zapobiegając odrostowi drzew. Innym specyficznym dla tego obszaru zajęciem są polowania na pardwy – sport zapoczątkowany wśród brytyjskiej arystokracji w połowie XIX wieku.

</doc>
<doc id="4476355" url="https://pl.wikipedia.org/wiki?curid=4476355" title="North York Moors">
North York Moors



</doc>
<doc id="4476357" url="https://pl.wikipedia.org/wiki?curid=4476357" title="Rio Open 2019">
Rio Open 2019

Rio Open 2019, właśc. Rio Open presented by Claro 2019 – tenisowy turniej ATP kategorii ATP Tour 500 w sezonie 2019 z cyklu Rio Open rozgrywany w dniach 18–24 lutego 2019 roku w Rio de Janeiro na kortach ceglanych o puli nagród wynoszącej 1 937 740 dolarów amerykańskich.

</doc>
<doc id="4476362" url="https://pl.wikipedia.org/wiki?curid=4476362" title="Olej głubczycki rzepakowy tłoczony na zimno">
Olej głubczycki rzepakowy tłoczony na zimno

Olej głubczycki rzepakowy tłoczony na zimno – polski olej rzepakowy tłoczony na zimno charakterystyczny dla Płaskowyżu Głubczyckiego (województwo opolskie). 14 kwietnia 2011 został wpisany na listę produktów tradycyjnych.
Historia.
Występujące w rejonie Prudnika, Głubczyc i Raciborza żyzne gleby, korzystny klimat i położenie geograficzne wpłynęły na rozwój osadnictwa i uprawy roli. Najstarsza wzmianka o olejarni w Głubczycach pochodzi z 1448. Wytłaczarnie oleju zorganizowane były w zróżnicowany sposób. Część (większych) była samodzielna, część powiązana była z młynami, a jeszcze mniejsze stanowiły element gospodarstw indywidualnych. Pracowały one na lokalne potrzeby, produkując przede wszystkim olej lniany tłoczony na zimno, co było spowodowane powszechną uprawą lnu na tych terenach (rozwinięte tkactwo). We wsi Rozumice w 1936 istniały jeszcze dwie wytłaczarnie oleju zorganizowane w zagrodach chłopskich. W połowie XX wieku upowszechniła się w rejonie Głubczyc uprawa rzepaku, która szybko wyparła len (wcześniej upadły też lokalne roszarnie). Technika tłoczenia na zimno utrzymała się nadal, co powoduje, że oleje głubczyckie są bogate w witaminy i lecytyny.
Charakterystyka.
Smak oleju jest wyraźny, przyjemny, aromatyczny, łagodny, bez obcych posmaków i zapachów. Płyn jest gęsty, ciemnożółty z odcieniem bursztynowym, klarowny w całej masie, bez osadu i zanieczyszczeń.
Nagrody.
Olej produkowany w Nasiedlu ("Napus-Oil") na Międzynarodowych Targach Poznańskich otrzymał nagrodę Perła 2014 za najlepszy polski regionalny produkt żywnościowy. Ma ponadto dyplom z wyróżnieniem w konkursie "Tradycyjny Produkt Opolszczyzny 2008" i certyfikat "Jakość Tradycja".

</doc>
<doc id="4476363" url="https://pl.wikipedia.org/wiki?curid=4476363" title="Kościół św. Pawła w Dover">
Kościół św. Pawła w Dover

Kościół św. Pawła w Dover (ang. "St Paul’s Church") – rzymskokatolicki kościół parafialny w Dover, w Anglii, wzniesiony w latach 1867–1868, znajdujący się w centrum miasta przy Maison Dieu Road.
Historia.
Katolicka misja w Dover została założona w 1822 roku. Nabożeństwa były sprawowane w kaplicy w domu na Snargate Street, a następnie St James’ Street. Jednak zwiększająca się liczba wiernych spowodowała z czasem konieczność budowy kościoła.
W celu budowy kościoła za 450 funtów w 1864 roku nabyto odpowiedni teren. Autorem projektu świątyni był architekt Edward Welby Pugin. Budowa rozpoczęła się 1 czerwca 1867 roku i kosztowała 2300 funtów. Kościół został otwarty 15 maja 1868 roku przez biskupa Southwark Thomasa Granta. W 1873 roku do budowli dodano apsydę. Konsekracji kościoła dokonał biskup Francis Bourne 25 września 1897.
W 1959 roku przebudowano kościół: zostało obniżone prezbiterium, a ołtarz przesunięto w kierunku nawy. Kolejne zmiany miały miejsce w 1964 roku, kiedy to odnowiono nawę, dodano nowe ławki i usunięto ambonę.
Dnia 23 października 1987 kościół został podpalony. Ogień zniszczył dach oraz organy. Remont uszkodzonego budynku rozpoczął się 1 czerwca 1988 roku, natomiast 28 października tego samego roku kościół został ponownie otwarty.
Architektura i sztuka.
Kościół został zbudowany w stylu neogotyckim. Dzwonnica znajduje się na zachodnim szczycie kościoła. Poniżej niej umieszczono rozetę zdobioną maswerkiem.
Wnętrze świątyni jest trzynawowe. Każda z arkad oddzielających nawy ma po osiem przęseł o ostrych łukach na cylindrycznych kamiennych kolumnach z ośmiokątnymi kapitelami. Apsyda kościoła jest pięcioboczna, a dużym oknem pośrodku. Autorem malowideł w prezbiterium jest Henry Campbell.
W prawie wszystkich oknach znajdują się witraże. Część z nich pochodzi z XIX wieku, natomiast część została wstawiona po pożarze w 1987 roku.

</doc>
<doc id="4476366" url="https://pl.wikipedia.org/wiki?curid=4476366" title="Ice Challenge 2014">
Ice Challenge 2014

Ice Challenge 2014 – ósme zawody łyżwiarstwa figurowego z cyklu Challenger Series 2014/2015. Zawody rozgrywano od 11 do 16 listopada 2014 roku w hali Liebenauer Eishalle w Grazu.
Wśród solistów triumfował Amerykanin Douglas Razzano, natomiast w rywalizacji solistek jego rodaczka Hannah Miller. W rywalizacji par sportowych zwyciężyli reprezentanci Rosji Lina Fiodorowa i Maksim Miroszkin. Tytuł w rywalizacji par tanecznych wywalczyli Amerykanie Maia Shibutani i Alex Shibutani.

</doc>
<doc id="4476369" url="https://pl.wikipedia.org/wiki?curid=4476369" title="Peter Texier">
Peter Texier

Peter Texier, właściwie Joseph Peter (Pierre) Texier (ur. 23 marca 1738 w Hamburgu, zm. 30 marca 1818 tamże) – niemiecki dyplomata na służbie Holandii, Anglii i Danii.
Życiorys.
Jego rodzicami byli Bernhard i Louise Texier. Uczęszczał do szkoły w Celle. Wstąpił do holenderskiej służby zagranicznej, w której pełnił funkcję sekretarza poselstwa Holandii w Hamburgu (1754–1756), a następnie sekretarza w Lizbonie (1756–1758), Kopenhadze (1758) oraz I sekretarza w Hamburgu (1760–1762). W 1763 wstąpił na służbę kupca i finansisty, barona Heinricha Carla von Schimmelmann, doradcy króla Danii i "attache" Danii w Hamburgu. Texier piastował funkcję "attache" Anglii w Kopenhadze (do 1768). Towarzyszył królowi Danii Christianowi VII w podróży zagranicznej po państwach niemieckich, Holandii, Anglii i Francji (1768–1769), otrzymał tytuł posła (1769), nadzorował Królewski Teatr Narodowy w Kopenhadze (1769-), był jego inspektorem oraz zajmował się całą sferą kultury na dworze królewskim (Gabinetem Sztuki, balami, paradami, kapelami, koncertami, zabawami) (1771–1773), został generalnym audytorem Królewskiej Loterii ("kongl. Lotteri") w Altonie (1774) i jej pierwszym zarządzającym (1775), rezydentem i konsulem Danii w Gdańsku (1777–1779), oraz pierwszym dyrektorem Królewskiej... Kompanii Kanału ("königl. dänischen, norwegishen, schleswigschen und holsteinischen Handels und - Kanalkompanie") w Altonie (1782-). Poszukiwał inwestorów w Danii i Holandii. Objął posadę dyrektora Królewskiego Instytutu Rybołówstwa i Handlu ("königl. Fischerei- und Handels-Institut", "Fiskeri- og Handelsinstitut") w Altonie (do 1815). W tymże roku przeszedł też na emeryturę.

</doc>
<doc id="4476374" url="https://pl.wikipedia.org/wiki?curid=4476374" title="Stratonikeja">
Stratonikeja

Stratonikeja (gr. Στρατονικεῖα, łac. "Stratonicea") – starożytne miasto w Karii, położone opodal Mylasy, na południe od rzeki Marsyas; dzisiejsze Eskihisar w południowo-zachodniej Turcji.
Założone w początkach III wieku p.n.e. przez syryjskiego władcę Antiocha I na miejscu dawnego karyjskiego Chrysaoris (Idrias) i nazwane na cześć jego małżonki i macochy Stratoniki. Zasiedlone odtąd przez ludność pochodzenia małoazjatyckiego i grecko-macedońskich osadników z wojsk Aleksandra Wielkiego. Wkrótce (pod koniec II w. p.n.e.) przekazane Rodyjczykom, w których posiadaniu (jako "peraja") znajdowało się do 167 p.n.e. W 130 p.n.e. stało się miejscem ostatecznej klęski wojsk Aristonikosa. Znane z sanktuarium Zeusa Chrysaoreusa, będącego miejscem posiedzeń przedstawicieli miast związkowych Karii. W okresie rzymskim "civitas libera" z prawem emitowania własnej monety rozmiennej, aż do panowania Galiena. Status miasta w świecie antycznym dodatkowo podnosiło sławne sanktuarium Hekate w pobliskiej Laginie.
Wśród pozostałości Stratonikei wyróżnia się w południowej części miasta wzgórze akropolu z murem obwodowym wokół wierzchołka; na jego terasie po stronie północnej przetrwały ruiny niewielkiej świątyni cesarskiego kultu Augusta, poniżej znajdują się ruiny dużego teatru na ok. 10 tys. widzów. W mieszkalnej części miasta zachowały się znaczne pozostałości murów Serapejonu w obrębie temenosu. Z usytuowanej na zachód od świątyni agory nie zachowało się nic oprócz kamiennych bloków, podobne resztki ocalały z gimnazjonu i stadionu. Niemal zupełnie zniknęły również mury miejskie o pierwotnej długości 1,6 km, ocalała jedynie część głównej bramy miasta. Z czasów rozbudowy miasta za Hadriana pozostały ruiny term. Świątyni Zeusa Chrysaoreusa nie udało się zlokalizować w sposób bezsporny. Cenniejsze zabytki archeologiczne ze znalezisk znajdują się w muzeum w Milas.
W źródłach antycznych miejsce wymieniane przez Strabona ("Geografia" XIV, 658), Ptolemeusza ("Geografia" V 2,15) i Eutropiusza ("Brewiarium od założenia miasta" IV, 20).
Jako miejsce historyczne i największy obiekt miejski z zachowanymi budowlami marmurowymi ubiega się o wpisanie na listę światowego dziedzictwa UNESCO. 
Współczesne miasto ewakuowano (1950) i przeniesiono wskutek zagrożenia spowodowanego skutkami trzęsienia ziemi w 1958 oraz otwarciem w pobliżu odkrywkowej kopalni węgla.

</doc>
<doc id="4476379" url="https://pl.wikipedia.org/wiki?curid=4476379" title="Wybory parlamentarne w Republice Chińskiej w 2020 roku">
Wybory parlamentarne w Republice Chińskiej w 2020 roku

10 wybory parlamentarne Republiki Chińskiej zaplanowano na styczeń 2020 r.
W wyborach w 2016 r. Demokratyczna Partia Postępowa (DPP) po raz pierwszy wygrała z Kuomintangiem (KMT) zajmując 68 miejsc, podczas gdy reprezentacja KMT spadła do 35 miejsc. 
System wyborczy.
113 członków Yuanu Ustawodawczego będzie wybieranych w systemie równoległym. Odgórnie ustalony podział mandatów przedstawia się następująco: 

</doc>
<doc id="4476391" url="https://pl.wikipedia.org/wiki?curid=4476391" title="Dubai Tennis Championships 2019 (kobiety)">
Dubai Tennis Championships 2019 (kobiety)

Dubai Duty Free Tennis Championships 2019– tenisowy turniej WTA kategorii WTA Premier Series rangi WTA Premier 5 w sezonie 2019 z cyklu Dubai Duty Free Tennis Championships rozgrywany w dniach 17–23 lutego 2019 roku w Dubaju na kortach twardych o puli nagród wynoszącej 2 828 000 dolarów amerykańskich.

</doc>
<doc id="4476392" url="https://pl.wikipedia.org/wiki?curid=4476392" title="Kościół św. Jana Ewangelisty w Kirkham">
Kościół św. Jana Ewangelisty w Kirkham

Kościół św. Jana Ewangelisty w Kirkham (ang. "St John the Evangelist's Church"), znany również jako "The Willows" (pol. "wierzby") – rzymskokatolicki kościół parafialny w Kirkham, w hrabstwie Lancashire w Anglii, wzniesiony w latach 1842-1845, znajdujący się przy Ribby Road.
Historia.
W 1809 roku w Kirkham zbudowano pierwszą rzymskokatolicką kaplicę. Nosiła ona wezwanie Świętego Krzyża, a ponieważ znajdowała się na terenie porośniętym przez wierzby była nazywana "The Willows". Natomiast obecny kościół św. Jana Ewangelisty został wybudowany w latach 1842-1845. Autorem jego projektu był Augustus Pugin. Kościół konsekrował biskup Liverpoolu George Brown dnia 22 kwietnia 1845 roku.
W latach 1895-1896 w kościele dokonano wielu przeróbek: obniżono poziom podłogi o ponad 60 cm, usunięto schody przy zachodnim wejściu, ołtarz główny projektu Pugina przeniesiono do bocznej kaplicy, a lektorium (również Pugina) przemieszczono na zachodni koniec kościoła i zmieniono tak, żeby się zmieściło w nowym miejscu. W 1906 roku zainstalowano nowy ołtarz główny, ławki oraz stacje drogi krzyżowej. 
Architektura i sztuka.
Kościół zbudowano z piaskowca z Longridge, natomiast dach jest z łupka.
Wnętrze jest trzynawowe.
Wciąż jest w użyciu kilka sprzętów zaprojektowanych prawdopodobnie przez Pugina, m.in. potrójna sedilia, kredencja czy lichtarze. Większość wyposażenia kościoła pochodzi z renowacji w 1906 roku, jak np. obecny ołtarz główny z karraryjskiego marmuru i alabastru.
Organy zostały zbudowane w 1846 roku przez J. C. Bishopa z Londynu.

</doc>
<doc id="4476394" url="https://pl.wikipedia.org/wiki?curid=4476394" title="BMW Welt">
BMW Welt

BMW Welt (pol. "Świat BMW") – wielofunkcyjne centrum wystawowe, które jest połączeniem ekspozycji pojazdów marki BMW, muzeum, miejsca rozrywki i organizowania imprez, a także miejscem odbioru nowych samochodów. Położone w pobliżu parku olimpijskiego, w bezpośrednim sąsiedztwie muzeum BMW i siedziby koncernu BMW w Monachium, w kraju związkowym Bawaria w Niemczech.
Opis.
Centrum zostało zbudowane pomiędzy sierpniem 2003 a latem 2007 roku. Otwarcie odbyło się z 20 na 21 października 2007 roku. BMW Welt jest najczęściej odwiedzaną atrakcją turystyczną w Bawarii.
W obiekcie prezentowane są także samochody pozostałych marek należących do producenta pojazdów BMW, takich jak: Mini, Rolls-Royce Motor Cars, a także motocykle produkowane przez BMW.
Historia.
Pod koniec lat 90. zarząd BMW AG postanowił zbudować centrum dystrybucyjne. Na jego lokalizację wybrano Oberwiesenfeld, położone na obszarze okręgu administracyjnego miasta Monachium Milbertshofen. Ogłoszono konkurs architektoniczny, w którym zgłoszono 275 propozycji architektów. Eksperci zasiadający w jury zatwierdzili 28 propozycji do dalszego etapu konkursu. Pod koniec 2001 roku wyłoniono zwycięski projekt wiedeńskiego profesora Wolfa Dietera Prixa i biura architektonicznego „Coop Himmelb(l)au”. Inżynierami odpowiedzialnymi za projekt konstrukcji byli Klaus Bollinger i Manfred Grohmann. Prace budowlane rozpoczęły się w sierpniu 2003 roku. Wmurowanie kamienia węgielnego pod budowę BMW Welt odbyło się 16 lipca 2004 roku, w obecności ówczesnego bawarskiego premiera Edmunda Stoibera i burmistrza miasta Monachium Christiana Ude.
Latem 2005 roku zakończono prace budowlane i na dachu obiektu zawieszono wiechę. Na dachu zainstalowano instalację fotowoltaiczną o mocy 800 kW, zajmującą powierzchnię 8000 m², wykonaną przez przedsiębiorstwo „Solarwatt”. Następnie szklane panele o powierzchni 15 000 m² umieszczono na elewacji budynku głównego i połączonej z nim części budynku tzw. „podwójnym stożku”. Prace zewnętrzne zostały zakończone w listopadzie 2006 roku. Rozpoczęto etap wykończeniowy wewnątrz obiektu. Przekazanie do użytku odbyło się w kilku etapach. Na początku września 2007 roku 1000 pracowników zatrudnionych w BMW przetestowało obiekt podczas tzw. próby generalnej.
Pierwotnie otwarcie zaplanowano na Mistrzostwa Świata w Piłce Nożnej 2006. Ostatecznie ceremonia otwarcia odbyła się 17 października 2007 roku. Zaproszono 800 gości ze świata towarzyskiego i polityki. Podczas dni otwartych, w weekend 19–20 października 2007 roku, goście odwiedzili BMW Welt po raz pierwszy. Regularne przekazywanie samochodów klientom rozpoczęło się od 23 października 2007 roku. Od 2009 roku odbywają się tam również koncerty konkursowe w ramach BMW Welt Jazz Award.
28 marca 2010 roku w BMW Welt powitano 5-milionowego gościa, 4 lipca 2012 10-milionowego, a w 2015 roku 20-milionowego gościa. Z ponad trzema milionami odwiedzających rocznie BMW Welt odwiedza dwa razy więcej gości niż zamek Neuschwanstein.

</doc>
<doc id="4476399" url="https://pl.wikipedia.org/wiki?curid=4476399" title="Szkoła serca">
Szkoła serca



</doc>
<doc id="4476407" url="https://pl.wikipedia.org/wiki?curid=4476407" title="Bukit Baka">
Bukit Baka



</doc>
<doc id="4476408" url="https://pl.wikipedia.org/wiki?curid=4476408" title="Pegunungan Schwaner">
Pegunungan Schwaner



</doc>
<doc id="4476409" url="https://pl.wikipedia.org/wiki?curid=4476409" title="Mirosława Drozd-Piasecka">
Mirosława Drozd-Piasecka

Mirosława Cecylia Drozd-Piasecka – polska etnolożka, profesor nauk humanistycznych.
W 1992 uzyskała tytuł naukowy profesora. Wieloletnia pracowniczka Instytutu Archeologii i Etnologii PAN, gdzie pełniła m.in. funkcję zastępczyni dyrektora ds. naukowych. Członkini Prezydium Komitetu Nauk Etnologicznych PAN, wcześniej także zastępczyni przewodniczącego Wydziału I Nauk Społecznych oraz przewodnicząca Rady Naukowej Instytutu Rozwoju Wsi i Rolnictwa PAN.
Odznaczona Krzyżem Oficerskim (2015) i Kawalerskim (2005) Orderu Odrodzenia Polski.

</doc>
<doc id="4476411" url="https://pl.wikipedia.org/wiki?curid=4476411" title="The Black Album (Jay Z)">
The Black Album (Jay Z)



</doc>
<doc id="4476413" url="https://pl.wikipedia.org/wiki?curid=4476413" title="Kingdom Come (album Jay Z)">
Kingdom Come (album Jay Z)



</doc>
<doc id="4476426" url="https://pl.wikipedia.org/wiki?curid=4476426" title="Krzyżowy ogień">
Krzyżowy ogień



</doc>
<doc id="4476443" url="https://pl.wikipedia.org/wiki?curid=4476443" title="Większy zjada mniejszego">
Większy zjada mniejszego

Większy zjada mniejszego – album zespołu Dezerter wydany w 2014 roku przez wydawnictwo Mystic Production.
Twórcy.
Realizacja

</doc>
<doc id="4476459" url="https://pl.wikipedia.org/wiki?curid=4476459" title="Mistrzostwa Europy w Lekkoatletyce 1971 – skok w dal kobiet">
Mistrzostwa Europy w Lekkoatletyce 1971 – skok w dal kobiet

Skok w dal kobiet był jedną z konkurencji rozgrywanych podczas X Mistrzostw Europy w Helsinkach. Kwalifikacje zostały rozegrane 13 sierpnia, a finał 14 sierpnia 1971. Zwyciężczynią tej konkurencji została reprezentantka Republiki Federalnej Niemiec Ingrid Mickler. W rywalizacji wzięło udział siedemnaście zawodniczek z trzynastu reprezentacji.
Wyniki.
Kwalifikacje.
Minimum wynosiło 6,25 m.

</doc>
<doc id="4476477" url="https://pl.wikipedia.org/wiki?curid=4476477" title="Mistrzostwa Europy w Lekkoatletyce 1971 – pchnięcie kulą mężczyzn">
Mistrzostwa Europy w Lekkoatletyce 1971 – pchnięcie kulą mężczyzn

Pchnięcie kulą mężczyzn było jedną z konkurencji rozgrywanych podczas X Mistrzostw Europy w Helsinkach. Kwalifikacje rozegrano 12 sierpnia, a finał 13 sierpnia 1971. Zwycięzcą tej konkurencji został reprezentant Niemieckiej Republiki Demokratycznej Hartmut Briesenick, który w finale ustanowił rekord Europy rezultatem 21,08. W rywalizacji wzięło udział dwudziestu trzech zawodników z dwunastu reprezentacji.
Wyniki.
Kwalifikacje.
Minimum wynosiło 18,70 m.

</doc>
<doc id="4476487" url="https://pl.wikipedia.org/wiki?curid=4476487" title="Sylwia Przytuła">
Sylwia Przytuła

Sylwia Przytuła – polska ekonomistka, dr hab. nauk ekonomicznych, profesor nadzwyczajny Katedry Zarządzania Kadrami i adiunkt Instytutu Organizacji i Zarządzania Wydziału Zarządzania, Informatyki i Finansów Uniwersytetu Ekonomicznego we Wrocławiu.
Życiorys.
28 września 2006 uzyskała doktorat za pracę pt. "Dobór kadry menedżerskiej do przedsiębiorstw międzynarodowych działających w Polsce", a 21 maja 2015 uzyskała habilitację na podstawie rozprawy zatytułowanej pt. "Zarządzanie kadrą ekspatriantów w filiach przedsiębiorstw międzynarodowych w Polsce". Została zatrudniona na stanowisku profesora nadzwyczajnego Katedry Zarządzania Kadrami i adiunkta Instytutu Organizacji i Zarządzania na Wydziale Zarządzania, Informatyki i Finansów Uniwersytetu Ekonomicznego we Wrocławiu.
Jest recenzentem jednej pracy doktorskiej pt. "Znaczenie jakości życia w miejscu pracy. Czynniki wpływające na jakość życia i bariery rozwoju w jednostkach samorządu terytorialnego w Polsce" opublikowanej 29 listopada 2017.

</doc>
<doc id="4476491" url="https://pl.wikipedia.org/wiki?curid=4476491" title="Sarpsborg Stadion">
Sarpsborg Stadion

Sarpsborg Stadion – stadion piłkarski w Sarpsborg, w Norwegii. Został otwarty w 1930 roku. Może pomieścić 5000 widzów. Swoje spotkania rozgrywają na nim piłkarze klubu Sarpsborg 08 FF. Obiekt był jedną z aren kobiecych Mistrzostw Europy U-19 w 2014 roku.

</doc>
<doc id="4476497" url="https://pl.wikipedia.org/wiki?curid=4476497" title="Mistrzostwa Europy w Lekkoatletyce 1971 – rzut dyskiem mężczyzn">
Mistrzostwa Europy w Lekkoatletyce 1971 – rzut dyskiem mężczyzn

Rzut dyskiem mężczyzn był jedną z konkurencji rozgrywanych podczas X Mistrzostw Europy w Helsinkach. Kwalifikacje rozegrano 14 sierpnia, a finał 15 sierpnia 1971. Zwycięzcą tej konkurencji został reprezentant Czechosłowacji Ludvík Daněk. W rywalizacji wzięło udział dwudziestu sześciu zawodników z szesnastu reprezentacji.
Wyniki.
Kwalifikacje.
Minimum wynosiło 58,00 m.

</doc>
<doc id="4476499" url="https://pl.wikipedia.org/wiki?curid=4476499" title="Nad Szańcem">
Nad Szańcem

Nad Szańcem – wąwóz będący lewym odgałęzieniem Doliny Będkowskiej na Wyżynie Olkuskiej. Opada z południowo-zachodniego krańca pól uprawnych miejscowości Będkowice w zachodnim kierunku do dolnej części Doliny Będkowskiej. Ma wylot powyżej willi „Szaniec” i stąd pochodzi jego nazwa. Znajduje się w granicach wsi Będkowice w województwie małopolskim, w powiecie krakowskim, w gminie Wielka Wieś.
Wąwóz ma długość około 500 m. Jego górna część znajduje się w obrębie pól uprawnych, dolna, dłuższa jest porośnięta lasem. Wąwóz zazwyczaj jest suchy. Ma strome zbocza z kilkoma wapiennymi skałami. Większe z nich to Turnia nad Szańcem (w zboczach północnych) oraz Sucha Baszta i Szaniec w zboczach południowych. W Turni nad Szańcem znajduje się Jaskinia nad Szańcem.

</doc>
<doc id="4476500" url="https://pl.wikipedia.org/wiki?curid=4476500" title="Gianluca Mancini">
Gianluca Mancini

Gianluca Mancini (ur. 17 kwietnia 1996 w Pontederze) – włoski piłkarz występujący na pozycji obrońcy we włoskim klubie AS Roma oraz w reprezentacji Włoch.
Kariera klubowa.
Mancini jest wychowankiem Valdarno Calcio. Stamtąd trafił do Fiorentiny. W 2015 roku został włączony do pierwszej kadry klubu z Florencji, ale na sezon 2015/2016 został wypożyczony do Perugii. Zaliczył wówczas w Serie B 12 występów, po czym klub ten zdecydował się na wykupienie Manciniego z Fiorentiny. Po pół roku gry w Perugii, 12 stycznia 2017 roku został nowym zawodnikiem Atalanty, jednak od razu został z powrotem wypożyczony do Perugii do końca sezonu.
Pierwszy występ w barwach Atalanty w Serie A zaliczył 24 września 2017 roku w zremisowanym 1-1 spotkaniu z Fiorentiną. Wszedł na boisko w 25. minucie zastępując Rafaela Tolóia. Pierwszego gola dla drużyny z Bergamo zdobył 4 lutego 2018 roku w wygranym 1:0 spotkaniu z Chievo. Na listę strzelców wpisał się w 72. minucie, zapewniając Atalancie trzy punkty. Klub z Bergamo zakończył sezon 2017/2018 na siódmym miejscu, dzięki czemu mogli wystąpić w następnym sezonie w eliminacjach Ligi Europy. W nich Mancini rozegrał 3 spotkania, strzelając jedną bramkę, jednak włoski klub odpadł w ostatniej rundzie kwalifikacji z duńskim FC København.
Statystyki kariery.
Klub.
"Stan na 24 lutego 2019 r."

</doc>
<doc id="4476504" url="https://pl.wikipedia.org/wiki?curid=4476504" title="Bogucice (Bogucice Drugie)">
Bogucice (Bogucice Drugie)

Bogucice – osada leśna wsi Bogucice Drugie w Polsce, położona w województwie świętokrzyskim, w powiecie pińczowskim, w gminie Pińczów.
W latach 1975–1998 osada administracyjnie należała do województwa kieleckiego.

</doc>
<doc id="4476507" url="https://pl.wikipedia.org/wiki?curid=4476507" title="Mistrzostwa Europy w Lekkoatletyce 1971 – rzut młotem mężczyzn">
Mistrzostwa Europy w Lekkoatletyce 1971 – rzut młotem mężczyzn

Rzut młotem mężczyzn był jedną z konkurencji rozgrywanych podczas X Mistrzostw Europy w Helsinkach. Kwalifikacje rozegrano 13 sierpnia, a finał 14 sierpnia 1971. Zwycięzcą tej konkurencji został reprezentant Republiki Federalnej Niemiec Uwe Beyer. W rywalizacji wzięło udział dwudziestu trzech zawodników z czternastu reprezentacji.
Wyniki.
Kwalifikacje.
Minimum wynosiło 66,00 m.

</doc>
<doc id="4476511" url="https://pl.wikipedia.org/wiki?curid=4476511" title="Edrone eCRM">
Edrone eCRM

edrone.me – chmurowe rozwiązanie dla sklepów w eCommerce, jest to pierwszy eCRM dla eCommerce. edrone jest narzędziem zaawansowanych rozwiązań w zakresie Marketing Automation, CRM oraz Machine Learning. edrone został założony w 2016 roku, przez Michała Blaka, obecnie działa w UE oraz Ameryce Południowej. Ich klienci znajdują się również w USA, Indiach i na Bliskim Wschodzie.
edrone jest przetłumaczony na kilka języków: polski, angielski, portugalski, niemiecki.
W 2019 zostały dołożone następujące języki: szwedzki, duński, hiszpański.
edrone na polskim rynku.
W 2014 roku przedsiębiorstwo rozpoczęło działalność w Polsce w Krakowie. Założone przez Michała Blaka - przedsiębiorcę, który ma na swoim koncie kilka firm technologicznych w branży eCommerce.
edrone sukcesywnie zdobywał miejsce na rynku Polskim i po 3 latach działalności jest liderem marketing automation w Polsce. Jest to również pierwszy eCRM dla eCommerce dający klientom możliwość pełnej informacji o swoim kliencie tzw. Segment-Of-One .
Produkty.
Marketing Automation.
Wielokanałowa obsługa komunikacji transakcyjnej oraz marketingowej
Za pomocą wiadomości e-mail, SMS, dynamic product ads, web push oraz komunikatów na stronie sklepu, poprawimy Twoje CRO (Conversion Rate Optimization). Skuteczny marketing to wiadomości dostosowane do klientów dzięki generycznym treściom. Unikalność edrone polega na zdefiniowanych scenariuszach dla eCommerce. 
Segmentacja.
edrone jest jedynym narzędziem na rynku, które stworzyło pełną analizę RFM dla swoich klientów.
RFM jest segmentacja, polegającą na badaniu zachowań zakupowych klientów.

</doc>
<doc id="4476514" url="https://pl.wikipedia.org/wiki?curid=4476514" title="Kolarstwo na Letnich Igrzyskach Olimpijskich 2008 – Cross-Country kobiet">
Kolarstwo na Letnich Igrzyskach Olimpijskich 2008 – Cross-Country kobiet

Cross-country kobiet – jedna z konkurencji kolarskich rozgrywanych podczas igrzysk olimpijskich w Pekinie.
Zawody zostały rozegrane na Pekińskiej Trasie Kolarskiego Wyścigu MTB.
Obrończynią tytułu mistrzowskiego z 2004 roku była Norweżka Gunn-Rita Dahle Flesjå.
W zawodach wzięło udział 30 zawodniczek.

</doc>
<doc id="4476516" url="https://pl.wikipedia.org/wiki?curid=4476516" title="Kolarstwo na Letnich Igrzyskach Olimpijskich 2008 – Cross-Country mężczyzn">
Kolarstwo na Letnich Igrzyskach Olimpijskich 2008 – Cross-Country mężczyzn

Cross-country mężczyzn – jedna z konkurencji kolarskich rozgrywanych podczas igrzysk olimpijskich w Pekinie.
Zawody zostały rozegrane na Pekińskiej Trasie Kolarskiego Wyścigu MTB.
Obrońcą tytułu mistrzowskiego z 2004 roku był Francuz Julien Absalon.
W zawodach wzięło udział 50 zawodników.

</doc>
<doc id="4476519" url="https://pl.wikipedia.org/wiki?curid=4476519" title="Maruv">
Maruv

Maruv, właściwie Anna Borysiwna Korsun (), z domu Popeluch () (ur. 15 lutego 1991 w Pawłohradzie) – ukraińska piosenkarka, autorka tekstów i kompozytorka. Żyje i pracuje w Kijowie.
W latach 2013–2017 wokalistka zespołu The Pringlez. Następnie śpiewała w zespole Maruv, który miał być następcą The Pringlez. W wywiadzie z 2018 wyjawiła, że później sama zaczęła tworzyć pod tym pseudonimem. Od 2020 tworzy pod pseudonimem "Shlakoblochina". Wydała trzy epki: "Stories" (2017), "Hellcat Story" (2019) i "Fatality" (2020) oraz album studyjny pt. "Black Water" (2018). Album promowała singlem „Drunk Groove”, który dotarł na szczyt listy przebojów w Rosji, Ukrainie i Polsce.
Laureatka Europejskiej Nagrody Muzycznej MTV dla najlepszego rosyjskiego wykonawcy (2019). Zwyciężczyni programu "Widbir 2019", wyłaniającego reprezentanta Ukrainy w 64. Konkursie Piosenki Eurowizji.
Życiorys.
W latach szkolnych uczyła się muzyki i tańca. Uczęszczała do liceum fizyczno-matematycznego i szkoły muzycznej do wydziału chóralnego. W ramach grupy tanecznej „Lik” koncertowała po miastach Ukrainy.
W 2013 założyła studencki zespół muzyczny The Pringlez, z którym wystartowała w konkursie „Pepsi Stars of Now”. W 2014 ukończyła studia na Wydziale Automatyki i Inżynierii Instrumentów Narodowego Technicznego Uniwersytetu Politechniki Charkowskiej, uzyskując dyplomy w dwóch specjalnościach „fizyka radiowa i elektronika” oraz „specjalista w dziedzinie własności intelektualnej” oraz została półfinalistką czwartej edycji muzycznego talent show 1+1 "Hołos krainy". W 2015 z zespołem The Pringlez zajęła trzecie miejsce w konkursie „Nowa Fala” w Soczi. W 2016 z piosenką „Easy to Love” startowali w ukraińskich eliminacjach do 61. Konkursu Piosenki Eurowizji. Wystąpili w drugim półfinale selekcji i nie zdobyli awansu do finału. W trakcie udziału w konkursie poznali producenta muzycznego Jurija Nikitina, z którym rozpoczęli współpracę. W 2017 zespół zmienił nazwę na Maruv. Ponadto członkowie grupy postanowili zmienić koncepcję swojej pracy. Dawna nazwa grupy została porzucona, podobnie jak ich pop-rockowy styl. Tworzyli w nowym popowym stylu aż do marca 2018.
7 maja 2017 wydała solowy minialbum pt. "Stories". Zawiera siedem utworów napisanych w trzech językach - ukraińskim, rosyjskim i angielskim. Jesienią 2017 uczestniczyła w ósmym sezonie muzycznego talent show "X-Factor". Również w 2017 nawiązała współpracę z Michajłem „Boosinem” Businem, z którym otworzyła wytwórnię muzyczną Zori Sound i wydała kilka singli, w tym „Drunk Groove”, który stał się przebojem i dotarł na szczyty list przebojów w Rosji, Ukrainie i Polsce. 28 września 2018 wydała pierwszy solowy album studyjny pt. "Black Water". Wykonała utwór „Drunk Groove” na otwarciu Muz-TV 2018 i 10 czerwca na Wzgórzach Worobiowych w Moskwie z okazji otwarcia Mistrzostw Świata w Piłce Nożnej 2018. 30 lipca wydali utwór „Focus on Me”.
W styczniu 2019 została ogłoszona uczestniczką programu "Widbir", mającego wyłonić reprezentanta Ukrainy w 64. Konkursie Piosenki Eurowizji, do którego zgłosiła się z piosenką „Siren Song”. W lutym zwyciężyła w finale selekcji, uzyskując prawo reprezentowania kraju w konkursie organizowanym w Tel Awiwie. Po finale programu przedstawiciele NSTU, która wybiera przedstawiciela kraju na konkurs, ogłosili, że podejmą ostateczną decyzję o udziale Maruv w konkursie w ciągu 48 godzin od odpowiedzi artysty ze względu na problemy związane z jej trasą koncertową w Rosji. Później okazało się, że NSTU zaoferowała Maruv kontrakt, w którym (oprócz klauzul dotyczących zakazu koncertowania w Rosji), istniał zapis o pełnej kontroli nad całym procesem twórczym oraz o zakazie komunikacji z dziennikarzami pod karą grzywny. Co więcej, wszystkie koszty związane z przygotowaniem się do konkursu miała ponieść sama. Maruv nazwała to „naciskiem, aby zmusić ją do rezygnacji z konkursu”. 25 lutego potwierdzono, że Maruv nie pojedzie na Eurowizję, ponieważ nie doszła z NSTU do porozumienia, nie podpisując umowy z telewizją. Piosenkarka skomentowała decyzję o odmowie uczestnictwa:„Odmawianie koncertów w Rosji nie było dla nas zasadnicze. Główne różnice spowodowane były innymi klauzulami umowy, które, jeśli podpiszę, stanę się dla nich niewolnikiem. Jestem obywatelką Ukrainy, płacę podatki i szczerze kocham Ukrainę, ale nie jestem gotowa na wymyślenie haseł, zamieniając mój pobyt w konkursie w promocję naszych polityków. Jestem muzykiem, a nie kijem baseballowym na arenie politycznej” Jesienią uczestniczyła w szóstej edycji programu rozrywkowego 1+1 "Tanci z zirkamy". 3 listopada uczestniczyła w 26. gali rozdania Europejskich Nagród Muzycznych MTV, na której odebrała statuetkę dla najlepszego rosyjskiego wykonawcy.
W 2020 zaczęła tworzyć pod pseudonimem "Shlakoblochina." 6 marca wydała singiel „Nowaja sila kiski”, a 10 kwietnia epkę pt. "Fatality".
Życie prywatne.
Jest zamężna z Aleksandrem Korsunem, którego poznała w okresie studiów.
Poglądy polityczne.
Podczas finału programu "Widbir 2019" została na wizji zapytana przez Jamalę o to, czy Krym jest częścią Ukrainy i czy Rosja jest agresorem. Odpowiedziała twierdząco na pierwsze pytanie, a na drugie zareagowała obserwacją, że „jeśli Rosja ma złego prezydenta, nie oznacza to, że wszyscy tam ludzie są źli”. Za kulisami programu reporter „Kanał 24” poprosiła piosenkarkę o opisanie, co dzieje się w Donbasie i czy ma jasną pozycję do tego, co się tam dzieje, Maruv uniknęła bezpośredniej odpowiedzi, mówiąc:„To jest dla mnie bardzo trudne pytanie, ponieważ moi krewni stracili tam swoje domy i bardzo trudno mi o tym mówić. Ale chcę, żeby pokój wreszcie nadszedł i żeby to się skończyło”.

</doc>
<doc id="4476522" url="https://pl.wikipedia.org/wiki?curid=4476522" title="Biegi narciarskie na Mistrzostwach Świata w Narciarstwie Klasycznym 2019 – sprint drużynowy kobiet">
Biegi narciarskie na Mistrzostwach Świata w Narciarstwie Klasycznym 2019 – sprint drużynowy kobiet

Sprint drużynowy kobiet – jedna z konkurencji rozgrywanych w ramach biegów narciarskich na Mistrzostwach Świata w Narciarstwie Klasycznym 2019. Zawody zostały rozegrane 24 lutego 2019 roku.
Wyniki.
Półfinały.
Z każdego półfinału awansują bezpośrednio dwie najszybsze drużyny. Sześć z najlepszymi czasami z obu biegów awansują jako Lucky Loser.

</doc>
<doc id="4476524" url="https://pl.wikipedia.org/wiki?curid=4476524" title="Ancylocranium">
Ancylocranium

Ancylocranium – rodzaj amfisbeny z rodziny Amphisbaenidae.
Zasięg występowania.
Rodzaj obejmuje gatunki występujące w Etiopii, Somalii i Tanzanii. 
Systematyka.
Etymologia.
"Ancylocranium": "ankulos" „zakrzywiony, wygięty”, od αγκος "ankos" „zgięcie, zagłębienie”; κρανιον "kranion" „czaszka”, od καρα "kara", καρατος "karatos" „głowa”.
Podział systematyczny.
Do rodzaju należą następujące gatunki:

</doc>
<doc id="4476527" url="https://pl.wikipedia.org/wiki?curid=4476527" title="Chirindia">
Chirindia

Chirindia – rodzaj amfisbeny z rodziny Amphisbaenidae.
Zasięg występowania.
Rodzaj obejmuje gatunki występujące w Tanzanii, Mozambiku, Zimbabwe i Południowej Afryce. 
Systematyka.
Etymologia.
"Chirindia": Chirinda Forest, Gazaland, Mozambik.
Podział systematyczny.
Do rodzaju należą następujące gatunki: 

</doc>
<doc id="4476528" url="https://pl.wikipedia.org/wiki?curid=4476528" title="Jacek Piszczek">
Jacek Piszczek

Jacek Piszczek – polski biolog, doktor habilitowany nauk rolniczych w zakresie agronomii, profesor nadzwyczajny
Instytutu Ochrony Roślin – Państwowego Instytutu Badawczego, specjalista w zakresie fitopatologii i mykologii, przewodniczący Akademickiego Klubu Obywatelskiego im. Prezydenta Lecha Kaczyńskiego w Toruniu.
Życiorys.
W 1980 ukończył studia na kierunku biologia środowiskowa w Uniwersytecie Mikołaja Kopernika. W Instytucie Hodowli i Aklimatyzacji Roślin – Państwowym Instytucie Badawczym uzyskał w 1992 na podstawie rozprawy pt. "Ochrona plantacji nasiennych buraka a zdrowotność nasion" stopień naukowy doktora nauk rolniczych dyscyplina: agronomia specjalność: agronomia. Tam też na podstawie dorobku naukowego oraz monografii pt. "Epidemiologia chwościk buraka ("Cercospora beticola") w centralnej Polsce" nadano mu w 2010 stopień naukowy doktora habilitowanego nauk rolniczych w dyscyplinie agronomia.
Został profesorem nadzwyczajnym w Instytucie Ochrony Roślin – Państwowym Instytucie Badawczym i był dyrektorem tego instytutu.
Objął w 2016 stanowisko przewodniczącego zarządu Akademickiego Klubu Obywatelskiego im. Prezydenta Lecha Kaczyńskiego w Toruniu.

</doc>
<doc id="4476530" url="https://pl.wikipedia.org/wiki?curid=4476530" title="Jack Youssef">
Jack Youssef

Jack Youssef CM (ur. 22 listopada 1971 w Teheranie) – irański duchowny rzymskokatolicki, członek Zgromadzenia Księży Misjonarzy, administrator apostolski "sede vacante" archidiecezji isfahanu 2015–2021 (od 2021 archidiecezji teherańsko-isfahańskiej).
Życiorys.
Urodził się 22 listopada 1971 w Teheranie. Studiował inżynierię komputerową ze specjalizacją „"Sztuczne Inteligencje"”. W latach 1990–1999 był profesorem matematyki w Liceum. W 1999 wstąpił do międzydiecezjalnego seminarium duchownego w Awinionie, a następnie ukończył cykl instytucjonalny na wydziale ojców Jezuitów w Paryżu, uzyskując tytuł magistra teologii fundamentalnej. W 11 września 2002 został przyjęty do Zgromadzenia Księży Misjonarzy. Śluby wieczyste złożył 11 września 2002. Święcenia prezbiteratu otrzymał 1 lipca 2005 w katedrze Matki Bożej Pocieszenia w Teheranie z rąk Ignazio Bediniego SDB, arcybiskupa isfahanu.
Po święceniach pełnił następujące funkcje: 2006–2010: delegat ds. formacji kapłańskiej w chaldejskiej archidiecezji Teheranu; od 2007: przełożony Zgromadzenia Księży Misjonarzy w Iranie i dyrektor krajowy Papieskich Stowarzyszeń Misyjnych; od 2010: proboszcz parafii Santa Maria w Teheranie; od 2011: prezes dwóch utworzonych przez siebie fundacji uznanych przez Konferencję Episkopatu Iranu.
20 stycznia 2015 papież Franciszek mianował go administratorem apostolskim "sede vacante" archidiecezji isfahanu (od 2021 archidiecezji teherańsko-isfahańskiej). 8 stycznia 2021 papież Franciszek prekonizował ojca Dominique Mathieu OFMConv, arcybiskupem teherańsko-isfahańskim. Do czasu objęcia archidiecezji przez "nominata", które nastąpiło w listopadzie 2021, pełnił funkcję administratora apostolskiego.

</doc>
<doc id="4476534" url="https://pl.wikipedia.org/wiki?curid=4476534" title="Cornell (Illinois)">
Cornell (Illinois)

Cornell – wieś w Stanach Zjednoczonych, w stanie Illinois, w hrabstwie Livingston.

</doc>
<doc id="4476535" url="https://pl.wikipedia.org/wiki?curid=4476535" title="Patrick Sweeney">
Patrick Sweeney

Patrick John Sweeney (ur. 12 sierpnia 1952) – brytyjski wioślarz, sternik. Dwukrotny medalista olimpijski.
Brał udział w trzech igrzyskach olimpijskich (IO 72, IO 76, IO 88), na dwóch zdobywał medale. W 1976 zdobył srebro w ósemce, w 1988 był trzeci w dwójce ze sternikiem. Osadę tworzyli również Steve Redgrave i Andy Holmes. Zdobył cztery medale mistrzostw świata W 1974 był drugi w ósemce, w 1977 zwyciężył w ósemce wagi lekkiej, w 1986 w dwójce ze sternikiem, w 1987 był drugi w tej konkurencji.

</doc>
<doc id="4476537" url="https://pl.wikipedia.org/wiki?curid=4476537" title="Biegi narciarskie na Mistrzostwach Świata w Narciarstwie Klasycznym 2019 – sprint drużynowy mężczyzn">
Biegi narciarskie na Mistrzostwach Świata w Narciarstwie Klasycznym 2019 – sprint drużynowy mężczyzn

Sprint drużynowy mężczyzn – jedna z konkurencji rozgrywanych w ramach biegów narciarskich na Mistrzostwach Świata w Narciarstwie Klasycznym 2019. Zawody zostały rozegrane 24 lutego 2019 roku.
Wyniki.
Półfinały.
Z każdego półfinału awansują bezpośrednio dwie najszybsze drużyny. Sześć z najlepszymi czasami z obu biegów awansują jako Lucky Loser.

</doc>
<doc id="4476538" url="https://pl.wikipedia.org/wiki?curid=4476538" title="Cullom">
Cullom

Cullom – wieś w Stanach Zjednoczonych, w stanie Illinois, w hrabstwie Livingston.

</doc>
<doc id="4476542" url="https://pl.wikipedia.org/wiki?curid=4476542" title="Motor Lublin (piłka nożna) w sezonie 1972/1973">
Motor Lublin (piłka nożna) w sezonie 1972/1973

Sezon 1972/1973 był dla Motoru Lublin 14. sezonem na trzecim szczeblu ligowym. W trzydziestu rozegranych spotkaniach, Motor zdobył 41 punktów i zajął drugie, premiowane awansem do II ligi, miejsce w tabeli. 
Przebieg sezonu.
W lipcu 1972 zespół przebywał na zgrupowaniu w Węgierskiej Górce. Z klubu odeszli Władysław Żmuda do Gwardii Warszawa oraz Stanisław Manicki do Lecha Poznań. W przerwie letniej Motor sparował między innymi z Moto Jelczem Oława, Lotnikiem Wrocław oraz akademickim zespołem z Debreczyna. Trenerem Motoru w rundzie jesiennej był Jerzy Adamiec. 29 października 1972 po ponad czterech latach doszło do derbów Lublina pomiędzy Motorem a Lublinianką. Na trybunach stadionu przy al. Zygmuntowskich zasiadło 20 tysięcy widzów, a mecz zakończył się wynikiem bezbramkowym.
W przerwie zimowej nowym trenerem Motoru został Andrzej Gajewski. Od 2 do 15 lutego zawodnicy i sztab szkoleniowy przebywali na zgrupowaniu w Nowym Sączu. Z Motoru do Staru Starachowice odszedł Ryszard Dworzecki. W okresie przygotowawczym Motor rozegrał mecze sparingowe z Avią Świdnik (0:1), Legią Warszawa, w barwach której wystąpili między innymi Piotr Mowlik, Kazimierz Deyna, Lesław Ćmikiewicz, Władysław Stachurski i Zygfryd Blaut (1:1, widzów 2 tys.), Widzewem Łódź (2:1, 0:2) i Stalą Stalowa Wola (2:0). 
Do rundy wiosennej Motor przystąpił z 3. miejsca, mając sześć punktów straty do mistrza jesieni – Lublinianki. W wyniku reorganizacji rozgrywek ligowych i utworzenia dwóch grup w II lidze, awans poza Lublinianką, uzyskały także dwie kolejne drużyny z Lubelszczyzny – Motor Lublin i Avia Świdnik.

</doc>
<doc id="4476543" url="https://pl.wikipedia.org/wiki?curid=4476543" title="Cynisca">
Cynisca

Cynisca – rodzaj amfisbeny z rodziny Amphisbaenidae.
Zasięg występowania.
Rodzaj obejmuje gatunki występujące w Senegalu, Gambii, Gwinei Bissau, Gwinei, Liberii, Sierra Leone, Wybrzeżu Kości Słoniowej, Ghanie, Burkina Faso, Togo, Beninie, Nigrze, Czadzie, Nigerii, Kamerunie, Republice Środkowoafrykańskiej i Gabonie. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4476544" url="https://pl.wikipedia.org/wiki?curid=4476544" title="Giovanni Francesco Morosini (1537–1596)">
Giovanni Francesco Morosini (1537–1596)

Giovanni Francesco Morosini (ur. 30 września 1537 w Wenecji, zm. 10 stycznia 1596 w Brescii) – włoski kardynał.
Życiorys.
Urodził się 30 września 1537 roku w Wenecji, jako syn Pietra Morosiniego i Cornelii Cornaro. Był senatorem, a następnie ambasadorem Republiki Weneckiej w Sabaudii, Polsce, Hiszpanii i Francji. 23 września 1585 roku został wybrany biskupem Brescii, a 3 listopada przyjął sakrę. W latach 1587–1589 był nuncjuszem we Francji, a od 1588 roku pełnił rolę legata "a latere" w tym kraju. 15 lipca 1588 roku został kreowany kardynałem prezbiterem i otrzymał kościół tytularny Santi Nereo ed Achilleo. Zmarł 10 stycznia 1596 roku w Brescii.

</doc>
<doc id="4476545" url="https://pl.wikipedia.org/wiki?curid=4476545" title="Pat Sweeney">
Pat Sweeney



</doc>
<doc id="4476547" url="https://pl.wikipedia.org/wiki?curid=4476547" title="Gleb Safonow">
Gleb Safonow

Gleb Andriejewicz Safonow (; ur. 11 września 2001) – kazachski skoczek narciarski. Uczestnik mistrzostw świata seniorów (2019) oraz mistrzostw świata juniorów (2019). Medalista mistrzostw kraju.
Przebieg kariery.
W styczniu 2015 zadebiutował w FIS Cupie, zajmując 71. miejsce w Kranju. We wrześniu 2017 punktował w Pucharze Karpat, zajmując w Râșnovie 18. pozycję.
W styczniu 2019 wystartował na Mistrzostwach Świata Juniorów w Narciarstwie Klasycznym 2019, zajmując 60. miejsce w konkursie indywidualnym, 14. miejsce w konkursie drużynowym oraz 11. miejsce w konkursie drużyn mieszanych. W lutym 2019 wystartował na Mistrzostwach Świata w Narciarstwie Klasycznym 2019, gdzie w kwalifikacjach do konkursu indywidualnego na skoczni dużej zajął ostatnie, 61. miejsce, a zawody drużynowe wraz z reprezentacją Kazachstanu również ukończył na ostatniej, 12. pozycji, uzyskując najniższą indywidualną notę konkursu (zdobył niewiele ponad połowę punktów zdobytych przez przedostatniego w tej klasyfikacji, innego Kazacha – Nikitę Diewiatkina i oddał skok o 28 metrów krótszy od wyniku najsłabszego pod tym względem reprezentanta innego kraju niż Kazachstan – Amerykanina Patricka Gasienicy). W międzynarodowych zawodach organizowanych przez FIS po raz ostatni wystartował w lipcu 2019, zajmując 35. miejsce w konkursie FIS Cupu w Szczuczyńsku.
Jest medalistą mistrzostw Kazachstanu – w październiku 2018 zdobył brązowy medal w konkursie indywidualnym na skoczni normalnej.

</doc>
<doc id="4476548" url="https://pl.wikipedia.org/wiki?curid=4476548" title="Rajd Azorów 2019">
Rajd Azorów 2019

Rajd Azorów 2019 (54. Azores Airlines Rallye) – 54. Rajd Azorów rozgrywany w Portugalii od 21 do 23 marca 2019 roku. Była to pierwsza runda Rajdowych Mistrzostw Europy w roku 2019. Rajd został rozegrany na nawierzchni szutrowej. Baza imprezy była zlokalizowana na Azorach w miejscowości Ponta Delgada.
Rajd wygrała polska załoga Łukasz Habaj, Daniel Dymurski jadąca samochodem Škoda Fabia R5, pokonując Portugalczyków Ricardo Moura, António Costa. Trzecie miejsce zajęli Anglicy Chris Ingram, Ross Whittock. Dla Habaja był to dwudziesty drugi strat w eliminacjach ERC, Polak wygrał tu swój pierwszy odcinek specjalny i po raz pierwszy wygrał rajd zaliczany do mistrzostw Europy. Rajdu nie ukończył lider do trzynastego odcinka Rosjanin Aleksiej Łukjaniuk, zwycięzca dziewięciu odcinków specjalnych, najpierw przebił oponę i spadł na trzecie miejsce w klasyfikacji generalnej, a potem z powodu awarii hamulców wypadł z trasy i rolował.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej klasie RC2, samochodami najwyższej klasy, mogącymi startować w rajdach ERC – klasy R5.
Klasyfikacja po 1. rundzie RME 2019.
Punkty w klasyfikacji generalnej ERC otrzymuje 10 pierwszych zawodników, którzy uczestniczą w programie ERC i ukończą wyścig, punktowanie odbywa się według klucza:
Dodatkowo, po każdym etapie (dniu) rajdu, prowadzona jest osobna klasyfikacja, w której przyznawano punkty według klucza 7-6-5-4-3-2-1 (jeżeli dany etap obejmował przynajmniej 25% długości odcinków specjalnych rajdu).

</doc>
<doc id="4476551" url="https://pl.wikipedia.org/wiki?curid=4476551" title="Giovanni Francesco Morosini">
Giovanni Francesco Morosini



</doc>
<doc id="4476554" url="https://pl.wikipedia.org/wiki?curid=4476554" title="Emington">
Emington

Emington – wieś w Stanach Zjednoczonych, w stanie Illinois, w hrabstwie Livingston.

</doc>
<doc id="4476555" url="https://pl.wikipedia.org/wiki?curid=4476555" title="Flanagan">
Flanagan

Flanagan – wieś w Stanach Zjednoczonych, w stanie Illinois, w hrabstwie Livingston.

</doc>
<doc id="4476558" url="https://pl.wikipedia.org/wiki?curid=4476558" title="Stadionul Republicii">
Stadionul Republicii

Stadionul Republicii – nieistniejący już wielofunkcyjny stadion w Bukareszcie, stolicy Rumunii. Został otwarty 9 maja 1926 roku i rozebrany w roku 1984. Obiekt początkowo mógł pomieścić 20 000 widzów, po rozbudowie pojemność ta wzrosła do 40 000. Na obiekcie swoje spotkania rozgrywała m.in. reprezentacja Rumunii, odbywały się na nim również finały piłkarskiego pucharu kraju. W 1962 roku obiekt był jedną z aren 2. Mistrzostw Świata w piłce ręcznej kobiet. Stadion stał nieopodal miejsca, w którym obecnie znajduje się Pałac Parlamentu.
Stadion został zainaugurowany 9 maja 1926 roku meczem pomiędzy wojskowymi reprezentacjami Rumunii i Francji w rugby, wygranym przez Francuzów 35:3. Inauguracja miała miejsce w 49. rocznicę obchodów niepodległości kraju. Obiekt znany był wówczas jako Stadionul ONEF (Oficiul Național de Educație Fizică), pod koniec okresu międzywojennego przemianowany był na Stadionul ANEF (Academia Națională de Educație Fizică). Projektantami stadionu byli Horia Creangă i Marcel Iancu. Budowa obiektu nie kosztowała dużo, gdyż w pracach brali udział żołnierze, a trybuny były konstrukcji drewnianej. W trakcie II wojny światowej obiekt ucierpiał wskutek pożaru, po odbudowie (w trakcie której zwiększono pojemność stadionu z 20 000 do 40 000 widzów) został ponownie zainaugurowany 3 września 1948 roku. Nazwę obiektu przy okazji zmieniono na Stadionul Republicii. Do czasu otwarcia w 1953 roku Stadionu Narodowego obiekt był główną areną spotkań domowych rumuńskiej reprezentacji piłkarskiej, na stadionie odbywały się także finały piłkarskiego pucharu Rumunii, jak również mecze ligowe, zawody lekkoatletyczne (na stadionie padały rekordy świata) i inne imprezy, również pozasportowe. W 1962 roku obiekt był jedną z aren 2. Mistrzostw Świata w piłce ręcznej kobiet. W finale imprezy, który również rozegrano na Stadionul Republicii reprezentacja Rumunii pokonała Danię 8:5, zdobywając swój pierwszy i jedyny jak dotąd tytuł mistrza świata. Rozbiórkę stadionu rozpoczęto jesienią 1984 roku, niedługo po tym gdy nieopodal zaczął powstawać Pałac Parlamentu.

</doc>
<doc id="4476559" url="https://pl.wikipedia.org/wiki?curid=4476559" title="Forrest (Illinois)">
Forrest (Illinois)

Forrest – wieś w Stanach Zjednoczonych, w stanie Illinois, w hrabstwie Livingston.

</doc>
<doc id="4476560" url="https://pl.wikipedia.org/wiki?curid=4476560" title="Neil Eckersley">
Neil Eckersley

Neil J. Eckersley (ur. 5 kwietnia 1964) – brytyjski judoka. Brązowy medalista olimpijski z Los Angeles (1984).
Brał udział w dwóch igrzyskach (IO 84, IO 88). W 1984, pod nieobecność sportowców z części krajów z tzw. Bloku Wschodniego, zajął trzecie miejsce w najniższej kategorii - ekstralekkiej. Był brązowym medalistą mistrzostw Europy w 1987 i 1988.

</doc>
<doc id="4476562" url="https://pl.wikipedia.org/wiki?curid=4476562" title="Long Point (Illinois)">
Long Point (Illinois)

Long Point – wieś w Stanach Zjednoczonych, w stanie Illinois, w hrabstwie Livingston.

</doc>
<doc id="4476563" url="https://pl.wikipedia.org/wiki?curid=4476563" title="Odell (Illinois)">
Odell (Illinois)

Odell – wieś w Stanach Zjednoczonych, w stanie Illinois, w hrabstwie Livingston.

</doc>
<doc id="4476565" url="https://pl.wikipedia.org/wiki?curid=4476565" title="Saunemin (Illinois)">
Saunemin (Illinois)

Saunemin – wieś w Stanach Zjednoczonych, w stanie Illinois, w hrabstwie Livingston.

</doc>
<doc id="4476572" url="https://pl.wikipedia.org/wiki?curid=4476572" title="Liman (wulkan)">
Liman (wulkan)



</doc>
<doc id="4476575" url="https://pl.wikipedia.org/wiki?curid=4476575" title="Broadwell (Illinois)">
Broadwell (Illinois)

Broadwell – wieś w Stanach Zjednoczonych, w stanie Illinois, w hrabstwie Logan.

</doc>
<doc id="4476577" url="https://pl.wikipedia.org/wiki?curid=4476577" title="Elkhart (Illinois)">
Elkhart (Illinois)

Elkhart – wieś w Stanach Zjednoczonych, w stanie Illinois, w hrabstwie Logan.

</doc>
<doc id="4476581" url="https://pl.wikipedia.org/wiki?curid=4476581" title="Emden (Illinois)">
Emden (Illinois)

Emden – wieś w Stanach Zjednoczonych, w stanie Illinois, w hrabstwie Logan.

</doc>
<doc id="4476582" url="https://pl.wikipedia.org/wiki?curid=4476582" title="Dalophia">
Dalophia

Dalophia – rodzaj amfisbeny z rodziny Amphisbaenidae.
Zasięg występowania.
Rodzaj obejmuje gatunki występujące w Demokratycznej Republiki Konga, Angoli, Namibii, Botswanie, Zimbabwe, Zambii i Południowej Afryce. 
Systematyka.
Etymologia.
"Dalophia": J.E. Gray nie wyjaśnił etymologii nazwy rodzajowej.
Podział systematyczny.
Do rodzaju należą następujące gatunki: 

</doc>
<doc id="4476585" url="https://pl.wikipedia.org/wiki?curid=4476585" title="Geocalamus">
Geocalamus

Geocalamus – rodzaj amfisbeny z rodziny Amphisbaenidae.
Zasięg występowania.
Rodzaj obejmuje gatunki występujące w Kenii i Tanzanii. 
Systematyka.
Etymologia.
"Geocalamus": "geō-" „ziemny-”, od γη "gē" „ziemia”; καλαμος "kalamos" „trzcina”.
Podział systematyczny.
Do rodzaju należą następujące gatunki: 

</doc>
<doc id="4476586" url="https://pl.wikipedia.org/wiki?curid=4476586" title="Middletown (Illinois)">
Middletown (Illinois)

Middletown – wieś w Stanach Zjednoczonych, w stanie Illinois, w hrabstwie Logan.

</doc>
<doc id="4476587" url="https://pl.wikipedia.org/wiki?curid=4476587" title="Łasuch (komiks)">
Łasuch (komiks)

Łasuch (tytuł oryginalny: "Sweet Tooth") – amerykańska seria komiksowa autorstwa Kanadyjczyka Jeffa Lemire’a, ukazująca się w formie miesięcznika od września 2009 do stycznia 2013 i ponownie (pod tytułem "Łasuch: Powrót") od listopada 2020 do sierpnia 2021 nakładem wydawnictwa DC Comics. Łącznie kazało się 46 zeszytów. Po polsku "Łasucha" opublikowało wydawnictwo Egmont Polska w latach 2018–2022 w formie tomów zbiorczych.
Fabuła.
Utrzymana w konwencji postapokaliptycznego horroru akcja serii rozgrywa się po tajemniczej zarazie zwanej Przypadłością, wskutek której na Ziemi zmarły miliardy ludzi, a dzieci rodzą się w formie zwierzęco-ludzkich hybryd. Włóczęga Jepperd ratuje jedno z takich dzieci, chłopca-jelonka Gusa, z rąk tajemniczych porywaczy. Sierota Gus wyrusza z Jepperdem do sanktuarium na Alasce, w którym znajduje się lekarstwo na zarazę. W czasie wyprawy pełnej niebezpiecznych przygód obaj dowiadują się, że to zmarły ojciec Gusa mógł być odpowiedzialny za wybuch epidemii.
Ekranizacja.
Na podstawie "Łasucha" powstał serial Netflixa, pod tym samym tytułem.

</doc>
<doc id="4476589" url="https://pl.wikipedia.org/wiki?curid=4476589" title="New Holland (Illinois)">
New Holland (Illinois)

New Holland – wieś w Stanach Zjednoczonych, w stanie Illinois, w hrabstwie Logan.

</doc>
<doc id="4476590" url="https://pl.wikipedia.org/wiki?curid=4476590" title="Araba (prowincja)">
Araba (prowincja)



</doc>
<doc id="4476591" url="https://pl.wikipedia.org/wiki?curid=4476591" title="San Jose (Illinois)">
San Jose (Illinois)

San Jose – wieś w Stanach Zjednoczonych, w stanie Illinois, w hrabstwie Logan.

</doc>
<doc id="4476599" url="https://pl.wikipedia.org/wiki?curid=4476599" title="Aiara">
Aiara



</doc>
<doc id="4476602" url="https://pl.wikipedia.org/wiki?curid=4476602" title="Erriberagoitia">
Erriberagoitia



</doc>
<doc id="4476605" url="https://pl.wikipedia.org/wiki?curid=4476605" title="Harana">
Harana



</doc>
<doc id="4476607" url="https://pl.wikipedia.org/wiki?curid=4476607" title="Iruña Oka">
Iruña Oka



</doc>
<doc id="4476610" url="https://pl.wikipedia.org/wiki?curid=4476610" title="Legutiano">
Legutiano



</doc>
<doc id="4476617" url="https://pl.wikipedia.org/wiki?curid=4476617" title="Argenta (Illinois)">
Argenta (Illinois)

Argenta – wieś w Stanach Zjednoczonych, w stanie Illinois, w hrabstwie Macon.

</doc>
<doc id="4476621" url="https://pl.wikipedia.org/wiki?curid=4476621" title="Blue Mound (Illinois)">
Blue Mound (Illinois)

Blue Mound – wieś w Stanach Zjednoczonych, w stanie Illinois, w hrabstwie Macon.

</doc>
<doc id="4476622" url="https://pl.wikipedia.org/wiki?curid=4476622" title="Forsyth (Illinois)">
Forsyth (Illinois)

Forsyth – wieś w Stanach Zjednoczonych, w stanie Illinois, w hrabstwie Macon.

</doc>
<doc id="4476623" url="https://pl.wikipedia.org/wiki?curid=4476623" title="Michiko Shiokawa">
Michiko Shiokawa

 – japońska siatkarka. Srebrna medalistka igrzysk olimpijskich w Monachium i mistrzostw świata w piłce siatkowej kobiet w 1970.

</doc>
<doc id="4476625" url="https://pl.wikipedia.org/wiki?curid=4476625" title="Harristown (Illinois)">
Harristown (Illinois)

Harristown – wieś w Stanach Zjednoczonych, w stanie Illinois, w hrabstwie Macon.

</doc>
<doc id="4476630" url="https://pl.wikipedia.org/wiki?curid=4476630" title="Long Creek (Illinois)">
Long Creek (Illinois)

Long Creek – wieś w Stanach Zjednoczonych, w stanie Illinois, w hrabstwie Macon.

</doc>
<doc id="4476635" url="https://pl.wikipedia.org/wiki?curid=4476635" title="Mount Zion (Illinois)">
Mount Zion (Illinois)

Mount Zion – wieś w Stanach Zjednoczonych, w stanie Illinois, w hrabstwie Macon.

</doc>
<doc id="4476639" url="https://pl.wikipedia.org/wiki?curid=4476639" title="Niantic (Illinois)">
Niantic (Illinois)

Niantic – wieś w Stanach Zjednoczonych, w stanie Illinois, w hrabstwie Macon.

</doc>
<doc id="4476641" url="https://pl.wikipedia.org/wiki?curid=4476641" title="Oreana">
Oreana

Oreana – wieś w Stanach Zjednoczonych, w stanie Illinois, w hrabstwie Macon.

</doc>
<doc id="4476642" url="https://pl.wikipedia.org/wiki?curid=4476642" title="Warrensburg (Illinois)">
Warrensburg (Illinois)

Warrensburg – wieś w Stanach Zjednoczonych, w stanie Illinois, w hrabstwie Macon.

</doc>
<doc id="4476646" url="https://pl.wikipedia.org/wiki?curid=4476646" title="Sucha Baszta">
Sucha Baszta

Sucha Baszta – skała w dolnej części Doliny Będkowskiej na Wyżynie Krakowsko-Częstochowskiej. Znajduje na południowych zboczach wąwozu Nad Szańcem – orograficznie lewego odgałęzienia Doliny Będkowskiej, administracyjnie w granicach wsi Będkowice w województwie małopolskim, w powiecie krakowskim, w gminie Wielka Wieś.
Jest to zbudowana z wapieni skała znajdująca się w lesie, w dolnej części zboczy. Ma wysokość 9–20 m. Ściana zachodnia jest obiektem wspinaczki skalnej. Wspinacze poprowadzili na niej 3 drogi wspinaczkowe o trudności od VI+ do VI.4+ w skali Kurtyki. Wszystkie posiadają stałe punkty asekuracyjne w postaci 3-4 ringów (r) i stanowisko zjazdowe (st).

</doc>
<doc id="4476647" url="https://pl.wikipedia.org/wiki?curid=4476647" title="Tachylit">
Tachylit

Tachylit (z gr. "ταχύς" 'szybki' i "λίθος" 'kamień') – nieprzezroczyste szkliwo wulkaniczne powstające dzięki zachodzącemu w przyrodzie szybkiemu schładzaniu stopionego bazaltu. Wygląd: barwa czarna lub ciemnobrązowa, tłusty połysk. Struktura porowata, duża ilość pęcherzyków pogazowych o różnej wielkości (0,5 – 5 mm) i różnych kształtach (zaokrąglonych, wydłużonych i nieregularnych). Trwałość niska, kruchy i rozpuszczalny w kwasach. 

</doc>
<doc id="4476652" url="https://pl.wikipedia.org/wiki?curid=4476652" title="Drunk Groove">
Drunk Groove

Drunk Groove – utwór ukraińskiej piosenkarki Maruv. Przez okres około 3 miesięcy zajmował jedne z najwyższych pozycji na listach przebojów między innymi w Rosji, Ukrainie i Polsce. Teledysk do piosenki, wyreżyserowany przez Serge Vane, zdobył ponad 200 milionów wyświetleń na Youtube (stan na grudzień 2022). 

</doc>
<doc id="4476653" url="https://pl.wikipedia.org/wiki?curid=4476653" title="Esk (dopływ Morza Północnego)">
Esk (dopływ Morza Północnego)

Esk (ang. "River Esk") – rzeka w północno-wschodniej Anglii, w hrabstwie North Yorkshire, dopływ Morza Północnego. Długość rzeki wynosi 42 km, a powierzchnia dorzecza – 362 km².
Rzeka powstaje z kilku strumieni, których źródła znajdują się na wzgórzu Westerdale Moor, 300–400 m n.p.m. Rzeka płynie przeważająco w kierunku wschodnim, dnem doliny Eskdale. Niemal na całej długości, z wyjątkiem odcinka ujściowego, znajduje się w granicach parku narodowego North York Moors. Wzdłuż rzeki położone są wsie Westerdale, Castleton, Ainthorpe, Danby, Lealholm, Glaisdale, Egton Bridge, Grosmont, Sleights, Briggswath i Ruswarp. Do morza rzeka uchodzi w mieście Whitby.
Wzdłuż rzeki biegnie turystyczny szlak pieszy Esk Valley Walk oraz linia kolejowa Esk Valley Railway, prowadząca z Whitby do Middlesbrough.

</doc>
<doc id="4476655" url="https://pl.wikipedia.org/wiki?curid=4476655" title="Wężnica">
Wężnica

Wężnica – struga w środkowej Polsce w województwie łódzkim, prawy dopływ Warty. Przepływa przez gminy Siemkowice, Osjaków i Konopnicę. Płynie pod Krzętlami i Kuźnicą Strobińską, w powiecie wieluńskim.

</doc>
<doc id="4476656" url="https://pl.wikipedia.org/wiki?curid=4476656" title="Esk">
Esk

Miasta:
Rzeki:
Inne:

</doc>
<doc id="4476659" url="https://pl.wikipedia.org/wiki?curid=4476659" title="Przemysław Noworyta">
Przemysław Noworyta

Przemysław Noworyta – polski łyżwiarz figurowy, startujący w kategorii solistów; trzykrotny Mistrz Polski, uczestnik zawodów międzynarodowych, w tym, Mistrzostw Europy.

</doc>
<doc id="4476666" url="https://pl.wikipedia.org/wiki?curid=4476666" title="Johannes Eggestein">
Johannes Eggestein

Johannes Eggestein (ur. 8 maja 1998 w Hanowerze) – niemiecki piłkarz grający na pozycji napastnika w klubie Royal Antwerp FC.
Życiorys.
Jest wychowankiem Werderu Brema. W czasach juniorskich trenował także w TSV Schloß Ricklingen i TSV Havelse. W 2016 roku trafił do seniorskiej drużyny Werderu. W Bundeslidze zadebiutował 26 sierpnia 2017 w przegranym 0:2 meczu z Bayernem Monachium. Do gry wszedł w 84. minucie, zmieniając Fina Bartelsa. 5 października 2020 został wypożyczony do austriackiego LASK Linz.
Jest bratem Maximiliana Eggesteina, również piłkarza.

</doc>
<doc id="4476670" url="https://pl.wikipedia.org/wiki?curid=4476670" title="Vitoria">
Vitoria



</doc>
<doc id="4476671" url="https://pl.wikipedia.org/wiki?curid=4476671" title="Marek Sząszor">
Marek Sząszor

Marek Sząszor (ur. 28 sierpnia 1970 w Gdańsku) – polski łyżwiarz figurowy, startujący w kategorii solistów; dwukrotny Mistrz Polski, uczestnik licznych imprez międzynarodowych, w tym Mistrzostw Europy. Po zakończeniu kariery zawodnika, podjął pracę trenera w macierzystym Gdańsku.
Brat startującego w tańcach na lodzie; Andrzeja Sząszora.

</doc>
<doc id="4476673" url="https://pl.wikipedia.org/wiki?curid=4476673" title="Kerrith Brown">
Kerrith Brown

Kerrith S. Brown (ur. 11 lipca 1962) – brytyjski judoka. Brązowy medalista olimpijski z Los Angeles (1984).
Brał udział w dwóch igrzyskach (IO 84, IO 88). W 1984, pod nieobecność sportowców z części krajów z tzw. Bloku Wschodniego, zajął trzecie miejsce w wadze lekkiej, do 71 kilogramów. W 1987 zdobył brąz mistrzostw świata Był srebrnym medalistą mistrzostw Europy w 1986 i brązowym w 1985.

</doc>
<doc id="4476680" url="https://pl.wikipedia.org/wiki?curid=4476680" title="Gwendolyn">
Gwendolyn

Gwendolyn – imię żeńskie, jeden z wariantów zapisu imienia Gwendolen, powstałe być może pod wpływem takich mian jak Carolyn, Evelyn i Marilyn. Ten zapis jest najczęściej wykorzystywany w USA.

</doc>
<doc id="4476685" url="https://pl.wikipedia.org/wiki?curid=4476685" title="Omloop Het Nieuwsblad 2019">
Omloop Het Nieuwsblad 2019

74. edycja wyścigu kolarskiego Omloop Het Nieuwsblad odbyła się 2 marca 2019 roku na trasie liczącej 200 km. Start wyścigu wyznaczono w Merelbeke, a metę w Ninove. Wyścig ten jest częścią UCI World Tour 2019.
Uczestnicy.
Drużyny.
Na starcie tego klasycznego wyścigu stanęło 25 zawodowych ekip, osiemnaście drużyn należących do UCI WorldTeams i siedem zespołów zaproszonych przez organizatorów z dywizji UCI Professional Continental Teams.

</doc>
<doc id="4476688" url="https://pl.wikipedia.org/wiki?curid=4476688" title="Brasil Open 2019">
Brasil Open 2019

Brasil Open 2019 – tenisowy turniej ATP kategorii ATP Tour 250 w sezonie 2019 z cyklu Brasil Open rozgrywany w dniach 25 lutego–3 marca 2019 roku w São Paulo na kortach ceglanych w hali o puli nagród wynoszącej 618 810 dolarów amerykańskich.

</doc>
<doc id="4476689" url="https://pl.wikipedia.org/wiki?curid=4476689" title="Ochotnicza Straż Pożarna w Śremie">
Ochotnicza Straż Pożarna w Śremie

Ochotnicza Straż Pożarna w Śremie – jednostka ochotniczej straży pożarnej w Śremie, założona 12 lipca 1801 z rozkazu Fryderyka Wilhelma III, przekształcona w stowarzyszenie 16 września 1867 roku. Dała początek Zawodowej Straży Pożarnej wraz z Komenda Powiatową. Jest to najstarsza OSP w Polsce. Od 2022 jest to jednostka S3.

</doc>
<doc id="4476693" url="https://pl.wikipedia.org/wiki?curid=4476693" title="Adam Załęgowski">
Adam Załęgowski

Adam Załęgowski (ur. 1978) – polski łyżwiarz figurowy, uczestnik Mistrzostw Polski i zawodów międzynarodowych. Po zakończeniu kariery sportowej, rozpoczął pracę trenera; początkowo w Warszawie (2000–2005; do jego wychowanków należeli m.in. Laura Czarnotta i Sebastian Iwasaki), a następnie w Kanadzie (2005–2012) i Australii (od 2012). Uważany jest za specjalistę od nauki skoków na uprzęży.

</doc>
<doc id="4476694" url="https://pl.wikipedia.org/wiki?curid=4476694" title="Gwendolen">
Gwendolen

Gwendolen (z walijskiego "gwen" czyli "biały, sprawiedliwy, błogosławiony" i "dolen" czyli "pętla, ogniwo łańcucha, pierścionek, łuk") – żeńskie imię, w powszechnym użyciu dopiero od końca XIX wieku. Innym zapisem tego imienia jest między innymi "Gwendolyn".
To standardowa, angielska forma łacińskiego imienia Guendoloena, które zostało po raz pierwszy użyte przez Geoffrey z Monmouth, jako imię legendarnej brytyjskiej królowej w jego dziele "Historia Regum Britanniae" (ok. 1138). Ponownie użył tego imienia w dziele "Vita Merlini" (ok. 1150) nadając je postaci żony tytułowego Merlina, doradcy Króla Artura. Dr Arthur Hutson sugeruje, że imię "Guendoloena" powstało z błędnego odczytania starego walijskiego miana "Guendoleu".
Imię to nie było w powszechnym użyciu aż do XIX wieku. Wersja zapisu "Gwendoline" była używana w latach 60. XIX wieku. Miano to nosiła na przykład Gwendoline Anson, urodzona ok. 1837, córka Thomasa Ansona. Imię to pojawia się także w powieści "Daniel Deronda", opublikowanej ok. 1874–6.

</doc>
<doc id="4476698" url="https://pl.wikipedia.org/wiki?curid=4476698" title="Stepan Warga">
Stepan Warga

Stepan Adalbertowycz Warga, ukr. Степан Адальбертович Варга, węg. István Varga, ros. Стефан Адальбертович Варга, "Stiefan Adalbiertowicz Warga" (ur. 7 kwietnia 1942 w Munkácsu, Węgry) – ukraiński piłkarz pochodzenia węgierskiego, grający na pozycji napastnika, trener i sędzia piłkarski.
Kariera piłkarska.
Kariera klubowa.
Wychowanek klubu Dynamo Mukaczewo. W 1959 roku rozpoczął karierę piłkarską w klubie Spartak Użhorod, skąd wkrótce przeszedł do Kołhospnyka Czerkasy. Na początku 1961 wrócił do użhorodzkiego klubu, który w międzyczasie zmienił nazwę na Werchowyna Użhorod. W 1962 przeniósł się do Mołdowy Kiszyniów. Latem 1962 został zaproszony do Dynama Kijów, w którym z zespołem rezerw zdobył mistrzostwo ZSRR wśród rezerwistów. W 1963 został powołany do wojska, gdzie występował w wojskowych klubach SKA Lwów i SKA Odessa. W końcu 1966 został oddelegowany do głównej wojskowej drużyny - CSKA Moskwa. Latem 1967 został piłkarzem Czornomorca Odessa. W 1970 roku powrócił do rodzimego miasta i potem bronił barw miejscowego klubu Karpaty Mukaczewo. W latach 1971-1974 po raz trzeci występował w użhorodzkim klubie, który nazywał się Howerła Użhorod. W 1975 roku zakończył karierę piłkarską w zespole z rodzimego miasta Pryładyst Mukaczewo.
Kariera reprezentacyjna.
W latach 1965-1967 bronił barw olimpijskiej reprezentacji ZSRR. W 1966 rozegrał jeden mecz w składzie drugiej reprezentacji ZSRR przeciwko drugiej reprezentacji Czechosłowacji, w którym strzelił jednego z dwóch goli.
Kariera trenerska.
Po zakończeniu kariery piłkarza rozpoczął karierę szkoleniowca. Grał i trenował różne lokalne zespoły Zakarpattia. W latach 1977–1978 pomagał trenować Howerłę Użhorod.
Kariera sędziowska.
Również po zakończeniu kariery piłkarza rozpoczął arbitraż meczów na terenie Ukraińskiej SRR. Sędzia kategorii republikańskiej.

</doc>
<doc id="4476699" url="https://pl.wikipedia.org/wiki?curid=4476699" title="Kamil Baleja">
Kamil Baleja

Kamil Baleja (ur. 1983 roku w Głogowie) – polski prezenter radiowy i telewizyjny, dziennikarz, konferansjer.
Życiorys.
Jest absolwentem Uniwersytetu Zielonogórskiego, na którym studiował politologię. W latach 2003–2005 pracował w Akademickim Radiu Index, a potem w publicznym Radiu Zachód w Zielonej Górze, w którym prowadził popołudniowe pasmo informacyjne, audycje muzyczne i listę przebojów. W marcu 2007 rozpoczął pracę w radiu RMF FM, w którym pracował do grudnia 2008, po czym przeszedł do RMF Maxxx. Od grudnia 2011 do maja 2017 ponownie pracował w RMF FM. Od czerwca 2017 pracuje w Telewizji Polsat, a od września tego samego roku jest prezenterem Radia Złote Przeboje. 
Współprowadził koncerty Sylwestrową Moc Przebojów w Polsacie organizowane przez Polsat i RMF FM.
Wiosną 2017, wraz z Maciejem Rockiem współprowadził piątą edycję talent show telewizji Polsat pt. "Idol".
W Polsacie prowadził programy: "Taxi kasa", "Mamma mia!" i "Polsat od początku".

</doc>
<doc id="4476701" url="https://pl.wikipedia.org/wiki?curid=4476701" title="Germe nad Ryndakos">
Germe nad Ryndakos

Germe (gr. Γέρμη, łac. "Germe ad Rhyndacus") – miasto starożytne w małoazjatyckiej Myzji, położone pomiędzy rzekami Makestos i Ryndakos.
Miejscowość, której pochodzenie nazwy łączone jest z indoeuropejskim określeniem „ciepły”, w "Geografii" Ptolemeusza (V 2,14) wymieniana w prowincji Hellespontos. Mimo że w dziejach ogólnie pozbawiona większego znaczenia, w czasach rzymskich wyróżniała się obfitymi emisjami monet z wyobrażeniami opiekuńczej miejskiej bogini (Tyche-Fortuny) oraz Ateny i tytułowaniem „Święta” – "Hiera Germe" (Ἱερὰ Γέρμη). Najwcześniejsze monety datowane są na 79-81 n.e.
Największy rozwój miasto przeżywało w II-III wieku n.e., zwłaszcza za panowania Gordiana III, co zapewne łączyło się z pochodem jego wojsk na wojnę z sasanidzką Persją. 
Było również siedzibą nieistniejącego biskupstwa, w Kościele rzymskokatolickim wciąż funkcjonującego tytularnie jako Germa in Hellesponto.
W literaturze często mylone z lidyjskim Germe nad Kaikosem i rzymską kolonią o tej nazwie w Galacji. Wpływał na to fakt, że dawni badacze (Barclay Head, Wroth, Imhoof-Blumer) skłonni byli przypisywać pochodzenie znajdowanych monet jedynie miastu myzyjskiemu. 

</doc>
<doc id="4476702" url="https://pl.wikipedia.org/wiki?curid=4476702" title="Stadionul Național (1953)">
Stadionul Național (1953)

Stadionul Național – nieistniejący już wielofunkcyjny stadion w Bukareszcie, stolicy Rumunii. Istniał w latach 1953–2007. Obiekt pod koniec swego istnienia mógł pomieścić 60 120 widzów, choć wcześniej liczba widzów podczas meczów dochodziła nawet do 100 000.
Stadion został otwarty 31 lipca 1953 roku, na 4. Światowy Festiwal Młodzieży i Studentów. Był to największy obiekt sportowy w Rumunii i częsta arena spotkań piłkarskiej reprezentacji kraju. Początkowo nosił nazwę Stadionul August 23 (Stadion 23 sierpnia), po transformacji ustrojowej został przemianowany na Stadionul Național „Lia Manoliu” (Stadion Narodowy im. Lia Manoliu). W 1981 roku był główną areną 11. Letniej Uniwersjady. Na stadionie odbywały się również duże koncerty, m.in. Michaela Jacksona czy The Rolling Stones. 21 listopada 2007 roku rozegrano na obiekcie ostatnie spotkanie (el. ME: Rumunia – Albania 6:1), po czym rozebrano stadion, a w jego miejscu w latach 2008–2011 wybudowano nowy Stadion Narodowy na 55 000 widzów.

</doc>
<doc id="4476703" url="https://pl.wikipedia.org/wiki?curid=4476703" title="Abierto Mexicano Telcel 2019 (mężczyźni)">
Abierto Mexicano Telcel 2019 (mężczyźni)

Abierto Mexicano Telcel 2019, właśc. Abierto Mexicano TELCEL presentado por HSBC 2019 – tenisowy turniej ATP kategorii ATP Tour 500 w sezonie 2019 z cyklu Abierto Mexicano Telcel rozgrywany w dniach 25 lutego–2 marca 2019 roku w Acapulco na kortach twardych o puli nagród wynoszącej 1 931 110 dolarów amerykańskich.

</doc>
<doc id="4476704" url="https://pl.wikipedia.org/wiki?curid=4476704" title="Janis Mystakidis">
Janis Mystakidis



</doc>
<doc id="4476708" url="https://pl.wikipedia.org/wiki?curid=4476708" title="Countdown (album Exo)">
Countdown (album Exo)

COUNTDOWN – pierwszy japoński album studyjny południowokoreańskiej grupy Exo, wydany 31 stycznia 2018 roku przez Avex Trax. Ukazał się w piętnastu edycjach: CD+DVD, CD+Blu-ray, „EXO-L-JAPAN” i „Limited Venue” (limitowane), ośmiu edycji z każdym z członków, CD+DVD, CD+Blu-ray oraz CD (regularne). Album osiągnął 1 pozycję w rankingu Oricon i pozostał na liście przez 20 tygodni, sprzedał się w nakładzie ponad egzemplarzy w Japonii.
Album zdobył status złotej płyty.

</doc>
<doc id="4476711" url="https://pl.wikipedia.org/wiki?curid=4476711" title="Countdown (album)">
Countdown (album)



</doc>
<doc id="4476715" url="https://pl.wikipedia.org/wiki?curid=4476715" title="Countdown">
Countdown



</doc>
<doc id="4476716" url="https://pl.wikipedia.org/wiki?curid=4476716" title="Brighton (Illinois)">
Brighton (Illinois)

Brighton – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4476718" url="https://pl.wikipedia.org/wiki?curid=4476718" title="Reprezentacja Związku Radzieckiego Olimpijska w piłce nożnej mężczyzn">
Reprezentacja Związku Radzieckiego Olimpijska w piłce nożnej mężczyzn



</doc>
<doc id="4476720" url="https://pl.wikipedia.org/wiki?curid=4476720" title="Eagarville">
Eagarville

Eagarville – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4476721" url="https://pl.wikipedia.org/wiki?curid=4476721" title="East Gillespie">
East Gillespie

East Gillespie – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4476722" url="https://pl.wikipedia.org/wiki?curid=4476722" title="Dubai Tennis Championships 2019 (mężczyźni)">
Dubai Tennis Championships 2019 (mężczyźni)

Dubai Duty Free Tennis Championships 2019 – tenisowy turniej ATP kategorii ATP Tour 500 w sezonie 2019 z cyklu Dubai Duty Free Tennis Championships rozgrywany w dniach 25 lutego–2 marca 2019 roku w Dubaju na kortach twardych o puli nagród wynoszącej 2 887 895 dolarów amerykańskich.

</doc>
<doc id="4476723" url="https://pl.wikipedia.org/wiki?curid=4476723" title="Mistrzostwa Europy w Lekkoatletyce 1971 – rzut oszczepem mężczyzn">
Mistrzostwa Europy w Lekkoatletyce 1971 – rzut oszczepem mężczyzn

Rzut oszczepem mężczyzn był jedną z konkurencji rozgrywanych podczas X Mistrzostw Europy w Helsinkach. Kwalifikacje rozegrano 10 sierpnia, a finał 11 sierpnia 1971. Zwycięzcą tej konkurencji został reprezentant Związku Radzieckiego Jānis Lūsis, który po raz czwarty z rzędu zdobył tytuł mistrza Europy. W rywalizacji wzięło udział dwudziestu sześciu zawodników z dwunastu reprezentacji.
Wyniki.
Kwalifikacje.
Minimum wynosiło 78,00 m.

</doc>
<doc id="4476725" url="https://pl.wikipedia.org/wiki?curid=4476725" title="Hettick">
Hettick

Hettick – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4476726" url="https://pl.wikipedia.org/wiki?curid=4476726" title="Lake Ka-ho">
Lake Ka-ho

Lake Ka-ho – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4476727" url="https://pl.wikipedia.org/wiki?curid=4476727" title="William Allen (kardynał)">
William Allen (kardynał)

William Allen (ur. w 1532 w Lancashire, zm. 16 października 1594 w Rzymie) – angielski kardynał.
Życiorys.
Urodził się w 1532 roku w Lancashire, jako syn Johna Allena i Jane Lister. Studiował na Oriel College w Oksfordzie, gdzie zdobył stopień Master of Arts, a następnie został kanonikiem w Yorku, choć pozostawał wówczas osobą świecką. Po wstąpieniu na tron Elżbiety I zrezygnował ze wszystkich funkcji i udał się do Leuven. W 1562 roku powrócił do Anglii, z powodu słabego zdrowia, jednak po trzech latach opuścił ojczyznę na zawsze. W tym samym roku przyjął święcenia kapłańskie. Zajął się wówczas organizowaniem pierwszej uczelni dla studentów angielskich znajdującej się na kontynencie i założył Universités de Douai. Uzyskał tytuł Doctor of Divinity i został protonotariuszem apostolskim. 7 sierpnia 1587 roku został kreowany kardynałem prezbiterem i otrzymał kościół tytularny Santi Silvestro e Martino ai Monti. Filip II nominował go także na arcybiskupa Mechelen, jednak nigdy nie został zatwierdzony na tej funkcji i nie objął archidiecezji. Zmarł 16 października 1594 roku w Rzymie.

</doc>
<doc id="4476728" url="https://pl.wikipedia.org/wiki?curid=4476728" title="Medora (Illinois)">
Medora (Illinois)

Medora – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4476729" url="https://pl.wikipedia.org/wiki?curid=4476729" title="Abierto Mexicano Telcel 2019 (kobiety)">
Abierto Mexicano Telcel 2019 (kobiety)

Abierto Mexicano Telcel 2019, właśc. Abierto Mexicano TELCEL presentado por HSBC 2019 – tenisowy turniej WTA kategorii WTA International Series w sezonie 2019 z cyklu Abierto Mexicano Telcel rozgrywany w dniach 25 lutego–2 marca 2019 roku w Acapulco na kortach twardych o puli nagród wynoszącej 250 000 dolarów amerykańskich.

</doc>
<doc id="4476731" url="https://pl.wikipedia.org/wiki?curid=4476731" title="Mistrzostwa Europy w Lekkoatletyce 1971 – pchnięcie kulą kobiet">
Mistrzostwa Europy w Lekkoatletyce 1971 – pchnięcie kulą kobiet

Pchnięcie kulą kobiet było jedną z konkurencji rozgrywanych podczas X Mistrzostw Europy w Helsinkach. Rozegrano od razu finał 10 sierpnia 1971. Zwyciężczynią tej konkurencji została reprezentantka ZSRR Nadieżda Cziżowa, która obroniła złoty medal z mistrzostw z 1966 i mistrzostw z 1969. Również srebrna i brązowa medalistki Marita Lange i Margitta Gummel (obie z NRD) stały na podium mistrzostw w 1966 i 1969, z tym że wówczas Gummel miała srebrny medal, a Lange brązowy. W rywalizacji wzięło udział czternaście zawodniczek z dziewięciu reprezentacji.

</doc>
<doc id="4476735" url="https://pl.wikipedia.org/wiki?curid=4476735" title="Mount Clare">
Mount Clare

Mount Clare – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4476738" url="https://pl.wikipedia.org/wiki?curid=4476738" title="Kościół św. Jana Ewangelisty w Bath">
Kościół św. Jana Ewangelisty w Bath

Kościół św. Jana Ewangelisty w Bath (ang. "St John the Evangelist's Church") – rzymskokatolicki kościół parafialny w Bath, w hrabstwie Somerset w Anglii, wzniesiony w latach 1861-1863, znajdujący się przy South Parade.
Historia.
Kościół został wzniesiony w latach 1861-1863 przez benedyktynów z opactwa Downside. Autorem projektu był Charles Francis Hansom. Kościół został konsekrowany 6 października 1863. W 1867 roku dobudowano 68-metrową wieżę.
W 1932 roku świątynia została przekazana przez zakonników diecezji Clifton.
Podczas II wojny światowej budynek kościoła został zbombardowany 27 kwietnia 1942 roku, zniszczeniu uległa wówczas nawa południowa. Została ona odbudowana w latach 50. XX wieku.
Na wieży kościoła od wielu lat gniazdują sokoły wędrowne.
Architektura i sztuka.
Kościół został zbudowany z wapienia z Bath. Wnętrze jest trzynawowe.
Ołtarz główny autorstwa Thomasa Earpa z Londynu został wykonany z białego marmuru na kolumnach z kolorowego marmuru i zawiera relikwie św. Justyny z Padwy. Cztery panele nastawy ołtarzowej ilustrują sceny z życia św. Jana Ewangelisty. Nad ołtarzem głównym znajdują się trzy okna z witrażami, środkowy przedstawia ukrzyżowanie z postaciami Maryi i św. Jana, prawy – zmartwychwstanie Jezusa, a lewy – wniebowstąpienie.

</doc>
<doc id="4476740" url="https://pl.wikipedia.org/wiki?curid=4476740" title="Eugene Jerome Cooney">
Eugene Jerome Cooney

Eugene Jerome Cooney (ur. 20 grudnia 1931 w Medicine Hat) – kanadyjski duchowny rzymskokatolicki, w latach 1996-2007 biskup Nelson.
Życiorys.
Święcenia kapłańskie przyjął 4 czerwca 1960. 15 marca 1996 został mianowany biskupem Nelson. Sakrę biskupią otrzymał 11 czerwca 1996. 30 listopada 2007 przeszedł na emeryturę.

</doc>
<doc id="4476741" url="https://pl.wikipedia.org/wiki?curid=4476741" title="Golden Spin of Zagreb 2014">
Golden Spin of Zagreb 2014

Golden Spin of Zagreb 2014 – dziesiąte, a zarazem ostatnie zawody łyżwiarstwa figurowego z cyklu Challenger Series 2014/2015. Zawody rozgrywano od 4 do 6 grudnia 2014 roku w hali Dom Sportova w Zagrzebiu.
Wśród solistów triumfował Kazach Dienis Tien, natomiast w rywalizacji solistek Finka Kiira Korpi. W parach sportowych wygrali Rosjanie Kristina Astachowa i Aleksiej Rogonow. Tytuł w rywalizacji par tanecznych wywalczyli Amerykanie Madison Hubbell i Zachary Donohue.

</doc>
<doc id="4476742" url="https://pl.wikipedia.org/wiki?curid=4476742" title="Królowa Gwendolen">
Królowa Gwendolen

Królowa Gwendolen, znana także jako G"wendolin", "Gwendolyn", "Guendoloēna" (ur. ok. 1130 p. n. e. w Kornwalii, zm. ok. 1065 p. n. e. tamże) – legendarna władczyni starożytnej Wielkiej Brytanii. Podaje się, że była królową w XI wieku przed naszą erą.
Geoffrey z Monmouth podawał w swoim pseudo historycznym dziele "Historia Regum Britanniae", była odtrąconą żoną Locrinus, którego pokonała w bitwie nad rzeką Stour. Rzeka ta dzieliła Kornwalię i Loegrię, dwa kluczowe rejony dla starożytnej Wielkiej Brytanii. Po pokonaniu króla objęła przywództwo nad Brytyjczykami, stając się panującą królową.

</doc>
<doc id="4476743" url="https://pl.wikipedia.org/wiki?curid=4476743" title="Max Befort">
Max Befort

Maximilian „Max” Befort (ur. 15 maja 1989 w Berlinie) – niemiecki aktor teatralny, telewizyjny i filmowy.
Życiorys.
Urodził się w Berlinie. Jego młodsza siostra Luise (ur. 27 maja 1996) została także aktorką. W 2014 ukończył Guildhall School of Music &amp; Drama w Londynie.
W 2001, w wieku dwunastu lat zadebiutował jako Cygan w ekranizacji powieści Ericha Kästnera "Emil i detektywi" ("Emil und die Detektive") u boku Marii Schrader i Kaia Wiesingera. W komedii familijnej fantasy "Bibi Blocksberg" (2002) z Corinną Harfouch, Ulrichem Noethenem i Katją Riemann zagrał postać Floriana. Za rolę Fabio w dramacie gejowskim "Romeo i Romeo" ("Romeos", 2011), skupiającym się na związku między młodym mężczyzną a transseksualistą, który przeobraża się z kobiety w mężczyznę, został uhonorowany nagrodą na FilmOut Festival w San Diego w kategorii „Najlepszy aktor drugoplanowy”. Wystąpił też gościnnie w niemieckich serialach, w tym w "Rosa Roth" (2009) jako Sven Tillmann.
Jego hobby to koszykówka, pływanie, nurkowanie, siatkówka, żonglerka i grę na pianinie.

</doc>
<doc id="4476748" url="https://pl.wikipedia.org/wiki?curid=4476748" title="Chris Costner Sizemore">
Chris Costner Sizemore

Chris Costner Sizemore (ur. 4 kwietnia 1927, zm. 24 lipca 2016) – Amerykanka, u której w latach 50. rozpoznano wiele zaburzeń osobowości, znanych obecnie jako zaburzenie dysocjacyjne tożsamości. Jej przypadek został przedstawiony w książce "The Three Faces of Eve" autorstwa Corbetta H. Thigpena i Hervey'ego M. Cleckleya, nie podając prawdziwych danych kobiety. Na jej podstawie został stworzony film pod tym samym tytułem z Joanne Woodward w roli głównej. Sizemore poinformowała o swojej prawdziwej tożsamości w latach 70.

</doc>
<doc id="4476755" url="https://pl.wikipedia.org/wiki?curid=4476755" title="Alfred Niwiński">
Alfred Niwiński

Alfred Niwiński (ur. 28 listopada 1900 w Białymstoku, zm. kwietniu 1940 w Charkowie) – podporucznik rezerwy saperów Wojska Polskiego, ofiara zbrodni katyńskiej.
Życiorys.
Urodził się 28 listopada 1900 roku w Białymstoku jako najstarszy syn Józefa i Almy Marii Foke. Po wybuchu I wojny światowej rodzina została ewakuowana w głąb Rosji, do Orła. Tam wstąpił do 1 Orłowskiej Drużyny Harcerskiej im. księcia Józefa Poniatowskiego. Był członkiem zastępu „Puhaczy” (wraz z Witoldem Ferchminem, Zenonem Zdanowiczem, Hipolitem Olechnowiczem, Alfredem Brenneisenem, Norbertem Brenneisenem, Władysławem Piaseckim, Gustawem Napiórkowskim), którego zastępowym był Witold Pilecki. W roku 1918 rodzina wróciła do Białegostoku co umożliwiło mu kontynuację nauki. Ukończył liceum im. Króla Augusta w Białymstoku (1921). Walczy w szeregach 1 kompanii 6 Harcerskiego pułku piechoty od Wilna do przedmieść Warszawy. W 1920 roku wziął udział w obronie Warszawy w wojnie polsko-bolszewickiej. W muzeum szkolnym zachowało się świadectwo Niwińskiego: „W roku 1920 podczas najazdu nieprzyjaciół stanął do obrony ojczyzny w szeregach armii ochotniczej”. Po maturze kontynuował działalność harcerską – został pierwszym komendantem chorągwi w Białymstoku. Funkcję komendanta sprawował w latach 1923–1924. 13 czerwca 1924 został sekretarzem Zarządu Oddziału Wileńskiego ZHP. W 1925 Niwiński był zastępcą komendanta Chorągwi Wileńskiej ZHP, wizytujący w marcu 1925 chorągiew z ramienia Naczelnika Głównej Kwatery harcmistrz Tadeusz Maresz tak pisze o Niwińskim – „bardzo pracowity instruktor, ruchliwy, ambitny”. Na początku 1926 na własną prośbę zostaje zwolniony z funkcji komendanta chorągwi prof. Dziewulski, a na jego miejsce Naczelnictwo ZHP powołuje dotychczasowego zastępcę – Niwińskiego. W lecie tego samego roku Niwiński prowadził obóz instruktorski nad Wilenką koło Mickun. We wrześniu tego roku, Niwiński w związku z powołaniem do odbycia służby wojskowej ustąpił ze stanowiska komendanta chorągwi.
Studia na filologii polskiej na Uniwersytecie Stefana Batorego w Wilnie ukończył dyplomem i tytułem magistra. W 1927 roku został powołany do wojska, ukończył Szkołę Podchorążych Saperów Kolejowych w Jabłonnie pod Warszawą jako podporucznik ze starszeństwem z dniem 1 stycznia 1933 roku.
Podjął pracę jako nauczyciel Gimnazjum im Romualda Traugutta w Brześciu nad Bugiem.
W trakcie kampanii wrześniowej został powołany do 2 batalionu mostów kolejowych pułku stacjonującego w Jabłonnie i skierowany na wschód. Wzięty do niewoli przez Sowietów, trafił do obozu w Starobielsku. Figuruje na liście straceń nr 2383. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Został zidentyfikowany podczas ekshumacji prowadzonej w latach 1995–1996 na podstawie zapisków w kalendarzyku porucznika Alojzego Babińskiego. Od 17 czerwca 2000 spoczywa na Cmentarzu Ofiar Totalitaryzmu w Charkowie, grób [14], 28/95; nr inw. 1865/96.
Życie prywatne.
W 1932 poślubił Jadwigę Piech, z którą miał córki: Irenę i Krystynę. Mieszkali w Słonimiu, a potem w Brześciu nad Bugiem, przy ulicy Jagiellońskiej 12/8.

</doc>
<doc id="4476762" url="https://pl.wikipedia.org/wiki?curid=4476762" title="Alpen Trophy">
Alpen Trophy

Alpen Trophy, znane też jako Memoriał Inge Solar – międzynarodowe zawody w łyżwiarstwie figurowym rozgrywane w Innsbrucku od 2018 roku. W sezonie 2018/2019 wchodziły w cykl zawodów Challenger Series organizowanych przez Międzynarodową Unię Łyżwiarską. W kolejnych latach nie były rozgrywane z różnych powodów. W ich trakcie rozgrywano zawody w konkurencji solistów i solistek, par sportowych i tanecznych.
Medaliści w kategorii seniorów.
CS: Challenger Series

</doc>
<doc id="4476763" url="https://pl.wikipedia.org/wiki?curid=4476763" title="Jennifer Robertson">
Jennifer Robertson

Jennifer Robertson, wcześniej Jennifer Brown (ur. w 1942 w Old Windsor) – brytyjska pisarka i poetka, absolwentka Uniwersytetu w Glasgow. Autorka m.in. książek „Wojtek, War Hero Bear”, „From Corsets to Communism”, która jest biografią Zofii Nałkowskiej oraz „From the Volga to the Clyde”.
Twórczość.
Jennifer Robertson po raz pierwszy opublikowała literaturę dziecięcą i opowieści biblijne w 1978 roku, a także zbiór opowiadań. Jej książki były tłumaczone na język niemiecki oraz języki skandynawskie. Opowiadania autorki były czytane w telewizji szkockiej, zaś zbiór wierszy "Ghetto" ukazał się w 1989 roku nakładem wydawnictwa Lion. 
Wątki autobiograficzne pojawiły się m.in. w powieści "Uninvited Guest", (Triangle/SPCK 1997) oraz w zbiorze wierszy "Clarissa" (chipmunka publisher 2009). 
Jennifer Robertson interesuje się tematami związanymi z Rosją, Polską, Ukrainą, a także Holocaustem. Jej publikacja o getcie warszawskim pt. "Don’t go to Uncle’s Wedding" (Azure 2000) została dobrze przyjęta w gronie osób uświadamiających o Holocauście. Twórczość autorki pojawiła się także w czasopiśmie PRISM (the Rothman Foundation) oraz w zbiorze wierszy i opowiadań "Warsaw Tales" (New Europe Writers).
Autorka poruszała również tematy dotyczące Szkocji, jej powieści i opowiadania zostały umiejscowione w Mid-Argyll, zaś wiersze były zainspirowane szkockim półwyspem Ardnamurchan.
Powieść "Wojtek, War Hero Bear" (Birlinn, 2014) to prawdziwa historia o niedźwiedziu brunatnym, który został przygarnięty przez polskich żołnierzy podczas II wojny światowej. Niedźwiedź Wojtek zmarł w zoo w Edynburgu w 1963 roku. 
"From the Volga to the Clyde" (Fleming Publishers, 2014) to opowieści o stracie i przetrwaniu, powstałe na bazie wspomnień zebranych w trakcie pobytu w Polsce, zawierające wiele prawdziwych historii z czasów II wojny światowej.

</doc>
<doc id="4476771" url="https://pl.wikipedia.org/wiki?curid=4476771" title="Podatek cukrowy">
Podatek cukrowy

Podatek cukrowy – podatek akcyzowy nakładany na sprzedaż napojów słodzonych cukrem (ang. sugar sweetend beverages SSB), ew. innych produktów z wysoką zawartością cukru, w celu ograniczenia ich masowej konsumpcji i jej społecznie niepożądanych konsekwencji zdrowotnych.
Akcyza ta jest przedmiotem debaty w wielu państwach. Sprzeciwiali się jej producenci słodkich napojów (np. Coca-Cola we Francji); jej orędownicy, tacy jak krajowe zrzeszenia medyczne i Światowa Organizacja Zdrowia, promują ją jako przykład podatku Pigou, mającego być efektywną metodą walki z epidemią nadwagi i otyłości, oraz zachęcania społeczeństwa do zdrowego odżywiania.
Historia.
Norwegia, Finlandia i Dania stosowały podatek na napoje słodzone i soki, odpowiednio, od lat 1922, w okresie 1940–2017 i w latach 1930–2014 (w dwóch ostatnich przypadkach podatki zostały zniesione po negatywnej decyzji Komisji Europejskiej co do ich prawnej konstrukcji). Węgry wprowadziły podatek od produktów spożywczych zawierających duże ilości cukru i soli w 2011 r. We Francji ograniczony podatek od sprzedaży napojów słodzonych wprowadzono w 2012 r. Kolejnymi regionami w jakimś stopniu stosującymi to narzędzie stały się m.in. Mauritius (2013), Meksyk (2013), Wielka Brytania (2016), Berkeley (Kalifornia, 2014–2018), Filipiny (2017), Zjednoczone Emiraty Arabskie (2017), RPA (2018), Irlandia (2018) oraz Polska (2021).
W Polsce opłata cukrowa została wprowadzona na mocy ustawy z 14 lutego 2020 i obowiązuje od 1 stycznia 2021. Opłata obejmuje napoje i syropy spożywcze zawierające cukier lub substancję słodzącą oraz te z dodatkiem kofeiny lub tauryny. Nie podlegają jej wyroby medyczne, żywność specjalnego przeznaczenia medycznego, suplementy diety, preparaty do żywienia niemowląt, wyroby akcyzowe, wyroby mleczne, napoje izotoniczne oraz napoje zawierające co najmniej 20% soku owocowego, warzywnego lub owocowo-warzywnego. Wpływy z opłaty stanowią w 96,5% przychód Narodowego Funduszu Zdrowia oraz w 3,5% dochód budżetu państwa.
Problemy zdrowotne.
Wyniki badań epidemiologicznych wskazują, że spożywanie napojów gazowanych z dodatkiem cukru podnosi ryzyko otyłości u dzieci i dorosłych oraz w dłuższym czasie chorób cywilizacyjnych takich jak m.in. cukrzyca typu 2, choroby układu krążenia czy artretyzm – głównych współczesnych przyczyn niepełnosprawności i śmierci. Według oszacowania McKinsey Global Institute, globalne koszty otyłości przekraczają $2 biliony rocznie. Wszechobecność dosładzanego pożywienia uczyniła z jego konsumpcji przedmiot szczególnego zaniepokojenia ekspertów zdrowia publicznego. W krajach rozwiniętych takich jak Stany Zjednoczone i Wielka Brytania, słodzone napoje stanowią jedno z głównych źródeł kalorii w dietach nastolatków. Choć w niektórych państwach trend ich spożycia jest spadkowy, wśród dużych populacji takich krajów rozwijających się jak Indie czy Wietnam, popularność słodkich napojów dynamicznie rośnie. W USA, stanowiącym jeden z największych rynków komercyjnych napojów bezalkoholowych, ich roczna konsumpcja "per capita" wyniosła w 2014 r. 154 litry.
Orędownicy podatków cukrowych wskazują na analogię do historycznej efektywności akcyz na wyroby tytoniowe, w których przypadku główną motywacją jest ochrona ludności przed przedwczesną śmiercią związaną z zachorowaniem na choroby nowotworowe: całego układu oddechowego (najczęściej gardła, przełyku, płuc), pokarmowego, rodnego, moczowego, Argumentują, że korporacje sprzedające napoje naśladują taktyki przemysłu tytoniowego, jak np. finansowanie badań umniejszających szkodliwość ich produktów. W 2016 r. opisano takie niejawne sponsorowanie badań sięgające lat 1960. Debaty publiczne poprzedzające głosowania nad wprowadzeniem podatku cukrowego były w wielu krajach burzliwe – np. w Meksyku, gdzie lokalne lobby producentów oskarżało zachodnich biznesmenów o machinacje.
Teoria ekonomiczna.
Zgodnie z teorią stojącą za stosowaniem podatków akcyzowych i podatków Pigou, narzędzia te zwiększają efektywność rynku (w sensie Pareto lub Kaldora-Hicksa) poprzez zawarcie w cenach dóbr i uczynienie widzialnymi towarzyszących im kosztów zewnętrznych i odroczonych (np. ograniczonej zdolności do pracy, i obciążenia usług opieki zdrowotnej) i innych prowadzących do zawodności rynku zniekształceń informacyjnych.
W klasycznym modelu podatku Pigou, krańcowa korzyść społeczna konsumpcji cukru jest niższa niż krańcowa korzyść prywatna. Różnicę pomiędzy nimi stanowi krańcowy koszt zewnętrzny. Prywatni konsumenci rozważają przy decyzjach ekonomicznych głównie ich bezpośrednio odczuwane przez siebie konsekwencje. Wskutek tego, ogólna podaż i popyt równoważą się na nieoptymalnie wysokim poziomie zgodnym jedynie z kosztami i korzyściami prywatnymi, a nie z pełnym rachunkiem społecznym, i ma miejsce zbędna strata społeczna. Dobrze wyznaczony podatek korekcyjny pozwala zawrzeć w cenach pominięty koszt zewnętrzny, przeciwdziałając zawodności i zwiększając efektywność rynku.
Incydencja takiego podatku zależy od elastyczności cenowych podaży i popytu objętych nim produktów. Niezależnie od tego, gdzie podatek jest pobierany, ciężar akcyzy ponoszą w większym stopniu producenci i sprzedawcy, jeśli konsumenci są mocno skłonni zastąpić słodzone napoje innymi dobrami, i "vice versa". Elastyczności te wydają się w praktycznych oszacowaniach różnić pomiędzy krajami. W niektórych regionach takich jak Kolumbia napoje słodzone bywają przeciętnie tańsze od komercyjnej butelkowanej wody.
Według analizy Tax Policy Center, podatki cukrowe mogą być efektywnym narzędziem polityki zdrowotnej i społecznej, jednak powinny być projektowane z uwzględnieniem charakteru lokalnej gospodarki, ze względu na ich potencjalne efekty dystrybucyjne.
Wyniki empiryczne.
Według oszacowań empirycznych, akcyzy cukrowe zmniejszyły konsumpcję napojów słodzonych i przyniosły poprawę zdrowia publicznego m.in. w Meksyku, i w Kalifornii. Meta-analiza danych z USA, Meksyku, Brazylii i Francji z 2013 r. sugerowała, że podatki cukrowe mogą być skuteczne, choć do pewniejszych wniosków konieczne są dalsze badania. Przegląd 13 studiów przypadku z 2017 r. konkluduje, że akcyzy te generalnie osiągają zamierzone efekty – w różnorodnym stopniu, zależnym od regionu i konstrukcji prawa. Według badania z 2017 r., podatki cukrowe są ogólnie efektywne i redukują spożycie dosładzanych napojów oraz towarzyszące temu problemy, jednak efekt ten jest relatywnie mniejszy wśród osób już otyłych.

</doc>
<doc id="4476773" url="https://pl.wikipedia.org/wiki?curid=4476773" title="Krivany (przystanek kolejowy)">
Krivany (przystanek kolejowy)

Krivany – nieczynny przystanek kolejowy we wsi Krivany w powiecie Sabinov w kraju preszowskim na Słowacji.

</doc>
<doc id="4476777" url="https://pl.wikipedia.org/wiki?curid=4476777" title="Logan Hanneman">
Logan Hanneman

Logan Hanneman (ur. 2 czerwca 1993 w Fairbanks) – amerykański biegacz narciarski, zawodnik klubu Alaska Pacific University Nordic Sk.
Kariera.
Po raz pierwszy na arenie międzynarodowej pojawił się 2 stycznia 2010 roku, podczas zawodów "Mistrzostw Stanów Zjednoczonych" w amerykańskiej miejscowości Anchorage, gdzie zajął 28. miejsce w sprincie stylem dowolnym.
W Pucharze Świata zadebiutował 20 stycznia 2018 roku w Planicy, w sprincie stylem klasycznym uplasował się na 35. miejscu. Pierwsze pucharowe punkty wywalczył 16 lutego 2019 w Cogne, gdzie w sprincie stylem dowolnym uplasował się na 27. pozycji.
Jego brat Reese również uprawia biegi narciarskie.
Osiągnięcia.
Puchar Świata.
Miejsca na podium.
Hanneman nigdy nie stał na podium indywidualnych zawodów Pucharu Świata.

</doc>
<doc id="4476781" url="https://pl.wikipedia.org/wiki?curid=4476781" title="Dorayaki">
Dorayaki

 – rodzaj japońskich słodyczy w postaci złożonych dwóch małych, słodkich naleśników wykonanych z ciasta "kasutera" (rodzaj biszkoptu, przywieziony przez kupców portugalskich w XVI wieku; nazwa pochodzi od "pão de Castella", „chleb z Kastylii”) z nadzieniem ze słodkiej pasty z czerwonej fasoli. 
Dorayaki są podobne do "imagawa-yaki", podawanych na gorąco, nadziewanych przeważnie dżemem z fasoli, ale coraz częściej także innym nadzieniem, jak: krem waniliowy, budyń. Pierwotnie dorayaki składał się tylko z jednej warstwy. Jego obecny kształt został wymyślony w 1914 roku przez "Usagiya" w dzielnicy Ueno w Tokio.
W języku japońskim dora oznacza „gong” i ze względu na podobieństwo kształtów, jest to prawdopodobne pochodzenie nazwy tego ciastka. 
Legenda głosi, że pierwsze dorayaki zostały wykonane, gdy samuraj o imieniu Benkei zapomniał o gongu ("dora") po opuszczeniu domu rolnika, u którego ukrywał się, a rolnik następnie użył gongu do smażenia naleśników.
Inne nazwy.
W rejonie Kansai, miast Osaka czy Nara, ta słodkość jest często nazywana mikasa (). Słowo pierwotnie oznaczało potrójny słomkowy kapelusz, ale także alternatywną nazwę wzgórza Wakakusa (342 m n.p.m.) o łagodnym zboczu, położonym w mieście Nara, dawnej stolicy Japonii. Jest tam dostępna także większa "mikasa", o średnicy około 30 cm. 
W kulturze popularnej.
Japońska postać manga i anime, Doraemon, uwielbia dorayaki, dlatego jest przedstawiany z jego ulubionym jedzeniem, w angielskim dubbingu, Nobita (Noby) nazywa ją "pysznymi bułeczkami" (ang. yummy buns) jako alternatywną nazwą. Były one elementem fabuły kilka razy w całej serii. Doraemon jest uzależniony od dorayaki i wpada w każdą pułapkę z nimi związaną. Od 2000 roku firma Bunmeido sprzedaje ograniczoną wersję dorayaki o nazwie "Doraemon Dorayaki" co roku około marca i września. Od 2015 roku JFC International produkuje Doraemon Dorayaki na rynek północnoamerykański. 
W 2015 reżyserka Naomi Kawase nakręciła film "Kwiat wiśni i czerwona fasola". Obraz opowiadał o starszej kobiecie, która ma sekretny przepis na prawdziwie transcendentne dorayaki (anko – to słodka pasta z czerwonej fasoli, stanowi zawartość dorayaki). 
Popularny mem internetowy zawiera obraz Oolonga (królika), który balansuje dorayaki na głowie.

</doc>
<doc id="4476785" url="https://pl.wikipedia.org/wiki?curid=4476785" title="Battle of Midway">
Battle of Midway

Battle of Midway (30 stycznia 2014 – 23 lutego 2019) – amerykański koń wyścigowy pełnej krwi angielskiej. Syn ogiera Smart Strike i klaczy Rigoletta. Zasłynął ze zwycięstwa w Breeders' Cup Dirt Mile 2017. Został poddany eutanazji po odniesieniu poważnej kontuzji na treningu.
Życiorys.
Gniady ogier urodził się na Chesapeake Farm w stanie Kentucky. Jego ojciec był udanym koniem wyścigowym oraz słynnym reproduktorem, natomiast matka ma na swoim koncie dwie wygrane w gonitwach. Sam Battle of Midway miał reputację największego i najsilniejszego źrebaka na farmie.
W 2015 roku został zakupiony przez Fox Hill Farm za 410 000 dolarów. Od września 2017 roku koń należał do WinStar Farm i Don Alberto Stable.
Sezon 2017.
Battle of Midway nie ścigał się jako dwulatek. Zadebiutował w styczniu 2017 roku w gonitwie Maiden Special Weight, którą udało mu się wygrać. Trzy tygodnie później zajął trzecie miejsce w San Vicente Stakes. Następnie wygrał Allowance Optional Claiming. W kwietniu dobiegł drugi w Santa Anita Derby, a w maju jako trzeci ukończył Kentucky Derby. Pod koniec czerwca wygrał Affirmed Stakes. 30 lipca wystartował w Haskell Invitational, jednak zajął dopiero szóste miejsce. Niecały miesiąc później wygrał Shared Belief Stakes. Pod koniec września dobiegł drugi w Oklahoma Derby.
3 listopada wygrał Breeders' Cup Dirt Mile. Po tym wyścigu ogłoszono, że koń przechodzi na emeryturę.
Emerytura.
W 2018 rozpoczął karierę reproduktora na WinStar Farm. Nie potrwała ona jednak długo – szybko okazało się, że koń ma problemy z płodnością. Spośród 60 klaczy (lub 61, zależy od źródła), jedynie pięć z nich poczęło. Badania wykazały, że ogierowi brakuje genu wpływającego na zdolność plemników do zapładniania komórek jajowych. Z tego powodu podjęto decyzję o przywrócenia konia do treningu wyścigowego.
Jego pierwszym źrebięciem jest klacz urodzona 7 lutego 2019 roku. Dzień po śmierci konia, 24 lutego, na świat przyszedł jego syn.
Sezon 2018.
Battle of Midway powrócił na tor w sierpniu, zajmując drugie miejsce w Pat O'Brien Handicap. Miesiąc później zajął dopiero piąte miejsce w Kelso Handicap. Następnie wygrał dwie gonitwy z rzędu – Comma to the Top Stakes i Native Diver Handicap. 26 grudnia dobiegł drugi w San Antonio Stakes.
Sezon 2019 i śmierć.
2 lutego po zaciętej walce z koniem McKinzie, udało mu się wygrać San Pasqual Stakes. 23 lutego podczas treningu uległ poważnej kontuzji – złamał kość pęcinową w tylnej nodze. Menadżer stajni Don Alberto powiedział: „Chcemy zrobić wszystko, by ocalić tego konia, ale weterynarze mówią, że nie ma szans. Zbyt dużo kawałków [kości]. Próbujemy. Chcemy zrobić wszystko, by go ocalić, bo on dał nam tak dużo”.
Obrażenia były jednak zbyt poważne i podjęto decyzję o uśpieniu konia.„Brak mi słów. Dla nas to jak utrata dziecka”Battle of Midway wygrał 8 gonitw z 16, w których wziął udział i łącznie zarobił 1 589 049 dolarów.

</doc>
<doc id="4476787" url="https://pl.wikipedia.org/wiki?curid=4476787" title="Marian Szabela">
Marian Szabela

Marian Szabela (ur. 18 lutego 1929 w Dąbiu, zm. 6 października 2015) – polski prawnik, sędzia Sądu Okręgowego w Bydgoszczy, adwokat, radca prawny, prezes Sądu Wojewódzkiego w Bydgoszczy (1967–1983), sędzia Sądu Najwyższego (1972–1977), prezes Zrzeszenia Prawników Polskich w Bydgoszczy (1975–1997).
Życiorys.
Urodził się w rodzinie rzemieślniczej. Podczas II wojny światowej, jako trzynastoletni chłopiec, został odłączony od deportowanych rodziców i zmuszony do pracy niewolniczej w majątku ziemskim zarekwirowanym przez Niemców. W 1949 uzyskał świadectwo dojrzałości w LO w Łęczycy, a w 1952 dyplom ukończenia studiów I stopnia na Wydziale Prawa Uniwersytetu Łódzkiego. W 1953 obronił tytuł magistra prawa na Uniwersytecie Warszawskim i został skierowany do pracy na stanowisku asesora sądowego w Sądzie Powiatowym w Bydgoszczy. Pracował kolejno jako: sędzia Sądu Powiatowego w Wyrzysku i Chełmnie, prezes Sądu Powiatowego w Chełmnie i Bydgoszczy oraz sędzia Sądu Wojewódzkiego w Bydgoszczy, gdzie w 1967 roku objął funkcję prezesa.
W latach 1972-1977 był sędzią Sądu Najwyższego (pełnił jednocześnie obowiązki prezesa Sądu Wojewódzkiego w Bydgoszczy). Na początku lat osiemdziesiątych dostrzegał zagrożenia, jakie niosła bezkrytyczna akceptacja propozycji reformy sądownictwa oddających władzę samorządom sędziowskim. Po wprowadzeniu stanu wojennego, 14 grudnia 1981 Wojewódzki Komitet Obrony w Bydgoszczy, złożył wniosek o odwołanie go ze stanowiska prezesa Sądu Wojewódzkiego w Bydgoszczy, który Ministerstwo Sprawiedliwości zrealizowało na początku 1983 roku. W okresie jego prezesury w okręgu bydgoskim, w stanie wojennym nie wydano żadnego wyroku w trybie doraźnym. Stawał w obronie sędziów należących do „Solidarności” (np. sprawa sędziego Macieja Dzierżykraj-Lipowicza). 
Po odwołaniu ze stanowiska prezesa najpierw nadal orzekał w Sądzie Wojewódzkim, później pełnił obowiązki głównego specjalisty w Departamencie Nadzoru Sądowego Ministerstwa Sprawiedliwości, a następnie w Głównej Komisji Badania Zbrodni Hitlerowskich – Instytucie Pamięci Narodowej. Do orzekania w Sądzie Wojewódzkim powrócił w Wydziale Ubezpieczeń Społecznych. 
W 1994 na własną prośbę został odwołany ze stanowiska sędziego, a w 1996 najpierw wpisano go na listę radców prawnych Okręgowej Izby Radców Prawnych w Bydgoszczy, a później wszedł w skład bydgoskiej adwokatury.
Zmarł 6 października 2015. Pochowany na cmentarzu przy ul. Stefana Kardynała Wyszyńskiego w Bydgoszczy.
Działalność społeczna.
Przez wiele lat działał w Okręgowej Komisji Badania Zbrodni Hitlerowskich w Bydgoszczy oraz w Towarzystwie Rozwoju Ziem Zachodnich, gdzie był członkiem Rady Naczelnej. Często publicznie podejmował zagadnienia stosunków polsko-niemieckich. Był zdeklarowanym zwolennikiem polityki zróżnicowania kar w zależności od wagi społecznej szkodliwości czynu. Zajmował się problematyką kary ograniczenia wolności, publikował wyniki swoich badań w tym zakresie w oparciu o orzecznictwo sądów bydgoskich i łódzkich, czemu dawał także wyraz w glosach do orzeczeń Sądu Najwyższego. Był radnym Powiatowej Rady Narodowej w Chełmnie, Wojewódzkiej Rady Narodowej w Bydgoszczy, a w latach 1972–1981 przewodniczącym Wojewódzkiego Komitetu Frontu Jedności Narodu w Bydgoszczy. Przez wiele lat działał w Zrzeszeniu Prawników Polskich i w latach 1975–1997 piastował funkcję prezesa ZPP w Bydgoszczy.
Odznaczenia i wyróżnienia.
Wielokrotnie uhonorowany odznaczeniami państwowymi i resortowymi oraz za zasługi dla województwa bydgoskiego i Bydgoszczy. Odznaczony został Krzyżem Komandorskim Orderu Odrodzenia Polski. W 2006 Naczelna Rada Adwokacka w Warszawie wyróżniła go odznaką „Adwokatura Zasłużonym”. W 2009 Krajowa Rada Sądownictwa uhonorowała go medalem „Zasłużony dla Wymiaru Sprawiedliwości – Bene Merentibus Justitiae”.
Życie prywatne.
W 1955 ożenił się z Józefą Kowalczyk, a dwóch ich synów, Mariusz (1957) i Dariusz (1961) zostało lekarzami. 

</doc>
<doc id="4476788" url="https://pl.wikipedia.org/wiki?curid=4476788" title="Kevin Bolger">
Kevin Bolger

Kevin Bolger (ur. 11 kwietnia 1993 r. w Minocqua) – amerykański biegacz narciarski, zawodnik klubu Sun Valley Ski Education Fnd.
Kariera.
Po raz pierwszy na arenie międzynarodowej pojawił się 24 lutego 2012 roku, podczas zawodów rangi FIS Race w amerykańskiej miejscowości Bozeman, gdzie zajął 18. miejsce na dystansie 10 km stylem dowolnym.
W Pucharze Świata zadebiutował 3 marca 2018 roku w Lahti, w sprincie stylem dowolnym uplasował się na 11. miejscu. Pierwsze pucharowe punkty wywalczył podczas debiutu w Pucharze Świata.

</doc>
<doc id="4476795" url="https://pl.wikipedia.org/wiki?curid=4476795" title="Roni Remme">
Roni Remme

Veronica "Roni" Remme (ur. 14 lutego 1996) – kanadyjska narciarka alpejska, srebrna medalistka igrzysk olimpijskich młodzieży.
Kariera.
Po raz pierwszy na arenie międzynarodowej pojawiła się 10 grudnia 2011 roku w Saint-Côme, gdzie w zawodach FIS Race była siódma w slalomie. W 2012 roku wystartowała na igrzyskach olimpijskich młodzieży w Innsbrucku, gdzie zdobyła srebrny medal w tej konkurencji. Dwa lata później brała udział w mistrzostwach świata juniorów w Jasnej, jednak plasowała się poza czołową trzydziestką. Wystąpiła także podczas mistrzostw świata juniorów w Hafjell w 2015 roku, gdzie była między innymi dziesiąta w slalomie.
W zawodach Pucharu Świata zadebiutowała 1 grudnia 2017 roku w Lake Louise, gdzie zajęła 46. miejsce w zjeździe. Pierwsze pucharowe punkty wywalczyła 4 tygodnie później, 28 grudnia 2017 roku w Lienzu, zajmując 26. miejsce w tej samej konkurencji. Na podium zawodów tego cyklu pierwszy raz stanęła 24 lutego 2019 roku w Crans Montana, gdzie rywalizację w superkombinacji ukończyła na drugiej pozycji. Uplasowała się tam między Włoszką Federicą Brignone i Wendy Holdener ze Szwajcarii.
W 2018 roku wystąpiła na igrzyskach olimpijskich w Pjongczangu, gdzie jej najlepszym wynikiem było 23. miejsce w zjeździe. Była też piąta w kombinacji podczas mistrzostw świata w Åre w 2019 roku.

</doc>
<doc id="4476796" url="https://pl.wikipedia.org/wiki?curid=4476796" title="Shironii">
Shironii

Shironii (ur. 13 lutego 2014) – japoński koń wyścigowy pełnej krwi angielskiej. Syn koni King Kamehameha i Shirayukihime. Brat klaczy Buchiko. Słynie ze swojego wyjątkowego umaszczenia.
Życiorys.
Shironii został wyhodowany przez Northern Farm, a należy do Kaneko Makoto Holdings Co. Ltd. Podobnie jak jego matka oraz większość rodzeństwa, jest maści białej – Shirayukihme jest koniem, od którego pochodzi mutacja genu White warunkującego białą maść – W14.
Jako koń wyścigowy, Shironii nie odnosi sukcesów. W sezonie 2016 wziął udział w czterech gonitwach, ale wygrał tylko jedną z nich. Zajął drugie miejsce w Mochinoki Sho i Monimoki Sho.
W wieku trzech lat wystartował osiem razy, jednak wygrał tylko dwa wyścigi, w tym Kusunoki Sho. Zajął drugie miejsce w Amakusa Tokubetsu.
W sezonie 2018 również wziął udział w ośmiu gonitwach, jednak wygrał tylko jedną z nich. Zajął trzecie miejsce w Miyabi Stakes i Higashioji Stakes.
Do tej pory, w 2019 roku startował tylko raz, zajmując drugie miejsce.
Na 21 wyścigów wygrał jedynie 4. Jego zarobki wynoszą 81,387,000 ¥.

</doc>
<doc id="4476797" url="https://pl.wikipedia.org/wiki?curid=4476797" title="Jeżyk, niedźwiadek i gwiazdy">
Jeżyk, niedźwiadek i gwiazdy

Jeżyk, niedźwiadek i gwiazdy (ros. Если падают звёзды…) – radziecki krótkometrażowy film animowany z 1978 roku w reżyserii Ałły Graczowej powstały na podstawie bajki Siergieja Kozłowa.
Wersja polska.
Źródło:

</doc>
<doc id="4476800" url="https://pl.wikipedia.org/wiki?curid=4476800" title="Stefan Zelger">
Stefan Zelger

Stefan Zelger (ur. 9 września 1993 r. w Bolzano) – włoski biegacz narciarski, zawodnik klubu CS ESERCITO.
Kariera.
Po raz pierwszy na arenie międzynarodowej pojawił się w 16 marca 2012 roku, podczas zawodów juniorskich we włoskiej miejscowości Toblach, gdzie zajął 48. miejsce na dystansie 3,3 km stylem dowolnym.
W Pucharze Świata zadebiutował 14 stycznia 2017 roku w Toblach, w sprincie stylem dowolnym uplasował się na 50. miejscu. Pierwsze pucharowe punkty wywalczył podczas PŚ w Seefeld in Tirol, gdzie w sprincie stylem dowolnym uplasował się na 28. pozycji.
Osiągnięcia.
Puchar Świata.
Miejsca na podium.
Zelger nigdy nie stał na podium indywidualnych zawodów Pucharu Świata.

</doc>
<doc id="4476808" url="https://pl.wikipedia.org/wiki?curid=4476808" title="Komtsukunft">
Komtsukunft



</doc>
<doc id="4476813" url="https://pl.wikipedia.org/wiki?curid=4476813" title="Automobilklub Toruński">
Automobilklub Toruński

Automobilklub Toruński – stowarzyszenie o tradycji sięgającej 1926 roku, mające na celu m.in. popularyzację sportów motorowych, turystyki i kultury motoryzacyjnej.
Lokalizacja.
Siedziba Automobilklubu znajduje się na terenie Zespołu Staromiejskiego, przy ul. św. Ducha 5, w sąsiedztwie Galerii Sztuki Wozownia i Muzeum Zabawek.
Historia.
Początki Automobilklubu Toruńskiego sięgają roku 1926, kiedy to powołano do życia Toruński Klub Motorowy, a jego członkami byli motocykliści i automobiliści. Po II wojnie światowej klub wznowił działalność, a w 1950 roku przekształcił się w Klub Motorowy „Gwardia”. Wówczas rozbudowano go o sekcje: rajdową i motocrossową. W latach 1959 - 1975 stowarzyszenie działało jako Toruńska Delegatura w strukturach Automobilklubu Bydgoskiego. W 1966 roku władze Klubu zorganizowały pierwszy Toruński Rajd Samochodowy „Szlakiem Piastowskim”, który organizowany jest do dziś.
W 1975 roku, po utworzeniu województwa toruńskiego, klub odzyskał samodzielność i został przekształcony w Automobilklub Toruński, a jego prezesem został Ryszard Skowroński. Pod koniec lat 70. XX w. do stowarzyszenia należało ponad 4250 osób. Warto dodać, że w tym okresie dynamicznie rozwijała się sekcja kartingowa, a jej zawodnicy wielokrotnie zdobywali tytuły mistrzów Polski zarówno indywidualnie, jak i zespołowo.
W 2015 roku Automobilklub Toruński był współorganizatorem m.in. 21. Międzynarodowego Zlotu Miłośników Citroëna 2CV w Toruniu.
Struktura organizacyjna.
W strukturach Automobilklubu Toruńskiego działają delegatury w Grudziądzu i Wąbrzeźnie.
Imprezy.
W 2019 roku Automobilklub Toruński organizował następujące imprezy:

</doc>
<doc id="4476819" url="https://pl.wikipedia.org/wiki?curid=4476819" title="The Goon">
The Goon

The Goon, po polsku także Zbir – amerykańska seria komiksowa autorstwa Erica Powella, ukazująca się nieregularnie od marca 1999 nakładem wydawnictw Avatar Press, Albatross Exploding Funny Books i Dark Horse Comics. Po polsku seria ukazała się w formie tomów zbiorczych nakładem wydawnictw: Taurus Media (pod tytułem "Zbir", 2005–2006) i Non Stop Comics (pod tytułem "The Goon," 2018–2021).
Fabuła.
Utrzymana w konwencji satyrycznego horroru seria opowiada o Goonie, którego miasteczko opanowały wilkołaki, zombie i inne potwory. Po zachodniej stronie miasta grasują zombie pod wodzą kapłana Bezimiennego. Drugą połowę miasta kontroluje Goon, na którego Bezimienny ciągle nasyła swoich demonicznych poddanych.

</doc>
<doc id="4476821" url="https://pl.wikipedia.org/wiki?curid=4476821" title="NZS UKSW">
NZS UKSW

NZS UKSW – oddział Niezależnego Zrzeszenia Studentów na Uniwersytecie Kardynała Stefana Wyszyńskiego w Warszawie. NZS powstało 22 września 1980, na UKSW pojawił się 5 marca 2002 roku. Tego dnia został wpisany do rejestru uczelnianych organizacji. Jego rolą jest tworzenie projektów, organizowanie debat oraz reprezentowanie studentów. Jest jedyną organizacją studencką, która ma prawo do strajków.
Projekty NZS UKSW.
Drogowskazy Kariery.
Cykl szkoleń, podczas których studenci UKSW mogą uczestniczyć w bezpłatnych szkoleniach z zakresu zarówno kompetencji miękkich, jak i biznesowych. Poza poszerzeniem swoich umiejętności studenci UKSW mogą poznać potencjalnych przyszłych pracodawców i dowiedzieć się więcej o pracy w poszczególnych sektorach firmy.
#ZłóżmySięNaŚwięta.
Akcja charytatywna, podczas której, w okresie przedświątecznym, wśród studentów oraz pracowników przeprowadzana jest zbiórka na cel dobroczynny oraz tradycyjny kiermasz ciast.
Prawie Kino (Seria wieczorów filmowych).
Cykliczne, bezpłatne seanse filmowe odbywające się w murach Uniwersytetu. W roku 2018 projekt na nowo znalazł się w kalendarium wydarzeń po kilkuletniej przerwie.
Wampiriada.
Ogólnopolska akcja studenckiego, honorowego krwiodawstwa Wampiriada, organizowana 2-4 razy do roku.
Tour de NZS.
Projekt, który stanowi inicjatywę Biura ds. HR Niezależnego Zrzeszenia Studentów o zasięgu ogólnokrajowym. Polega on na corocznej, weekendowej wymianie członków/sympatyków Organizacji Uczelnianych Niezależnego Zrzeszenia Studentów w okresie semestru letniego w celu wymiany doświadczeń oraz pomysłów, a także zmotywowania do dalszego aktywnego działania uczestników w życiu i strukturach NZS-u.
Nic o Nas bez Nas.
Projekt, który w swojej misji zawiera przesłanie budowy studenckiego społeczeństwa obywatelskiego. Jego deklarowanym celem jest zwiększanie i wzmacnianie głosu społeczności studenckiej w dialogu obywatelskim, walka z biernością społeczną, a także wspieranie edukacji przez promocję wartości debaty oraz konfrontowanie przekonań studentów z osobami kształtującymi otoczenie.
Niezależna Zerówka Studentów UKSW.
Prowadzony od września 2008 r. projekt mający ułatwić wprowadzanie nowych osób do stowarzyszenia, oraz zwiększać jego rozpoznawalność.
Przewodniczący NZS UKSW.
"Źródło: Dokumenty" "NZS UKSW"

</doc>
<doc id="4476823" url="https://pl.wikipedia.org/wiki?curid=4476823" title="Most Marlow">
Most Marlow

Most Marlow – most drogowy nad rzeką Tamizą, łączący miasto Marlow w hrabstwie Buckinghamshire z wioską Bisham w hrabstwie Berkshire w Anglii.
Opis.
Most łańcuchowy został wybudowany w latach 1829–1832 przez inżyniera Williama Tierneya Clarka. Otwarcie nastąpiło 23 września 1832 roku. Jest jednym z najstarszych wiszących mostów w Europie. Służył jako wzór dla zbudowanego w latach 1839–1849 mostu łańcuchowego im. Istvána Széchenyiego w Budapeszcie.
Masywne kamienne pylony stojące na brzegach rzeki mają kształt przypominający łuk triumfalny. Odstęp między pylonami wynosi 71,6 m. Pylony posiadają przymocowane po obu ich stronach dwa ciągi łańcuchów, umieszczone jeden nad drugim. Górny łańcuch składa się z pięciu, a dolny z czterech pasm sąsiadujących ze sobą łączonych prętów, tworzących ogniwa łańcuchów, na których zawieszony jest most. Pionowe metalowe pręty łączą natomiast łańcuchy z poziomem jezdni i są mocowane na przemian, do górnego i dolnego ciągu łańcuchów. Wjazdy na most posiadają jeden pas ruchu, natomiast na moście szerokość jezdni pozwala na wyznaczenie dwóch pasów ruchu. Most zabezpieczono drewnianymi balustradami kratownicowymi, które również w pewnym stopniu przyczyniają się do usztywnienia jezdni mostu.
W 1949 roku most został uznany jako zabytkowy i zaliczony do I klasy obiektów zabytkowych w Wielkiej Brytanii.
W 1957 roku pojawiły się wątpliwości dotyczące bezpieczeństwa konstrukcji mostu, które doprowadziły do długich dyskusji na temat remontu lub koncepcji budowy nowego mostu. Wreszcie, w latach 1965–1966 odnowiono wszystkie metalowe elementy mostu.
Linki zewnętrzne.
Historia mostu.

</doc>
<doc id="4476825" url="https://pl.wikipedia.org/wiki?curid=4476825" title="Drosed w Toruniu">
Drosed w Toruniu

Drosed w Toruniu (wcześniej: Pomorskie Zakłady Jajczarsko-Drobiarskie, Poldrob) – nieistniejący zakład należący do branży drobiarskiej z siedzibą w Toruniu.
Pomorskie Zakłady Jajczarsko-Drobiarskie powstały w 1951 roku na miejscu pruskiego schronu batalionu piechoty. Zakład składał się z budynków produkcyjnych, magazynowych i pomocniczych. W okresie Polski Ludowej był to jeden z największych zakładów drobiarskich w kraju. Po 1989 roku zakład poddano przekształceniom. W latach 90. zakład nosił nazwę Poldrob. Pod koniec lat 90. zakład kupiło przedsiębiorstwo spożywcze Drosed.
Jako Drosed firma przeniosła się do nowoczesnego zakładu przy ul. Poznańskiej 290/292. 29 stycznia 2008 roku w wyniku rzucenia niedopałka papieru w magazynie kartonów wybuchł pożar Ogień rozprzestrzenił się na halę produkcyjną. Podczas pożaru runął dach i część ścian budynku. Początkowo firma Drosed planowała odbudować zakład, jednak po pojawieniu się szczytu kryzysu finansowego firma zweryfikowała swoje plany rozwojowe i zrezygnowała z odbudowy zakładu. Obecnie na miejscu dawnych zakładów mieści się osiedle Leśny Zakątek.
W chwili zamknięcia przedsiębiorstwa (2008 rok) liczba jego pracowników wynosiła 244 osoby.

</doc>
<doc id="4476828" url="https://pl.wikipedia.org/wiki?curid=4476828" title="Chlorine">
Chlorine

Chlorine (pol. "Chlor") – piosenka amerykańskiego muzycznego duetu Twenty One Pilots, wydana 22 stycznia 2019 roku jako piąty singel, piątego albumu studyjnego "Trench", przez wytwórnię Fueled by Ramen. Jest to pierwszy singel po premierze płyty 5 października 2018.
O utworze.
Podobnie jak w przypadku większości albumu "Trench", "Chlorine" zostało napisane i wyprodukowane przez Tylera Josepha, głównego wokalistę Twenty One Pilots, oraz Paula Meany'ego z zespołu Mutemath, którego możemy usłyszeć w pierwszej linijce utworu. Proces pisania i nagrywania piosenki odbywał się w studiu Tylera w Columbus w stanie Ohio, podczas gdy utwór został zmiksowany przez Adama Hawkinsa i zmasterowany przez Chrisa Gehringera w Sterling Sound w Nowym Jorku. Podczas sesji "Ask Me Anything" na Reddicie, Joseph napisał, że "zmaganie się z próbami zmierzenia się z tym, co czuję w Chlorine było wyczerpujące""." Piosenka utrzymana w koncepcji rap rocka i rocka alternatywnego z elementami popu i trip hopu. Można również doszukać się w nim również indietronicy i electropopu. Zawiera obniżony głos i opowiada o doświadczeniach Tylera w pisaniu piosenek, tworzeniu muzyki oraz jak to działa dla niego oczyszczająco
Teledysk.
Teledysk do utworu "Chlorine" został opublikowany po wydaniu piosenki jako singel 22 stycznia 2019 roku, a wyreżyserował go Mark C. Eshleman z Reel Bear Media. Film przedstawia duet wypełniający wodą brudny basen i sprzątanie go, podczas gdy obserwuje ich mała, biała, owłosiona istota z porożami i czarnymi oczami o imieniu Ned. Gdy duet kończy czyszczenie i napełnianie basenu, Ned zanurza się w nim, a jego poroże rośnie. Teledysk kończy się sceną, podczas której Tyler siedzi w pustym basenie, w towarzystwie stworzenia, po czym podaje mu kubek nieznanego płynu, którego Ned nie chce wypić. W wywiadzie w Kijowie podczas The Bandito Tour zespół wyjaśnił, że Ned reprezentuje "kreatywność i próby zajęcia się nią oraz starania by ją zadowolić ... lub zaspokoić""."
Sukces.
Singel w Stanach Zjednoczonych zajął 12 miejsce na Bubbling Under Hot 100 Singles, w pierwszym notowaniu po premierze albumu "Trench" oraz szóste miejsce na Hot Rock Songs.
Utwór w Polsce osiągnął status dwukrotnie platynowej płyty.

</doc>
<doc id="4476829" url="https://pl.wikipedia.org/wiki?curid=4476829" title="Palcojad">
Palcojad

Palcojad (tytuł oryginału: "Nailbiter") – amerykańska seria komiksowa autorstwa Joshuy Williamsona (scenariusz) i Mike'a Hendersona (scenariusz i rysunki), publikowana w formie miesięcznika od maja 2014 do marca 2017 przez wydawnictwo Image Comics. Ukazało się 30 zeszytów. Po polsku serię wydała oficyna Egmont Polska w latach 2018–2020 w trzech tomach zbiorczych.
Fabuła.
Utrzymana w konwencji horroru seria rozgrywa się w miasteczku Buckaroo w stanie Oregon, z którego pochodzi aż szesnastu seryjnych morderców. Media nazwały ich "Rzeźnikami z Buckaroo", a najsłynniejszy z nich to Edward Warren zwany "Palcojadem". Pod długim procesie Warren zostaje uniewinniony z zarzutu zabicia 64 osób i wraca w rodzinne strony. Agent NSA Nicholas Finch podąża za nim, chcąc odkryć, dlaczego to właśnie Buckaroo jest siedliskiem tylu zbrodniarzy.

</doc>
<doc id="4476830" url="https://pl.wikipedia.org/wiki?curid=4476830" title="Edgar Jones">
Edgar Jones

Edgar Jones Jr (ur. 17 czerwca 1956 w Fort Rucker) – amerykański koszykarz, występyjący na pozycjach silnego skrzydłowego lub środkowego.

</doc>
<doc id="4476831" url="https://pl.wikipedia.org/wiki?curid=4476831" title="Jan Wojewnik">
Jan Wojewnik

Jan Wojewnik (ur. 3 listopada 1922, zm. 17 kwietnia 2010) – polski ekonomista, prof. dr hab.
Życiorys.
W czerwcu 1959 r. obronił doktorat na Wydziale Morskim Wyższej Szkoły Ekonomicznej w Sopocie (promotorem pracy pt. "Lokalizacja portów rybackich w Polsce" był prof. Józef Kulikowski). Był wykładowcą Wyższej Szkoły Ekonomicznej w Sopocie w stopniu docenta. Zajmował w niej stanowiska: kierownika Katedry Ekonomiki Przemysłu Rybnego, prodziekana Wydziału Morskiego, w roku akademickim 1968/1969 - dziekana Wydziału Przemysłu Wyższej Szkoły Ekonomicznej w Sopocie, w roku akademickim 1969/1970 - rektora. Od 1970 do 1972 był prorektorem Uniwersytetu Gdańskiego ds. nauki. Od 1970 do przejścia na emeryturę w 1992 pełnił funkcję dyrektora Instytutu Ekonomiki Produkcji Wydziału Zarządzania Uniwersytetu Gdańskiego. W okresie pracy w Instytucie kierował pracami badawczymi z dziedziny ekonomiki przemysłu i ekonomiki budownictwa. Z jego inicjatywy pracę w Instytucie podjęli prof. Jerzy Bieliński, prof. Krystyna Dziworska, prof. Leszek Pawłowicz, prof. Joanna Senyszyn, prof. Wojciech Żurawik, dr Adam Giersz i dr Andrzej Popławski. 
Pochowany na Cmentarzu Łostowickim w Gdańsku (kwatera 125-2-1).

</doc>
<doc id="4476833" url="https://pl.wikipedia.org/wiki?curid=4476833" title="Davide Graz">
Davide Graz

Davide Graz (ur. 5 marca 2000 w Pieve di Cadore) – włoski biegacz narciarski, zawodnik klubu GS Fiamme Gialle.
Kariera.
Po raz pierwszy na arenie międzynarodowej pojawił się 5 marca 2016 roku, podczas zawodów juniorskich w niemieckiej miejscowości Arber, gdzie zajął 11. miejsce na dystansie 7,5 km stylem klasycznym.
W Pucharze Świata zadebiutował 16 lutego 2019 roku w Cogne, w sprincie stylem dowolnym uplasował się na 31. miejscu. Pierwsze pucharowe punkty wywalczył w Davos 14 grudnia, plasując się na 22. miejscu.
Osiągnięcia.
Puchar Świata.
Miejsca na podium.
Graz nigdy nie stał na podium indywidualnych zawodów Pucharu Świata.

</doc>
<doc id="4476837" url="https://pl.wikipedia.org/wiki?curid=4476837" title="Palbocyklib">
Palbocyklib

Palbocyklib () – lek przeciwnowotworowy należący do inhibitorów kinaz zależnych od cyklin CDK4 i CDK6 stosowany w leczeniu zaawansowanego raka piersi.
Mechanizm działania.
Fizjologicznie podziały komórek są regulowane przez liczne sygnały mitogenne (indukujące mitozę) oraz sygnały hamujące wzrost i podziały. Cykl komórkowy składa się interfazy (złożonej z fazy G1, fazy S i fazy G2) oraz fazy M, podczas której dochodzi do podziału jądra komórkowego i cytoplazmy. Cykl komórkowy jest kontrolowany przez liczne złożone mechanizmy, które warunkują wykrywanie i naprawę DNA oraz uporządkowany, sekwencyjny przebieg tego procesu. Przejście komórki z fazy G1 do fazy S wymaga przejścia przez punkt restrykcyjny, który jest ściśle regulowany przez białko supresorowe RB. Nieufosforylowane białko RB hamuje progresję cyklu komórkowego poprzez związanie czynnika transkrypcyjnego E2F, który jest niezbędny do przejścia do cyklu komórkowego do fazy S. W przypadku dominowania sygnałów mitogennych dochodzi do wzrostu stężenia cykliny D i powstania kompleksów z CDK4/6. Cyklina D związana z CDK4/6 posiada aktywność fosforylacji białka RB, które inaktywuje te białko. Pozwala to oddysocjować od niego czynnik E2F i umożliwić jego funkcję czynnika transkrypcyjnego.
Zaburzenia szlaku cyklina D-CDK4/6-p16INK4a-Rb są obserwowane w licznych nowotworach złośliwych, w tym czerniaku, nowotworach głowy i szyi, niedrobnokomórkowym raku płuca i glejaku wielopostaciowym. Zaburzenia tego szlaku są również częstym zjawiskiem w raku piersi.
Utrata ekspresji RB jest obserwowana w 20–35% przypadkach raka piersi, częściej jest związana z potrójnie ujemnym rakiem piersi (ER− PgR− HER2−). Jednak większość guzów zachowuje funkcjonalne białko RB i w tych nowotworach do progresji cyklu komórkowego konieczna jest fosforylacja RB za pomocą szlaku CDK4/6-cyklina D. Do zaburzeń szlaku cyklina D-CDK4/6 może dochodzić w wyniku wzrostu aktywności cykliny D lub CDK4/6. Amplifikacja genu CCND1 kodującego cyklinę D jest stwierdzana w 29% przypadkach raka luminalnego A, 58% przypadków raka luminalnego B i 38% przypadków raka HER2+. Z kolei zyskanie dodatkowej kopii genu CDK4 stwierdza się w 14% przypadkach raka luminalnego A, 25% przypadków raka luminalnego B i 24% przypadków raka HER2+. Częstym zjawiskiem wpływającym na szlak cyklina D-CDK4/6-p16INK4a-Rb jest inaktywacja genu supresorowego p16 (p16INK4a) pełniącego również funkcję inhibitora CDK, które jak się ocenia towarzyszy około 50% przypadkom inwazyjnego raka piersi.
W luminalnym raku piersi (wykazującym ekspresję ER) szlak zależny od receptora estrogenowego nasila ekspresję genu kodującego cyklinę D, a także dochodzi do regulacji w górę CDK4/6. Podobnie w rakach z mutacją genu ERBB2 kodującego receptor HER2 albo z mutacją aktywującą PIK3CA dochodzi do zwiększenia aktywności szlaku HER2-PI3K-AKT i podwyższenia stężenia cykliny D.
Palbocyklib jest wysoce selektywnym odwracalnym inhibitorem kinaz zależnych od cyklin CDK4 i CDK6. Lek poprzez blokadę aktywności kinazy CDK4/6 uniemożliwia fosforylację białka RB i uwolnienie czynnika E2F, co skutkuje zatrzymaniem cyklu komórkowego w fazie G1 i zatrzymaniem podziałów wzrostu nowotworu.
Wskazania.
Palbocyklib stosuje się w leczeniu zaawansowanego miejscowo lub przerzutowego ER+ HER2− raka piersi w skojarzeniu z inhibitorem aromatazy w ramach I linii leczenia lub w skojarzeniu z fulwestrantem po uprzedniej hormonoterapii (II linia leczenia). U kobiet w wieku przedmenopauzalnym lub okołomenopauzalnym leczenie stosuje się w skojarzeniu z agonistą LHRH.
Przeciwwskazania.
Palbocyklib jest przeciwwskazany w przypadku nadwrażliwości na substancję czynną lub dowolną substancję pomocniczą.
Badania kliniczne.
Skuteczność palbocyklibu została wykazana w kilku badaniach klinicznych II i III fazy. Badanie PALOMA-2 oceniało skuteczność leku u kobiet po menopauzie, które nie otrzymywały wcześniej leczenia systemowego z powodu leczenia choroby zaawansowanej. Z kolei badanie PALOMA-3 badało skuteczność palbocyklibu u kobiet z progresją choroby po wcześniejszej hormonoterapii I linii.
W randomizowanym, wieloośrodkowym badaniu III fazy PALOMA-2 666 chorych po menopauzie z ER-dodatnim HER2-ujemnym miejscowo zaawansowanym lub przerzutowym rakiem piersi oceniono skuteczność palbocyklibu w skojarzeniu z letrozolem w porównaniu letrozolu w skojarzeniu z placebo (monoterapia letrozolem). Chore stratyfikowano ze względu na obecność przerzutów narządowych i ich brak, czasu wolnego od choroby od czasu leczenia neoadiuwantowego lub adiuwantowego (czas poniżej lub równy 12 miesięcy lub powyżej 12 miesięcy), a także stosowania lub niestosowania wcześniej hormonoterapii w ramach leczenia neoadiuwantowego lub adiuwantowego. Z badania wykluczono chore z zaawansowanym rozsiewem do narządów trzewnych o wysokim ryzyku wystąpienia poważnych, zagrażających życiu powikłań, w tym z zajęciem ponad 50% miąższu wątroby, zapaleniem naczyń chłonnych płucnych oraz wysiękiem do jamy opłucnej, osierdzia lub otrzewnej. Pierwszorzędowym punktem końcowym badania klinicznego była poprawa przeżycia wolnego od progresji (PFS), a drugorzędowymi punktami końcowymi były odsetek odpowiedzi (ORR) oraz bezpieczeństwo leczenia. Leczenie było prowadzone do czasu progresji, nasilenia objawów choroby, nieakceptowalnej toksyczności lub wycofania zgody na badanie. Po odpowiednim okresie obserwacji wykazano, że połączenie palbocyklibu z letrozolem w porównaniu do letrozolu z placebo znacząco poprawia medianę przeżycia wolnego od progresji (PFS), które wynosiło odpowiednio 24,8 miesiąca w grupie otrzymującej palbocyklib z letrozolem oraz 14,5 miesiąca w grupie otrzymującej letrozol z placebo. Poprawę przeżycia wolnego od progresji zaobserwowano we wszystkich badanych podgrupach. Najczęściej stwierdzanymi istotnymi toksycznościami (stopień 3 i 4) były neutropenia, leukopenia, niedokrwistość i osłabienie.
W randomizowanym, wieloośrodkowym badaniu PALOMA-3 oceniono skuteczność palbocyklibu w skojarzeniu z fulwestrantem w porównaniu do monoterapii fulwestrantem. Do badania włączono kobiety w okresie przedmenopauzalnym lub pomenopauzalnym, u których doszło do progresji w trakcie lub w ciągu 12 miesięcy od zakończenia hormonoterapii w ramach leczenia uzupełniającego albo doszło do progresji w trakcie hormonoterapii w zaawansowanym i przerzutowym ER-dodatnim HER2-ujemnym raku piersi. Następnie chore losowo przydzielono do grupy otrzymującej palbocyklib z fulwestrantem lub do grupy otrzymującej fulwestrant z placebo. Chore przed menopauzą musiały otrzymywać analogi gonadoliberyny. W grupie chorych z zaawansowanym rakiem piersi dopuszczalne było wcześniejsze stosowanie jednej linii chemioterapii. Z badania wyłączono chore z niekontrolowanymi leczeniem przerzutami do mózgu, obecnością objawowego rozsiewu do trzewi z ryzykiem zagrażających życiu powikłań, chore wcześniej stosujące fulwestrant lub inhibitory CDK4/6. Leczenie było prowadzone do czasu progresji, nasilenia objawów choroby, nieakceptowalnej toksyczności lub wycofania zgody na badanie. Pierwszorzędowym punktem końcowym badania klinicznego był czas przeżycia wolny od progresji (PFS), a drugorzędowymi punktami końcowymi były odsetek odpowiedzi (OR), odsetek korzyści klinicznych (CBR), czas przeżycia całkowitego (OS) oraz bezpieczeństwo leczenia.
Po odpowiednim okresie obserwacji w grupie otrzymującej połączenie palbocyklibu z fulwestrantem stwierdzono poprawę mediany przeżycia wolnego od progresji w porównaniu do grupy otrzymującej wyłączenie fulwestrant, którego mediany wynosiły odpowiednio 11,2 miesiąca w grupie otrzymującej palbocyklibu z fulwestrantem i 4,6 miesiąca w grupie otrzymującej fulwestrant z placebo (punkt odcięcia danych z 23 października 2015). Korzyści obserwowano we wszystkich statyfikowanych grupach chorych, w tym u kobiet w okresie przedmenopauzalnym, okołomenopauzalnym, pomenopauzalnym, chorych z przerzutami do narządów trzewnych i bez przerzutów do narządów trzewnych. Stwierdzono również poprawę drugorzędowych punktów końcowych obejmujących odsetek odpowiedzi (21% dla palbocyklibu i fulwestrantu i 8,6% dla fulwestrantu według punktu odcięcia danych z 23 października 2015) i odsetek korzyści klinicznych (66,3% dla palbocyklibu i fulwestrantu i 39,7% dla fulwestrantu według punktu odcięcia danych z 23 października 2015). W analizie wyników badania z 2016 nie opublikowano wyników oceny mediany przeżycia całkowitego, której ocena pozostawała w toku.
Dawkowanie.
Lek przyjmuje się w dawce 125 mg raz dziennie przez kolejne 21 dni leczenia, po których następuje 7 dni przerwy w leczeniu (28 dniowy cykl leczenia). Lek przyjmuje się o stałej porze podczas posiłku. W przypadku pominięcia dawki lub wymiotów nie przyjmuje się dodatkowej dawki w tym samym dniu, a kolejną dawkę przyjmuje się o zwykłej porze.
Farmakokinetyka.
Palbocyklib przyjmuje się doustnie. Maksymalne stężenie leku jest osiągane w ciągu 6–12 godzin od przyjęcia. Średnia bezwzględna biodostępność wynosi 46%. Palbocyklib w osoczu w 85% wiąże się z białkami. Lek w znacznym stopniu jest metabolizowany w wątrobie, ważną rolę w jego metabolizmie pełnią CYP3A i SULT2A1. Palbocyklib jest w większości eliminowany w postaci metabolitów, głównie wraz z kałem.
Interakcje.
Palbocyklib przede wszystkim jest metabolizowany przez CYP3A i sulfotransferazę SULT2A1. Zaleca się unikania jednoczesnego stosowania silnych inhibitorów CYP3A (klarytromycyna, indynawir, itrakonazol, ketokonazol, worykonazol, posakonazol, nefazodon, lopinawir, nelfinawir, sakwinawir, telaprewir, telitromycyna, sok grejpfrutowy). Zaleca się unikania jednoczesnego stosowania silnych induktorów CYP3A (karbamazepina, enzalutamid, fenytoinaa, ryfampicyna i ziele dziurawca zwyczajnego).
Działania niepożądane.
Do działań niepożądanych leku należy:

</doc>
<doc id="4476840" url="https://pl.wikipedia.org/wiki?curid=4476840" title="Arctic Paper">
Arctic Paper

Arctic Paper – polsko-szwedzkie przedsiębiorstwo branży papierniczej działające na rynku międzynarodowym. Siedziba przedsiębiorstwa mieści się w Poznaniu, a centrala i biuro zarządu w szwedzkim Göteborgu. Od 2009 spółka jest notowana na Giełdzie Papierów Wartościowych w Warszawie.
Opis.
Przedsiębiorstwo założone zostało jako Munkedal AB w roku 1871 w Munkedal, w regionie Västra Götaland. W 2018 roku było to drugie przedsiębiorstwo papiernicze w Polsce pod względem wielkości sprzedaży i produkcji (700 tys. ton papieru). Największymi rynkami sprzedaży Arctic Paper są Polska, Skandynawia, republiki bałtyckie oraz państwa Europy Zachodniej, dokąd papier jest dystrybuowany poprzez sieć 14 biur sprzedaży.
Arctic Paper składa się z czterech zakładów produkujących papier, a dodatkowo posiada większościowy udział w szwedzkiej firmie Rottneros AB produkującej celulozę i opakowania w trzech zakładach.
Należą do nich:

</doc>
<doc id="4476842" url="https://pl.wikipedia.org/wiki?curid=4476842" title="Greg Minor">
Greg Minor

Greg Magado Minor (ur. 18 września 1971 w Sandersville) – amerykański koszykarz, grający na pozycji niskiego skrzydłowego, po zakończeniu kariery zawodniczej – trener koszykarski.
W 1990 został zaliczony do II składu Parade All-American.

</doc>
<doc id="4476845" url="https://pl.wikipedia.org/wiki?curid=4476845" title="Červenica pri Sabinove (przystanek kolejowy)">
Červenica pri Sabinove (przystanek kolejowy)

Červenica pri Sabinove – czynny przystanek kolejowy we wsi Červenica pri Sabinove w powiecie Sabinov w kraju preszowskim na Słowacji.

</doc>
<doc id="4476846" url="https://pl.wikipedia.org/wiki?curid=4476846" title="Tereza Beranová">
Tereza Beranová

Tereza Beranová (ur. 23 listopada 1998) – czeska biegaczka narciarska, zawodniczka klubu Dukla Liberec.
Kariera.
Po raz pierwszy na arenie międzynarodowej pojawiła się 26 stycznia 2015 roku, podczas zawodów Zimowego Olimpijskiego Festiwalu Młodzieży Europy 2015 w Liechtensteinie w miejscowości Steg, gdzie uplasowała się na 51. pozycji na dystansie 7,5 km stylem klasycznym.
W Pucharze Świata zadebiutowała 15 grudnia 2018 roku w Davos, gdzie w sprincie stylem dowolnym uplasowała się na 50. pozycji. Pierwsze pucharowe punkty wywalczyła podczas pierwszego etapu Tour de Ski 2018/2019 we włoskim Toblach, gdzie uplasowała się na 26. miejscu.

</doc>
<doc id="4476850" url="https://pl.wikipedia.org/wiki?curid=4476850" title="Spasowicz">
Spasowicz



</doc>
<doc id="4476851" url="https://pl.wikipedia.org/wiki?curid=4476851" title="Małgorzata Grajcar">
Małgorzata Grajcar

Małgorzata Grajcar-Cieślak – polska łyżwiarka figurowa startująca w parach tanecznych z Andrzejem Dostatnim. Uczestniczka mistrzostw świata i Europy, medalistka zawodów międzynarodowych oraz trzykrotna mistrzyni Polski (1989–1991).
Po zakończeniu kariery sportowej występowali w rewii łyżwiarskiej "Walt Disney's World on Ice".
Następnie Grajcar-Cieślak rozpoczęła pracę jako międzynarodowy sędzia ISU w konkurencji par tanecznych.
Osiągnięcia.
Z Andrzejem Dostatnim

</doc>
<doc id="4476855" url="https://pl.wikipedia.org/wiki?curid=4476855" title="Rafael Sabino dos Santos">
Rafael Sabino dos Santos

Rafael Sabino, właśc. Rafael Sabino dos Santos (ur. 17 czerwca 1996 w São Paulo) – brazylijski piłkarz, grający na pozycji defensywnego pomocnika.
Kariera piłkarska.
Kariera klubowa.
Wychowanek klubu Grêmio Barueri, w barwach którego rozpoczął karierę piłkarską. W 2017 przeszedł do Grêmio Catanduvense. Na początku 2018 przeniósł się do Jaguariúna FC. 21 lipca 2018 podpisał kontrakt z FK Lwów. 

</doc>
<doc id="4476858" url="https://pl.wikipedia.org/wiki?curid=4476858" title="Rynek w Żywcu">
Rynek w Żywcu

Rynek w Żywcu – średniowieczny plac znajdujący się w Żywcu, wytyczony prawdopodobnie w pierwszej połowie XV w.
Historia.
Początki istnienia.
Początków istnienia Rynku w Żywcu należy doszukiwać się najprawdopodobniej w pierwszej połowie XV wieku, kiedy to część ludności nękanego ustawicznymi wylewami rzeki Soły Starego Żywca zaczęła przenosić się na tereny u stóp góry Grojec, około dwa kilometry w kierunku południowym od dawnego miejsca zamieszkania. Nowe miasto lokowano na surowym korzeniu i wytyczono charakterystyczny dla miast lokacyjnych regularny, czworoboczny rynek. W południowej pierzei placu założono cmentarz, zbudowano drewnianą dzwonnicę oraz kościół, który był pierwszą kamienną budowlą w okolicach żywieckiego placu. W połowie XV wieku wokół istniała już stosunkowa zwarta, regularna zabudowa, od zewnątrz odgrodzona płotami.
XVI-XVII wiek.
Początkowo liche, drewniane budynki z czasem nabierały coraz solidniejszego charakteru. Właściciele Żywca nadawali niekiedy monopole, z których dochód mieszkańcy domostw mieli przeznaczać na remont i rozbudowę – tak na przykład w 1537 r. Komorowscy, wystawiając przywilej na wyszynk, zastrzegli, że Pierwsze potwierdzone źródłowo domy kamienne przy Rynku to kamienice Kantorowska oraz Rymarzowska, które powstały zapewne w II poł. XVI/ I poł. XVII wieku. Na przełomie XV i XVI wieku Żywiec był centrum wymiany znajdującym się na przecięciu szlaków handlowych w kierunku Orawy, Moraw, Bielska i Krakowa. Handel skupiał się na Rynku, a w celu jego ułatwienia miasto otrzymywało liczne przywileje oraz pozwolenia na jarmarki. Pierwsze dwa jarmarki ustanowiono w Żywcu w 1518 roku z woli Zygmunta Starego. Dalsze przywileje jarmarczne nadawali Żywcowi Stefan Batory oraz Jan Kazimierz – łącznie na Rynku żywieckim odbywało się około 12 jarmarków rocznie. Od początku XVIII wieku na Rynku zaczęto przeprowadzać egzekucje skazanych przestępców, co wcześniej miało miejsce poza obrębem miasta.
XVIII-XIX wiek.
Okres prosperity i rozbudowy otoczenia Rynku trwał mniej więcej do początku XVIII wieku. W 1708 r. właściciel Żywca, Franciszek Wielopolski, anulował przywilej wyszynku, co wraz z uciskiem fiskalnym doprowadziło do osłabienia zamożności mieszkańców – w 1716 roku około 50 domostw w Żywcu było pustostanami. W 1711 r. od uderzenia pioruna spłonął kościół parafialny nieopodal Rynku. W 1721 r. wybuchł kolejny pożar, który strawił znaczną część budowli znajdujących się przy placu, wraz z drewnianą dzwonnicą. Odbudowano ją tym razem z kamienia i w takiej formie zachowała się ona do dziś. Dalsze pożary wybuchały na Rynku m.in. w 1830 i 1857 roku. W 1782 r. w domu Mikuszewskich na Rynku zatrzymał się przejeżdżający przez Żywiec cesarz Józef II. Rynek w Żywcu w początku XIX wieku opisuje podróżujący przez miasto Ludwik de Leveaux: Sytuację mieszkańców utrudniały dodatkowo przemarsze wojsk przez miasto oraz katastrofy naturalne. W 1813 r. Żywiec nawiedziła powódź tak gwałtowna, że po Rynku przemieszczano się łodziami. Mimo tego pod panowaniem austriackim Rynek w Żywcu stopniowo odbudował się i rozwinął, o czym świadczy opis pozostawiony przez turystę odwiedzającego miasto około 1840r.: Druga połowa XIX w. to okres stopniowego upowszechnienia nowoczesnej, kamiennej zabudowy Rynku – proces ten nabrał tempa zwłaszcza po pożarze z 1857 r., w którym spłonęła znaczna część starych, drewnianych domów. W tymże wieku także na Rynku zakładają swoje siedziby najważniejsze instytucje państwowe, takie jak Rada Miejska, która w 1868 r. wprowadziła się do nowo wybudowanego Magistratu, Starostwo Powiatowe czy urząd podatkowy.
XX wiek.
Po wybuchu Wielkiej Wojny w 1914 r. z Rynku wyrusza ok. 700-osobowy oddział ochotników do walki na froncie wschodnim. W okresie wojny na terenie Rynku ma miejsce wiele ważnych politycznie wydarzeń z dziejów Żywca, takich jak ogłoszenie Dekretu dwóch cesarzy w 1916 r. czy wielki protest Polaków przeciw zaborcy z lutego 1918 r.
W 1938 r. Rynek oficjalnie przemianowano na "Plac Marszałka Józefa Piłsudskiego". 4 września 1939 r. Żywiec zajęły wojska niemieckie. Za okupacji hitlerowskiej w dokumentach i kartografii używano niemieckiego wariantu nazwy "Ringplatz". W budynku Magistratu ulokowano sąd okupacyjny, a większość mieszkańców Rynku wysiedlono, zajęte budynki oddając niemieckim urzędnikom. Niemcy zniszczyli także stojący na Rynku od XIX wieku posąg św. Floriana. Od stycznia do kwietnia 1945 Żywiec znajdował się na linii frontu wojennego, a naloty radzieckie uszkodziły w tym czasie kilka budynków przy Rynku. W czasach PRL-u Rynek funkcjonował pod nazwą "Plac Zjednoczenia", z której w czasach III RP zrezygnowano i powrócono do tradycyjnej nazwy "Rynek". W 1967 r. dokonano gruntownej renowacji płyty Rynku, którą przy okazji obniżono o ok. 40 cm. 22 maja 1995 r. na Rynku w Żywcu odbyło się spotkanie mieszkańców z Janem Pawłem II.
Zabytki.
O ile sam Rynek nie jest wpisany do Rejestru zabytków jako osobny obiekt zabytkowy, to stanowi on część zabytkowego układu urbanistycznego Żywca i z tego względu podlega ochronie. Dodatkowo na Rynku znajdują się 23 budynki wpisane do rejestru zabytków:
Dodatkowo w sąsiedztwie Rynku znajdują się m.in. zabytkowe konkatedra oraz dzwonnica.

</doc>
<doc id="4476867" url="https://pl.wikipedia.org/wiki?curid=4476867" title="Teoria frustracji - agresji">
Teoria frustracji - agresji



</doc>
<doc id="4476879" url="https://pl.wikipedia.org/wiki?curid=4476879" title="Countdown (ujednoznacznienie)">
Countdown (ujednoznacznienie)



</doc>
<doc id="4476880" url="https://pl.wikipedia.org/wiki?curid=4476880" title="Ser twarogowy lasowiacki">
Ser twarogowy lasowiacki

Ser twarogowy lasowiacki – polski, krowi ser twarogowy (kostka, krajanka, mielony) produkowany przez Okręgową Spółdzielnię Mleczarską w Stalowej Woli. 11 maja 2016 został wpisany na listę produktów tradycyjnych.
Historia.
Ser wytwarzany jest od początku XX wieku na terenie Kotliny Sandomierskiej. Nazwę zawdzięcza Lasowiakom zamieszkującym historycznie te tereny. Ser wytwarza się z surowego mleka krowiego pochodzącego od krów wypasanych na łąkach województwa podkarpackiego. Do ukwaszenia spasteryzowanego mleka używa się szczepów bakterii w postaci zakwasu. Produkt jest bogaty w białka i sole mineralne. Może być wykorzystywany jako farsz do pierogów, a także jako główny składnik serników lub placków drożdżowych.
W 2019 śmietana lasowiacka produkowana przez OSM w Stalowej Woli została również wpisana na listę produktów tradycyjnych.
Charakterystyka.
Barwa sera jest od białej do lekko kremowej i jednolita w całej masie. Konsystencja jest jednolita, lekko luźna i może być gładka, mazista lub ziarnista. Smak jest łagodny, lekko kwaśny. Sery nie zawierają żadnych dodatków, np. konserwantów czy substancji zagęszczających.
Nagrody.
Ser Twarogowy Lasowiacki półtłusty (krajanka) zdobył certyfikat ogólnopolskiego programu promocyjnego "Doceń polskie".

</doc>
<doc id="4476881" url="https://pl.wikipedia.org/wiki?curid=4476881" title="Tomasz Andrzej Tokarski">
Tomasz Andrzej Tokarski

Tomasz Andrzej Tokarski (ur. 21 października 1969 w Świnoujściu) – polski cybernetyk i ekonomista „nowej fali”, przedsiębiorca, jeden z pionierów tzw. tokenizacji, czyli nowego sposobu finansowania przedsięwzięć gospodarczych, polegającym na kojarzeniu ze sobą rynków wirtualnych (kryptowalutowych) z rzeczywistymi rynkami gospodarczymi. Swoje wizje realizuje zarówno w Europie, jak i na rynkach Ameryki Pn. i Pd. Tomasz Tokarski występuje również pod pełnym nazwiskiem Tomasz Reminsson - Tokarski po prababci, która była Łotyszką z d. Remincini - Reminsson. 
Edukacja.
Jest absolwentem VI LO w Gdyni klasy o profilu matematyczno-fizycznym i Cybernetyki Ekonomicznej i Informatyki (kierunku Ekonometria i Statystyka ze specjalizacją Statystyka) Uniwersytetu Gdańskiego w Gdańsku. W latach 1989-1992 studiował również na Politechnice Gdańskiej w Gdańsku na kierunku Budownictwo Lądowe.
Kariera.
W latach 1992-1993 zatrudniony jako Inspektor Kredytowy w Banku Komunalnym SA w Gdyni. Od 1993 roku pracuje w Centrali Banku Gdańskiego SA w Gdańsku, jako inspektor w Departamencie Marketingu, Strategii i Rozwoju, a później w Biurze Depozytów Detalicznych jako kierownik i lider zespołu oraz w Departamencie Skarbu BG SA kolejno na stanowiskach dealer CP (commercial papers) oraz Chief Dealer of Commercial Desk. Członek Rady Nadzorczej Spółki zależnej Banku Gdańskiego SA – Centrum Notowań Wierzytelności, jednego z pierwszych przedsięwzięć tego rodzaju na polskim rynku pieniężnym i kapitałowym.
We wrześniu 1997 roku w Warszawie organizuje dla Aleksandra Gudzowatego - miliardera i wówczas najbogatszego Polaka - Departament Rynku Pieniężnego i Kapitałowego (DRPiK) w Centrali Banku Współpracy Europejskiej SA oraz kolejno Departament Private Banking BWE SA oraz spółkę zależną BWE Asset Management SA z siedzibą w Warszawie, w której zostaje Prezesem Zarządu. W latach 1997-1998 był również członkiem Rady Nadzorczej BWE Domu Inwestycyjnego SA.
W 1998 roku kierowany przez niego DRPiK jako pierwszy w Polsce wprowadza na rynek Opcje Walutowe formalno-prawnie zatwierdzone przez Główny Inspektorat Nadzoru Bankowego przy NBP.
W 1999 roku mając zaledwie 30 lat, powołuje do życia Greenhouse Capital Management SA z siedzibą w Sopocie (GCM). GCM był pierwszym podmiotem w Polsce, który oferował niebankowym (niefinansowym) uczestnikom rynku komercyjnego w Polsce, usługi w zakresie treasury oraz sekurytyzacji wierzytelności. Wykorzystując doświadczenia zdobyte podczas pracy w bankach, niespełna po roku od rozpoczęcia działalności GCM został liderem na rynku wierzytelności w Polsce. W 2001 roku, dzięki doskonałej organizacji back-office, a także utworzonemu systemowi IT komunikacji z klientami – GreenNet oraz przy współpracy z niezależnym, profesjonalnym podmiotem Medical Rating SA – Systemy oceny w ochronie zdrowia, wspólnie z Leszkiem Czarneckim – wówczas jednym z najbogatszych Polaków - poprzez jego podmiot zależny - LC Corp oraz bezpośrednio z Credit Swiss First Boston (jednym z największych banków inwestycyjnych), dochodzi do rozpoczęcia realizacji projektu sekurytyzacji zadłużenia szpitali polskich, gdzie CSFB przeznaczył na ten projekt kwotę 650 mln EUR. 
W 2002 roku przy ścisłej współpracy z prof. Zbigniewem Religą - ówczesnym Dyrektorem Kliniki Kardiologii w Aninie, GCM SA organizuje dla kliniki finansowanie na zakup robota chirurgicznego Da Vinci - urządzenia zaprojektowanego w celu ułatwienia wykonywania skomplikowanych zabiegów chirurgicznych metodą małoinwazyjną, zwłaszcza w zabiegach ginekologicznych, urologicznych oraz kardiologicznych. Projekt realizowany był przy współpracy z General Electric Medical Systems, jako dostawcy sprzętu oraz przy współudziale Ex-Im Bank (Export-Import Bank Of the United States). Łączna wartość inwestycji przekraczała 12 mln USD.
W 2006 roku po przeszło rocznym stażu i praktyce w CB Global Trading, LLC w Bostonie, Tomasz Tokarski wprowadza, jako jeden z pierwszych w Polsce, elektroniczną platformę obrotu wirtualnymi instrumentami finansowymi. Projekt realizowanych jest poprzez spółkę CB Global Trading Polska (CBGTP) z siedzibą w Warszawie. CBGTP zostaje również bezpośrednim brokerem Gain Capital z USA, właściciela domeny www.forex.com. 
CBGTP zajmuje wysokie miejsce w konkursie unijnym dzięki czemu pozyskuje dofinansowanie na stworzenie systemu szkoleń doskonalących umiejętności zawodowe w zakresie zarządzania ryzykiem finansowym. CBGTP przeprowadza liczne szkolenia grupowe i indywidualne wykorzystując do tego szkoleniowy Dealing Room przy ul. Żurawiej w Warszawie oraz wówczas jedyny Polsce, profesjonalny Trading Room zlokalizowany na zbiegu ulic J.P. II i Al. Jerozolimskich w Warszawie.
W 2009 roku, wspólnie z reżyserem i producentem Patrykiem Vega powołuje pierwszy w Polsce - quasi fundusz filmowy pod nazwą East Pictures SA z siedzibą w Warszawie i jako producent bezpośredni nadzoruje produkcję: Ciacho 2011, 6D (Pierwsza Nagroda na Festiwalu w Nowym Jorku), 6 Kroków (współprodukcja z HBO), Sparrow (horror 3 D). W kilka miesięcy od powołania – w grudniu 2009 roku Spółka debiutuje na alternatywnym rynku obrotu giełdowego New Connect. W ramach działalności East Pictures SA jest również jedynym producentem nagrań w wykonaniu zespołu Wolny Przedział (z liderem i pomysłodawcą Zbigniewem Szukalskim) składających się na płytę „Śpiew to życie”. Płyta udanie debiutując zajęła I miejsce w internetowym konkursie na Trójmiejską Płytę Roku 2012.
W 2014 roku Tomasz Tokarski zostaje pomysłodawcą stworzenia symulatora ratowniczej szalupy zrzutowej, który ma pozwolić na prowadzenie obowiązkowych szkoleń w zakresie ratownictwa morskiego w warunkach zbliżonych do naturalnych, jednakże bez niepotrzebnego ryzyka, jakie towarzyszy szkoleniom tradycyjnym. Pomysł okazuje się unikatowy w skali światowej, gdyż nikt jeszcze nie ma takiego rozwiązania. W celu realizacji projektu powołana zostaje spółka Spółki Sim-Systems Sp. z o.o. z siedzibą w Gdyni. Duże zainteresowanie ze strony rynku, a także pojawiające się liczne koncepcje kierunków dalszego rozwoju wygenerowały potrzebę powołania kolejnego podmiotu i tak w 2018 roku wspólnie ze szwajcarską firmą o zasięgu globalnym – Bibus Menos, powołano spółkę Syms Sp. z o.o. z siedzibą w Gdańsku. 
W wyniku licznych podróży na Florydę związanych z realizacją powyższego projektu, obserwacja tamtejszych trendów na rynku turystycznym oraz nieruchomości Tomasz Tokarski znajduje kolejną doskonałą okazję inwestycyjną związaną z wynajmem krótkoterminowym nieruchomości o wysokim standardzie. Najlepszym sposobem na sfinansowanie tego przedsięwzięcia okazała się właśnie tokenizacja, która pozwala na „demokratyzację” procesu inwestycyjnego na rynku nieruchomości w wyniku czego niemal każdy będzie miał możliwość stania się współudziałowcem w nieruchomości o wartości wielu milionów. Projekt pod roboczą nazwą FloToken rozpoczęto w październiku 2017 roku. Skala projektu spowodowała konieczność przeprowadzenia bardzo dokładnej analizy w wielu obszarach związanych z jego realizacją, co okazało się procesem czasochłonnym, jednakże obecnie projekt znajduje się już w ostatniej fazie przed jego uruchomieniem. Od samego początku zakładano, że projekt FloToken zostanie przeprowadzony w sposób w pełni profesjonalny i transparentny, w oparciu o obowiązujące na rynkach finansowych przepisy zarówno Unii Europejskiej, jak i Stanów Zjednoczonych. Wynikający z tego stopień skomplikowania projektu spowodował konieczność nawiązania współpracy z najlepszymi specjalistami na tym rynku, co doprowadziło do zaproszenia w 2018 roku do współpracy firmy SVS Capital Partners z Frankfurtu na Menem. Doskonale znani na rynku IPO i STO Sven Roger von Schilling oraz Ruben Bach od wielu miesięcy pełnią funkcję doradców i gwarantów najwyższych standardów zastosowanych przy realizacji projektu FloToken.
Ponad roczna praca nad optymalizacją projektu FloToken zaowocowała zdefiniowaniem obszarów, których rozwój przyczyni się do zwiększenia jego rentowności. Jednym z takich obszarów jest wykorzystanie doskonałych warunków pogodowych, a w szczególności nasłonecznienia w celu znaczącego obniżenia lub nawet wyeliminowania kosztów energii elektrycznej. W tym celu powołano spółkę E+collector Sp. z o.o. z siedzibą w Gdyni, której zadaniem jest instalacja kolektorów słonecznych w nieruchomościach wchodzących w skład portfela projektu FloToken, a także realizacja własnych projektów energetycznych na terenie USA. O atrakcyjności takiego przedsięwzięcia świadczy fakt, że funkcje Prezesa Zarządu w E+collector objął Sven Roger von Schillig, a Tomasz Tokarski pełni funkcję prokurenta.
Aktywność zawodowa w USA i Meksyku.
Poza aktywnościami opisanymi powyżej, począwszy od 2006 roku Tomasz Tokarski jest założycielem lub współzałożycielem kilku podmiotów w USA:

</doc>
<doc id="4476896" url="https://pl.wikipedia.org/wiki?curid=4476896" title="Adam Uznański">
Adam Uznański

Adam Tomasz Eustachy Uznański herbu Jastrzębiec (ur. 21 grudnia 1837 w Szaflarach, zm. 21 listopada 1903 tamże) – właściciel dóbr szaflarskich, badacz Tatr.
Życiorys.
W latach 1861–1862 zbudował pierwsze kąpielisko w Jaszczurówce. Odbywał wyprawy po Tatrach w celu mierzenia wysokości poszczególnych szczytów (około 1865). Od 1867 prowadził obserwacje meteorologiczne. Został członkiem Komisji Fizjograficznej Towarzystwa Naukowego Krakowskiego. W 1869 wydał opracowanie "Dorzecze Białego Dunajca w Tatrach", a w 1889 artykuł "Łoś w Tatrach". Był jednym z pierwszych działaczy Towarzystwa Tatrzańskiego, a w 1874 jego wiceprezesem. W PTT był postrzegany jako reformator i odegrał istotną rolę w walce o ograniczenie praw założycieli. Zorganizował budowę schroniska nad Morskim Okiem. Opiekował się też Szkołą Snycerską w Zakopanem.
Rodzina.
Był synem Tomasza Uznańskiego (1781–1848) i Honoraty Domaradzkiej herbu Ostoja (1797–1878). Miał dzieci z żoną, Lucyną Marią Żychlińską herbu Szeliga (1844–1921): Eustachego, Witolda, Alfreda (pracownika Ligi Narodów w Genewie), Józefa, Jerzego i Marię (późniejszą księżniczkę Sułkowską z Rydzyny).

</doc>
<doc id="4476897" url="https://pl.wikipedia.org/wiki?curid=4476897" title="Opozycja w Zambrowie 1980–1989">
Opozycja w Zambrowie 1980–1989



</doc>
<doc id="4476899" url="https://pl.wikipedia.org/wiki?curid=4476899" title="Żona (film)">
Żona (film)



</doc>
<doc id="4476908" url="https://pl.wikipedia.org/wiki?curid=4476908" title="Hersz Smolar">
Hersz Smolar



</doc>
<doc id="4476909" url="https://pl.wikipedia.org/wiki?curid=4476909" title="Mocarstwa świata. Narodziny - Rozkwit - Upadek. Przemiany gospodarcze i konflikty zbrojne w latach 1500-2000">
Mocarstwa świata. Narodziny - Rozkwit - Upadek. Przemiany gospodarcze i konflikty zbrojne w latach 1500-2000



</doc>
<doc id="4476911" url="https://pl.wikipedia.org/wiki?curid=4476911" title="Marek Rzeszotarski">
Marek Rzeszotarski

Marek Rzeszotarski (ur. 18 marca 1948 w Ciechanowie) – polski urzędnik i dyplomata. Konsul Generalny RP w Hamburgu (1991–1995) .
Życiorys.
Ukończył germanistykę na Uniwersytecie Warszawskim. Był nauczycielem języka niemieckiego w Ciechanowie, następnie w Warszawie. W latach 1977–1989 pracował w Ministerstwie Oświaty i Wychowania. Od 1986 do 1990 równolegle pracował jako asystent w Instytucie Zachodnim w Poznaniu. Współpracował z Instytutem Edukacji i Nauki w Stuttgarcie, Akademią Pedagogiczną Biskupstw Hesji, był członkiem kuratorium fundacji Dönhoff. W latach 1991–1995 był konsulem generalnym w Hamburgu. Od kwietnia 1995 był dyrektorem departamentu personalnego MSZ. W MSZ pracował co najmniej do 2005.
Mieszkaniec Żoliborza. Jego ojcem był Adam Rzeszotarski, którego pamięć kultywuje w Stowarzyszeniu Żołnierzy Armii Krajowej „Żywiciel” i Miłośników Ich Tradycji.

</doc>
<doc id="4476915" url="https://pl.wikipedia.org/wiki?curid=4476915" title="Mike Hart">
Mike Hart



</doc>
<doc id="4476917" url="https://pl.wikipedia.org/wiki?curid=4476917" title="Seris Konsalnet Holding">
Seris Konsalnet Holding

Seris Konsalnet Holding S.A. (do 2021 Konsalnet Holding) – polskie przedsiębiorstwo branży ochrony utworzone w 1994 roku. Jest liderem branży "security" (ochrony fizycznej, monitoringu i obsługi gotówki) w Polsce.
Obecnie większościowym udziałowcem spółki jest fundusz inwestycyjny Value 4 Capital Eastern Europe LP. W skład Grupy Kapitałowej Konsalnet wchodzi dziewięć spółek zależnych, związanych z branżą security.
Obszar działania firmy Konsalnet jest podzielony jest na pięć regionów, w obrębie których fizycznie chronionych jest ponad 3700 obiektów, takich jak placówki handlowe, budynki biurowe, banki i obiekty przemysłowe. Usługi monitoringu świadczone są dla ok. 64 000 obiektów stacjonarnych. Ponadto oferta obejmuje usługi związane z obsługą gotówki.
Konsalnet to także laureat tytułów „Solidna Firma” i „Solidny Partner”. W 2017 roku prezes Konsalnet Holding SA, Jacek Pogonowski, otrzymał tytuł CEO roku w konkursie „Diamenty Private Equity 2017”, organizowanym przez Polskie Stowarzyszenie Inwestorów Kapitałowych i Executive Club. W grudniu 2018 roku firma otrzymała nagrodę specjalną „Diament CSR”. Nagrodę tę co roku przyznaje się tym przedsiębiorstwom, które wdrażają idee odpowiedzialnego biznesu i wyróżniają się działaniami w zakresie zrównoważonego rozwoju.
Historia.
Firma Konsalnet została założona w 1994 r. Na początku swojej działalności funkcjonowała jako agencja ochrony, nakierowana na świadczenie usług dla biznesu. W 1998 roku przedsiębiorstwo przekształciło się w spółkę akcyjną. W 2009 roku większościowy pakiet udziałów w spółce nabył fundusz inwestycyjny Societe Generale Asset Management (obecnie Value4Capital Eastern Europe LP). W 2012 roku Konsalnet był już największym przedsiębiorstwem z branży security w Polsce, co związane było z akwizycją wielu przedsiębiorstw ochrony w kraju.
Przedsiębiorstwo zatrudnia ok. 25 tys. osób, a łączne przychody grupy kapitałowej sięgają 750 mln PLN. W posiadaniu Konsalnetu jest ponad 500 pojazdów konwojowych.
Usługi.
Firma Konsalnet świadczy usługi w każdym segmencie rynku security. Są to:
Certyfikacja.
Poszczególne spółki Konsalnetu dysponują szeregiem certyfikatów związanych z zakresem świadczonych usług.
Konsalnet Holding SA
Konsalnet Security Sp. z o.o.
Konsalnet Ochrona Sp. z o.o.
Konsalnet Konwój Sp. z o.o.
Konsalnet Cash Management Sp. z o.o.

</doc>
<doc id="4476923" url="https://pl.wikipedia.org/wiki?curid=4476923" title="Roronoa Zoro">
Roronoa Zoro

, znany także jako , jest postacią fikcyjną z serii "One Piece" stworzonej przez Eiichiro Ode.
Zoro jest pierwszą osobą, która dołączyła do załogi Monkey D. Luffy'ego, po tym jak ten uratował go przez egzekucją w bazie marynarki. Jest on obok Brooka jednym z szermierzy w załodze Słomkowych Kapeluszy. Pochodzi z wioski Shimotsuki usytuowanej w Eeast Blue, gdzie podczas swojego treningu w dojo nauczył się używać stylu walki jednym oraz dwoma mieczami (kolejno ittōryū oraz nitōryū). Zoro znany jest jako ekspert własnego unikalnego stylu władania trzema mieczami (santōryū), w którym to podczas walki trzyma trzeci miecz w ustach. Przez całą serię jego głównym mieczem (a zarazem mieczem, który najczęściej trzyma w ustach) jest Wado Ichimonji, który otrzymał w spadku po przyjaciółce z dzieciństwa.
Występowanie postaci.
Zoro po raz pierwszy pojawia się w rozdziale mangi zatytułowanym , który swoją premierę miał 18 sierpnia 1997 roku w japońskim magazynie "Weekly Shōnen Jump". Początkowo ukazany jest jako schwytany przez marynarkę kryminalista, który oczekuje swojej egzekucji. Przed wydarzeniami ukazanymi w głównej osi fabularnej serii, Zoro stracił swoją przyjaciółkę z dzieciństwa Kuinę. W wynik tej traumy poprzysiągł, że stanie się silny.
Zoro polował na piratów przez długie lata, z pomocą dwóch swych przyjaciół Johnny'ego i Yosaku, w celu zdobycia pieniędzy na jedzenie. Początkowo, gdy Luffy składa mu ofertę przyłączenia się do jego załogi, Zoro odmawia, lecz po tym jak ten ratuje go przed egzekucją z rąk kapitana Morgana, ostatecznie przystaje na jego propozycję. Odkąd Zoro dowiedział się, że najlepszym szermierzem świata jest Dracule Mihawk, myśli tylko o tym by pewnego dnia go pokonać, jednak ich pojedynek kończy się dla niego porażką.
Po jego walce z Daz Bonez'em w Alabaście, zostaje wyznaczona nagroda za jego głowę w wysokości 60 000 000, która następnie wzrasta do 120 000 000 po walce, jaką Słomkowi Kapelusze stoczyli ze Światowym Rządem w Enies Lobby. Po tym jak załoga zostaje rozdzielona przez Bartholomew Kumę, Zoro ponownie spotyka Mihawka, który trenuje go przez dwa lata poprzedzające ponowne spotkanie z członkami załogi. Nagroda za jego głowę rośnie do 320 000 000 po tym, jak pokonuje w walce Picę.
Proces tworzenia postaci.
Imię.
Nazwisko Zoro inspirowane jest japońską wymową nazwiska francuskiego pirata François l'Olonnais. W kilku zachodnich tłumaczeniach, jego imię zmienione zostało na Zolo, aby uniknąć problemów związanych z prawami autorskimi do postaci Zorro, a także by uniknąć mylenia go przez widzów z tym znanym fikcyjnym obrońcą mieszkańców Kalifornii po którym można go rozpoznać po literze Z.
Wygląd.
Zoro najczęściej nosi zwykłą białą koszulkę (choć od czasu do czasu zamienia ją na inne), czarne spodnie, oraz jasnozielone haramaki, które używa do noszenia swoich mieczy. Zoro posiada również czarną bandanę, którą nosi owiniętą wokół swojego lewego bicepsa, i którą zakłada na głowę tylko gdy bierze udział w szczególnie trudnej walce. Jego tors pokryty jest wieloma bliznami zdobytymi podczas niezliczonych walk, które w większości stoczył po dołączeniu do załogi Słomkowych Kapeluszy (tak jak ta, którą zdobył w walce z jednym z Siedmiu Królewskich Wojowników Mórz, Dracule Mihawkiem). Nosi trzy złote kolczyki w lewym uchu, które są nawiązaniem do jego stylu trzech mieczy. W pewnym momencie na lewym oku Zoro pojawia się blizna (możliwe, że je stracił) oraz zamienia swoją koszulkę na długi zielony płaszcz, podobny do tych, które noszą samurajowie. Może on go rozpiąć na wysokości klatki piersiowej, i robi to głównie kiedy walczy (np. przeciwko Nowym Piratom Ryboludzi) lub gdy jest mu gorąco (np. podczas przeprawy przez ognistą część Punk Hazard).
Osobowość.
Mimo tego, że Zoro cechuje pewność siebie, to często przedstawiany jest w humorystycznym sposób/ Jednym z często powtarzanych żartów dotyczących jego osoby, jest jego niezwykla słaba orientacja w przestrzeni, której bardzo się wstydzi i do której nigdy się nie przyznaje. Gdy dochodzi do sytuacji, w których się gubi, to winą za to zawsze obarcza kogoś innego. Kiedy załoga przebywa na morzu, Zoro zwykle śpi lub trenuje, aby zostać najlepszym szermierzem świata. Pozostaje w ciągłej zaciekłej rywalizacji z Sanjim, przez co wszystkie spory, zarówno te małe i duże, rozwiązują oni przez użycie siły i obelg.
Choć sam nie jest samurajem, to jest on często do nich porównywany oraz sam do pewnego stopnia podąża za naukami bushido. W przeciwieństwie do Luffy'ego i innych członków załogi Słomkowych Kapeluszy, Zoro, gdy jest do tego zmuszony, nie stroni przed zabijaniem swoich przeciwników, lecz nigdy nie robi tego z zimną krwią. Zoro przedstawiany jest jako osoba, która znajduje przyjemność w walce z silnymi przeciwnikami (zazwyczaj zmuszony jest do walki z drugim co do siły złoczyńcą danego rozdziału historii, podczas gdy Luffy mierzy się z najsilniejszym). Podczas walki z godnym przeciwnikiem, na twarzy Zoro zwykle widnieje szaleńczy uśmiech oraz skupiony wzrok.
Zoro posiada nieugiętą, poważną oraz zdystansowaną osobowość, lecz w przeciwieństwie do Robin, jego reakcje są ze względu na jego porywczy temperament oraz brak cierpliwości często zabawne i przesadzone. Kiedy przebywa na statku to zwykle trenuje z użyciem ciężarków lub śpi. Jedyną pracą jaką zajmuje się regularnie jest podnoszenie kotwicy oraz pełnienie wachty w bocianim gnieździe (które na pokładzie Thousand Sunny pełni również funkcję jego prywatnej siłowni). Lubi też sake, prawie tak bardzo jak Luffy lubi mięso, lecz tak jak Nami, nigdy się nie upija ze względu na swoją nadludzką wytrzymałość oraz wysoką tolerancję na alkohol. Jego kolejną cechą rozpoznawczą jest jego brak orientacji w terenie. Zoro często gubi się nawet gdy przebywa w małych, znanych mu już miejscach, lub nawet gdy ktoś inny służy mu za przewodnika. Mimo tego, zwykle jako pierwszy jest w stanie wyczuć obecność przeciwnika lub nadchodzące niebezpieczeństwo, na które też jako pierwszy reaguje. Jest często przedstawiany jako osoba, która jest świadoma niebezpiecznych sytuacji oraz intencji otaczających go ludzi.
Zoro jest też często tym, który przypomina innym o nieprzyjemnych faktach. Mimo że często szokuje to pozostałych członków jego załogi, równie często przyznają mu oni rację. Zoro jest ateistą, ponieważ przyznał, że nigdy nie modlił się do żadnego boga, oraz że nie wierzy w nic oprócz samego siebie. Mimo tego, Zoro wie, że nadal posiada pokłady niewykorzystanego potencjału, w rezultacie czego ciągle trenuje, by usprawnić swoje umiejętności szermiercze. Trzyma się on także szermierczego kodeksu honorowego, przez co nigdy fałszywie nie przechwala się swoimi umiejętnościami, czasem wręcz przyznając się do swoich słabości, nawet gdy stoi w obliczu przeciwników. Nigdy też nie ucieka przed walką ani nie używa podstępu by wygrać, ponieważ wierzy, że takie zachowanie jest tchórzliwe oraz godne pogardy. Zoro jest bardzo energiczny, posiada silną wolę oraz determinację.
Blizny.
Ciało Zoro pokryte jest bliznami, przypominającymi o jego waleczności i męstwie. Najbardziej zauważalną jest długa blizna na lewym oku, którą otrzymał podczas dwuletniego przeskoku czasowego w historii. Dotychczas nie wytłumaczono jak ją zdobył i jedyne co wiadomo to to, że nie może (lub nie chce) tego oka otworzyć. Posiada on też ukośną bliznę biegnącą od góry do dołu jego torsu, którą otrzymał w walce z Dracule Mihawkiem. Na obu kostkach u nóg ma blizny, które zdobył w Little Garden gdy próbował odciąć sobie stopy po to, żeby wydostać się z wojskowego więzienia stworzonego przez Mr. 3.
Aktorzy głosowi.
W oryginalnej japońskiej wersji anime, głosu dorosłemu Zoro podkłada Kazuya Nakai a jako dziecku Megumi Urawa.
W pierwszych 104 odcinkach dubbingu stworzonego przez singapurskie Odex, Zoro grany był przez Briana Zimmermana. Marc Diraison użyczył głosu dorosłemu Zoro w dubbingu stworzonym przez 4Kids Entertainment w pięciu pierwszych rozdziałach historii "One Piece". Andrew Rannells z kolei zagrał dziecięcą wersję Zoro. W dubbingu stworzonym przez Funimation Entertainment obejmującym całą serię "One Piece", dorosły Zoro grany jest przez Christophera Sabata podczas gdy Cynthia Cranz użyczyła mu głosu w jego latach dziecięcych w drugim odcinku serii, po czym została zastąpiona przez Brinę Palencię. W grze "One Piece: Unlimited Adventure" głosu dorosłemu Zoro ponownie użyczył Sabat, podczas gdy Aaron Dismuke zagrał Zoro w wieku dziecięcym.
Odbiór.
Zoro zajął drugie miejsce w pierwszych czterech rankingach popularności zorganizowanych przez magazyn "Shōnen Jump," oraz trzecie w piątym rankingu, tracąc swoją dotychczasową pozycję na rzecz Trafalgara Law. Ponadto w 2007 roku Zoro zajął czwarte miejsce w rankingu zorganizowanym przez Oricon, mającym na celu wyłonienie postaci, której spin-off jest najbardziej pożądany przez widzów. DVD Talk chwali "przezabawny" styl walki trzema mieczami jakim posługuje się Zoro i określa go jako idealny przykład poczucia humoru jakim cechuje się anime "One Piece". Holly Ellingwood z Activeanime określiła walkę Zoro z Luffym jako jeden z najlepszych momentów z dziesiątego DVD serii wydanego przez Viz Media, chwaląc przy tym głównie sceny akcji. Dzięki swojej pracy przy dubbingowaniu Zoro, Sabat otrzymał nominację w kategorii "Najlepszy Aktor Głosowy (Angielski)" do nagrody Society for the Promotion of Japanese Animation (SPJA) Awards w 2008 roku. Carl Kimlinger z Anime News Network określił występ Sabata jako Zoro jako "wyjątkowo dobry", podkreślając przy tym jak bardzo pasuje on do tej roli. Kimlinger określił również retrospekcje z życia Zoro oraz Sanjiego jako "wyciskające łzy z oczu, mimo ich topornego przedstawienia".

</doc>
<doc id="4476925" url="https://pl.wikipedia.org/wiki?curid=4476925" title="William Nankeville">
William Nankeville



</doc>
<doc id="4476927" url="https://pl.wikipedia.org/wiki?curid=4476927" title="Li Ho-Jun">
Li Ho-Jun



</doc>
<doc id="4476931" url="https://pl.wikipedia.org/wiki?curid=4476931" title="Szosa (ujednoznacznienie)">
Szosa (ujednoznacznienie)



</doc>
<doc id="4476938" url="https://pl.wikipedia.org/wiki?curid=4476938" title="Mistrzostwa Europy w Lekkoatletyce 1971 – rzut dyskiem kobiet">
Mistrzostwa Europy w Lekkoatletyce 1971 – rzut dyskiem kobiet

Rzut dyskiem kobiet był jedną z konkurencji rozgrywanych podczas X Mistrzostw Europy w Helsinkach. Kwalifikacje zostały rozegrane 11 sierpnia, a finał 12 sierpnia 1971. Zwyciężczynią tej konkurencji została reprezentantka Związku Radzieckiego Faina Mielnik, która w finale ustanowiła rekord świata wynikiem 64,22 m. W rywalizacji wzięło udział szesnaście zawodniczek z siedmiu reprezentacji.
Wyniki.
Kwalifikacje.
Minimum wynosiło 55,00 m.

</doc>
<doc id="4476941" url="https://pl.wikipedia.org/wiki?curid=4476941" title="Andrzej Tadeusz Knap">
Andrzej Tadeusz Knap

Andrzej Tadeusz Knap (ur. 24 listopada 1936, zm. 19 lutego 2019) – polski specjalista w dziedzinie aerodynamiki, dr. hab. inż.
Życiorys.
26 kwietnia 1974 uzyskał doktorat za pracę pt. "Analiza ruchu materiałów sypkich w transporcie pneumatycznym", a 20 października 2000 uzyskał stopień doktora habilitowanego nauk technicznych na podstawie rozprawy zatytułowanej "Wybrane właściwości przepływu gazu w kanałach wirujących z unoszeniem rozproszonej fazy stałej w aspekcie zastosowań w urządzeniach technicznych". Pełnił funkcję profesora Katedry Termodynamiki i Mechaniki Płynów oraz Zakładu Mechaniki Płynów i Aerodynamiki na Wydziale Budowy Maszyn i Lotnictwa Politechniki Rzeszowskiej im. Ignacego Łukasiewicza.
Był recenzentem jednej pracy doktorskiej pt. "Wzbudzenie wirowe budowli wieżowych o kołowych przekrojach poprzecznych" opublikowanej 26 października 2006, kierownikiem jednej pracy naukowej i wykonawcą dwóch prac naukowych.
Zmarł w 2019 i został pochowany na cmentarzu komunalnym Wilkowyja w Rzeszowie.

</doc>
<doc id="4476952" url="https://pl.wikipedia.org/wiki?curid=4476952" title="Franciszek Niewęgłowski">
Franciszek Niewęgłowski

Franciszek Niewęgłowski herbu Jastrzębiec – wojski mniejszy stężycki w latach 1784-1793, komornik graniczny stężycki.
Był komisarzem Sejmu Czteroletniego z ziemi stężyckiej województwa sandomierskiego do szacowania intrat dóbr ziemskich w 1789 roku.

</doc>
<doc id="4476954" url="https://pl.wikipedia.org/wiki?curid=4476954" title="Order Świętej Elżbiety">
Order Świętej Elżbiety



</doc>
<doc id="4476959" url="https://pl.wikipedia.org/wiki?curid=4476959" title="Wodnicha gładka">
Wodnicha gładka

Wodnicha gładka ("Hygrophorus penarius" Fr.) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Hygrophorus, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską nadała w 1997 r. Barbara Gumińska, Stanisław Domański w 1955 r. opisywał ten gatunek pod nazwą oślaz suchy.
Morfologia.
Średnica 6–13 cm, za młodu półkulisty z podwiniętym brzegiem, później łukowaty, w końcu rozpostarty z tępym i szerokim garbem. Początkowo mają powierzchnię białą lub z odcieniem kości słoniowej, potem kremową z ochrowo-pomarańczowym odcieniem, na starość znów stają się białe lub śmietankowe.
Zbiegające, rzadkie, grube, początkowo białe, potem kremowożółte.
Gruby, pełny, walcowaty, pod kapeluszem nieco grubszy, podstawa zaostrzona, powierzchnia gładka, sucha, o barwie od białej do kremowej.
Gruby, zwarty, o niewyraźnym zapachu i przyjemnym smaku.
Wysyp zarodników biały. Zarodniki owalne, eliptyczne lub jajowate 6–9 × 4–5,5 μm z jedną gutulą i dużym dzióbkiem. Podstawki 40–55 × 7–9 μm, półmaczugowate, 4-zarodnikowe, czasami 2- zarodnikowe, o rozmiarach 40–100 × 2–5 μm.
Występowanie i siedlisko.
Wodnicha gładka występuje głównie w Europie, poza nią znana jest tylko w Kolumbii Brytyjskiej (Kanada) i jednym miejscu w Australii. W piśmiennictwie naukowym na terenie Polski do 2003 r. notowana na pięciu stanowiskach. Jej rozprzestrzenienie i stopień zagrożenia w Polsce nie są znane. Wymieniona jest na liście gatunków zagrożonych w Anglii, Estonii i Norwegii.
Siedlisko: w lasach liściastych, w cieplejszych buczynach i grądach na nizinach i terenach pagórkowatych. Owocniki pojawiają się wiosną i jesienią.
Gatunki podobne.
Najbardziej podobna jest wodnicha biała ("Hygrophorus eburneus"). Jest cała biała lub w kolorze kości słoniowej, bez kremowych i ochrowych odcieni, ponadto ma śluzowaty trzon. Gąska gołębia ("Tricholoma columbetta") odróżnia się białymi i niezbiegającymi blaszkami, oraz jedwabiście włóknistym kapeluszem.

</doc>
<doc id="4476960" url="https://pl.wikipedia.org/wiki?curid=4476960" title="Hygrophorus penarius">
Hygrophorus penarius



</doc>
<doc id="4476961" url="https://pl.wikipedia.org/wiki?curid=4476961" title="Oślaz suchy">
Oślaz suchy



</doc>
<doc id="4476965" url="https://pl.wikipedia.org/wiki?curid=4476965" title="Franciszek Brzozowski">
Franciszek Brzozowski

Franciszek Brzozowski herbu Korab – starosta ożarowski.
Syn Antoniego i Katarzyny ze Słomińskich. Żonaty z Teresą z Leśkiewiczów, miał syna Kazimierza.
Był komisarzem Sejmu Czteroletniego z ziemi stężyckiej województwa sandomierskiego do szacowania intrat dóbr ziemskich w 1789 roku.

</doc>
<doc id="4476966" url="https://pl.wikipedia.org/wiki?curid=4476966" title="Mistrzostwa Europy w Lekkoatletyce 1971 – rzut oszczepem kobiet">
Mistrzostwa Europy w Lekkoatletyce 1971 – rzut oszczepem kobiet

Rzut oszczepem kobiet był jedną z konkurencji rozgrywanych podczas X Mistrzostw Europy w Helsinkach. Kwalifikacje zostały rozegrane 11 sierpnia, a finał 12 sierpnia 1971. Zwyciężczynią tej konkurencji została Polka Daniela Jaworska. W rywalizacji wzięło udział siedemnaście zawodniczek z dziesięciu reprezentacji.
Wyniki.
Kwalifikacje.
Minimum wynosiło 55,00 m.

</doc>
<doc id="4476968" url="https://pl.wikipedia.org/wiki?curid=4476968" title="Jacek Bętkowski">
Jacek Bętkowski



</doc>
<doc id="4476969" url="https://pl.wikipedia.org/wiki?curid=4476969" title="Kujawsko-Pomorskie Centrum Edukacji Nauczycieli w Bydgoszczy">
Kujawsko-Pomorskie Centrum Edukacji Nauczycieli w Bydgoszczy

Kujawsko-Pomorskie Centrum Edukacji Nauczycieli w Bydgoszczy (KPCEN Bydgoszcz) to akredytowana publiczna wojewódzka placówka doskonalenia nauczycieli działająca na obszarze województwa kujawsko-pomorskiego, w szczególności miasta Bydgoszczy oraz powiatów: bydgoskiego, inowrocławskiego, mogileńskiego, nakielskiego, świeckiego, tucholskiego i żnińskiego.
Charakterystyka.
Celem działania KPCEN w Bydgoszczy jest wszechstronne oraz profesjonalne wspomaganie szkół i placówek oświatowych poprzez wspieranie rozwoju zawodowego nauczycieli, doradców metodycznych, dyrektorów szkół i placówek, pracowników organów nadzorujących i prowadzących szkoły i placówki, rad pedagogicznych oraz innych podmiotów edukacyjnych zgodnie z ich potrzebami i zainteresowaniami z wykorzystaniem: diagnozowania, prowadzenia szkoleń i konsultacji, ekspertyz, doradztwa oraz prowadzenie sieci współpracy i samokształcenia, a także upowszechnianie przykładów dobrej praktyki. Organem prowadzącym jest Samorząd Województwa Kujawsko-Pomorskiego. Nadzór Pedagogiczny sprawuje Kujawsko-Pomorski Kurator Oświaty.
Historia.
Kujawsko-Pomorskie Centrum Edukacji Nauczycieli w Bydgoszczy powstało na mocy Zarządzenia nr 34 Wojewody Bydgoskiego z dnia 21 kwietnia 1989 roku w sprawie utworzenia z dniem 1 sierpnia 1989 roku Wojewódzkiego Ośrodka Metodycznego w Bydgoszczy. Wcześniej na terenie Bydgoszczy działał Instytut Kształcenia Nauczycieli im. Władysława Spasowskiego, który uległ likwidacji na mocy Zarządzenia nr 12 Ministra Edukacji Narodowej z dnia 25.01.1989 roku. Pod tą nazwą placówka funkcjonowała do 2000 roku. 
Wtedy na mocy Uchwały Nr 35/2000 Sejmiku Województwa Kujawsko-Pomorskiego z dnia 21 lutego 2000 r. w sprawie zmiany nazwy jednostki budżetowej i nadania nowego statutu zaczęło funkcjonować Kujawsko-Pomorskie Centrum Edukacji Nauczycieli w Bydgoszczy, które działa do dnia dzisiejszego.
Kujawsko-Pomorskie Centrum Edukacji Nauczycieli w Bydgoszczy mieści się przy ul. Jagiellońskiej 9 w historycznym budynku zaprojektowanym przez miejskiego radcę budowlanego Friedricha Müllera w 1863 r. Obiekt jest objęty opieką konserwatorską.
Działały w nim następujące instytucje:

</doc>
<doc id="4476973" url="https://pl.wikipedia.org/wiki?curid=4476973" title="Sleaford Mods">
Sleaford Mods

Sleaford Mods – brytyjski duet muzyczny. Ze względu na lewicowy i kontestacyjny kontekst kulturowy, muzyka Sleaford Mods jest uważana za kontynuację tradycji punka. Jednocześnie twórca tekstów, Jason Williamson, dystansuje się od takiego określania. Z jednej strony podkreśla on związki swojej twórczości z proletariatem, z drugiej odcina się od prostego klasyfikowania jako trybuna tej klasy.
Początek zespołu sięga wiosny 2006, kiedy Jason Williamson, w przeszłości muzyk britpopowy, napisał tekst "Teacher Faces Porn Charges", do którego Simon Parfrement (Parf) dołączył loop z piosenki Roniego Size'a. Duet początkowo nazywał się „That's Shit, Try Harder”. Nazwa „Sleaford Mods” nawiązuje do subkultury modsów, z którą utożsamia się Williamson, choć związki te są odległe i miasta Sleaford. Co prawda Williamson pochodzi z Grantham, a nie Sleaford, ale uznał, że nazwa „Sleaford Mods” będzie lepiej brzmieć. Zwykle jako datę powstania Sleaford Mods podaje się rok 2007. Po kilku latach Parfrement odszedł z zespołu, wciąż jednak będąc z nim związany, a Williamson na jego miejsce przyjął Andrew Fearna.
Styl muzyczny Sleaford Mods określany jest jako brikolaż. Wczesne nagrania zespołu przypominały hip-hopowy rap, ale zawierały liczne sample muzyki rockowej i punkowej. Komponowana przez Fearna muzyka nie jest tak mocno oparta na samplowaniu, ale składa ją się na nią dość proste melodie i beat. Jest traktowana jako tło dla wokalu, głównie melorecytacji, Williamsona. Na koncertach jest po prostu puszczana z laptopa, przez co jest porównywana do hip-hopu. Williamson twierdzi, że muzyka Sleaford Mods jest nowym rodzajem twórczości, a w jednym z wywiadów określił ją jako elektroniczną, minimalistyczną punk-hopową tyradę dla klasy robotniczej. 
Teksty i muzyka Sleaford Mods są gniewne i wyrażają opór. Są określane jako profaniczne, a zespół jako najbardziej gniewna grupa w Wielkiej Brytanii. Jednocześnie mają elementy humorystyczne. Brytyjski dziennikarz Adam Sherwin stwierdził, że jeżeli ktoś nie został obrażony w tekstach Sleaford Mods, oznacza to, że nie liczy się w życiu publicznym. Teksty Williamsona uderzają w brytyjskich polityków czy muzyków. Są przy tym porównywane do pijackich zaczepek albo aforyzmów Oscara Wilde'a. Zawierają liczne wulgaryzmy. Williamson twierdzi, że teksty te powstają w czasie codziennych rozmów i odzwierciedlają rzeczywistą mowę klasy niższej, co może szokować przedstawicieli klasy średniej. Cechą charakterystyczną wokalu Williamsona jest silnie gwarowa wymowa. Zjawisko uwypuklania regionalnych cech wymowy jest typowe dla brytyjskich wokalistów punkowych jako przejaw kontestacji wobec przeważającej w mainstreamowej muzyce popularnej tendencji do naśladowania wymowy amerykańskiej. W przypadku Williamsona są to cechy wymowy północnoangielskiej (w szerokim ujęciu), a nawet elementy cockneya. Te ostatnie nie są typowe dla jego rodzimego dialektu, ale są z kolei kojarzone z klasycznym punkiem i klasami niższymi. Williamson przyznaje, że jedną z cech, które ceni u Wu-Tang Clan, jednej z grup, które są dla niego inspiracją, jest używanie lokalnego dialektu. Taki nacisk na brzmienie regionalne jest elementem mającym wzmacniać autentyzm wypowiedzi, przy czym ma charakter stylizacji, a mowa codzienna Williamsona (np. w czasie wywiadów) jest praktycznie pozbawiona elementów cockneya, a elementy wymowy północnej występują rzadziej niż w czasie jego występów scenicznych.

</doc>
<doc id="4476977" url="https://pl.wikipedia.org/wiki?curid=4476977" title="Nowe Osiedle">
Nowe Osiedle



</doc>
<doc id="4476979" url="https://pl.wikipedia.org/wiki?curid=4476979" title="Stanisław Trzeszczkowski">
Stanisław Trzeszczkowski

Stanisław Trzeszczkowski (ur. 9 sierpnia 1945 w Godziebach, zm. 25 maja 2016 w Warszawie) – polski malarz, grafik, pedagog.
Życiorys.
Po ukończeniu Liceum Plastycznego w Supraślu studiował na Wydziale Grafiki warszawskiej Akademii Sztuk Pięknych pod kierunkiem Leona Michalskiego, Haliny Chrostowskiej i Andrzeja Rudzińskiego, w 1972 ukończył naukę otrzymując dyplom z wyróżnieniem. Od 1977 do 2001 uczestniczył a audycjach radiowych i telewizyjnych oraz pisał felietony popularyzujące sztukę i polskie wzornictwo, przez wiele lat był związany z Instytutem Wzornictwa Przemysłowego. W 1997 uzyskał tytuł profesora nadzwyczajnego Zakładu Projektowania i Promocji Instytutu Wychowania Plastycznego Wyższej Szkoły Pedagogicznej w Olsztynie, w 1999 został dyrektorem Instytutu Sztuk Pięknych na Wydziale Pedagogiki i Wychowania Artystycznego Uniwersytetu Warmińsko-Mazurskiego w Olsztynie. W 2002 uzyskał tytuł profesora sztuk plastycznych na Akademii Sztuk Pięknych w Krakowie, wypromował kilkunastu licencjatów oraz około pięćdziesięciu magistrów sztuki. W 2008 stanął na czele Galerii Sztuki na Akademii Pedagogiki Specjalnej im. Marii Grzegorzewskiej w Warszawie.
Twórczość.
Artysta tworzył malując na tkaninach jedwabnych, płótnie, ponadto zajmował się grafiką i rysunkiem. Założył nieformalną grupę artystów malujących na jedwabiu, miał ponad sześćdziesiąt wystaw indywidualnych, w tym czterdzieści siedem ekspozycji malarstwa na jedwabiu. Ponadto uczestniczył w około stu wystawach zbiorowych w kraju i za granicą. Tworzył prace teoretyczne na tematy kulturowe i wzornictwa. Organizował wystawy i sympozja oraz tworzył programy: „Tożsamość kulturowa we wzornictwie”, „Sztuka i Produkcja”. Inicjował wystawy tematyczne związane z tożsamością artystyczną: „Polskie szkło współczesne”, „Polska ceramika współczesna”, „Ceramika z Bolesławca”, „Porcelana z Ćmielowa”, „Polski len”, „Polski stół”, „Polski dywan”. Należał do Sekcji Tkaniny Okręgu Warszawskiego Związku Polskich Artystów Plastyków.

</doc>
<doc id="4476982" url="https://pl.wikipedia.org/wiki?curid=4476982" title="Leposternon">
Leposternon

Leposternon – rodzaj amfisbeny z rodziny Amphisbaenidae. 
Zasięg występowania.
Rodzaj obejmuje gatunki występujące w Brazylii, Boliwii, Paragwaju, Urugwaju i Argentynie. 
Systematyka.
Podział systematyczny.
Do rodzaju należą następujące gatunki:

</doc>
<doc id="4476988" url="https://pl.wikipedia.org/wiki?curid=4476988" title="Oddziaływania elementarne">
Oddziaływania elementarne



</doc>
<doc id="4476990" url="https://pl.wikipedia.org/wiki?curid=4476990" title="Białko wiążące androgeny">
Białko wiążące androgeny

Białko wiążące androgeny (ABP) – białko wydzielane przez komórki Sertolego, które utrzymuje wysokie stężenie testosteronu w kanalikach nasiennych i drogach wyprowadzających.

</doc>
<doc id="4476996" url="https://pl.wikipedia.org/wiki?curid=4476996" title="Loveridgea">
Loveridgea

Loveridgea – rodzaj amfisbeny z rodziny Amphisbaenidae. 
Zasięg występowania.
Rodzaj obejmuje gatunki występujące endemicznie w Tanzanii. 
Systematyka.
Etymologia.
"Loveridgea": Arthur Loveridge (1891–1980), amerykański herpetolog.
Podział systematyczny.
Do rodzaju należą następujące gatunki:

</doc>
<doc id="4477005" url="https://pl.wikipedia.org/wiki?curid=4477005" title="Gwendolyn Lau">
Gwendolyn Lau

Gwendolyn Clubb Lau (ur. 23 marca 1975 w Houston w Teksasie) – amerykańska aktorka głosowa, dubbingująca seriale anime dla firmy Funimation. Brała udział w nagraniach w latach 2004–2010, po czym na trzy lata przerwała swoją pracę. Wróciła do niej w 2013.

</doc>
<doc id="4477007" url="https://pl.wikipedia.org/wiki?curid=4477007" title="Flota (związek operacyjny)">
Flota (związek operacyjny)



</doc>
<doc id="4477032" url="https://pl.wikipedia.org/wiki?curid=4477032" title="Krzysztof Mateusiak">
Krzysztof Mateusiak

Krzysztof Mateusiak (ur. 28 kwietnia 1981 roku) – polski aktor. 
Życiorys.
2000 ukończył Liceum Ogólnokształcące im. T.Kościuszki w Łukowie.
W 2006 roku ukończył studia na Wydziale Aktorskim Państwowej Wyższej Szkoły Teatralnej im. Ludwika Solskiego we Wrocławiu. W latach 2005–2007 występował w Teatrze im. Stefana Żeromskiego w Kielcach.

</doc>
<doc id="4477036" url="https://pl.wikipedia.org/wiki?curid=4477036" title="Jaskinia nad Szańcem">
Jaskinia nad Szańcem

Jaskinia nad Szańcem – jaskinia położona w orograficznie lewych zboczach Doliny Będkowskiej, w bocznym wąwozie Nad Szańcem. Znajduje się na jego północnych zboczach, blisko wylotu, powyżej willi „Szaniec”. Pod względem administracyjnym znajduje się w obrębie Łączek Kobylańskich, pod względem geograficznym jest to obszar Wyżyny Olkuskiej wchodzącej w skład Wyżyny Krakowsko-Częstochowskiej.
Opis jaskini.
Jaskinia znajduje się w Turni nad Szańcem. Ma długość 53 m, głębokość ok. 10 m i 5 otworów. Najniżej położony jest otwór główny – znajduje się u południowo-południowo-zachodniego (SSW) podnóża skały Turnia nad Szańcem, w dużym jej pęknięciu. Ma szerokość 2 m, wysokość 2 m i stopniowo zwęża się do szerokości 1 m. W jego stropie jest zaklinowany duży skalny blok. Około 2 m od wejścia w skałę w korytarzu jaskini znajduje się próg skalny o wysokości około 2,5 m. Powyżej progu wznosi się stromy korytarz prowadzący do otworu III. 6 m powyżej tego otworu w lewej ścianie korytarza znów próg, tym razem 4-metrowej wysokości. Za nim, pomiędzy dużymi blokami, stromo w górę biegnie korytarz prowadzący do otworu II znajdującego się 10 m powyżej otworu głównego. Biegnie od niego korytarz o długości 8 m, przechodzący w niewielką salę o wysokości 2 m, szerokości 5 m i długości 5 m. Tuż przed salą odbiega szczelinowy korytarz o wysokości 6 m, dalej przechodzący w niski korytarzyk o długości 6 m biegnący w kierunku wschodnim. Ma ogładzone ściany z kotłami wirowymi. Przechodzi on w ciasną 2-metrowej rurę długości rurę. Za nią jest salka o wymiarach 2 × 2 m z dwoma dwumetrowej wysokości kominkami i ślepo kończącą się pochylnią o długości 3 m.
Pokonanie jednego z progów wymaga wspinaczki (II stopień trudności w skali Kurtyki).
Jaskinia wyżłobiona jest w skałach ze skalistego wapienia z okresu górnej jury. Jest to jaskinia krasowa powstała na pęknięciu skały. Są w niej szaty naciekowe kilku generacji. Najstarsze znajdują się w stropie otworu głównego i mają postać masywnych polew z żebrami naciekowymi. Prócz nich są niewielkie stalaktyty, kolumny i zasłony w większej i mniejszej sali. W większej sali polewa naciekowa znajduje się także na górnej warstwie namuliska cementując go. Część starszych nacieków jest zniszczona i pokryta białymi nalotami mleka wapiennego i grzybkami. W wielu miejscach również współcześnie tworzą się białe polewy wapienne, stalaktyty i stalagmity.
Namulisko jest dość obfite, zwłaszcza w korytarzu za otworem głównym, oraz w sali. Składa się z wapiennego gruzu. Częściowo obtoczonego brązowym iłem. Światło za otworem głównym dochodzi tylko do pierwszych kilku metrów korytarza. Na odcinku tym na jego ścianach rosną glony. Jaskinia jest wilgotna, w jej końcowym odcinku czuć przewiew powietrza. W jaskini obserwowano występowanie komarów, pajęczaków, licznie występują prosionki ("Porcellio" sp.), czasami motyle: paśnik jaskiniec, rusałka pawik, szczerbówka ksieni. Zimują w niej nietoperze; w październiku 2000 r. były to 3 podkowce małe.
Powyżej jaskini nad Szańcem, w prawych zboczach sąsiedniego wąwozu Pod Sadem znajduje się Schronisko powyżej Jaskini nad Szańcem.
Historia poznania.
Miejscowej ludności jaskinia była znana od dawna. W latach 90, XX wieku wykonano przekop do niewielkiej salki na końcu jaskini. Po raz pierwszy zinwentaryzował jaskinię Kazimierz Kowalski w 1951 roku. Najnowszą dokumentację i plan wykonał A. Górny w 2009 r.

</doc>
<doc id="4477037" url="https://pl.wikipedia.org/wiki?curid=4477037" title="Felipe López">
Felipe López

Luis Felipe López (ur. 19 grudnia 1974 w Santiago) – dominikański koszykarz, grający na pozycji rzucającego obrońcy, reprezentant kraju.

</doc>
<doc id="4477046" url="https://pl.wikipedia.org/wiki?curid=4477046" title="Josef Zmek">
Josef Zmek

Josef Zmek (ur. 16 października 1889 we wsi Počátky, zm. 8 lipca 1942 w obozie koncentracyjnym Sachsenhausen) – czechosłowacki wojskowy, generał brygady, uczestnik czechosłowackiego ruchu oporu przeciwko okupacji niemieckiej.
Życiorys.
Urodził się we wsi Počátky (obecnie wchodzi w skład miasta Chotěboř, w rodzinie chłopskiej. Po ukończeniu szkoły miejskiej w Chotěbořze, w latach 1905-1909 chodził do szkoły średniej w Hradec Kralove, gdzie uzyskał maturę, po czym od 1910 roku pracował jako urzędnik bankowy, gdzie pracował do wybuchu wojny. W październiku 1912 roku powołany do wojska, gdzie odbył przeszkolenie podstawowe oraz ukończył jednoroczną szkołę oficerów rezerwy w 18 pułku piechoty w Hradec Kralove, którą ukończył we wrześniu 1913 roku i zwolniony został do rezerwy.
Po wybuchu I wojny światowej zmobilizowany w lipcu 1914 do 18 pułku piechoty i jako dowódca plutonu skierowany został na front wschodni. W dniu 5 lipca 1915 roku w Lublinie dostał się do niewoli rosyjskiej. W niewoli przebywał do 1917 roku, gdy w lipcu zgłosił się na ochotnika do Legionu Czechosłowackiego.
W dniu 18 lipca 1917 roku został wcielony do 5 pułku piechoty, gdzie odbył dwumiesięczny kurs dowódców, po czym został skierowany jako dowódca plutonu w 7 pułku piechoty. W pułku tym służył do 28 sierpnia 1918 roku, w tym czasie został dowódcą kompanii, był też emisariuszem do obozów jenieckich dla rekrutowania żołnierzy do Legionu Czechosłowackiego. Wziął udział w dniach 8 – 13 kwietnia 1918 w bitwie pod Bachmaczem przeciwko wojskom niemieckim, a następnie brał udział w walkach przeciwko oddziałom bolszewickim. W dniu 29 sierpnia 1918 roku został dowódcą 11 pułku piechoty, na czele tego pułku brał udział w walkach przeciwko Armii Czerwonej w składzie czechosłowackiej 3 Dywizji Piechoty oraz w walkach w czasie odwrotu wzdłuż Transsyberyjskiej Magistrali Kolejowej w okresie styczeń – luty 1920 rok. Zachorował wtedy na dur brzuszny i przebywał w szpitalu od kwietnia 1920 roku. Po wyleczeniu w lipcu 1920 roku wypłynął z Władywostoku i w dniu 1 sierpnia 1920 roku powrócił do Czechosłowacji.
Po powrocie do Czechosłowacji pozostał w wojsku i został dowódcą 11 pułku piechoty armii czechosłowackiej, dowódcą tego pułku był do 23 października 1922 roku. W tym czasie podnosił swoje kwalifikacje zawodowe, w okresie 1 października 1920 – 31 lipca 1921 ukończył III kurs Szkoły Sztabu Generalnego w Pradze, a potem od listopada 1921 do sierpnia 1922 ukończył II kurs Wyższej Szkoły Wojennej. Następnie był dowódcą 12 pułku piechoty (24.10.1922 – 15.04.1928), 27 pułku piechoty (15.04.1928 – 15.10.1932) i 8 Brygady Piechoty (15.10.1932 – 31.10.1934). Potem przeszedł do Ministerstwa Obrony Narodowej, gdzie był zastępcą szefa wydziału I/1 (piechoty), funkcję tę pełnił do 14 października 1937 roku. Następnie został dowódcą 14 Dywizji Piechoty, którą dowodził do czasu rozwiązania armii czechosłowackiej w lipcu 1939 roku.
Po opuszczeniu wojska zaczął pracować jako urzędnik w szpitalu psychiatrycznym w Kroměřížu, jednocześnie włączył się w działania podziemnej organizacji wojskowej Obrona Narodu, gdzie był dowódcą regionu. W dniu 7 marca 1940 roku został aresztowany, początkowo przebywał w więzieniu w Brnie, a następnie w Legnicy. Zatrzymany został pod zarzutem, że w dniach 30 czerwca – 1 lipca 1918 roku uczestniczył w egzekucji niemieckich jeńców wojennych w Kańsku na Syberii. Został za to skazany przez sąd wojenny na 15 lat więzienia, ale w dniu 30 października 1940 roku został skierowany do obozu koncentracyjnego w Sachsenhausen, a w jego aktach zaznaczono, że jego powrót nie jest wskazany, co było jednoznaczne z wyrokiem śmierci. Tak też się stało – zmarł on bowiem 8 lipca 1942 roku w obozie w niewyjaśnionych okolicznościach. Niemcy nie wiedzieli o jego działalności w ruchu oporu.
Po wojnie w związku z jego zasługami w 1946 roku pośmiertnie nadano mu stopień generała dywizji oraz Czechosłowacki Krzyż Wojenny 1939.

</doc>
<doc id="4477047" url="https://pl.wikipedia.org/wiki?curid=4477047" title="Louis Martin (sztangista)">
Louis Martin (sztangista)

Louis George Martin (ur. 11 listopada 1936, zm. 16 stycznia 2015) – brytyjski sztangista. Dwukrotny medalista olimpijski.
Brał udział w trzech igrzyskach olimpijskich (IO 60, IO 64, IO 68), na dwóch zdobywał medale. W 1964 zdobył srebro w wadze do 90 kilogramów, w 1960 był trzeci w tej samej kategorii. Martin wywalczył jednocześnie medal mistrzostw świata w 1964. Ponadto był złotym medalistą mistrzostw globu w 1959, 1962, 1963 i 1965 oraz srebrnym w 1961. Zdobył złoto mistrzostw Europy w 1959, 1962, 1963 i 1965 oraz srebro w 1961. Trzykrotnie - w 1962, 1966 i 1970 - zwyciężał na igrzyskach Wspólnoty Brytyjskiej. Pobił dwa rekordy świata.

</doc>
<doc id="4477048" url="https://pl.wikipedia.org/wiki?curid=4477048" title="Parafia Najświętszego Serca Pana Jezusa w Straduni">
Parafia Najświętszego Serca Pana Jezusa w Straduni

Parafia Najświętszego Serca Pana Jezusa w Straduni – parafia rzymskokatolicka należąca do dekanatu Koźle diecezji opolskiej w metropolii katowickiej, która została erygowana w 1919. Kościół parafialny zbudowany w latach 1921–1922, mieści się przy ulicy Opolskiej 50a. 
Historia parafii.
Początkowo mieszkańcy wsi Stradunia należeli przed utworzeniem samodzielnej parafii do istniejącej znacznie wcześniej parafii Wszystkich Świętych w Brożcu, odległej o około 5 km na zachód od Straduni. Czyniono wielokrotne starania o możliwość przyłączenia wiernych do położonej znacznie bliżej parafii św. Jakuba w Mechnicy, ale próby te okazały się bezskuteczne. W związku z rozwojem osadnictwa, stopniowym powiększaniem się ludności wsi zaistniała potrzeba posługi duchowej i wybudowania kościoła, a tym samym powołania samodzielnej parafii. Na początku XX wieku, około 1910 zaczęto rozważać możliwość budowy kościoła, ale wybuch I wojny światowej uniemożliwił realizację tego zamierzenia. 
Już w 1915 utworzono we wsi samodzielną placówkę (lokalię), a w 1919 kuria wrocławska wydała zgodę, podpisaną przez kard. Adolfa Bertrama, na erygowanie parafii pod wezwaniem Najświętszego Serca Pana Jezusa w Straduni, która należała wówczas do dekanatu Gościęcin. W 1920 położono kamień węgielny pod budowę kościoła, a następnie przystąpiono do jego wznoszenia. Grunt pod budowę kościoła udostępnili trzej mieszkańcy wsi: Smykała, Richter i Schendzielorz, a koszt jego zakupu poniosła Johanna Wosczyna. Poświęcenie nowej świątyni nastąpiło 13 sierpnia 1922, a pierwszą mszę świętą odprawił w niej brożecki proboszcz ks. Johannes Schlensag. Powołano wówczas pierwszego proboszcza straduńskiej parafii, którym został ks. Antoni Siedlaczek. 
Warto dodać, że w obrębie parafii znajdują się dwie zabytkowe kaplice pod wezwaniem św. Krzysztofa (XVIII wiek) oraz Serca Jezusowego (XX wiek), położone przy ul. Powstańców Śląskich. Ponadto blisko skrzyżowania ulic Wałowej i Konopnickiej wybudowano na terytorium parafii „Grotę Lurdzką” z figurą Maryi, założoną na pamiątkę objawień w 1858 Matki Bożej we francuskiej miejscowości Lourdes, wizjonerce św. Bernadecie Soubirous. Parafia liczy około 700 wiernych. 
Gazetka parafialna.
Gazetka parafialna o nazwie „Głos Serca” ukazuje się od 29 stycznia 2006, jako czterostronicowy tygodnik (formatu A5), w którym m.in. poza krótkimi rozważaniami duszpasterskimi dotyczącymi niedzielnej Ewangelii, znajdują się informacje o tygodniowym porządku mszy świętych wraz z poleconymi intencjami oraz pozostałe informacje parafialne.

</doc>
<doc id="4477051" url="https://pl.wikipedia.org/wiki?curid=4477051" title="Łysa Góra (Góry Sowie)">
Łysa Góra (Góry Sowie)



</doc>
<doc id="4477053" url="https://pl.wikipedia.org/wiki?curid=4477053" title="Łączki Kobylańskie">
Łączki Kobylańskie



</doc>
<doc id="4477065" url="https://pl.wikipedia.org/wiki?curid=4477065" title="Jan Myszkowski (zm. 1621)">
Jan Myszkowski (zm. 1621)

Jan Myszkowski, Jan Gonzaga Myszkowski (ur. po 1591, zm. w 1621) – ordynat Ordynacji Myszkowskich w latach 1615-1621, starosta nowokorczyński od 1615 roku.
Życiorys.
Był najstarszym synem Zygmunta Gonzagi Myszkowskiego (założyciela ordynacji) i Elżbiety Bogusz, oraz bratem Ferdynanda i Władysława, III i IV ordynata.
Ordynacją rodową kierował jedynie przez 6 lat. Zmarł w wieku około 30 lat nie pozostawiwszy potomka, przez co kolejnym ordynatem został nie jego syn lecz brat Ferdynand Myszkowski.

</doc>
<doc id="4477066" url="https://pl.wikipedia.org/wiki?curid=4477066" title="Mesobaena">
Mesobaena

Mesobaena – rodzaj amfisbeny z rodziny Amphisbaenidae. 
Zasięg występowania.
Rodzaj obejmuje gatunki występujące w Kolumbii, Wenezueli i Brazylii. 
Systematyka.
Etymologia.
"Mesobaena": "mesos" „środkowy, pośredni”; rodzaj "Amphisbaena" .
Podział systematyczny.
Do rodzaju należą następujące gatunki:

</doc>
<doc id="4477074" url="https://pl.wikipedia.org/wiki?curid=4477074" title="Damon Bailey">
Damon Bailey

Damon Bailey (ur. 21 października 1971 w Heltonville) – amerykański koszykarz, występujący na pozycji rozgrywającego, reprezentant kraju, po zakończeniu kariery zawodniczej – trener koszykarski.

</doc>
<doc id="4477075" url="https://pl.wikipedia.org/wiki?curid=4477075" title="Przedwiośnie (ścieżka dźwiękowa)">
Przedwiośnie (ścieżka dźwiękowa)

Przedwiośnie – ścieżka dźwiękowa do polskiego filmu fabularnego w reżyserii Filipa Bajona z 2001 pt. "Przedwiośnie" autorstwa Michała Lorenca, nagrodzona Złotymi Lwami na FPFF w Gdyni.
Album uzyskał certyfikat złotej płyty.
Wykonanie.
Kompozytor połączył muzykę klasyczną z tematami etnicznymi. Utwory nagrała orkiestra Sinfonia Varsovia oraz zespół Des Orient, używając instrumentów ludowych, m.in. klarnetu greckiego. Na wydanym krążku znalazła się też piosenka wykonywana przez Kayah "Wiosna przyjdzie i tak". Wokaliza artystki pojawiła się również w utworze "Ogień".

</doc>
<doc id="4477077" url="https://pl.wikipedia.org/wiki?curid=4477077" title="Ferdynand Gonzaga Myszkowski">
Ferdynand Gonzaga Myszkowski

Ferdynand Gonzaga Myszkowski (ur. po 1592, zm. w 1647) – ordynat Ordynacji Myszkowskich w latach 1621—1647.
Życiorys.
Był synem Zygmunta Gonzagi Myszkowskiego (założyciela ordynacji) i Elżbiety Bogusz, oraz bratem Jana i Władysława, II i IV ordynata.
Ordynacją rodową zarządzał od 1621 do swej śmierci w 1647. Lekceważąc statut ordynacji sprzedał część majątków ziemskich wchodzących w jej skład, między innymi klucz szaniecki. Zmarł nie pozostawiwszy potomka, przez co kolejnym ordynatem został nie jego syn lecz brat Władysław Myszkowski. Sprzedane dobra wróciły do ordynacji dopiero w czasie kierowania ordynacją przez jego brata Władysława który utracone dobra odkupił.

</doc>
<doc id="4477080" url="https://pl.wikipedia.org/wiki?curid=4477080" title="Wybory do PE w Polsce w 2019 roku">
Wybory do PE w Polsce w 2019 roku



</doc>
<doc id="4477081" url="https://pl.wikipedia.org/wiki?curid=4477081" title="Edoardo Salmeri">
Edoardo Salmeri

Edoardo Salmeri (ur. 1 lutego 1925 w Villabate, zm. 6 grudnia 1992 w Nola) – włoski poeta.
Życiorys.
Jego ojciec Giacomo był kompozytorem i dyrektorem orkiestry, a jego matka Maria Porcelli była nauczycielką. Po ukończeniu szkoły średniej i studiów uniwersyteckich w Palermo, obronił pracę dyplomową z dziedziny filologii klasycznej w 1947. Zmarł w wieku 68 lat, spoczywa na cmentarzu w Villabate.
Jednym z ulubionych ideałów Edoarda Salmeriego był ideał sprawiedliwości społecznej. Był on głęboko oddany pracy nauczyciela, przekonany, iż jedynie uwolnienie od niewiedzy może zagwarantować wyzwolenie społeczne.
Najważniejszy poemat.
Postacią, która wywarła największy wpływ na jego życie i ideały był Giuseppe Garibaldi. Właśnie na cześć tego włoskiego bohatera poeta napisał swoje największe arcydzieło „"Il Cavaliere dell’Umanità"” (pl:„Rycerz Ludzkości”). Jest to poemat epicki liczący 27.000 wersów. Do czasu wydania tego poematu poezja wychwalająca czyny Garibaldiego była fragmentaryczna (m.in. “"Rapsodie garibaldine"” Giovanni Marradiego, ""Notti di Caprera"” autorstwa Gabriele D’Annunzio). Kompletne wydanie zostało opublikowane w 1982 roku, czyli w setną rocznicę śmierci Garibaldiego. W ocenie komentatorów przez dzieło prześwituje osobowość poety, wielkiego idealisty i artysty, który przedstawiając postać Garibaldiego nie miał na celu jedynie odniesienie się do niego jako postaci mającej wpływ na zjednoczenie Włoch, ale także ukazanie go jako człowieka obdarzonego wielką życzliwością, jako mistrza i orędownika ideałów sprawiedliwości i powszechnego braterstwa, jako obrońcy słabych i ciemiężonych.
Przyjęcie przez krytykę.
Poemat Rycerz Ludzkości został dobrze przyjęty przez krytykę, która zwróciła uwagę nie tylko na jego interesująca warstwę historyczną i moralną, ale także jego artystyczną i literacką stronę. Pozytywnie na temat poematu wypowiedzieli się m.in. Benedetto Croce, Luigi Russo, Mario Sansone, Mario Santoro, Umberto Panozzo, Alfonso Pellegrinetti. Dzieło zostało docenione również poza granicami Włoch. Polski krytyk Bronisław Biliński określił pisarza jako “"Tasso epoki Garibaldiego"”. Rosyjska italianistka Ludmiła Ilinskaja określiła poemat ""cenną perłą", zaś dla holenderskiej poetki Elisabetty Booms jest to "cudowna kreacja, która zadziwia"". Dla Petera Sammartino z Uniwersytetu Rutherford (New Jersey, USA) „"dzieło to jest wyjątkową książką godną tego, aby znajdować się we wszystkich księgarniach"”. Podziw nad dziełem wyraził także John Woodhouse z Uniwersytetu w Oxfordzie, którego uderzyła zwłaszcza obszerność kompozycji będącej "owocem niewyczerpanego natchnienia poetyckiego".
Przyjęcie w Polsce.
Znaczące są również recenzje publikowane w polskiej prasie przez Eugeniusza Kabatca, przedstawiciela Ministerstwa Kultury oraz Eugeniusza Labusia z Uniwersytetu Śląskiego w Katowicach, którzy uznali, iż poemat Salmeriego stanowi włoski odpowiednik polskiego „Pana Tadeusza”, tj. epopeję narodową, której do tej pory Włochom brakowało.
Wyróżnienia i nagrody.
Edoardo Salmeri rozporządzeniem Prezydenta Republiki Włoskiej Sandro Pertini został nagrodzony przez włoskie Ministerstwo Oświaty dyplomem sztuki i kultury. Dzieło zostało także docenione przez polityków, m.in. Giuseppe Saragat, który jako głowa państwa w 1970 roku przekazał swoje gratulacje prezesowi Istituto Internazionale di Studi Garibaldini (Międzynarodowy Instytut Garibaldiego) oraz Giovanniego Spadolini, premiera, który w liście pochwalnym, skierowanym bezpośrednio do Edoardo Salmeriego, otwarcie docenił wartość i wagę dzieła.

</doc>
<doc id="4477083" url="https://pl.wikipedia.org/wiki?curid=4477083" title="Dmitrij Pieskow">
Dmitrij Pieskow

Dmitrij Siergiejewicz Pieskow, ros. Дмитрий Сергеевич Песков (ur. 17 października 1967 w Moskwie) – rosyjski dyplomata, tłumacz, turkolog, od maja 2012 rzecznik prasowy prezydenta Federacji Rosyjskiej, Władimira Putina.
Wczesne życie i edukacja.
Jego ojcem był rosyjski dyplomata, były ambasador w Pakistanie, Siergiej Pieskow. W 1989 r. ukończył studia na Moskiewskim Uniwersytecie Państwowym im. M.W. Łomonosowa, w Instytucie Azji i Afryki. W tym samym roku rozpoczął pracę w Ministerstwie Spraw Zagranicznych.
Kariera.
W 1990 r. został wysłany na placówkę dyplomatyczną w Ankarze (w Turcji) jako asystent administracyjny. Następnie zajmował stanowiska attaché i trzeciego sekretarza w ambasadzie.
W 2000 r. powrócił do Rosji i rozpoczął pracę w biurze prasowym prezydenta Rosji, gdzie w latach 2004–2008 był zastępcą rzecznika prasowego. W maju 2012, gdy Władimir Putin ponownie został prezydentem, objął stanowisko rzecznika, zastępując Natalję Timakową.
Po inwazji Rosji na Ukrainę został objęty sankcjami ze strony Stanów Zjednoczonych.
Życie osobiste.
W 2015 r. ożenił się z rosyjską łyżwiarką figurową, Tatjaną Nawką, z którą ma córkę Nadieżdę. Z dwóch poprzednich małżeństw ma czwórkę dzieci. Z pierwszego syna Nikołaja, z drugiego córkę Jelizawietę oraz synów Mika i Dieniego.
Pieskow, poza językiem rosyjskim, biegle włada językiem angielskim, arabskim i tureckim.

</doc>
<doc id="4477086" url="https://pl.wikipedia.org/wiki?curid=4477086" title="Dmitry Peskov">
Dmitry Peskov



</doc>
<doc id="4477087" url="https://pl.wikipedia.org/wiki?curid=4477087" title="Wulkan Taal">
Wulkan Taal



</doc>
<doc id="4477090" url="https://pl.wikipedia.org/wiki?curid=4477090" title="Vaclav Mericka">
Vaclav Mericka



</doc>
<doc id="4477095" url="https://pl.wikipedia.org/wiki?curid=4477095" title="Mistrzostwa Świata w Łyżwiarstwie Szybkim w Wieloboju Sprinterskim 2019">
Mistrzostwa Świata w Łyżwiarstwie Szybkim w Wieloboju Sprinterskim 2019

50. Mistrzostwa Świata w Łyżwiarstwie Szybkim w Wieloboju Sprinterskim 2019 odbyły się w Heerenveen w Holandii w dniach 23-24 lutego 2019 r. Zawodnicy dwukrotnie rywalizowali na dystansach 500 i 1000 metrów w hali Thialf.
Tytułów mistrzowskich bronili: Norweg Håvard Holmefjord Lorentzen wśród mężczyzn i Holenderka Jorien ter Mors wśród kobiet. Tym razem najlepsi okazali się odpowiednio Rosjanin Pawieł Kuliżnikow i Nao Kodaira z Japonii.
Harmonogram.
"Wszystkie godziny podane według czasu lokalnego (UTC + 1)." 

</doc>
<doc id="4477107" url="https://pl.wikipedia.org/wiki?curid=4477107" title="Towarzystwo Fotograficzne Warszawskie">
Towarzystwo Fotograficzne Warszawskie

Towarzystwo Fotograficzne Warszawskie – stowarzyszenie fotograficzne utworzone w 1901 roku z inicjatywy Bronisława Królikiewicza, Bertolda Lewego oraz Józefa Jerzego Boguskiego – redaktora miesięcznika „Światło”.
Historia.
Członkami założycielami Towarzystwa Fotograficznego Warszawskiego byli Maksymilian Gerlach, Jadwiga Golcz, Leon Janikowski, Jan Karłowicz, Stanisław Kossakowski, Piotr Lebiedziński, Władysław Marconi, Feliks Plater, Stanisław Szalay, Stanisław Tyszkiewicz, Emil Waydel. Statut stowarzyszenia zaakceptowano w czerwcu 1901 roku. 
Towarzystwo Fotograficzne Warszawskie było zarządzane przez Komitet, stanowiony przez pięciu członków (w tym prezesa, wiceprezesa, skarbnika) oraz dwóch zastępców. TFW dysponowało własnym lokalem, mieszczącym się w budynku Resursy Obywatelskiej, położonym przy Krakowskim Przedmieściu. Lokal wyposażono w bibliotekę, czytelnię, laboratorium fotograficzne oraz archiwum diapozytywów i fotografii. W 1903 roku stowarzyszenie miało 140 członków, uiszczających 5 rubli wpisowego oraz 10 rubli składki rocznej. Od 1904 roku Towarzystwo Fotograficzne Warszawskie było wydawcą miesięcznika „Fotograf Warszawski”, którego bezpłatne egzemplarze otrzymywali członkowie TFW. Od 1905 roku stowarzyszenie dysponowało nowym lokalem, mieszczącym się w budynku Stowarzyszenia Techników przy ulicy Włodzimierskiej. 
W 1907 roku TFP zmieniło nazwę na Polskie Towarzystwo Miłośników Fotografii w celu rozszerzenia statutowej działalności poza Warszawę. W 1911 roku PTMF liczyło 235 członków. Zakończyło działalność w 1914 (wybuch I wojny światowej).
Działalność.
Działalność TFP miała na celu zrzeszenie rozproszonych miłośników sztuki fotograficznej, propagowanie rozwoju fotografii i sztuki fotograficznej oraz dokumentowanie pamiątek historycznych, archeologicznych, etnograficznych i przyrodniczych. W 1901 roku stowarzyszenie ogłosiło po raz pierwszy etnograficzny konkurs fotograficzny, w którym uczestniczyło 23 fotografów amatorów. Zebrania członków TFW odbywały się co dwa tygodnie (m.in. w zakładzie fotograficznym Jadwigi Golcz).

</doc>
<doc id="4477108" url="https://pl.wikipedia.org/wiki?curid=4477108" title="Jezioro Taal">
Jezioro Taal



</doc>
<doc id="4477112" url="https://pl.wikipedia.org/wiki?curid=4477112" title="Największe miasta świata">
Największe miasta świata



</doc>
<doc id="4477113" url="https://pl.wikipedia.org/wiki?curid=4477113" title="Pod Sadem">
Pod Sadem

Pod Sadem – wąwóz będący lewym odgałęzieniem Doliny Będkowskiej na Wyżynie Olkuskiej. Opada z południowo-zachodniego krańca pól uprawnych miejscowości Będkowice w zachodnim kierunku do dolnej części Doliny Będkowskiej. Ma wylot pomiędzy Wąwozem Będkowickim a wąwozem Nad Szańcem, po północnej stronie willi „Szaniec”. Znajduje się w granicach wsi Będkowice w województwie małopolskim, w powiecie krakowskim, w gminie Wielka Wieś.
Wąwóz ma długość około 280 m. Jego górna część znajduje się w obrębie pól uprawnych, dolna, dłuższa, jest porośnięta lasem. Wąwóz zazwyczaj jest suchy. Na południowych (orograficznie lewych) zboczach nad dnem wąwozu znajduje się kilka skał. W kolejności od dołu do góry są to: Szaniec, Barykada i Skały nad Szańcem. Barykada jest obiektem wspinaczki skalnej, pozostałe nie zainteresowały wspianaczy. Pomiędzy wąwozem Pod Sadem a wąwozem Nad Szańcem znajdują się jeszcze inne skały. Największa z nich to Turnia nad Szańcem z Jaskinią nad Szańcem. W jednej z bezimiennych skałek jest Schronisko powyżej Jaskini nad Szańcem.

</doc>
<doc id="4477121" url="https://pl.wikipedia.org/wiki?curid=4477121" title="Midnight Express">
Midnight Express



</doc>
<doc id="4477144" url="https://pl.wikipedia.org/wiki?curid=4477144" title="La Palma (Kalifornia)">
La Palma (Kalifornia)



</doc>
<doc id="4477145" url="https://pl.wikipedia.org/wiki?curid=4477145" title="Toruńskie Wodociągi">
Toruńskie Wodociągi

Toruńskie Wodociągi – zakład o tradycji sięgającej 1893 roku z siedzibą w Toruniu.
Toruńskie Wodociągi są dostawcą wody dla: Torunia, Inowrocławia i Ciechocinka oraz gmin: Lubicz, Wielka Nieszawka, Zławieś Wielka, Obrowo i Łysomice. Ponadto spółka jest dostawcą wody dla firm z Pomorskiej Specjalnej Strefy Ekonomicznej w Ostaszewie.
Lokalizacja.
Główna siedziba zakładu znajduje się w prawobrzeżnej części miasta, w dzielnicy Rybaki, przy ul. Rybaki 31-35, w sąsiedztwie Ogrodu Zoobotanicznego i Portu Zimowego.
Historia.
Kalendarium Toruńskich Wodociągów:
Infrastruktura.
Długość sieci wodociągowej.
W 2018 roku długość sieci wodociągowej wynosiła 621,98 km, w tym:
Długość sieci kanalizacyjnej.
W 2018 roku długość sieci kanalizacyjnej wynosiła 654,17 km, w tym:
Zabytek.
Toruńskie Wodociągi są wpisane do gminnej ewidencji zabytków (nr 2575). 

</doc>
<doc id="4477146" url="https://pl.wikipedia.org/wiki?curid=4477146" title="La Palma (miasto w Panamie)">
La Palma (miasto w Panamie)



</doc>
<doc id="4477153" url="https://pl.wikipedia.org/wiki?curid=4477153" title="La Palma (wyspa)">
La Palma (wyspa)



</doc>
<doc id="4477161" url="https://pl.wikipedia.org/wiki?curid=4477161" title="Kościół Podwyższenia Krzyża Świętego w Goworowie">
Kościół Podwyższenia Krzyża Świętego w Goworowie

Kościół Podwyższenia Krzyża Świętego – rzymskokatolicki kościół parafialny należący do dekanatu Różan diecezji łomżyńskiej.
Historia.
Jest to świątynia neogotycka, wybudowana w latach 1880-87 według projektu architekta Feliksa Nowickiego. We wnętrzu znajduje się polichromia wykonana w latach 1930-35 przez Władysława Drapiewskiego. 
Kościół został ufundowany przez rodziny Glinków ze Szczawina i Marchwickich z Brzeźna. Nakryte sklepieniem krzyżowym wnętrze jest podzielone filarami arkadowymi na 3 nawy. W ołtarzach bocznych są umieszczone obrazy namalowane przez Wojciecha Gersona, natomiast w kaplicy Glinków zostało umieszczone marmurowe popiersie i epitafium Mikołaja Glinki - właściciela Szczawina. W świątyni zostali upamiętnieni także inni okoliczni właściciele ziemscy.

</doc>
<doc id="4477169" url="https://pl.wikipedia.org/wiki?curid=4477169" title="Tecnam P2012 Traveller">
Tecnam P2012 Traveller

Tecnam P2012 Traveller – włoski samolot ogólnego przeznaczenia, mający w zamierzeniach swoich konstruktorów konkurować i zastąpić starsze maszyny typu Cessna 402, Piper PA-31 Navajo czy Britten-Norman BN-2 Islander.
Historia.
Projekt nowego samolotu ogólnego przeznaczenia, zdolnego do przewozu na swoim pokładzie maksymalnie 9 pasażerów oraz jednego pilota, został rozpoczęty w 2015 roku przez włoskiego producenta Construzioni Aeronautiche Tecnam. 21 lipca 2016 roku w powietrze wzniósł się ukończony pierwszy egzemplarz o numerze seryjnym 001, zbudowany w należących do firmy zakładach w Kapui. Drugi egzemplarz o numerze seryjnym 002, do swojego pierwszego lotu wzniósł się 22 grudnia 2017 roku. Obydwa samoloty wzięły udział w próbach certyfikacyjnych. W ich ramach spędziły w powietrzu 600 godzin. 20 grudnia 2018 roku firma poinformowała o uzyskaniu przez samolot europejskiego certyfikatu typu wydanego przez Agencję Unii Europejskiej ds. Bezpieczeństwa Lotniczego. Pierwszym użytkownikiem mają zostać amerykański linie Cape Air.
Na początku 2019 roku producent dysponował portfelem zamówień wynoszącym 125 maszyn, 30 z nich planuje dostarczyć również w 2019 roku. P2012 jest górnopłatem z klasycznym usterzeniem i stałym podwoziem z przednim podparciem. Samolot wyposażony jest w awionikę firmy Garmin i elektroniczny system sterowania napędem.
Obok wersji standardowej, producent oferuje model przeznaczony do realizacji zadań obserwacyjnych, oznaczoną jako Tecnam P2012 Traveller SMP (special mission platform) i nazwą Sentinel. Maszyna może realizować między innymi zadania kontroli granic, zadania poszukiwawcze, kartograficzne.
P2012 Traveller ma się stać również podstawą do budowy wersji oznaczonej wstępnie jako P-Volt. Plany budowy nowego samolotu ogłoszono w październiku 2020 roku. Nowa konstrukcja według planów producentów ma być krótkiego i średniego zasięgu maszyną, zdolną do przewozu maksymalnie 9 pasażerów. Realizacji zadań przewozu towarów, ewakuacji medycznej lub misji o specjalnym charakterze. Innowacyjną częścią nowego projektu mają być silniki elektryczne, napędzające samolot, zamiast klasycznych tłokowych jednostek. Projekt powstaje we współpracy z brytyjskim Rolls-Royce oraz norweską regionalną linią lotniczą Widerøe, która ma być pierwszym użytkownikiem P-Volt. Elektryczne jednostki napędowe mają umożliwić zmniejszenie kosztów eksploatacji maszyny oraz zwiększyć komfort podróży pasażerów poprzez redukcje hałasu. Wstępne plany zakładają wprowadzenie samolotu do eksploatacji w 2026 roku.

</doc>
<doc id="4477171" url="https://pl.wikipedia.org/wiki?curid=4477171" title="AS Lamia">
AS Lamia



</doc>
<doc id="4477200" url="https://pl.wikipedia.org/wiki?curid=4477200" title="Lars Haland">
Lars Haland



</doc>
<doc id="4477237" url="https://pl.wikipedia.org/wiki?curid=4477237" title="Palmyra (Illinois)">
Palmyra (Illinois)

Palmyra – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4477238" url="https://pl.wikipedia.org/wiki?curid=4477238" title="Karin Krebs">
Karin Krebs

Karin Krebs z domu Burneleit (ur. 18 sierpnia 1943 w Gumbinnen) – niemiecka lekkoatletka reprezentująca Niemiecką Republikę Demokratyczną, biegaczka średniodystansowa, mistrzyni Europy z 1971.
Zdobyła złoty medal w biegu na 800 metrów na europejskich igrzyskach halowych w 1968 w Madrycie. Odpadła w półfinale tej konkurencji na igrzyskach olimpijskich w 1968 w Meksyku. Zdobyła brązowy medal w biegu na 800 metrów na letniej uniwersjadzie w 1970 w Turynie.
Zwyciężyła w biegu na 1500 metrów na mistrzostwach Europy w 1971 w Helsinkach. Ustanowiła wówczas rekord świata w biegu finałowym czasem 4:09,62. Był to pierwszy wynik kobiet na tym dystansie poniżej 4 minut i 10 sekund.
Na igrzyskach olimpijskich w 1972 w Monachium Burneleit zajęła 4. miejsce w finale biegu na 1500 metrów. Zdobyła srebrny medal na tym dystansie na halowych mistrzostwach Europy w 1974 w Göteborgu. Na rozgrywanych w tym samym roku mistrzostwach Europy w Rzymie awansowała do biegu finałowego na 1500 metrów, ale w nim nie wystąpiła.
28 sierpnia 1974 w Poczdamie Krebs ustanowiła najlepszy wynik na świecie w biegu na 1000 metrów rezultatem 2:35,0 (oficjalne rekordy świata nie były jeszcze wówczas uznawane przez IAAF).
Krebs była mistrzynią NRD w biegu na 800 metrów w 1968, wicemistrzynią w 1966 oraz brązową medalistką w 1970. W biegu na 1500 metrów była wicemistrzynią NRD w 1970 i 1972 oraz brązową medalistką w 1974. Zdobyła także srebrny medal w sztafecie 3 × 800 metrów w 1967. Była również halową mistrzynią NRD w biegu na 800 metrów w 1966 i 1968 oraz w biegu na 1500 metrów w 1971 i 1974. Zdobyła także złoty medal mistrzostw NRD w biegu przełajowym w 1968 oraz srebrne medale w 1966 i 1967.
Była rekordzistką NRD w biegu na 800 metrów czasem 2:02,2 (5 września 1970 w Turynie) i czterokrotnie w biegu na 1500 metrów (do wyniku 4:05,78 osiągniętego 7 września 1972 w Monachium).
Rekordy życiowe Krebs:

</doc>
<doc id="4477242" url="https://pl.wikipedia.org/wiki?curid=4477242" title="Royal Lakes">
Royal Lakes

Royal Lakes – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4477243" url="https://pl.wikipedia.org/wiki?curid=4477243" title="Sawyerville">
Sawyerville

Sawyerville – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4477248" url="https://pl.wikipedia.org/wiki?curid=4477248" title="Scottville (Illinois)">
Scottville (Illinois)

Scottville – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4477251" url="https://pl.wikipedia.org/wiki?curid=4477251" title="Standard City">
Standard City

Standard City – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4477256" url="https://pl.wikipedia.org/wiki?curid=4477256" title="White City (Illinois)">
White City (Illinois)

White City – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4477261" url="https://pl.wikipedia.org/wiki?curid=4477261" title="Wilsonville (Illinois)">
Wilsonville (Illinois)

Wilsonville – wieś w Stanach Zjednoczonych, w stanie Illinois, w hrabstwie Macoupin.

</doc>
<doc id="4477276" url="https://pl.wikipedia.org/wiki?curid=4477276" title="Players Championship 2019">
Players Championship 2019

Players Championship 2019 – szesnasty rankingowy turniej snookerowy w sezonie 2018/2019. Turniej ten rozegrany został w dniach 4-10 marca 2019 roku.
Ronnie O’Sullivan obronił tytuł wywalczony w zeszłym roku, pokonując w finale Neila Robertsona. W ostatniej partii finału Anglik wbił swojego tysięcznego breaka stupunktowego, zostając pierwszym w historii snookerzystą, który tego dokonał.
Nagrody.
Pieniężne.
Zwycięzca: £ 125 000
II miejsce: £ 50 000
Półfinalista: £ 30 000
Ćwierćfinalista: £ 15 000
Runda 1: £ 10 000
Najwyższy break turnieju: £ 5000
Pula nagród: £ 380 000

</doc>
<doc id="4477279" url="https://pl.wikipedia.org/wiki?curid=4477279" title="Inés Remersaro">
Inés Remersaro

Inés Remersaro (ur. 2 grudnia 1992 w Montevideo) – urugwajska pływaczka, uczestniczka igrzysk olimpijskich w Londynie i Rio de Janeiro, uczestniczka igrzysk panamerykańskich.
Igrzyska olimpijskie.
Wzięła udział w wyścigu pływackim na igrzyskach olimpijskich w 2012 roku. Na dystansie 100 metrów stylem grzbietowym uzyskała czas 1:08,03, które uplasowało ją na 43. miejscu w końcowej klasyfikacji. Cztery lata później, na tym samym dystansie, uzyskała czas 57,85, zajmując 34. miejsce.

</doc>
<doc id="4477286" url="https://pl.wikipedia.org/wiki?curid=4477286" title="Hennadij Bałaszow">
Hennadij Bałaszow

Hennadij Wiktorowycz Bałaszow (ukr. Геннадій Вікторович Балашов; ur. 20 lutego 1961 w Dniepropietrowsku, USRR, ZSRR) – ukraiński przedsiębiorca, publicysta, blogger, działacz polityczny i społeczny, lider partii politycznej 5.10.
Postuluje wprowadzenie kardynalnej reformy podatkowej dla Ukrainy, tzw. "system „5.10”" (5% – podatek od sprzedaży i 10% – podatek od wynagrodzeń).
Życiorys.
Urodził się 20 lutego 1961 roku w mieście Dniepropietrowsk. W 1987 roku ukończył studia na Wydziale Ekonomicznym Dniepropietrowskiego Uniwersytetu Narodowego ze specjalnością „Ekonomia pracy”.
Publicysta polityczny, bloger, dyrektor agencji nieruchomości, autor książek o przedsiębiorczości. Prowadził audycję "Stres-show „Psychołohija hroszej”" na antenie "Biznes-radio 98,3 fm" oraz programu "Show Bałaszowa. Psychołohija hroszej" w telewizji Business.

</doc>
<doc id="4477287" url="https://pl.wikipedia.org/wiki?curid=4477287" title="Rožkovany (przystanek kolejowy)">
Rožkovany (przystanek kolejowy)

Rožkovany – przystanek kolejowy znajdujący się we wsi Rožkovany w powiecie Sabinov w kraju peszowskim na Słowacji.

</doc>
<doc id="4477291" url="https://pl.wikipedia.org/wiki?curid=4477291" title="Man o’ War">
Man o’ War

Man o’ War (ur. 29 marca 1917, zm. 1 listopada 1947) – amerykański koń wyścigowy pełnej krwi angielskiej. Syn ogiera Fair Play i klaczy Mahubah. Znajduje się na pierwszym miejscu rankingu Najwybitniejszych Koni Wyścigowych XX wieku według magazynu The Blood-Horse. Uważany jest za jednego z najwybitniejszych koni wyścigowych w historii.
Życiorys.
Man o’ War był kasztanowatym ogierem z białą gwiazdką i strzałką na czole. Urodził się w Nursery Stud niedaleko Lexington w stanie Kentucky. Wyhodował go Augustus Belmont Jr. Niedługo potem mężczyzna wyruszył na wojnę, a jego żona nazwała konia na jego cześć. Rodzina miała zamiar wystawiać konia w gonitwach, ale ostatecznie podjęli decyzję o likwidacji stadniny. Man o’ War trafił na aukcję roczniaków, gdzie został sprzedany za 5000 dolarów (w 2018 to odpowiednik 83 000 $). Zakupił go Samuel D. Riddle i zabrał go do Glen Riddle Farm niedaleko Berlin w stanie Maryland. Rok później Riddle dostał ofertę 400 000 dolarów za konia, jednak odmówił.
Jako dojrzały koń, Man o’ War mierzył 169 cm wzrostu. Miał silne nogi, mocne kości i wysoko osadzoną głowę. Nazywano go „Big Red”. Miał niezwykle długi krok – od ok. 7 do 8,5 metra, co w tamtych czasach uważano za najdłuższy krok jaki kiedykolwiek widziano u konia wyścigowego.
Trenerem konia został Louis Feustel, a dosiadał go Johnny Loftus. Na początku miał spore problemy z okiełznaniem walecznego temperamentu konia – zrzucał jeźdźców i utrudniał współpracę. Dopiero z czasem normalne trenowanie z nim stało się możliwe. Feustel mówił, że „walczył jak tygrys”. Koń nawiązał silną więź z Frankiem Loftusem, który opiekował się nim na co dzień.
Sezon 1919.
Man o’ War zadebiutował na torze Belmont Park, wygrywając gonitwę Maiden o 6 długości. Zaledwie trzy dni później wziął udział w kolejnej gonitwie, wygrywając bieg na błotnistym torze. Dwanaście dni później wygrał Youthful Stakes na torze Jamaica Race Course. Dwa dni później wygrał Hudson Stakes na torze Aqueduct. Było to jego czwarte zwycięstwo w ciągu zaledwie osiemnastu dni. Niecałe dwa tygodnie później wygrał Tremont Stakes. 2 sierpnia wygrał United States Hotel Stakes, pomimo kiepskiego startu i niesienia dużej wagi.
13 sierpnia niespodziewanie przegrał Sanford Memorial Stakes o szyję z koniem Upset. Było to spowodowane złym startem konia – w tamtych czasach nie istniały maszyny startowe. Zamiast tego, na torze rozciągano linkę, a konie krążyły za nią. Gdy została opuszczona na ziemię, bieg rozpoczynał się. W momencie opuszczenia linki, Man o’ War był ustawiony tyłem do niej, co spowodowało duże straty na starcie. Przegrana jedynie polepszyła reputację konia – doceniono to, że udało mu się nadrobić straty.
Dziesięć dni później Man o’ War zrewanżował się z koniem Upset, wygrywając Grand Union Hotel Stakes. Po tym wyścigu Johnny Loftus powiedział, że to najlepszy koń, na jakim kiedykolwiek jeździł.
Zaledwie tydzień później stanął do Hopeful Stakes z pulą nagród 30 000 dolarów, co było największą sumą za wyścig w tamtych czasach. Man o’ War opóźnił wyścig o dwanaście minut, kilka razy przedzierając się przez linię startu. Mimo tego wygrał bieg o sześć długości ze „śmieszną łatwością”. 14 września wygrał Futurity Stakes. Zakończył sezon z 9 zwycięstwami na 10 startów. Nagrodzono go tytułem najlepszego dwuletniego ogiera.
Sezon 1920.
Konia zaczął dosiadać Clarence Kummer, gdyż Johnny Loftus nie uzyskał licencji dżokejskiej na ten rok. Właściciel konia postanowił, że nie wystawi go w Kentucky Derby, ponieważ chciał skupić się na starcie w Preakness Stakes, ponieważ gonitwa ta odbywa się niedaleko jego farmy. Nie przepadał też za wyścigami w Kentucky i uważał, że Man o’ War nie jest gotowy do startu w tej gonitwie. Swoją decyzją zaprzepaścił jego szanse na zostanie drugim zdobywcą Triple Crown w historii Stanów Zjednoczonych.
Jego pierwszym startem jako trzylatek było Preakness Stakes, które odbyło się 18 maja. Wygrał o 1 1⁄2 długości. Jedenaście dni później wygrał Withers Stakes, ustanawiając rekord krajowy 1:354⁄5 na dystans jednej mili. 12 czerwca wystartował w Belmont Stakes, gdzie dał jedno z najwspanialszych widowisk w swojej karierze – prowadził od początku do końca i wygrał o 20 długości. W trakcie wyścigu ustanowił rekord świata, osiągając czas 2:141⁄5. Został on pobity dopiero w 1961 (na nawierzchni trawiastej) oraz w 1991 (na nawierzchni piaszczystej. Dziesięć dni później z łatwością wygrał Stuyvesant Handicap, ścigając się z tylko jednym rywalem. 10 lipca wygrał Dwyer Stakes, ustanawiając rekord świata 1:49 1/5 na dystansie 1 1⁄8 mili. 7 sierpnia wystartował w Miller Stakes. Przed wyjściem na tor, pilnowało go aż dwunastu ochroniarzy agencji Pinkerton. W trakcie wyścigu dosiadał go Earl Sande, ponieważ Clarence Kummer był kontuzjowany. Man o’ War wygrał Miller Stakes o 6 długości.
17 sierpnia po treningu wykazywał oznaki kulawizny, ale szybko wrócił do zdrowia. Cztery dni później wygrał Travers Stakes, wyrównując rekord, który rok wcześniej ustanowił Sir Barton, pierwszy zdobywca Triple Crown.
Następnie Riddle wystawił go w Lawrence Realization Stakes, jednak gdy jedyny rywal został wycofany, Man o’ War niemal wygrał walkowerem. Zmieniło się to, gdy siostrzenica Riddle'a zapisała swojego konia. Z powodu takiej małej konkurencji, Riddle ogłosił, że dżokej konia nie pozwoli mu na pokazanie jego prędkości. Wtedy wrócił jego regularny dżokej, Clarence Kummer. Zgodnie z zaleceniami właściciela, nie wstrzymywał ani nie popędzał konia, biegł tak jak chciał. Man o’ War wygrał z przewagą ponad ćwierć mili, oficjalnie uznano, że zwyciężył o 100 długości. Pobił również rekord świata 2:40 4/5 na dystansie 2,6 km. W 1956 rekord ten pobił jego prawnuk, Swaps.
Kolejnym jego startem było Jockey Club Gold Cup. Organizatorzy obiecywali podwyższyć pulę nagród, jeżeli trójkoronowany Sir Barton również wystartuje, ale koń potrzebował więcej czasu na regenerację po poprzednim wyścigu. Dwa lata starszy od Man o’ War'a Exterminator – inny wybitny koń wyścigowy tamtych czasów, również nie wystartował z powodu wagi, jaką musiałby nieść podczas gonitwy. Ostatecznie Man o’ War wystartował w Jockey Club Gold Cup z tylko jednym przeciwnikiem i wygrał o 15 długości.
Następnie pobiegł w Potomac Handicap, gdzie startował również jego rówieśnik i zwycięzca Kentucky Derby – Paul Jones. Man o’ War wygrał bez problemu, ale wysoka waga, którą musiał nieść oraz źle utrzymana nawierzchnia toru zrobiły swoje i koń zszedł z toru z opuchniętym ścięgnem.
Ostatnim wyścigiem w jego karierze miało być Gold Cup na torze Kenilworth Park w Windsor, Ontario w Kanadzie. Początkowo mieli pobiec Man o’ War, Sir Barton i Exterminator – najwybitniejsze konie wyścigowe tamtych czasów. Ostatecznie Exterminator nie wystartował, ponieważ Riddle i właściciel Sir Bartona umówili się na dystans 1 1⁄4 mili, który był za krótki dla Exterminatora i nie umożliwiał mu pokazania się z najlepszej strony. Exterminator tego samego dnia pobiegł w innej gonitwie.
Man o’ War z łatwością pokonał zdobywcę Triple Crown. Wygranie tego wyścigu uczyniło go najlepiej zarabiającym koniem wyścigowym tamtych czasów, a statuetka, którą jego właściciel odebrał w kręgu zwycięzców, została podarowana przez żonę Riddle'a torowi w Saratodze. Podobne trofeum jest wręczane teraz zwycięzcom Travers Stakes.
Odejście na emeryturę.
Man o’ War zakończył karierę z 20 zwycięstwami na 21 startów i zarobkami 249 465 dolarów.
Przyczyną, dla której Riddle postanowił zakończyć karierę konia, była waga, jaką musiałby nosić w czasie gonitw. By wyrównać szanse, lepszym koniom dawano większy ciężar. Jako dwulatek, Man o’ War nosił 59 kg, podczas gdy mało który koń w jakimkolwiek wieku miał taki ciężar. W wieku trzech lat nosił nawet 63 kg, o 15 kg więcej niż jego rywale. Gdyby ścigał się jako czterolatek, musiałby nosić co najmniej 64 kg, a waga ta rosłaby dopóki by nie przegrał lub nabawił się kontuzji. Z tego powodu przeszedł na emeryturę.
Emerytura.
Emeryturę spędzał na Faraway Farm, gdzie regularnie był odwiedzany przez grona fanów – ponad 500 tysięcy osób zapisało się w księdze gości, a łącznie odwiedziło go ponad 1,5 miliona osób. Przez resztę życia opiekował się nim Will Harbut, z którym nawiązał niezwykle silną więź – w 1941 pojawili się razem na okładce "Saturday Evening Post".
Man o’ War był wiodącym reproduktorem w Stanach Zjednoczonych w 1926 oraz drugim wiodącym w latach 1928, 1929 i 1937. Spłodził około 381 źrebiąt, spośród których 62 zwyciężały w gonitwach typu „Stakes”. Wśród nich byli:
Jeden z jego synów, Hard Tack, był ojcem Seabiscuita.
Man o’ War miał ogromny wpływ na hodowlę dzisiejszych koni wyścigowych. Znajduje się w rodowodach takich koni jak American Pharoah, Justify, Nijinsky, Sir Ivor, Kelso, La Troienne, Seattle Slew, Buckpasser, Dr. Fager czy Raise A Native.
Śmierć.
W 1943 roku zaczęły się jego problemy z sercem. Z tego powodu zakończył karierę reproduktora. 1 listopada 1947 roku padł na zawał serca, niecały miesiąc po tym, jak zmarł jego opiekun i przyjaciel, Will Harbut. Pogrzeb konia był transmitowany przez Radio NBC. Artykuł w The New York Times stwierdził:„Żaden inny koń nigdy nie zdobył takiej sławy jak Man o’ War. [...] Nikt nie był bardziej uwielbiany przez wierną i podziwiającą go publiczność. Niewiele koni żyło tak długo jak on. [...] Man o’ War udał się na Pola Elizejskie, gdzie idą wszystkie dobre konie.”Man o’ War został zabalsamowany i pochowany w trumnie wyłożonej jedwabiem z kolorami wyścigowymi stajni Riddle’a – czarnym i złotym. Pochowano go na Faraway Farm, jednak na początku lat 70. jego trumna ze szczątkami została przeniesiona do Kentucky Horse Park, gdzie jego grób jest oznaczony statuetką rzeźbiarza Herberta Haseltine’a.

</doc>
<doc id="4477294" url="https://pl.wikipedia.org/wiki?curid=4477294" title="Orkucany (przystanek kolejowy)">
Orkucany (przystanek kolejowy)

Orkucany – czynny przystanek kolejowy w mieście Sabinov (dzielnica Orkucany, do 1985 osobna wieś) w powiecie Sabinov w kraju preszowskim na Słowacji.

</doc>
<doc id="4477298" url="https://pl.wikipedia.org/wiki?curid=4477298" title="Polibuda">
Polibuda



</doc>
<doc id="4477301" url="https://pl.wikipedia.org/wiki?curid=4477301" title="Šarišské Michaľany (przystanek kolejowy)">
Šarišské Michaľany (przystanek kolejowy)

Šarišské Michaľany – czynny przystanek kolejowy we wsi Šarišské Michaľany w powiecie Sabinov w kraju preszowskim na Słowacji.

</doc>
<doc id="4477310" url="https://pl.wikipedia.org/wiki?curid=4477310" title="Kopalnia Eminencja">
Kopalnia Eminencja



</doc>
<doc id="4477318" url="https://pl.wikipedia.org/wiki?curid=4477318" title="Australia Women’s Sevens 2019">
Australia Women’s Sevens 2019

Australia Women’s Sevens 2019 – trzecia edycja wchodzącego w skład World Rugby Women’s Sevens Series turnieju Australia Women’s Sevens przeznaczonego dla żeńskich reprezentacji narodowych w rugby 7. Odbyła się w dniach 1–3 lutego 2019 roku na Spotless Stadium w Sydney będąc trzecim turniejem sezonu 2018/2019.
Informacje ogólne.
Rozegrane po raz pierwszy na Spotless Stadium (z uwagi na wyburzenie dotychczasowej areny – Allianz Stadium) zawody były trzecim turniejem sezonu 2018/2019 World Rugby Women’s Sevens Series i wzięło w nich udział dwanaście reprezentacji – jedenastu stałych uczestników cyklu oraz zaproszona reprezentacja Papui-Nowej Gwinei. Podział na grupy oraz rozkład gier zostały opublikowane przez World Rugby w połowie stycznia 2019 roku, a zawody zostały rozegrane wraz z turniejem męskim. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów, a pozostałe cztery zmierzyły się w walce o "Bowl". Składy i charakterystyki zespołów oraz sędziowie zawodów.
Dla europejskich zespołów był to kluczowy turniej, jeśli chciały pozostać w walce o olimpijską kwalifikację poprzez WSS. Z kompletem zwycięstw pierwszy dzień zakończyły jedynie Nowozelandki, porażki – zaliczając remis z Rosją – nie doznały także Irlandki, zaś Australijki przodowały w swojej grupie różnicą małych punktów. Irlandki po raz pierwszy w historii cyklu awansowały też do półfinałów turnieju, jednak szóste turniejowe zwycięstwo z rzędu odniosły reprezentantki Nowej Zelandii w finale pokonując gospodynie – będące ostatnią drużyną, z którą przegrały (w finale poprzedniej edycji australijskich zawodów). Czołowa czwórka klasyfikacji generalnej zwiększyła swoje prowadzenie nad pozostałymi rywalami, zyskując tym samym przewagę w wyścigu o olimpijską kwalifikację. Najlepszą zawodniczką finału została uznana Stacey Waaka, wyróżnienie "DHL Impact Player" otrzymała Michaela Blyde, zaś najwięcej punktów i przyłożeń zdobyła Irlandka Amee-Leigh Murphy Crowe.
Wejściówki na piątkowe spotkania były darmowe.

</doc>
<doc id="4477319" url="https://pl.wikipedia.org/wiki?curid=4477319" title="Grań za Wysoką">
Grań za Wysoką

Grań za Wysoką – grupa skał w Dolinie Będkowskiej na Wyżynie Krakowsko-Częstochowskiej. Znajduje się w orograficznie lewych zboczach tej doliny, pomiędzy Sokolicą a Wąwozem Będkowickim. Poniżej niej znajduje się widoczna z dna doliny Baszta nad Wodą. Administracyjnie znajduje się w granicach wsi Będkowice w województwie małopolskim, w powiecie krakowskim, w gminie Wielka Wieś
Zbudowana z wapieni Grań za Wysoką znajduje się w bukowym lesie i tworzy skalny mur o długości około 40 m opadający ze szczytu wzniesienia w linii spadku zbocza. Skały mają wysokość 6–10 m, są miejscami połogie, miejscami pionowe i są w nich filary, kominy i zacięcia.
Drogi wspinaczkowe.
Wspinacze skalni na ścianach zachodnich i południowych poprowadzili 12 dróg wspinaczkowych o trudności od IV do VI.1+ w skali Kurtyki. Nie mają asekuracji (jest tylko jeden hak).

</doc>
<doc id="4477321" url="https://pl.wikipedia.org/wiki?curid=4477321" title="Ylena In-Albon">
Ylena In-Albon

Ylena In-Albon (ur. 6 marca 1999 w Vispie) – szwajcarska tenisistka.
Kariera tenisowa.
W karierze zwyciężyła w dwunastu singlowych i ośmiu deblowych turniejach rangi ITF. Najwyżej w rankingu WTA była sklasyfikowana na 110. miejscu w singlu (6 czerwca 2022) oraz na 225. miejscu w deblu (3 lutego 2020).

</doc>
<doc id="4477322" url="https://pl.wikipedia.org/wiki?curid=4477322" title="Karin Burneleit">
Karin Burneleit



</doc>
<doc id="4477335" url="https://pl.wikipedia.org/wiki?curid=4477335" title="Wysoka Grań">
Wysoka Grań

Wysoka Grań – grupa skał w Dolinie Będkowskiej na Wyżynie Krakowsko-Częstochowskiej, administracyjnie w granicach wsi Będkowice w województwie małopolskim, w powiecie krakowskim, w gminie Wielka Wieś. Znajduje się w orograficznie lewych zboczach tej doliny, pomiędzy Sokolicą a Wąwozem Będkowickim. Poniżej niej znajduje się widoczna z dna doliny Baszta nad Wodą.
Zbudowana z wapieni Wysoka Grań należy do Grupy Wysokiej i znajduje się w niej pomiędzy Granią za Wysoką a Wysoką, na szczycie zboczy w bukowym lesie. Skały mają wysokość 8–12 m, są miejscami połogie, miejscami pionowe i są w nich filary, kominy i zacięcia
Drogi wspinaczkowe.
Na ścianach zachodnich i południowych jest 12 dróg wspinaczkowych o trudności od IV do VI.1+ w skali Kurtyki. Tylko niektóre drogi mają zamontowane stałe punkty asekuracyjne w postaci haków (h) i ringów (r). Skała ma niewielką popularnść wśród wspinaczy skalnych.

</doc>
<doc id="4477356" url="https://pl.wikipedia.org/wiki?curid=4477356" title="Farmerama">
Farmerama

Farmerama – komputerowa gra strategiczna rozgrywana w przeglądarce internetowej, wyprodukowana i wydana przez niemieckie studio Bigpoint. Premiera gry odbyła się 5 października 2009. W 2010 roku produkcja zdobyła nagrodę European Games Award w kategorii najlepszej gry przeglądarkowej. W tym samym roku poinformowano też, że w "Farmeramie" założono ponad 14,5 miliona kont graczy.
Rozgrywka.
Gracz wciela się w postać początkującego rolnika i rozwija swoje gospodarstwo. Dokonuje tego, uprawiając pola, sadząc warzywa oraz drzewka owocowe, a także hodując zwierzęta. Równolegle stara się realizować zlecenia, misje, zadania eventowe oraz spełniać zachcianki kupujących na targu w mieście.
Do obowiązków gracza – rolnika należy zarządzanie całą farmą. Musi wybierać miejsca pod uprawy, własnoręcznie zbierać plony, karmić zwierzęta, obsadzać pola, a nawet wyrzucać gnój z chlewu. Za każdą z tych czynności gracz dostaje punkty doświadczenia, dzięki którym awansuje na wyższe poziomy gry, uzyskując dostęp co kolejnych rodzajów upraw i zwierząt hodowlanych, które kupuje za zarobione na farmie sianogrosze.
Ważnym elementem gry jest też wyspa Bahamarama, będąca w dużej mierze osobną częścią rozgrywki, z własną zawartością, poziomami i walutą wirtualną.
W grze istnieją też funkcje społecznościowe charakterystyczne dla przeglądarkowych gier online. Gracze mogą pomagać sobie poprzez wysyłanie prezentów, a czasem niektórych przedmiotów, dodawać się do sąsiedztwa i znajomych, a nawet zawierać małżeństwa.

</doc>
<doc id="4477359" url="https://pl.wikipedia.org/wiki?curid=4477359" title="Yell Sound">
Yell Sound

Yell Sound – cieśnina na Szetlandach, znajdująca się pomiędzy wyspą Mainland a archipelagiem North Isles. W czasach wikingów znana pod nazwą Alesund.
W wodach cieśniny znajduje się wiele wysp, czasami zaliczanych do North Isles, najczęściej jednak wymienianych jako osobna grupa. Niektóre spośród nich to Gruney, Brother Isle, Lamba, Bigga, Orfasay, Little Roe, Samphrey, Uanerey, Little Holm czy Muckle Holm.
Przez Yell Sound kursują promy, łączące Mainland z North Isles. Południowo-zachodnia przystań na Mainland znajduje się w miejscowości Toft, zaś północno-wschodnia w Ulsta na wyspie Yell. W 2004 do obsługi połączenia trafiły dwa nowe promy – Daggri i Dagalien – wybudowane w Gdańsku.
W Sullom Voe, zatoce Yell Sound, znajduje się terminal naftowy.

</doc>
<doc id="4477364" url="https://pl.wikipedia.org/wiki?curid=4477364" title="Alister Allan">
Alister Allan

Alister Millar Allan (ur. 28 czerwca 1944) – brytyjski strzelec sportowy. Dwukrotny medalista olimpijski.
Specjalizował się w strzelaniu karabinowym. Brał udział w pięciu igrzyskach na przestrzeni ponad dwudziestu lat (IO 68, IO 76, IO 84, IO 88, IO 92), zdobył dwa medale. W 1984 był trzeci w karabinie małokalibrowym na dystansie 50 metrów, w 1988 drugi w tej samej konkurencji. W 1978 zdobył złoty medal mistrzostw świata w strzelaniu z karabinu na dystansie 50 metrów w pozycji leżącej, był dwukrotnym mistrzem Europy w 1981 (trzy postawy i leżąc).

</doc>
<doc id="4477367" url="https://pl.wikipedia.org/wiki?curid=4477367" title="Mansour Hobeika">
Mansour Hobeika

Mansour Hobeika (ur. 20 grudnia 1941 w Hadeth-Baalbek, zm. 28 października 2014 w Paryżu) – libański duchowny maronicki, eparcha Zahli w latach 2002-2014.
Życiorys.
Święcenia kapłańskie przyjął 9 czerwca 1968. Uzyskał tytuły licencjackie na uczelniach w Bejrucie i Rzymie. Inkardynowany do eparchii Dżuniji, był m.in. pracownikiem miejscowej kurii, wikariuszem sądowym, a także wikariuszem generalnym eparchii i przewodniczącym biskupiego sądu apelacyjnego. 
W czerwcu 2002 został wybrany przez Synod Kościoła maronickiego biskupem Zahli (wybór został zatwierdzony 12 września przez Jana Pawła II). Sakry biskupiej udzielił mu 26 października tegoż roku ówczesny patriarcha Antiochii, Nasr Allah Butrus Sufajr.
Zmarł w paryskim szpitalu 28 października 2014.

</doc>
<doc id="4477368" url="https://pl.wikipedia.org/wiki?curid=4477368" title="Polskie Towarzystwo Miłośników Fotografii">
Polskie Towarzystwo Miłośników Fotografii

Polskie Towarzystwo Miłośników Fotografii – stowarzyszenie fotograficzne, utworzone w 1919 roku, będące kontynuatorem działalności przedwojennego Polskiego Towarzystwa Miłośników Fotografii (1901–1914), powstałego na bazie Towarzystwa Fotograficznego Warszawskiego.
Historia.
Polskie Towarzystwo Miłośników Fotografii w Warszawie było pierwszą powojenną organizacją amatorskiej działalności fotograficznej w Polsce. Od 1925 PTMF (wespół ze Stowarzyszeniem Fotografów Zawodowych) miało do dyspozycji własne, specjalistyczne czasopismo – miesięcznik "Fotograf Polski""," którego redaktorem był Stanisław Schönfeld (wieloletni członek Zarządu PTMF). Członkowie stowarzyszenia otrzymywali bezpłatne egzemplarze "Fotografa Polskiego". PTMF dysponowało własnym lokalem i własną przestrzenią wystawienniczą – przy ulicy Czackiego, w którym członkowie stowarzyszenia mogli bezpłatnie korzystać z urządzeń będących na wyposażeniu PTMF oraz z altany, ciemni, powiększalni, biblioteki i czytelni. W 1924 stowarzyszenie miało 328 członków, w 1927 – 218 członków, w 1930 – 228 członków.
W kwietniu 1931 (po zmianach statutowych) Polskie Towarzystwo Miłośników Fotografii w Warszawie zostało przekształcone w Polskie Towarzystwo Fotograficzne. W 1927 utworzono również ogólnokrajowy Związek Polskich Towarzystw Fotograficznych, funkcjonujący przy PTF (Zarząd PTF w Warszawie był jednocześnie Zarządem ZPTF).
Działalność.
Od 1924 Polskie Towarzystwo Miłośników Fotografii w Warszawie wysyłało prace swoich członków do udziału w Międzynarodowych Salonach Fotograficznych. Od marca 1924 do stycznia 1925 – 75 fotografii członków PTMF – eksponowano m.in. w Amsterdamie, Brukseli, Kobe, Düsseldorfie, Londynie, New Westminster, Paryżu. W 1925 eksponowano 113 fotografii członków PTMF m.in. w Londynie, Madrycie, Paryżu, Turynie. W 1926 prezentowano fotografie m.in. w Antwerpii, Paryżu, Saragossie, Sztokholmie.
W 1927 Polskie Towarzystwo Miłośników Fotografii było organizatorem "I Międzynarodowego Salonu Fotografii Artystycznej", w którym wzięło udział 213 autorów, prezentujących 501 fotografii. W 1928 zapoczątkowano cykl wystaw autorskich, prezentowanych we własnej przestrzeni wystawienniczej PTMF (siedziba przy ulicy Czackiego), w których prezentowano twórczość warszawskich fotografów oraz twórczość innych fotografów z Polski i z zagranicy (Austria, Czechosłowacja, Japonia, Niemcy). Polskie Towarzystwo Miłośników Fotografii było aktywnym organizatorem konkursów fotograficznych o zasięgu ogólnopolskim oraz międzynarodowym.

</doc>
<doc id="4477374" url="https://pl.wikipedia.org/wiki?curid=4477374" title="Fosse Way">
Fosse Way

Fosse Way – jedna z ważniejszych rzymskich dróg w Brytanii. Wiodła z Isca Dumnoniorum (dzisiejsze Exeter) do Lindum Colonia (dzisiejsze Lincoln), przez Lindinis (Ilchester), Aquae Sulis (Bath), Corinium (Cirencester) i Ratae Corieltauvorum (Leicester). Jej długość wynosi około 300 km.
Tradycyjnie uważało się, że droga została wybudowana wzdłuż linii frontu osiągniętej przez wojska rzymskie podczas podboju Brytanii około 47 roku. Obecnie jednak uważa się, że to nie prawda, ale był to ważny trakt wojskowy łączący dwa ważne forty rzymskie. Inne teorie o pochodzeniu wskazują, że prawdopodobnie została wybudowana po rewolcie Boudiki.
Nazwa pochodzi od łacińskiego słowa "fossa" – rów, fosa – ze względu na umocnienia biegnące wzdłuż niej.
Fosse Way krzyżowała się z innymi rzymskimi drogami: Watling Street w High Cross, Ermine Street na południe od Lincoln oraz Akeman Street i Ermin Way w Cirencester.
Charakterystyczną cechą drogi jest jej przebieg wyjątkowo zbliżony do linii prostej. Na dystansie 293 km z Ilchester do Lincoln nie odbiega od prostej na więcej niż 10 km.
Na odcinku z Lincoln do Leicester w śladzie Fosse Way biegnie droga A46. Inne sekcje rzymskiej drogi również stanowią często podstawę dla istniejących dziś tras.

</doc>
<doc id="4477376" url="https://pl.wikipedia.org/wiki?curid=4477376" title="Amnezja dziecięca">
Amnezja dziecięca

Amnezja dziecięca – w psychologii rozwoju i psychologii poznawczej, normalna rozwojowo niezdolność do przypomnienia sobie zdarzeń, które nastąpiły w początkowych latach życia człowieka. Z reguły obejmuje w dużej części co najmniej pierwsze dwa lata życia; wspomnienia osób dorosłych poprzedzające ok. dziesiąty rok ich życia są na ogół co najmniej wybiórcze. Zjawisko to dotyczy głównie werbalnej pamięci epizodycznej (czy wg innych koncepcji, np. pamięci autobiograficznej), a niekoniecznie zdolności przechowywania innego rodzaju informacji, np. skojarzeń emocjonalnych, które charakteryzują człowieka już od początku życia. Amnezja dziecięca, i rozwój pamięci autobiograficznej, są prawdopodobnie przynajmniej w części powiązane z indywidualnym rozwojem mowy, ponieważ – według badań – wzajemna komunikacja werbalna dziecka z opiekunem zdaje się sprzyjać zapamiętywaniu przez nie omawianych zdarzeń.
Pewne badania demonstrują, że dzieci są w stanie zapamiętywać zdarzenia od ok. pierwszego roku życia, jednak wspomnienia te słabną z czasem. Psychologowie nie ustalili jednoznacznie kiedy i jak przebiega amnezja dziecięca. Według niektórych definicji, wyznacza ją najwcześniejsze wspomnienie jakie da się przywołać – z reguły pochodzące z trzeciego lub czwartego roku życia, ze znaczącym rozrzutem sięgającym od osiemnastego miesiąca do ósmego roku życia.
Wczesne badania.
Pierwszy formalny opis amnezji dziecięcej pochodzi z artykułu Caroline Miles z 1893 r. Cztery lata później Henri i Henri opublikowali wyniki badania ankietowego, sugerujące że najwcześniejsze wspomnienia większości respondentów zdarzyły się między drugim a czwartym rokiem życia. Jedno z bardziej kontrowersyjnych wczesnych opracowań tematu, oraz jego obecnie stosowaną nazwę, zaproponował w 1910 r. Sigmund Freud w nurcie psychoanalizy, według której wczesne wspomnienia miały być wypierane ze względu na ich niestosowny, seksualny charakter – stanowiąc prekursor postulowanego przez niego mechanizmu histerii u dorosłych pacjentów. Od dekady 1960 Campbell i Spear, oraz inni badacze, rozwinęli opis amnezji dziecięcej od strony neurologicznej, behawioralnej i porównawczej.
Proponowane wyjaśnienia.
Wyjaśnienia neuropsychologiczne.
Jednym z możliwych wytłumaczeń zjawiska amnezji dziecięcej jest niedojrzałość rozwojowa układu nerwowego dzieci. Hipokamp i kora przedczołowa, dwa regiony mózgu grające ważną rolę w neuroanatomii pamięci, nie mają do ok. czwartego roku życia dojrzałej struktury. Uszkodzenia tych obszarów u osób dorosłych wywołują często zaburzenia amnestyczne. Wielu badaczy nie uznaje tego ogólnego wyjaśnienia za w pełni satysfakcjonujące, m.in. ponieważ pamięć długotrwała wydaje się już we wczesnym dzieciństwie funkcjonować wystarczająco dobrze by większa część wspomnień była zachowana. Część odpowiedzi na te wątpliwości stawia hipotezy wskazujące na szczegóły procesu neurogenezy postnatalnej.
Rozwój mowy.
Według koncepcji zwracających uwagę na znaczenie mowy w kodowaniu pamięci autobiograficznej, istnieje bezpośrednia korelacja pomiędzy okresem nabycia mowy a końcem amnezji dziecięcej. Język ma ułatwiać organizację i przechowywanie wspomnień. Według badań, rozmawianie z dziećmi o doświadczeniach sprawia, że zdarzenia te są lepiej zapamiętywane.
Implikacje.
Zapomniane wspomnienia.
Pomimo tego, że zdarzenia z pierwszych lat życia nie są z reguły dostępne w postaci werbalnej pamięci epizodycznej, mogą być pamiętane lub znaczące na inne sposoby. Badania, na przykład nad zjawiskiem torowania, demonstrują, że ludzie są zdolni kojarzyć bodźce na poziomie behawioralnym i emocjonalnym już od bardzo wczesnego wieku. Jest to szczególnie istotne dla zagadnień wczesnodziecięcej traumy, oraz bezpiecznego przywiązania. Jest to przedmiotem otwartej debaty, część badaczy sugeruje jednak, że wczesne doświadczenia traumatyczne mogą dodatkowo zaburzać formowanie pamięci werbalnej, ale pozostają zachowane na poziomie emocjonalnym.
Fałszywe wspomnienia.
Bardzo niewiele dorosłych osób posiada własne wspomnienia sprzed ok. drugiego roku życia. Odtwarzanie wspomnień jest obecnie rozumiane nie jako wierny, ale kreatywny i generatywny proces. Osoby które zgłaszają wcześniejsze wspomnienia z reguły nie są w stanie stwierdzić z dużą pewnością, w jakim stopniu opisują dokładny zapis własnych doświadczeń, a w jakim wyobrażoną rekonstrukcję opartą o wiedzę z późniejszych, często zewnętrznych relacji. Interpretowanie zapisów tego rodzaju boryka się z zagadnieniem fałszywych wspomnień. Badania zademonstrowały, że sama sugestia wyobrażenia sobie fikcyjnego zdarzenia może zrodzić u człowieka przekonanie, że miało ono w rzeczywistości miejsce. Przykładowo, obejrzenie przerobionych zdjęć z dzieciństwa uczestników jednego z eksperymentów miało sprawić, że połowa grupy badawczej nabrała przekonania, iż pamięta z tamtego okresu nieprawdziwe zdarzenie (lot balonem). W świetle takich wyników Amerykańskie Towarzystwo Psychologiczne zaleciło, aby – nie lekceważąc żadnych świadectw, zwłaszcza przy prawnych zarzutach o czyny o odrażającym moralnie charakterze – nie interpretować deklarowanych wspomnień sprzed drugiego roku życia bezkrytycznie.

</doc>
<doc id="4477377" url="https://pl.wikipedia.org/wiki?curid=4477377" title="Kościół św. Alberta Wielkiego w Rzymie">
Kościół św. Alberta Wielkiego w Rzymie

Kościół św. Alberta Wielkiego w Rzymie () – rzymskokatolicki kościół tytularny w Rzymie.
Świątynia ta jest kościołem parafialnym oraz kościołem tytularnym.
Lokalizacja.
Kościół znajduje się w II. zonie Rzymu – Castel Giubileo (Z II) przy "Via delle Vigne Nuove" 653.
Patron.
Patronem świątyni jest św. Albert Wielki – biskup Ratyzbony, Doktor Kościoła żyjący w XIII wieku.
Historia.
Parafia św. Alberta Wielkiego została powołana 1983 roku. Kościół zbudowano według projektu Sandro Benedetti w latach 1988-1991.
Architektura i sztuka.
Plan kościoła jest nietypowy, oparty na nieregularnym symetrycznym sześciokącie.
Kardynałowie prezbiterzy.
Kościół św. Alberta Wielkiego jest jednym z kościołów tytularnych nadawanych kardynałom-prezbiterom ("Titulus Sancti Alberti Magni"). Tytuł ten ustanowił papież Franciszek 19 listopada 2016 roku.

</doc>
<doc id="4477379" url="https://pl.wikipedia.org/wiki?curid=4477379" title="Miejskie Przedsiębiorstwo Oczyszczania w Toruniu">
Miejskie Przedsiębiorstwo Oczyszczania w Toruniu

Miejskie Przedsiębiorstwo Oczyszczania w Toruniu – zakład o tradycji sięgającej 1778 roku z siedzibą w Toruniu.
Lokalizacja.
Główna siedziba zakładu znajduje się w północnej części miasta, w dzielnicy Koniuchy, przy ul. Grudziądzkiej 159, w sąsiedztwie zajezdni autobusowej i cmentarza im. Ofiar II wojny światowej.
Historia.
Początki zakładu sięgają roku 1778, kiedy powołano do życia organizację służb oczyszczania miasta. W II połowie XIX wieku przekształcono ją w dwa zakłady: Zakład Oczyszczania Ulic i Zakład Wywozowy, które w 1911 roku połączono, tworząc Zarząd Czyszczenia Ulic.
W 1920 roku polskie władze Torunia utworzyły Zakład Oczyszczania Miasta z dwoma oddziałami: Zakład Oczyszczania Miasta i Zakład Wywozu Śmieci Domowych.
Po II wojnie światowej, w 1951 roku, zakład przekształcono w Miejskie Przedsiębiorstwo Oczyszczania. W 1975 roku, po utworzeniu województwa toruńskiego, przedsiębiorstwo weszło w skład Wojewódzkiego Zjednoczenia Przedsiębiorstw Gospodarki Komunalnej i Mieszkaniowej, zaś od 1979 roku było częścią rejonowego Przedsiębiorstwa Gospodarki Komunalnej i Mieszkaniowej. W 1981 roku odzyskało ono samodzielność i zostało przekształcone w Przedsiębiorstwo Robót Sanitarno – Porządkowych.
Na początku lat 90. XX w. zakład przekształcono w Miejskie Przedsiębiorstwo Oczyszczania i w takiej formie działa on do dziś. W 2009 roku MPO otworzył Zakład Unieszkodliwiania Odpadów Komunalnych przy ul. Kociewskiej.
Charakterystyka.
Do zadań MPO należy m.in.: odbiór i zagospodarowanie odpadów komunalnych, letnie i zimowe utrzymanie czystości ulic i placów, obsługa imprez plenerowych oraz utrzymanie cmentarza dla zwierząt „Tęczowy las”. Przedsiębiorstwo w 2018 roku obsługiwało ponad 250000 mieszkańców Torunia i ośmiu okolicznych gmin.
W 2014 roku otwarto pierwsze podziemne śmietniki na Rynku Nowomiejskim.
Zatrudnienie.
W 2018 roku w zakładzie pracowało ok. 330 pracowników.

</doc>
<doc id="4477381" url="https://pl.wikipedia.org/wiki?curid=4477381" title="Leven (dopływ Tees)">
Leven (dopływ Tees)

Leven (ang. "River Leven") – rzeka w północno-wschodniej Anglii, w hrabstwie North Yorkshire, dopływ rzeki Tees.
Źródło rzeki znajduje się na wzgórzu Kildale Moor, na południowy wschód od wsi Kildale, na terenie parku narodowego North York Moors, na wysokości 285 m n.p.m. Rzeka płynie przeważająco w kierunku zachodnim, przepływając przez miejscowości Great Ayton, Stokesley i Hutton Rudby. Uchodzi do rzeki Tees na wschód od miasta Yarm, na wysokości około 5 m n.p.m.

</doc>
<doc id="4477383" url="https://pl.wikipedia.org/wiki?curid=4477383" title="Sant'Alberto Magno">
Sant'Alberto Magno



</doc>
<doc id="4477384" url="https://pl.wikipedia.org/wiki?curid=4477384" title="Leven">
Leven

Rzeki:

</doc>
<doc id="4477388" url="https://pl.wikipedia.org/wiki?curid=4477388" title="Stanisław Szmidt">
Stanisław Szmidt

Stanisław Szmidt (ur. 23 lutego 1936 w Łodzi, zm. 22 lutego 2019) – polski duchowny rzymskokatolicki, salezjanin, autor pieśni religijnych, w tym polskiego przekładu "Barki".
Życiorys.
Jako szesnastolatek rozpoczął nowicjat, zaś pierwsze śluby złożył 24 lipca 1952. Święcenia kapłańskie przyjął 9 czerwca 1963 z rąk bp. Antoniego Pawłowskiego. Następnie w latach 1964–1969 studiował języki klasyczne na Katolickim Uniwersytecie Lubelskim, a w latach 1969–1972 pracował w salezjańskich domach formacyjnych w Czerwińsku nad Wisłą oraz w latach 1972–1979 w Lądzie nad Wartą. W latach 1979–1980 piastował funkcje redaktora salezjańskiego czasopisma informacyjnego "Nostry", a następnie do lutego 1980 przebywał na kursie formacji ciągłej w Rzymie. Po powrocie do Polski podjął pracę w domu formacyjnym w Woźniakowie, gdzie pracował do 1992, kiedy wyjechał do swojej rodzinnej Łodzi, zaś od 1993 pracował w Wyższym Seminarium Duchownym Towarzystwa Salezjańskiego.
Był autorem publikacji książkowych i artykułów o tematyce misji salezjańskich, a także pieśni religijnych w tym "Usłysz Bożej Matki głos", "Serce wielkie nam daj" czy napisana w 1974 "Barka", będąca wolnym tłumaczeniem pieśni południowoamerykańskiej i należąca do ulubionych pieśni papieża Jana Pawła II.

</doc>
<doc id="4477389" url="https://pl.wikipedia.org/wiki?curid=4477389" title="Talabot">
Talabot



</doc>
<doc id="4477392" url="https://pl.wikipedia.org/wiki?curid=4477392" title="Agostino Cusani">
Agostino Cusani



</doc>
<doc id="4477404" url="https://pl.wikipedia.org/wiki?curid=4477404" title="Agostino Cusani (1542–1598)">
Agostino Cusani (1542–1598)

Agostino Cusani (ur. w 1542 w Mediolanie, zm. 20 października 1598 tamże) – włoski kardynał.
Życiorys.
Urodził się w 1542 roku w Mediolanie, jako syn Luigiego Cusaniego i Costanzy d’Addy. Uzyskał doktorat utroque iure, a następnie został protonotariuszem apostolskim, referendarzem Trybunału Sygnatury Sprawiedliwości i Łaski i klerykiem Kamery Apostolskiej. 14 grudnia 1588 roku został kreowany kardynałem diakonem i otrzymał diakonię Sant’Adriano al Foro. 14 stycznia 1591 roku został podniesiony do rangi kardynała prezbitera i otrzymał kościół tytularny San Lorenzo in Panisperna. Zmarł 20 października 1598 roku w Mediolanie.

</doc>
<doc id="4477408" url="https://pl.wikipedia.org/wiki?curid=4477408" title="Konsalnet1">
Konsalnet1



</doc>
<doc id="4477412" url="https://pl.wikipedia.org/wiki?curid=4477412" title="Kolarstwo na Letnich Igrzyskach Olimpijskich 2008 – Madison mężczyzn">
Kolarstwo na Letnich Igrzyskach Olimpijskich 2008 – Madison mężczyzn

Madison mężczyzn podczas Letnich Igrzyska Olimpijskich 2008 rozegrany został 19 sierpnia na torze Laoshan Welodrom.
W konkurencji startowały drużyny składające się z dwóch zawodników. Rywalizowano na dystansie 50 km (200 okrążeń). Podczas wyścigu rozgrywane i punktowane (pierwsze miejsce 5 pkt, 2 - 3 pkt, 3 - 2 pkt, 4 - 1 pkt) są lotne finisze (10) oraz jest możliwość nadrobienia okrążenia nad peletonem.

</doc>
<doc id="4477413" url="https://pl.wikipedia.org/wiki?curid=4477413" title="Lasy Miszewskie">
Lasy Miszewskie

Lasy Miszewskie – kompleks leśny położony w powiecie płockim, na wschód od Płocka na pograniczu Kotliny Warszawskiej i Wysoczyzny Płońskiej.
Opis.
Lasy Miszewskie ciągną się wzdłuż prawego brzegu Wisły pasem o szerokości od 0,5 km do 4 km i długości ok. 10 km, od wsi Cieśle i Kępa Polska na wschodzie po wieś Słupno na zachodzie. Wschodnią granicę stanowi dolina Mołtawy, która pod Kępą Polską uchodzi do Wisły. Jest to obszar urozmaicony morfologicznie, wzgórza z wyraźnie zaznaczoną krawędzią Wysoczyzny Płońskiej. Teren ten porastają bory sosnowe, które przechodzą miejscami w las mieszany. Faunę reprezentują m.in. sarny, dziki i lisy.
Historia.
Nazwa pochodzi od znajdującej się w północnej części kompleksu wsi Miszewo Murowane. 10 lutego 1944 oddział Gwardii Ludowej pod dowództwem Stefana Leonarczyka "Wąsika" stoczył tu bitwę z żandarmerią hitlerowską.

</doc>
<doc id="4477417" url="https://pl.wikipedia.org/wiki?curid=4477417" title="Kurseong">
Kurseong

Kurseong (hindi कुर्सेओंग, beng. কার্শিয়াং) – miasto położone w Himalajach, w północnej części indyjskiego stanu Bengal Zachodni. Jest ono przystankiem na drodze z Siliguri do Dardżylingu. Ekonomia miasta opiera się na turystyce, edukacji i plantacjach herbaty. 
Położenie.
Kurseong leży w północno-wschodnich Indiach, w północno-zachodniej części stanu Bengal Zachodni, w . Miasto jest położone na górskim stoku na obszarze , na drodze biegnącej pomiędzy Siliguri, węzłem komunikacyjnym i największym miastem regionu, a Dardżylingiem, słynnym ośrodkiem turystycznym. Jego wysokość względna to 1458 m n.p.m. (lub 1501 m n.p.m.), ma ono ok. 5,05 km² – 7,5 km² powierzchni, a współrzędne geograficzne to: 26°52'57.0"N 88°16'38"E.
Historia.
Do XVIII w. region był częścią Królestwa Sikkimu, a współczesne miasto było małą wioską nazywaną „Kharsang” zamieszkiwaną przez Lepczów. Na przełomie XVIII i XIX w. okolice Kurseongu zostały podbite przez Nepalczyków i włączone do ich państwa. W 1817 r., po wojnie Brytyjczyków z Gurkhami Brytyjczycy oddali ten teren Królestwu Sikkimu. W 1835 r., na prośbę władz Indii Brytyjskich, Czogjal Sikkimu przekazał Brytyjczykom, za coroczną opłatę, górski region będący dziś częścią Dystryktu Dardżyling. Było to spowodowane wybraniem przez władze kolonialne Dardżylingu na sanatorium i letnią rezydencję dla brytyjskich oficerów i żołnierzy. Kurseong, jako jedna z podstacji w drodze z równin Bengalu do Dardżylingu, zaczął się gwałtownie rozwijać. Pierwotnie trasa biegła tzw. Military Road, w latach 60. wybudowano tzw. Cart Road. W 1880 r. otwarto stację kolei wąskotorowej, tzw. biegnącej z Siliguri do Dardżylingu. Prawa miejskie Kurseong otrzymał w 1879 r., jako jedna z pierwszych gmin miejskich ("Municipality") w Benglu. W 1881 r. miejscowość liczyła 4 033 mieszkańców. W 1890, wraz z utworzeniem Dystrykyu Dardżyling, Kurseong stał się siedzibą Kurseong Sub-Division. W tym czasie miasto przestało być jedynie przystankiem w drodze do Dardżylingu, ale samo również zaczęło pełnić rolę sanatorium dla brytyjskich żołnierzy.
Geneza nazwy nie jest jasna, lecz prawdopodobnie pochodzi od "kurson-rip", co w języku lepcza oznacza małą, białą orchideę, jakie licznie można znaleźć w pobliskich dolinach. Może również pochodzić od "kur", czyli lokalnego gatunku trzciny i "sheang" oznaczającego w języku lepcza patyk.
Klimat.
Kurseong leży w oddziaływaniu klimatu umiarkowanego ciepłego z suchą zimą. W klasyfikacji klimatów Köppena jest on oznaczony jako Cwb. Najcieplejszym miesiącem jest sierpień ze średnią temperaturą 20,5 °C, najchłodniejszy jest styczeń ze średnią temperaturą 10,1 °C. Największe średnie opady są w lipcu (896 mm), najmniejsze w grudniu (5 mm), zaś średnia suma roczna wynosi, w zależności od źródła, 3235 mm lub 5994 mm.
Demografia.
W 1991 r. Kurseong liczył 26 759 mieszkańców, w 2001 r. - 40 019. Według spisu statystycznego z 2011 r. Kurseong liczył 42 446 mieszkańców, 21 423 mężczyzn i 21 023 kobiet. Na 1000 mężczyzn przypadało 981 kobiet, co jest wartością nieznacznie wyższą od średniej dla całego stanu, gdzie na 1000 mężczyzn przypadało tylko 950 kobiet. Gęstość zaludnienia wynosiła 5659 osób/km². Dzieci w wieku 0-6 lat stanowiły 8,5% (w całym stanie - 12%). Między 2001 a 2011 współczynnik wzrostu populacji wyniósł 6,1% (w całym stanie - 13,8%). 
Analfabetami było ok. 6,7% społeczności miasta (w całym stanie było to 23,7% ludności), 4,5% mężczyzn i 8,1% kobiet. Pracowało lub prowadziło własny biznes 6 938 mężczyzn i 2 925 kobiet.
6,4% populacji miasta należało do tzw. zarejestrowanych kast (), 19,1% należało do tzw. zarejestrowanych plemion (), czyli grup społecznych o najniższym statusie.
Mieszkańcy miasta porozumiewają się po nepalsku, w hindi, po angielsku, tybetańsku lub bengalsku.
Religia.
Według spisu powszechnego z 2011 r. 65,8% ludności, wyznawało hinduizm. Na drugim miejscu byli buddyści, których było 20,5%. Kolejne grupy wyznaniowe to: chrześcijanie – 6,0% i muzułmanie – 5,7%.
Gospodarka.
Ważną częścią gospodarki miasta i otaczających terenów są plantacje dardżylińskiej herbaty. Do najsłynniejszych należą Castleton, oraz, posiadająca najstarszą na świecie, założoną w 1859 r., fabrykę herbaty — Makaibari Tea Estate. 
Ze względu na dużą ilość i różnorodność szkół w mieście Kuersong jest nazywany „the school town” (miasto szkół). Część z nich, np. St. Alphonsus High School lub Goethals Memorial School, była założona jeszcze za czasów brytyjskich. Szkoły średnie dzielą się na dwie grupy działające według innych systemów edukacji: angielską (the English Medium) i nepalską (the Nepali Medium). W mieście są też dwie wyższe uczelnie o statusie koledżu: , afiliowany przy , a także . 
Prawdopodobnie pierwszą na świecie nepalską biblioteką publiczną jest, założona w 1913 r. w Kuersongu i wciąż istniejąca, Gorkha Public Library ("Gorkha jana pustakalay"). Powstała ona z inicjatywy (Gurkhów) dla rozwoju ich kultury, języka i literatury. 
Transport.
Leżący na drodze pomiędzy Siliguri a Dardżylingiem Kurseong jest dobrze skomunikowany z tymi miastami. Z oddalonego o ok. 47 km Siliguri można tam dojechać trzema drogami: Pankhabari road, Rohini road oraz najpopularniejszą — Hill Cart Road (oficjalnie Tenzing Norgay road), która potem biegnie dalej do Dardżylingu. Na tej trasie kursują prywatne busy, można również wynająć taksówkę.
W Kuersongu znajduje się stacja wąskotorowej Himalajskiej Kolei Dardżylińskiej (), tzw. Toy Train. Łączy ona New Jalpaiguri i Siliguri z Dardżylingiem. Najbliższą duża stacja kolejowa jest w New Jalpaiguri. Jest ona oddalona o ok. 57 km drogą lub 53 km koleją wąskotorową. Nieco bliżej, bo 50 km od Kuersongu, leży lokalna stacja kolejowa w Siliguri. 
Najbliższym lotniskiem jest oddalony o ok. 60 km Port lotniczy Bagdogra. 
Turystyka.
Dzięki łagodnemu klimatowi, spokojnej atmosferze, pięknie okolicy oraz dogodnym, tranzytowym położeniu Kurseong stanowi cel przyjazdów turystycznych. Przyjezdni mogą się zatrzymać w jednym z położonych w mieście hoteli, schronisku turystycznym lub na kwaterach w okolicznych plantacjach herbaty. 
Do najpopularniejszych atrakcji turystycznych należą:

</doc>
<doc id="4477418" url="https://pl.wikipedia.org/wiki?curid=4477418" title="Parral">
Parral

Parral – miasto w Chile, położone w południowej części regionu Maule.
Opis.
Miejscowość została założona w 1795 roku. Przez miasto przebiega Droga Panamerykańska R5, R128 i linia kolejowa.
Demografia.
Źródło.

</doc>
<doc id="4477419" url="https://pl.wikipedia.org/wiki?curid=4477419" title="War Admiral">
War Admiral

War Admiral (2 maja 1934 – 30 października 1959) – amerykański koń wyścigowy pełnej krwi angielskiej. Zasłynął ze zdobycia Triple Crown w 1937 roku oraz z przegranego pojedynku z Seabiscuitem w 1938 roku.
Życiorys.
Jego rodzicami byli Man o' War i Brushup. Wyhodował go Samuel D. Riddle, który był również właścicielem jego ojca. Urodził się na Faraway Farm w Lexington. Ojciec War Admirala był wtedy uważany za najwybitniejszego konia wyścigowego tamtych czasów, jednak jego matka nigdy nie wygrała żadnej gonitwy. Brushup była nim kryta sześć razy; tylko jeden źrebak był później dobrym koniem wyścigowym – był nim właśnie War Admiral.
Ogier odziedziczył talent po ojcu, jednak nie przypominał go wyglądem. Był bardzo niski; mierzył jedynie 152 cm wzrostu. Skarogniadą maść odziedziczył po matce.
War Admiral nie lubił maszyn startowych i niechętnie do nich wchodził. Na torze był temperamentny jak jego ojciec, jednak w stajni był zrelaksowany i robił długie drzemki.
Trenerem konia został George Conway. Biegał w barwach stajni Glen Riddle Farm.
Sezon 1936.
W wieku dwóch lat brał udział w sześciu wyścigach i wygrał połowę z nich, w tym Great American Stakes i Eastern Shore Handicap. Wówczas na najbardziej utalentowanego konia jego rocznika uznawany był Pompoon, który pokonał War Admirala w National Stallion Stakes.
Sezon 1937.
War Admiral rozpoczął sezon od wygrania dwóch gonitw, w tym Chesapeake Stakes. Wtedy Riddle podjął ważną decyzję. Siedemnaście lat wcześniej Man o’ War nie pobiegł w Kentucky Derby, ponieważ nie przepadał za wyścigami w Kentucky i uważał, że jego koń nie jest gotowy. Tym razem postanowił zrobić wyjątek i wystawił War Admirala do Kentucky Derby. Start został opóźniony o siedem minut. Ostatecznie War Admiral wygrał o 1 3⁄4 nad koniem Pompoon. Redaktor sportowy Neville Dunn napisał:„Mały, skarogniady konik, który odziedziczył wzrost po mamie, ale biega jak tatuś, zgarnia zwycięstwo w sześćdziesiątym trzecim Kentucky Derby...i wygrał tak łatwo, tak bez wysiłku, że 65 000 fanów szturchnęło się nawzajem po żebrach i krzyknęło „Mówiłem ci! Mówiłem, że War Admiral może biec jak Man o’War!”.Podczas Preakness Stakes Pompoon zagrażał War Admiralowi, ale ten ostatecznie wygrał o głowę. 5 czerwca wystartował w Belmont Stakes. Potknął się przy starcie, ale szybko nadrobił straty i wygrał wyścig, jednocześnie bijąc rekord toru należący do jego ojca. Okazało się jednak, że uderzając w bramkę startową na jego nodze powstała rana otwarta. W trakcie biegu jego dżokej nie wyczuł, że coś jest nie tak, ale kiedy koń stanął w kręgu zwycięzców, zauważono, że jego brzuch i nogi pokryte są krwią. Kontuzja ta wykluczyła go z wyścigów przez resztę lata. Na tor powrócił w październiku, wygrywając trzy gonitwy, w tym Washington Handicap i Pimlico Special. Zdobył tytuł najlepszego trzyletniego ogiera oraz Konia Roku.
Sezon 1938.
W 1938 roku wygrał osiem ważnych gonitw, w tym Whitney Handicap i Jockey Club Gold Cup. W tym roku odbył się również pojedynek między nim a rok starszym Seabiscuitem. Konie nigdy wcześniej nie mierzyły się ze sobą na torze – choć kilka razy miało do tego dojść, do starcia ostatecznie nie doszło. 1 listopada odbył się wyścig między War Admiralem a Seabiscuitem, który nazwano „Pojedynkiem Stulecia”. Riddle poprosił, by ze względu na problematyczną historię War Admirala, bieg odbył się bez maszyn startowych. Zdobywca Triple Crown był faworytem gonitwy, jednak Seabiscuit wygrał o 4 długości i pobił rekord toru.
Emerytura i śmierć.
Po przegranym pojedynku z Seabiscuitem, War Admiral wygrał jeszcze dwa wyścigi – Rhode Island Handicap w 1938 oraz gonitwę na torze Hialeah w lutym 1939. Z powodu kontuzji musiał przejść na emeryturę. Zakończył karierę z 21 zwycięstwami na 26 startów i zarobkami wynoszącymi 273 240 dolarów.
Do 1958 roku żył na Faraway Farm, jednak siedem lat po śmierci Riddle’a farma została sprzedana, a War Admiral został przeniesiony do Hamburg Place, gdzie zmarł 30 października 1959 roku w wieku 25 lat.
W 1945 był wiodącym reproduktorem w Stanach Zjednoczonych. Był ojcem takich koni jak:
Choć linia pochodząca od jego synów już nie istnieje, to War Admiral nadal znajduje się w rodowodach niektórych współczesnych koni dzięki jego córkom. Przykładami jego potomków pochodzących od córek War Admirala są Swaps, Buckpasser czy Numbered Account. Pojawia się również w rodowodach takich koni jak Seattle Slew, Affirmed, American Pharoah, Zenyatta, Dr. Fager, Cigar czy Alysheba.
War Admiral jest pochowany obok swojego ojca w Kentucky Horse Park.
Magazyn The Blood-Horse umieścił go na trzynastym miejscu na liście 100 Najwybitniejszych Koni Wyścigowych XX wieku. Ma również swoje miejsce w „Hall of Fame”, gdzie został wprowadzony w tym samym roku co Seabiscuit.

</doc>
<doc id="4477424" url="https://pl.wikipedia.org/wiki?curid=4477424" title="Neutrony termiczne">
Neutrony termiczne



</doc>
<doc id="4477427" url="https://pl.wikipedia.org/wiki?curid=4477427" title="Anna Comarella">
Anna Comarella

Anna Comarella (ur. 12 marca 1997 r. w Pieve di Cadore) – włoska biegaczka narciarska, zawodniczka klubu Gruppo Sportivo Fiamme Oro.
Kariera.
Po raz pierwszy na arenie międzynarodowej pojawiła się w 30 listopada 2013 roku, podczas zawodów juniorskich we włoskiej w miejscowości Santa Caterina di Valfurva, gdzie uplasowała się na 17. pozycji w sprincie stylem dowolnym.
W Pucharze Świata zadebiutowała 16 grudnia 2017 roku w Toblach, gdzie na dystansie 10 km stylem dowolnym uplasowała się na 50. pozycji. Pierwsze pucharowe punkty wywalczyła podczas PŚ w Cogne, gdzie na dystansie 10 km stylem klasycznym uplasowała się na 22. miejscu.

</doc>
<doc id="4477431" url="https://pl.wikipedia.org/wiki?curid=4477431" title="Agostino Cusani (1655–1730)">
Agostino Cusani (1655–1730)

Agostino Cusani (ur. 20 października 1655 w Mediolanie, zm. 27 grudnia 1730 tamże) – włoski kardynał.
Życiorys.
Urodził się 20 października 1655 roku w Mediolanie, jako syn Ottavia Cusaniego i Margherity Biglii. Studiował na Uniwersytecie Pawijskim, gdzie uzyskał doktorat "utroque iure". 2 sierpnia 1682 roku przyjął święcenia kapłańskie. Następnie został protonotariuszem apostolskim i klerykiem Kamery Apostolskiej. 2 kwietnia 1696 roku został wybrany tytularnym arcybiskupem Amasyi, a trzy tygodnie później przyjął sakrę. Jednocześnie mianowano go nuncjuszem w Wenecji i asystentem Tronu Papieskiego. Dziesięć lat później został nuncjuszem we Francji. W 1711 roku został arcybiskupem ad personam Pawii, a rok później zrezygnował ze służby dyplomatycznej. 18 maja 1712 roku został kreowany kardynałem prezbiterem i otrzymał kościół tytularny Santa Maria del Popolo. W kolejnym roku został legatem w Bolonii, a w 1724 zrezygnował z zarządzania diecezją. Zmarł 27 grudnia 1730 roku.

</doc>
<doc id="4477432" url="https://pl.wikipedia.org/wiki?curid=4477432" title="Ian Walker (żeglarz)">
Ian Walker (żeglarz)

Ian James Walker (ur. 25 lutego 1970) – brytyjski żeglarz sportowy. Dwukrotny medalista olimpijski.
Brał udział w dwóch igrzyskach na przestrzeni ponad dwudziestu lat (IO 96, IO 00), na obu zdobywał srebrne dwa medale. W 1996 był drugi w klasie 470 (partnerował mu John Merricks) oraz w klasie Star w 2000, wspólnie z Markiem Covellem. W 1996 był wicemistrzem świata w 470.

</doc>
<doc id="4477435" url="https://pl.wikipedia.org/wiki?curid=4477435" title="Ochrona osób">
Ochrona osób

Ochrona osób – działania mające na celu zapewnienie bezpieczeństwa życia, zdrowia i nietykalności osobistej.

</doc>
<doc id="4477437" url="https://pl.wikipedia.org/wiki?curid=4477437" title="Mazurskie Miody">
Mazurskie Miody

Mazurskie Miody – polskie przedsiębiorstwo branży spożywczej z siedzibą w Tomaszkowie (gmina Stawiguda, województwo warmińsko-mazurskie).
Historia.
Założycielem przedsiębiorstwa był Bogdan Piasecki, który w 1964 utworzył pierwszą pasiekę. Stopniowy rozwój spowodował powstanie zakładu konfekcjonującego miód pszczeli przy ulicy Towarowej w Olsztynie. W 2006 siedziba i zakład produkcyjny zostały przeniesione do wybudowanego od podstaw budynku w Tomaszkowie z wkomponowaną w elewacje charakterystyczna sylwetką beczki. Od 2007 w ofercie pojawiły się miody pitne, a później okowita. W 2016 do sprzedaży trafiła nowa seria miodów ("Miód Polski"). Po dłuższym okresie przygotowań w 2017 roku rozpoczęto sprzedaż pierwszej polskiej whisky single malt.
Osiągnięcia.
Do najważniejszych osiągnięć przedsiębiorstwa należą:
Ponadto przedsiębiorstwo otrzymało następujące nagrody:

</doc>
<doc id="4477439" url="https://pl.wikipedia.org/wiki?curid=4477439" title="Thibaut De Marre">
Thibaut De Marre

Thibaut De Marre (ur. 23 lutego 1998 r. w Grenoble) – belgijski biegacz narciarski, zawodnik klubu SRHF.
Kariera.
Po raz pierwszy na arenie międzynarodowej pojawił się 5 grudnia 2015 roku, podczas zawodów juniorskich we francuskiej miejscowości Bessans, gdzie zajął 86. miejsce na dystansie 15 km stylem klasycznym.
20 lutego 2019 wygrał kwalifikacje do biegów dystansowych do Mistrzostw Świata 2019 na dystansie 10 km stylem klasycznym.

</doc>
<doc id="4477440" url="https://pl.wikipedia.org/wiki?curid=4477440" title="Ratt">
Ratt

Ratt – amerykański zespół glammetalowy.
Historia.
Zespół założył wokalista Stephen Pearcy w 1974 pod nazwą Crystal Pystal, zmienioną następnie na Buster Cherry, później na Mickey Ratt, ostatecznie skróconą w 1981 do Ratt. W 1983 grupa podpisała kontrakt z Time Coast Music, wydając minialbum "Ratt," a rok później, nakładem Atlantic Records, pełnowymiarowy LP "Out of the Cellar". Zarówno pierwszy, jak i następny album "Invasion of Your Privacy" (1985) odniosły sukces, zarówno wśród krytyków, jak i fanów. Kolejne albumy "Dancing Undercover" (1986) i "Reach For The Sky" (1988) spotkały się z negatywnymi reakcjami krytyków, odnosząc jednakże sukces komercyjny. Zespół zawiesił działalność w 1992, a członkowie zajęli się nowymi projektami muzycznymi. Reaktywacja miała miejsce w 1996, a w 1998 ukazał się nowy album studyjny zatytułowany "Ratt". W 2000 Pearcy opuścił zespół i następnie działał pod nazwą „Ratt featurning Stephen Pearcy”. Pozostali muzycy działali pod nazwą Ratt z wokalistą Robertem Masonem. W 2006 Pearcy powrócił do składu. W 2010 ukazał się album "Infestation". W tym samym roku zespół zawiesił działalność na dwa lata. W 2012 rozpoczął pracę nad nowym materiałem. W 2014 Stephen Pearcy ponownie opuścił zespół. Przez następne lata działały dwa zespoły pod nazwą Ratt, co stało się przedmiotem procesów sądowych.

</doc>
<doc id="4477441" url="https://pl.wikipedia.org/wiki?curid=4477441" title="Czyngis-chan (film 1965)">
Czyngis-chan (film 1965)



</doc>
<doc id="4477446" url="https://pl.wikipedia.org/wiki?curid=4477446" title="Magnus Kim">
Magnus Kim



</doc>
<doc id="4477447" url="https://pl.wikipedia.org/wiki?curid=4477447" title="Zarządy województw I kadencji">
Zarządy województw I kadencji

Zarządy województw I kadencji – składy 16 zarządów województw w Polsce I kadencji (1999–2002) wybranych w następstwie wyborów samorządowych.

</doc>
<doc id="4477451" url="https://pl.wikipedia.org/wiki?curid=4477451" title="Vice (film 2018)">
Vice (film 2018)

Vice – amerykański komediodramat filmowy z 2018 roku w reżyserii Adama McKaya, który był także scenarzystą. Biografia byłego wiceprezydenta Stanów Zjednoczonych Dicka Cheneya.
Muzykę do filmu skomponował Nicholas Britell, zmontował go Hank Corwin, autorem zdjęć był Greig Fraser, scenografii Jan Pascale, a kostiumów Susan Matheson.
Nagrody i nominacje.
Film zdobył 29 nagród i uzyskał 114 nominacji:&lt;br&gt;
Oscar 2019:
Złoty Glob 2019:
BAFTA 2019:

</doc>
<doc id="4477453" url="https://pl.wikipedia.org/wiki?curid=4477453" title="Anna Terék">
Anna Terék

Anna Terék (ur. 22 marca 1984 w Bačkiej Topoli, Jugosławia) – węgierska poetka, dramatopisarka, psycholożka.
Życiorys.
Urodziła się w 1984 r. w Bačkiej Topoli na terenie Wojwodiny w ówczesnej Jugosławii (obecnie Serbia). Szkołę podstawową ukończyła w rodzinnym mieście, a następnie uczęszczała do liceum w Suboticy. W 2012 roku uzyskała dyplom z psychologii oraz doradztwa i psychologii szkolnej na Wydziale Psychologii i Pedagogiki Uniwersytetu im. Loránda Eötvösa w Budapeszcie. Od 2015 roku pracuje jako psycholog szkolny.
Twórczość.
Jej pierwszy tom o tytule "Mosolyszakadás" został wydany w 2007 roku. W 2011 roku opublikowała drugi tom zatytułowany "Duna utca", za który w tym samym roku otrzymał Nagrodę Ervina Sinkó. Jej pierwsza sztukę pod tytułem "Jelentkezzenek a legjobbak! / Neka se jave najbolji!" zaprezentowano w 2013 roku w Serbskim Teatrze Narodowym w Nowym Sadzie. W 2016 roku ukazał się zbiór dramatów "Vajdasági lakodalom", a jej najnowszy tom wierszy "Halott nők" ukazał się wiosną 2017 roku.

</doc>
<doc id="4477454" url="https://pl.wikipedia.org/wiki?curid=4477454" title="Iulian Claudiu Manda">
Iulian Claudiu Manda

Iulian Claudiu Manda (ur. 20 grudnia 1975 w Krajowie) – rumuński polityk, działacz Partii Socjaldemokratycznej, poseł do Izby Deputowanych oraz senator, poseł do Parlamentu Europejskiego IX kadencji.
Życiorys.
W 1998 ukończył studia z rachunkowości i informatyki na Universitatea din Craiova. Odbył później studia doktoranckie z zakresu zarządzania na Universitatea Valahia din Târgoviște. Zaangażował się w działalność polityczną w ramach Partii Socjaldemokratycznej. Początkowo pracował w prywatnym przedsiębiorstwie, był też dyrektorem biura jednego z parlamentarzystów. W latach 2000–2004 zasiadał w radzie miejskiej swojej rodzinnej miejscowości. Pełnił funkcję wicedyrektora w departamencie młodzieży i sportu administracji okręgu Dolj (2001–2003) oraz dyrektora studenckiego domu kultury (2003–2004).
Obejmował także różne stanowiska w strukturze swojego ugrupowania. Był wiceprzewodniczącym (2002–2004), sekretarzem generalnym (2004–2006) i przewodniczącym rady krajowej (2006–2010) jej organizacji młodzieżowej TSD. W 2013 stanął na czele struktur PSD w okręgu Dolj.
W 2004 po raz pierwszy uzyskał mandat posła do Izby Deputowanych. Z powodzeniem ubiegał się o reelekcję w wyborach w 2008 i 2012. W 2014 był oficjalnym kandydatem premiera Victora Ponty na stanowisko ministra delegowanego do spraw budżetu, jednak jego kandydaturę zablokował prezydent Traian Băsescu. W 2016 Iulian Claudiu Manda został wybrany w skład Senatu. W 2019 uzyskał mandat posła do Parlamentu Europejskiego IX kadencji.
Żonaty z polityk Lią-Olguțą Vasilescu.

</doc>
<doc id="4477455" url="https://pl.wikipedia.org/wiki?curid=4477455" title="The Langlander Single Malt">
The Langlander Single Malt

The Langlander Single Malt – pierwsza (lub druga) polska whisky single malt produkowana od stycznia 2017 przez przedsiębiorstwo Mazurskie Miody w Tomaszkowie (gmina Stawiguda, województwo warmińsko-mazurskie).
Whisky (nie torfowa zabutelkowana z mocą 43%) produkowana jest wyłącznie z polskich surowców i dostępna w limitowanej edycji (2350 sztuk). Napój leżakowany jest ponad trzy lata w polskich beczkach dębowych i jest połączeniem szkockiej tradycji komponowania whisky ze smakiem surowców pochodzących z Polski. Jest zdecydowana i wyraźna w smaku, ma długi owocowy finisz. Charakteryzuje się barwą złotobursztynową. W aromacie jest słodka i delikatna. Rafał Stanowski, znawca alkoholi, określił smak whisky opisem: "Dużo jabłek, lekka nuta ziół. Na języku przyjemna słodycz jabłek, miodu, czekolady z lekką nutą pikantności. A w finish miłe zaskoczenie połączenia kawy, czekolady i dębiny".

</doc>
<doc id="4477456" url="https://pl.wikipedia.org/wiki?curid=4477456" title="Vice">
Vice



</doc>
<doc id="4477457" url="https://pl.wikipedia.org/wiki?curid=4477457" title="Specjalistyczne Uzbrojone Formacje Ochronne">
Specjalistyczne Uzbrojone Formacje Ochronne



</doc>
<doc id="4477462" url="https://pl.wikipedia.org/wiki?curid=4477462" title="Letrozol">
Letrozol

Letrozol () – organiczny związek chemiczny, niesteroidowy inhibitor aromatazy stosowany w hormonoterapii raka piersi.
Mechanizm działania.
W rakach piersi wykazujących ekspresję receptora estrogenowego estrogeny pełnią kluczową rolę w inicjacji, promocji i progresji karcynogenezy tego nowotworu złośliwego. Po menopauzie produkcja estrogenów przez jajniki ustaje, jednak nadal powstają one w nadnerczach w wyniku konwersji androgenów w estrogeny, w czym bierze udział aromataza i rodzina enzymów CYP. Aromataza katalizuje ostatni etap syntezy estrogenów, w którym androgeny: testosteron oraz androstendion są przekształcane estrogeny, odpowiednio testosteron w estadiol, a androstendion w estron. Aromataza jest obecna głównie w jajniku, ale również w tkance tłuszczowej, mięśniach, wątrobie i gruczole piersiowym. Wraz z wiekiem rośnie udział obwodowej produkcji estrogenów i po menopauzie aromatyzacja androgenów w nadnerczach staje się głównym źródłem estrogenów. Ponadto obecność aromatazy w obrębie tkanki gruczołu prawidłowego piersiowego i utkania nowotworu piersi przyczynia się do ekspozycji raka na estrogeny.
Letrozol jest niesteroidowym silnym inhibitorem aromatazy III generacji. Płaska struktura letrozolu naśladująca budowę fizjologicznego substratu androstendionu umożliwia mu dobre wiązanie z miejscem wiązania substratu enzymu. Lek wiąże się z żelazem hemu cytochromu P450, co uniemożliwia hydroksylację substratu i blokuje syntezę estrogenów. Ze względu na wysoką swoistość letrozol nie ma wpływu na syntezę innych hormonów steroidowych.
Wskazania.
Letrozol stosuje się w następujących sytuacjach klinicznych:
Przeciwwskazania.
Do przeciwwskazań do stosowania letrozolu należą:
Badania kliniczne.
Zaawansowany rak piersi.
W pierwszym etapie badań klinicznych porównano skuteczność letrozolu z octanem megestrolu oraz aminoglutetymidem u chorych z zaawansowanym rakiem piersi wcześniej leczonych tamoksyfenem.
W randomizowanym badaniu na 363 chorych losowo przydzielono do grupy otrzymującej letrozol lub octan megestrolu. Wykazano, że stosowanie letrozolu w tej grupie chorych wiąże się z większym odsetkiem odpowiedzi obiektywnych (24% w grupie otrzymującej letrozol i 16% w grupie otrzymującej octan megestrolu) i dłuższym czasem trwania odpowiedzi. Nie stwierdzono istotnej statystycznie poprawy przeżycia całkowitego w grupie otrzymującej letrozol. W drugim badaniu porównującym skuteczność letrozolu i aminoglutetymidu wykazano, że letrozol poprawia medianę czasu przeżycia do progresji, medianę czasu do wystąpienia niepowodzenia leczenia i medianę przeżycia całkowitego.
W kolejnym etapie oceniono skuteczność letrozolu w ramach leczenia pierwszej linii. W wieloośrodkowym randomizowanym badaniu III fazy u 907 chorych po menopauzie z zaawansowanym rakiem piersi porównano skuteczność letrozolu z tamoksyfenem stosowanego w ramach leczenia pierwszej linii. U 65% chorych stwierdzono ekspresję receptorów dla hormonów, a u 35% status ich ekspresji był nieznany. Chore losowo przydzielono do grupy otrzymującej letrozol lub do grupy otrzymującej tamoksyfen. Z badania wykluczono chore, które już stosowały hormonoterapię w ramach leczenia choroby zaawansowanej oraz wykluczono chore z nawrotem raka w ciągu 12 miesięcy od stosowania hormonoterapii w ramach leczenia uzupełniającego. U chorych z chorobą z przerzutami dozwolone było stosowanie jednej linii chemioterapii. Pierwszorzędowym punktem końcowym badania był czas do wystąpienia progresji choroby (TTP), a drugorzędowe punkty końcowe obejmowały odsetek odpowiedzi obiektywnych (ORR), czas trwania odpowiedzi, czas do niepowodzenia leczenia (TTF) czas przeżycia całkowitego (OS). Po odpowiednim okresie obserwacji wykazano przewagę letrozolu nad tamoksyfenem, który wpływał na poprawę mediany czasu do wystąpienia progresji choroby (9,4 miesiąca dla letrozolu i 6,0 miesięcy dla tamoksyfenu), odsetka odpowiedzi obiektywnych (32% dla letrozolu i 21% dla tamoksyfenu) i medianę czasu do niepowodzenia leczenia (9 miesięcy dla letrozolu i 5,7 miesięcy dla tamoksyfenu). U chorych stosujących letrozol twierdzono poprawę przeżycia całkowitego, ale nie osiągnęła ona istotności statystycznej, co może być związane z możliwością krzyżowej zmiany leczenia w przypadku progresji.
W innym badaniu porównano skuteczność letrozolu z innym niesteroidowym inhibitorem aromatazy – anastrozolem. W tym wieloośrodkowym, randomizowanym badaniu klinicznym III/IV fazy 713 chore po menopauzie z zaawansowanym rakiem piersi, które wcześniej otrzymywały antyestrogen, losowo przydzielono do grupy otrzymującej letrozol lub anastrozol. Pierwszorzędowym punktem końcowym badania był czas do wystąpienia progresji choroby (TTP), a drugorzędowymi punktami końcowymi były odsetek odpowiedzi obiektywnych, czas trwania odpowiedzi i odsetek korzyści klinicznych. Badanie wykazało, że oba leki wykazują podobną skuteczność. Letrozol cechował się wyższym odsetkiem odpowiedzi obiektywnych, który wynosił 19,1% dla letrozolu i 12,3% dla anastrozolu (różnica istotna statystycznie). Nie wykazano istotnej statystycznie różnicy w obserwowanej medianie czasu do wystąpienia progresji, która stanowiła pierwszorzędowy punkt końcowy. Pozostałe mierzone parametry, czyli odsetek korzyści klinicznych, mediana czasu trwania odpowiedzi, mediana czasu do niepowodzenia leczenia i mediana czasu przeżycia całkowitego, również nie wykazały istotnej statystycznie różnicy.
Leczenie uzupełniające (adiuwantowe) raka piersi.
W badaniach oceniających zastosowanie letrozolu w leczeniu uzupełniającym lek porównano z tamoksyfenem, oceniono skuteczność leczenia sekwencyjnego oraz badano optymalny czas trwania hormonoterapii.
W wieloośrodkowym, randomizowanym badaniu III fazy BIG 1-98 porównano skuteczność letrozolu do tamoksyfenu w ramach leczenia adiuwantowego oraz oceniono skuteczność leczenia sekwencyjnego. Do badania włączono 8010 kobiet z rakiem piersi z obecnymi receptorami dla hormonów. Chore losowo przydzielono do jednej z czterech grup: grupy A otrzymującej tamoksyfen przez 5 lat, grupy B otrzymującej letrozol przez 5 lat, grupy C otrzymującej tamoksyfen przez 2 lata, a następnie letrozol przez 3 lata oraz grupy D otrzymującej letrozol przez 2 lata, a następnie tamoksyfen przez 3 lata. Pierwszorzędowym punktem końcowym badania była mediana czasu przeżycia wolnego od choroby (DFS). Ocenianymi drugorzędowymi punktami końcowymi były czas do wystąpienia odległych przerzutów (TDM), przeżycie bez przerzutów odległych (DDFS), czas przeżycia całkowitego (OS), przeżycie bez choroby układowej (SDFS), inwazyjny rak drugiej piersi oraz czas do wznowy raka piersi. Po odpowiednim okresie obserwacji (mediana okresu obserwacji 8,1 roku) u chorych przyjmujących letrozol w monoterapii stwierdzono poprawę mediany czasu przeżycia wolnego od choroby w porównaniu do monoterapii tamoksyfenem. Nie zaobserwowano istotnej statystycznie różnicy czasu przeżycia całkowitego pomiędzy obiema grupami leczonych. W analizie badania BIG 1-98 ramion z grupami chorych leczonych sekwencyjnie nie wykazano różnicy mediany przeżycia wolnego od choroby (DFS) leczenia sekwencyjnego złożonego z tamoksyfenu przez 2 lata, a następnie letrozolu przez lata w porównaniu do leczenia letrozolem w monoterapii przez 5 lat oraz leczenia sekwencyjnego w odwrotnej sekwencji (letrozol przez 2 lata, następnie tamoksyfen przez 3 lata) w porównaniu do leczenia letrozolem w monoterapii przez 5 lat.
Badanie MA-17 oceniało skuteczność przedłużonego 5-letniego leczenia letrozolem po zakończeniu leczenia tamoksyfenem trwającego od 4,5 lat do 6,5 lat u kobiet po menopauzie z wczesnym rakiem piersi z obecnymi receptorami dla hormonów. Do badania zakwalifikowano 5187 kobiet, które losowo przydzielono do grupy otrzymującej placebo lub letrozol. Wstępna analiza po medianie obserwacji 28 miesięcy wykazała, że przedłużone leczenie letrozolem zmniejszało ryzyko nawrotu choroby, ale nie zaobserwowano różnicy przeżycia całkowitego pomiędzy grupą otrzymującą placebo a grupą otrzymującą letrozol. Po odślepieniu badania chore otrzymujące placebo mogły przejść do grupy otrzymującej letrozol i ponad 60% chorych z ramienia placebo zaczęło przyjmować letrozol, a pozostałe chore nie zdecydowały się kontynuować leczenia. W uaktualnionej analizie letrozol również zmniejszał ryzyko nawrotu raka. Nie stwierdzono istotnej statystycznie poprawy przeżycia całkowitego w grupie otrzymującej letrozol w ramach przedłużonego leczenia.
Leczenie neoadjuwantowe.
Zastosowanie letrozolu w leczeniu przedoperacyjnym poddano ocenie w randomizowanym wieloośrodkowym badaniu IIb/III fazy P024, w którym u 337 kobiet po menopauzie z inwazyjnym rakiem piersi z receptorami dla hormonów porównano letrozol z tamoksyfenem. W obu ramionach badania leczenie prowadzono 4 miesiące. Do badania kwalifikowano jedynie chore, które nie mogły być kandydatkami do operacji oszczędzającej pierś, a 14% włączonych chorych do badania miało chorobę nieoperacyjną. W badaniu zaobserwowano przewagę leczenia neoadiuwantowego za pomocą letrozolu. Kliniczną odpowiedź obiektywną stwierdzono u 55% leczonych letrozolem i u 36% leczonych tamoksyfenem, podobnie w badaniach obrazowych lepszą odpowiedź wywoływał letrozol i u większego odsetka chorych otrzymujących letrozol (45%) wykonano zabieg oszczędzający pierś niż u leczonych tamoksyfenem (35%).
Dawkowanie.
Letrozol stosuje się doustnie w jednorazowej dawce dobowej 2,5 mg z posiłkiem lub po posiłku. W leczeniu zaawansowanego raka piersi leczenie jest prowadzone do czasu pojawienia się dowodów na progresję choroby. Leczenie uzupełniające (adiuwantowe) standardowo trwa 5 lat lub do czasu progresji choroby nowotworowej. W leczeniu adiuwantowym możliwe jest wykorzystanie schematu sekwencyjnego z podawaniem letrozolu przez 2 lata, a następnie przez 3 lata tamoksyfenu. W ramach leczenia neoadiuwantowego (przedoperacyjnego) letrozol może być podawany przez okres 4–8 miesięcy w celu uzyskania optymalnej odpowiedzi, a jeśli nie uzyskano odpowiedniej odpowiedzi leczenie letrozolem jest przerywane.
Farmakokinetyka.
Lek jest podawany doustnie. Pokarm nieznacznie zmniejsza szybkość wchłaniania leku, ale nie wpływa na wielkość wchłaniania. Średnia bezwzględna biodostępność jest oceniana na 99,9%. We krwi lek w 60% wiąże się z białkami osocza, głównie z albuminami. Letrozol jest eliminowany przez metabolizm z udziałem izoenzymów P-450 CYP3A4 i CYP2A6 do postaci nieaktywnych metabolitów. Wydalanie następuje głównie z moczem.
Interakcje.
Nie są znane istotne interakcje pomiędzy letrozolem a innymi lekami. W badaniach in vitro stwierdzono, że letrozol hamuje aktywność izoenzymów 2A6 i 2C19 cytochromu P450, jednak nie jest znane znaczenie kliniczne tego oddziaływania.
Działania niepożądane.
Do działań niepożądanych leku należy:

</doc>
<doc id="4477464" url="https://pl.wikipedia.org/wiki?curid=4477464" title="Vice (film)">
Vice (film)



</doc>
<doc id="4477470" url="https://pl.wikipedia.org/wiki?curid=4477470" title="Ołeh Kozerod (Kazirod)">
Ołeh Kozerod (Kazirod)



</doc>
<doc id="4477473" url="https://pl.wikipedia.org/wiki?curid=4477473" title="Witold Łanowski">
Witold Łanowski

Witold Aleksander Łanowski vel Łach (ur. 8 czerwca 1915 we Lwowie, zm. 16 września 1993 w Londynie) – kapitan pilot Polskich Sił Powietrznych w Wielkiej Brytanii.
Życiorys.
Pochodził z polsko-niemieckiej rodziny. Jego ojciec, Polak, był doktorem praw, a matka, Niemka, zajmowała się projektowaniem dywanów. Ukończył XI Gimnazjum Matemetyczno-Przyrodnicze we Lwowie. W szkole intensywnie uprawiał sport: pływanie, piłkę wodną, narciarstwo biegowe, strzelanie. W 1935 w Aeroklubie Lwowskim ukończył kurs szybowcowy.
W 1936 wstąpił do Szkoły Podchorążych Lotnictwa w Dęblinie. Na stopień podporucznika został mianowany ze starszeństwem z 1 października 1938 i 47. lokatą w korpusie oficerów lotnictwa, grupa liniowa. Umiejętności pilota doskonalił później w Szkole Pilotażu w Grudziądzu. Otrzymał przydział do 123 eskadry myśliwskiej, a w 1939 powrócił do szkoły w Dęblinie na stanowisko instruktora.
W kampanii wrześniowej wykonał jeden lot bojowy, następnie po 13 września zajął się ewakuacją personelu dęblińskiej szkoły. Przez Czechosłowację, Rumunię i Węgry dotarł w listopadzie do Marsylii. Otrzymał przydział do nowo tworzonego Dywizjonu I/145 w Villacoublay. Odbył szkolenie na samolotach Caudron CR.714 w Lyon-Bron. Od 11 maja dywizjon wykonywał loty bojowe w obronie Lyonu, a od 22 maja nad Paryżem z Villacoublay. Za krytykę dowódcy dywizjonu majora Kępińskiego, uznaną przez dowódcę za zarzucanie mu tchórzostwa, Łanowski został odsunięty od lotów i osadzony 29 maja w areszcie. 11 czerwca 1940 Witold Łanowski został skazany przez Sąd Polowy Nr 7 w Lyonie na 21 dni obostrzonego aresztu za występek przeciwko karności. W zamieszaniu związanym z upadkiem Francji uciekł 24 czerwca z aresztu i w Marsylii wsiadł na statek do Wielkiej Brytanii, docierając do Liverpoolu 12 lipca 1940.
We wrześniu 1940 otrzymał przydział do 55 OTU jako instruktor, a następnie do Dywizjonu 308. 30 grudnia 1941 został skierowany do Dywizjonu 317 i otrzymał awans na porucznika. W kwietniu 1943 ukończył kurs dla dowódców eskadr i trafił do Dywizjonu 302 jako dowódca eskadry A. W marcu 1944 został odsunięty od latania operacyjnego i skierowany do 354 Fighter Group 9 USAAF. Dzięki kontaktom z Bolesławem Gładychem i Francisem Gabreskim uzyskał przydział do 61 Dywizjonu Myśliwskiego 56 Fighter Group. Latał na samolotach Republic P-47 Thunderbolt, biorąc udział w eskortowaniu bombowców Boeing B-17 Flying Fortress. Podczas tych lotów uzyskał dwa potwierdzone zestrzelenia. Na liście Bajana został sklasyfikowany na 172. pozycji. Sam Witold Łanowski deklarował zniszczenie łącznie 6 samolotów wroga.
Po zakończeniu wojny pozostał w RAF jako pilot transportowy. 22 listopada 1949 otrzymał brytyjskie obywatelstwo. W 1955 miał wypadek podczas lotu na samolocie Venom, który na rok wyłączył go z latania. W 1957 zakończył służbę w RAF. W 1962 został zwerbowany przez Jana Zumbacha do służby w lotnictwie Katangi, gdzie walczył przez dwa lata.
Swe życie opisał w autobiograficznej książce "Zabierz nas do domu „Lanny”" wydanej w Polsce w 2016 r. nakładem wydawnictwa Rebis.
Zmarł 16 września 1993 w Londynie, gdzie też jest pochowany.

</doc>
<doc id="4477475" url="https://pl.wikipedia.org/wiki?curid=4477475" title="Vlad Plahotniuc">
Vlad Plahotniuc



</doc>
<doc id="4477483" url="https://pl.wikipedia.org/wiki?curid=4477483" title="Andrzej Mułkowski">
Andrzej Mułkowski

Andrzej Mułkowski (ur. 3 listopada 1943, zm. 2 maja 2006) – polski wokalista big-bitowy, lider zespołu Pięć Linii.
Życiorys.
W styczniu 1965 roku wokalista był jednym z założycieli gdańskiego zespołu big-bitowego Pięć Linii, z którym związany był między innymi Seweryn Krajewski. W ciągu swojej dwuletniej działalności, trwającej do stycznia 1967 roku, zespół odnotował między innymi występ na „Koncercie Młodości” odbywającym się w ramach IV Krajowego Festiwalu Polskiej Piosenki w Opolu, granie do tańca w sopockim Non Stopie (lipiec/sierpień 1966) uwiecznione w filmie krótkometrażowym „Brezentowe niebo” oraz dwa mini-albumy, wydane w 1966 nakładem wydawnictw Pronit i Muza. Grupa dotarła także do finału Wiosennego Festiwalu Muzyki Nastolatków w Gdańsku. Andrzej Mułkowski był również współautorem utworu "Długo się znamy" z repertuaru zespołu Polanie.
Zmarł 2 maja 2006 i został pochowany na Cmentarzu Łostowickim w Gdańsku.

</doc>
<doc id="4477488" url="https://pl.wikipedia.org/wiki?curid=4477488" title="Adam McKay">
Adam McKay

Adam McKay (ur. 17 kwietnia 1968 w Filadelfii) – amerykański reżyser, scenarzysta, komik i producent filmowy. Laureat Oscara za najlepszy scenariusz adaptowany.
Życiorys.
Karierę rozpoczynał jako komik, występował m.in. w Saturday Night Live. Wyreżyserował kilka komedii z Willem Ferrellem w roli głównej, do których wspólnie napisali scenariusze. Obaj są właścicielami wytwórni filmowej Gary Sanchez Productions.
W 2016 wraz z Charlesem Randolphem otrzymał Oscara za najlepszy scenariusz adaptowany za film "Big Short".
W 2018 wyreżyserował "Vice", wielokrotnie nagradzaną biografię amerykańskiego wiceprezydenta Dicka Cheneya.
Od 1999 żonaty z Shirą Piven, mają dwoje dzieci.
Filmografia.
Jako reżyser:

</doc>
<doc id="4477490" url="https://pl.wikipedia.org/wiki?curid=4477490" title="Tibor Noé Kiss">
Tibor Noé Kiss

Tibor Noé Kiss (ur. 19 lutego 1976 w Budapeszcie) – węgierska socjolożka, dziennikarka, prozatorka, redaktorka techniczna wydawnictwa Jelenkor.
Życiorys.
Tibor Noé Kiss do siedemnastego roku życia była członkiem węgierskiego klubu piłkarskiego Ferencvárosi TC. Była słuchaczką Magyar Újságírók Országos Szövetsége (Krajowego Związku Dziennikarzy Węgierskich), gdzie kształciła się pod kierunkiem Györgya Bálinta, a następnie kontynuowała naukę na kierunku socjologii Uniwersytetu w Peczu. Po spędzeniu kilku lat w Budapeszcie w 2009 przeprowadziła się na stałe do Peczu. Jej artykuły ukazują się w czasopismach „Magyar Narancs” oraz „Magyar Hírlap”, obecnie (2019) jest też stałą współpracowniczką bratysławskiego pisma „Új Szó”. Zajmuje się również redakcją techniczną oraz zarządzaniem stroną internetową czasopisma „Jelenkor”, a także pełni funkcję organizatora cyklu wydarzeń o nazwie "Irodalmi Diszkó", które odbywa się w Peczu od 2015 roku. W wolnym czasie działa także jako trenerka juniorskich grup futbolowych. W 2010 roku wydano jej pierwszą książkę pod tytułem "Incognitó" ("Inkognito", 2017) zawierającą elementy autobiograficzne autorki, ponieważ jest ona napisana z perspektywy wrażliwej nastolatki mierzącej się z własną transpłciowością. Od tamtej pory wielokrotnie wyrażała swoje zdanie na temat transpłciowości. Jej drugą powieść pod tytułem "Aludnod kellene" opublikowano nakładem wydawnictwa Magvető Könyvkiadó.

</doc>
<doc id="4477492" url="https://pl.wikipedia.org/wiki?curid=4477492" title="Synogarlica brunatna">
Synogarlica brunatna

Synogarlica brunatna ("Streptopelia picturata") – gatunek średniej wielkości ptaka z rodziny gołębiowatych (Columbidae). Występuje na Madagaskarze, Maskarenach i innych okolicznych wyspach, między innymi w obrębie Kanału Mozambickiego. Nie jest zagrożony wyginięciem; dwa podgatunki wymarły.
Taksonomia.
Po raz pierwszy gatunek opisał Coenraad Jacob Temminck w 1813. Holotyp pochodził z Mauritiusu. Autor nadał nowemu gatunkowi nazwę "Columba Picturata". Obecnie (2021) Międzynarodowy Komitet Ornitologiczny (IOC) umieszcza synogarlicę brunatną w rodzaju "Nesoenas", podobnie jak autorzy "Handbook of the Birds of the World". Niektórzy autorzy umieszczają ten gatunek w rodzaju "Streptopelia" lub "Columba". Systematyka w obrębie podgatunków sporna.
Podgatunki i zasięg występowania.
IOC wyróżnia następujące podgatunki:
Ptaki podgatunku nominatywnego wprowadzono na Seszele, Amiranty i Mauritius. Prawdopodobne hybrydy wprowadzono na Diego Garcia (archipelag Czagos).
Morfologia.
Długość ciała wynosi około 28 cm, masa ciała: 146–188 g. Synogarlice brunatne to krępe gołębie o stosunkowo małych rozmiarach ciała oraz krótkich nogach. Ciemię, kark i przód głowy są szaroniebieskie. Tył i boki szyi porastają ułożone w rzędach pióra używane podczas zalotów, czarne u nasady i bladofioletowe na końcówkach. Płaszcz ciemny, fiołkoworóżowy, na barkówkach ten kolor przechodzi w purpurę. Lotki II i III rzędu czerwonobrązowe, pokrywy skrzydłowe większe bardziej czerwonawe, a średnie i mniejsze – intensywniej purpurowe. Górna część grzbietu na obszarze między barkówkami popielatobrązowa. Niższa część grzbietu i kuper niebieskoszare, pokrywy nadogonowe bardziej brązowoszare. Środkowe sterówki brązowe z szarawym nalotem, zewnętrzne sterówki czarniawe z białymi końcówkami. Przód szyi i pierś jasne, o fiołkowym kolorze. Niższa część piersi jasnoróżowa, brzuch i pokrywy podogonowe białawe. Tęczówka brązowa, dziób purpurowy z niebieskoszarą końcówką, stopy czerwone. Samice wyróżniają się bardziej matowym upierzeniem, czerwonawym odcieniem płaszcza i pokryw skrzydłowych oraz szarą końcówką ogona. Synogarlice seszelskie wyróżniały się szczegółami upierzenia oraz mniejszymi wymiarami i bardziej zaokrąglonymi, krótszymi skrzydłami.
Ekologia i zachowanie.
Środowiskiem życia synogarlic brunatnych są głównie lasy (w tym pierwotne i wtórne lasy wiecznie zielone), lecz pojawiają się też w zdegradowanych zadrzewieniach, na terenach rolniczych i w pobliżu siedlisk ludzkich. Występują od poziomu morza do 2000 m n.p.m. Prowadzą osiadły tryb życia, jednak mogą przemieszczać się pomiędzy wyspami, prawdopodobnie celem żerowania i zyskania dostępu do wody słodkiej. Zwykle przebywają samotnie lub w parach, okazjonalnie w małych grupach. Żerują na ziemi. Zjadają głównie nasiona, czasem też opadłe owoce, kwiaty, pączki kwiatowe, liście, owady i inne bezkręgowce.
Lęgi.
Okres lęgowy na Madagaskarze trwa od lipca do lutego, na Komorach – od października do listopada, na Reunionie – od czerwca do kwietnia, Aldabrze – od października do maja, na Wyspach Wewnętrznych (część Seszeli) – od października do marca. Podczas zalotów samiec unosi ciało i nadyma szyję. Gniazdo ma formę luźnej platformy utworzonej z gałązek, ulokowane jest na drzewie lub krzewie, 1,5–5 m nad ziemią. Na Aldabrze gniazdują czasem na drzewach namorzynowych, zaś na Seszelach – na rzewniach ("Casuarina"). Zniesienie liczy 2 jaja, skorupka biała. Brak informacji na temat wysiadywania i życia piskląt do opierzenia. Dane z niewoli z początku XX wieku mówią o 14–15 dniach inkubacji, jedna informacja z 1962 – o 18 dniach.
Status.
IUCN uznaje synogarlicę brunatną za gatunek najmniejszej troski (LC, "Least Concern") nieprzerwanie od 1988 (stan w 2019). Synogarlice seszelskie wymarły wskutek krzyżowania z synogarlicami brunatnymi. Do połowy lat 90. XX wieku ich zasięg ograniczył się jedynie do Bird Island, gdzie współcześnie również występują osobniki z cechami mieszańców. Przedstawiciele "S. p. aldabrana" wymarli najprawdopodobniej wskutek tępienia ich jako szkodników żerujących na suszącej się koprze.

</doc>
<doc id="4477494" url="https://pl.wikipedia.org/wiki?curid=4477494" title="Ochroniarz">
Ochroniarz



</doc>
<doc id="4477507" url="https://pl.wikipedia.org/wiki?curid=4477507" title="Wójtostwo (historia)">
Wójtostwo (historia)

Wójtostwo (łac. "advocatia") – uposażenie ziemskie, początkowo należące do wójta, powstałe w wyniku lokacji osady (miasta lub wsi) na prawie niemieckim.
Historia.
Wójtostwo na ziemiach polskich zaczęło się pojawiać wraz z upowszechnieniem lokacji miast i wsi na prawie niemieckim. Było to uposażenie ziemskie nadawane w dziedziczną dzierżawę wójtowi (jako reprezentantowi pana feudalnego), położone na terytorium nowo lokowanej osady (częściej miasta, niż wsi, chociaż nie było tutaj ścisłej reguły). Wójtostwo, jako uposażenie gruntowe, należało do grupy bezpośrednich uprawnień wójta (obok uprawnień wodnych, leśnych i przemysłowych) – w odróżnieniu od grupy uprawnień pośrednich (jako świadczeń przysługujących wójtowi od podległej mu ludności). Wielkość (powierzchnię) wójtostw określano w łanach (1 łan ziemi uprawnej, w zależności od przyjętej odmiany prawa niemieckiego, wynosił od 16 do 25 współczesnych hektarów). Wielkość ustanawianych wójtostw najczęściej wahała się pomiędzy liczbą 1 a 10. Na Mazowszu np. miejskie wójtostwa 1-łanowe funkcjonowały w Garwolinie oraz w Nowym Mieście, natomiast 10-łanowe: w Ostrowi i w Piasecznie. 
Od początku swojego istnienia wójtostwa były przedmiotem handlu, a zakup wójtostwa, za zgodą panującego – księcia lub króla, oznaczał równocześnie przyjęcie przez daną osobę urzędu wójta. Jeśli natomiast wójtostwo przypadło więcej niż jednej osobie, wówczas także urząd i inne przynależne mu dobra były odpowiednio dzielone. W takiej, pierwotnej formule, wójtostwa funkcjonowały najdłużej na Mazowszu (do połowy XVI wieku), natomiast w Koronie już od statutu warckiego (1423 r.) rozpoczął się proces skupowania wójtostw przez władzę królewską, zakończony w 1563 r., kiedy to wszystkie wójtostwa uznano za będące na skupie bez podawania jakichkolwiek przyczyn. Odtąd wójtostwa w dobrach królewskich stały się dzierżawą dożywotnią, a ich nadawanie szlachcie (najczęściej za zasługi) należało do prerogatyw króla. Z kolei w dobrach prywatnych skup wójtostw oznaczał ich likwidację i połączenie z dobrami pana. Niektóre zamożniejsze miasta zabezpieczały się przed przejęciem wójtostw przez szlachtę poprzez samodzielny ich wykup (np. Stara Warszawa w 1609 r.). Wraz z upadkiem Rzeczypospolitej w wyniku rozbiorów wójtostwa królewskie stały się własnością państw zaborczych, a wkrótce potem częścią majątku miejskiego lub wiejskiego. W XIX wieku zaczęły stopniowo zanikać (także jako nazwy geograficzne), stapiając się z własnością państwową, samorządową lub prywatną.
Lokalizacja w terenie.
Pozostałości dawnych wójtostw funkcjonują obecnie w nazwach niektórych wsi w Polsce lub części miast albo wsi. W niektórych miastach istnieją także ulice o takiej nazwie (np. w Mławie), często w miejscu, gdzie rzeczywiście dane grunty się znajdowały. W większości osad lokowanych na prawie niemieckim pozostałości po wójtostwie są obecnie słabo rozpoznawalne w terenie, zwłaszcza że nie zawsze składało się ono z jednej części (np. w Ciechanowie funkcjonowało wójtostwo „w trzech polach”). Lokalizacja większości wójtostw wymaga pogłębionych badań historycznych i geograficznych.

</doc>
<doc id="4477508" url="https://pl.wikipedia.org/wiki?curid=4477508" title="George McGhee">
George McGhee



</doc>
<doc id="4477510" url="https://pl.wikipedia.org/wiki?curid=4477510" title="Romualda (Roma) Pilitsidis">
Romualda (Roma) Pilitsidis



</doc>
<doc id="4477511" url="https://pl.wikipedia.org/wiki?curid=4477511" title="Romualda Pilitsidis">
Romualda Pilitsidis



</doc>
<doc id="4477513" url="https://pl.wikipedia.org/wiki?curid=4477513" title="Neelix (DJ i producent muzyczny)">
Neelix (DJ i producent muzyczny)



</doc>
<doc id="4477519" url="https://pl.wikipedia.org/wiki?curid=4477519" title="Aleksandra Liashenko">
Aleksandra Liashenko

Aleksandra Liashenko (Александра Ляшенко) (ur. 4 sierpnia 1987 w Charkowie) – tancerka baletowa. W latach 2010–2015 pierwsza solistka Polskiego Baletu Narodowego. Od 2017 roku występuje w Ballet am Rhein w Düsseldorfie.
Życiorys.
Jest absolwentką Państwowej Szkoły Baletowej i Państwowego Instytutu Kultury w Charkowie (dyplom z wyróżnieniem).
Zaangażowana w Narodowym Akademickim Teatrze Opery i Baletu w Charkowie (2002–2007), Balecie Państwowej Opery Bałtyckiej w Gdańsku (2007), Balecie Teatru Wielkiego w Poznaniu jako solistka (2008–2009) i Polskim Balecie Narodowym w Warszawie (od 2009 jako solistka, od 2010 do 2015 pierwsza solistka). W 2017 zaczęła występować w Ballet am Rhein w Düsseldorfie.
Najważniejsze role.
Opracowano na podstawie materiału źródłowego
Teatr Wielki – Opera Narodowa / Polski Balet Narodowy.
Inne partie solowe w baletach:
Balet Teatru Wielkiego w Poznaniu.
Inne partie solowe w baletach:

</doc>
<doc id="4477521" url="https://pl.wikipedia.org/wiki?curid=4477521" title="Kwiat Jabłoni">
Kwiat Jabłoni

Kwiat Jabłoni – polski zespół muzyczny z Warszawy wykonujący muzykę folkową, popową, folk pop, bluegrass, indie folk, indie pop i elektronikę.
Nazwa zespołu.
Nazwa zespołu pochodzi od piosenki "Kwiat Jabłoni", granej pierwotnie przez grupę Trash Budda, zaś sama piosenka opowiada o marce jabola.
Historia.
Zespół tworzy rodzeństwo Katarzyna Sienkiewicz i Jacek Sienkiewicz (dzieci Kuby Sienkiewicza), a sama grupa oficjalnie funkcjonuje od marca 2018. Wcześniej rodzeństwo występowało w grupie Hollow Quartet, z którą wydali dobrze przyjęty album "Chodź ze mną" i wystąpili w telewizyjnym talent show "Must Be the Music. Tylko muzyka". Jako duet zadebiutowali 9 listopada 2017 koncertem w Otwartej Pracowni na Osiedlu Jazdów. Do sierpnia 2018 ich debiutancki utwór „Dziś późno pójdę spać” zanotował dwa miliony wyświetleń w serwisie YouTube, do lutego 2019 uzyskał blisko pięć milionów wyświetleń, a do września 2021 teledysk odtworzono ponad 31 milionów razy. W październiku 2018 ukazał się drugi singel zespołu „Niemożliwe”.
1 lutego 2019 ukazał się ich debiutancki album studyjny "Niemożliwe", który w ciągu pierwszego tygodnia uplasował się na 7. pozycji list sprzedaży OLiS. Ich utwory znalazły się także między innymi na listach przebojów Programu III Polskiego Radia oraz Radia Warszawa.
W marcu 2019 zespół uplasował się na 3. miejscu w drugiej edycji plebiscytu "Sanki 2019" na najciekawsze nowe twarze polskiej sceny muzycznej organizowanym przez „Gazetę Wyborczą”, a w lipcu wystąpił na małej scenie na Pol’and’Rock Festival, gdzie ich koncertu słuchało kilka tysięcy osób. Występ na festiwalu zaowocował 29 listopada 2019 wydaniem albumu "Live Pol’and’Rock Festival 2019" z zapisem ich koncertu.
W czerwcu 2020 Kwiat Jabłoni został zwycięzcą plebiscytu Złotego Bączka, co zagwarantowało im udział w internetowej odsłonie Pol’and’Rock Festival na przełomie lipca i sierpnia 2020. W listopadzie wydali singel „Mogło być nic”, który w trakcie jednego tygodnia zdobył ponad milion wyświetleń w serwisie internetowym YouTube. Promował on, wydany 5 lutego 2021, drugi album studyjny o tym samym tytule.
W sierpniu 2021 zespół wziął udział w akcji promocyjnej „Wszystko mi mówi” Tymbarku. W ramach tego przedsięwzięcia wraz z Sanah, Vito Bambino i Arturem Rojkiem nagrali teledysk, w którym śpiewają swoje wersje utworu Skaldów pt. „Wszystko mi mówi, że mnie ktoś pokochał”.
W marcu 2022 wydali wspólny singel z Sanah pt. „Szary świat”. W 2022 wraz z Bedoesem i Krzysztofem Zalewskim stworzyli supergrupę Męskie Granie Orkiestra 2022, w ramach której nagrali singiel „Jest tylko teraz”. W tym samym roku nagrali (z gościnnym udziałem innych artystów) płytę "Wolne serca" dla Muzeum Powstania Warszawskiego.
Dyskografia.
Single.
Jako główni artyści
Jako artyści gościnni

</doc>
<doc id="4477526" url="https://pl.wikipedia.org/wiki?curid=4477526" title="Bazylika św. Sabiny w Rzymie">
Bazylika św. Sabiny w Rzymie

Bazylika św. Sabiny na Awentynie w Rzymie () – rzymskokatolicki kościół tytularny w Rzymie.
Świątynia ta jest kościołem rektoralnym parafii św. Pryski oraz kościołem tytularnym, mającym również rangę bazyliki mniejszej. Jest też kościołem stacyjnym ze Środy Popielcowej.
Do bazyliki przylega klasztor dominikanów założony przez św. Dominika.
Lokalizacja.
Kościół znajduje się w XII. Rione Rzymu – Ripa przy "Piazza Pietro d’Illiria" 1.
Patronka.
Patronką świątyni jest św. Sabina – rzymska patrycjuszka, która poniosła śmierć męczeńską za wiarę chrześcijańską w II wieku.
Historia.
Kościół został ufundowany w latach 425-432 przez iliryjskiego księdza Piotra. Kościół wybudowano prawdopodobnie na miejscu oryginalnego "Titulus Sabinae". Świątynię konsekrował papież Sykstus III około 432 roku. Kościół był przebudowywany przez papieży Leona III i Eugeniusza II.
W roku 1219 papież Honoriusz III przekazał bazylikę św. Sabiny św. Dominikowi. Wtedy też przebudowano kampanilę i dobudowano krużganki. W 1587 roku na zlecenie papieża Sykstusa V Domenico Fontana zmienił wystrój wnętrza bazyliki. Ponowne zmiany zostały dokonane przez Francesco Borromini w 1643 roku.
Przeprowadzone w latach 1914-1919 oraz 1936-1938 renowacje miały przywrócić bazylice antyczny wygląd.
Architektura i sztuka.
Portyk przedsionka po bokach zdobią antyczne kolumny: cztery z nich są spiralne z żółtego marmuru, pozostałe natomiast są granitowe. W przedsionku znajduje się figura św. Róży z Limy z 1668 roku.
Drzwi portalu głównego wykonane są z cyprysowego drewna, przy czym są to oryginalne drzwi świątyni datowane pomiędzy 420 a 450 rokiem. Drzwi te pierwotnie zdobiło 28 płaskorzeźbionych kwater przedstawiających sceny biblijne, do czasów obecnych zachowało się 18 z nich. Kolejne kwatery przedstawiają (idąc od góry do dołu i od lewej do prawej): ukrzyżowanie, niewiasty przy pustym grobie, pokłon trzech króli, Chrystusa ze św. Piotrem i Pawłem, wskrzeszenie Łazarza, Mojżesza na pustyni, wniebowstąpienie, powtórne przyjście (lub triumf) Chrystusa, ukazanie się Jezusa po zmartwychwstaniu uczniom, ukazanie się Jezusa po zmartwychwstaniu niewiastom, zapowiedź zaparcia się św. Piotra, proroka Habakuka z aniołem, Mojżesza otrzymującego prawo, hołd składany ważnej osobistości, Izraelitów ze słupem ognia, Eliasza wstępującego do nieba, św. Piotra myjącego ręce, Chrystusa przed Kajfaszem. Scena ukrzyżowania na drzwiach jest prawdopodobnie jednym z najstarszych przykładów takiego przedstawienia w sztuce.
Wnętrze bazyliki jest trójnawowe bez transeptu, podzielone przez 24 antyczne kolumny z II wieku. Nad oraz między arkadami zachował się fryz z V wieku. Okna są nie szklane, ale z selenitu. Nawę główną przykrywa drewniany sufit w całości zrekonstruowany w 1936 roku.
W głębi nawy mieści się "schola cantorum" zrekonstruowana w 1936 roku z fragmentów pochodzących z V wieku.
Konchę apsydy zdobi fresk przedstawiający Chrystusa w otoczeniu świętych autorstwa Taddeo Zuccari z 1560 roku. Freski w łuku apsydalnym wykonał Eugenio Cisterna w latach 1919-1920.
Front ołtarza głównego wykonany jest z porfiru. Pod ołtarzem znajdują się relikwie św. Sabiny i trzech innych męczenników (sprowadzone do bazyliki przez papieża Eugeniusza z podmiejskiego sanktuarium św. Aleksandra).
Wzdłuż ścian prawej nawy znajdują się fragmenty dekoracji z V wieku. W nawie tej jest wejście do kaplicy św. Jacka, ozdobionej freskami autorstwa Federico Zuccaro przedstawiającymi na ścianach historie z życia św. Jacka, a na sklepieniu triumf tego świętego. W ołtarzu znajduje się obraz namalowany przez Lavinię Fontanę z 1600 roku przedstawiający NMP i św. Jacka.
W niszy w prawej nawie znajduje się starożytna kolumna, według tradycji pochodząca z domu św. Sabiny.
W lewej nawie mieści się kaplica św. Katarzyny ze Sieny projektu Giovanni Battista Contini z 1671 roku. W pendentywach znajdują się freski z historiami z życia św. Katarzyny ze Sieny, a na sklepieniu jej chwała autorstwa Giovanni Odazzi. W ołtarzu znajduje się obraz Sassoferrato Madonna Różańcowa z 1643 roku.
W narteksie bazyliki, koło ołtarza św. Dominika, na kolumience znajduje się czarny wypolerowany kamień, tzw. czarci kamień. Według legendy św. Dominik nocami przychodził do kościoła modlić się za grzeszników. Zdenerwowało to tak szatana, że pewnego razu miał rzucić w niego tym właśnie kamieniem. Co prawda nie trafił, ale uderzył w kamienną płytę, która pękła.
W podziemiach kościoła znajdują się pozostałości domu, być może św. Sabiny oraz niewielkiej świątyni z III wieku.
Kardynałowie prezbiterzy.
Bazylika św. Sabiny jest jednym z kościołów tytularnych nadawanych kardynałom-prezbiterom ("Titulus Sanctae Sabinae").

</doc>
<doc id="4477527" url="https://pl.wikipedia.org/wiki?curid=4477527" title="Bazylika św. Sabiny na Awentynie">
Bazylika św. Sabiny na Awentynie



</doc>
<doc id="4477528" url="https://pl.wikipedia.org/wiki?curid=4477528" title="Santa Sabina all'Aventino">
Santa Sabina all'Aventino



</doc>
<doc id="4477533" url="https://pl.wikipedia.org/wiki?curid=4477533" title="Bhojpur (dystrykt)">
Bhojpur (dystrykt)



</doc>
<doc id="4477547" url="https://pl.wikipedia.org/wiki?curid=4477547" title="Ryszard Matuszewski (Mohan)">
Ryszard Matuszewski (Mohan)



</doc>
<doc id="4477550" url="https://pl.wikipedia.org/wiki?curid=4477550" title="Michael Gray (DJ)">
Michael Gray (DJ)



</doc>
<doc id="4477551" url="https://pl.wikipedia.org/wiki?curid=4477551" title="Yang Yang (A)">
Yang Yang (A)



</doc>
<doc id="4477553" url="https://pl.wikipedia.org/wiki?curid=4477553" title="Yang Yang (S)">
Yang Yang (S)



</doc>
<doc id="4477557" url="https://pl.wikipedia.org/wiki?curid=4477557" title="Janusz Gust">
Janusz Gust

Janusz Gust (ur. 1945, zm. 10 lutego 2019) – polski aktor i konferansjer. 
Życiorys.
Od 1965 związany był jako konferansjer z „Estradą Łódzką”. Prowadził również liczne imprezy na terenie całego kraju, podróżując między innymi z zespołem Kanon Rytm, a także z takimi artystami jak Bogdan Czyżewski, Janina Jaroszyńska, Danuta Rinn, Ewa Śnieżanka czy Waldemar Kocoń. Gust zapowiadał także program na recitalach takich artystów jak Ałła Pugaczowa, Krzysztof Cwynar czy Sława Przybylska. Zapowiadał zarówno koncerty muzyki popularnej, koncerty jazzowe, symfoniczne jak i pokazy mody, rewie na lodzie czy programy dla dzieci oraz imprezy okolicznościowe. W repertuarze miał również własne programy artystyczne: "„Dobry wieczór - dobranoc”", "„Premia z piosenką”", "„Dedykujemy włókniarzom”", "„Wieczory na Starówce”","„Przedpołudnie z młodością”" i "„Z uśmiechem pracuje się lepiej”". Występował także za granicą, między innymi w Danii oraz na Litwie. Był również sekretarzem Zarządu Stowarzyszenia Muzyki Estradowej i prowadził wiele imprez w ramach Polskich Targów Estradowych, a także przez dziesięć lat kierował łódzkim klubem „Koliber” oraz przez wiele lat współpracował ze Stowarzyszeniem Inicjatywa Rozsądnych Polaków. 
Za swoją działalność został odznaczony między innymi Srebrnym Krzyżem Zasługi (1988) i Srebrnym Odznaczeniem Związku Zawodowego Metalowców (1975). Został także wyróżniony tytułem Zasłużonego Działacza Kultury (1978), Honorową Odznaką Miasta Łodzi (1987) oraz Odznaką „Zasłużony dla Kultury Polskiej” (2014). 
Zmarł 10 lutego 2019. Został pochowany na cmentarzu ewangelickim przy ul. Ogrodowej w Łodzi.

</doc>
<doc id="4477558" url="https://pl.wikipedia.org/wiki?curid=4477558" title="Nowy porządek wieków">
Nowy porządek wieków



</doc>
<doc id="4477572" url="https://pl.wikipedia.org/wiki?curid=4477572" title="Dzika przyszłość">
Dzika przyszłość



</doc>
<doc id="4477579" url="https://pl.wikipedia.org/wiki?curid=4477579" title="Dzika Przyszłość (serial animowany)">
Dzika Przyszłość (serial animowany)



</doc>
<doc id="4477673" url="https://pl.wikipedia.org/wiki?curid=4477673" title="Jacek Bętkowski (1763–1839)">
Jacek Bętkowski (1763–1839)

Jacek Bętkowski herbu Topór (ur. w 1763 roku – zm. 16 listopada 1839 roku w dobrach Ułęż) – szambelan Stanisława Augusta Poniatowskiego w 1789 roku, sekretarz królewski w 1781 roku, marszałek powiatu żelechowskiego, sędzia ziemiański stężycki, sędzia pokoju powiatu żelechowskiego.
Syn Łukasza i Salomei Rostworowskiej, żonaty z Eleonorą z Łubów.
Był komisarzem Sejmu Czteroletniego z ziemi stężyckiej województwa sandomierskiego do szacowania intrat dóbr ziemskich w 1789 roku. Poseł na Sejm Królestwa Kongresowego z powiatu żelechowskiego województwa podlaskiego w 1818 i 1820 roku.
W 1792 roku odznaczony Orderem Świętego Stanisława.

</doc>
<doc id="4477691" url="https://pl.wikipedia.org/wiki?curid=4477691" title="Ludwik Rulikowski">
Ludwik Rulikowski



</doc>
<doc id="4477693" url="https://pl.wikipedia.org/wiki?curid=4477693" title="Kazimierz Sokołowski (starosta)">
Kazimierz Sokołowski (starosta)



</doc>
<doc id="4477712" url="https://pl.wikipedia.org/wiki?curid=4477712" title="Marchia Friuli">
Marchia Friuli



</doc>
<doc id="4477718" url="https://pl.wikipedia.org/wiki?curid=4477718" title="Speocyclops cantabricus">
Speocyclops cantabricus

Speocyclops cantabricus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1976 roku przez francuskiego zoologa Françoise'a Lescher-Moutoué'a.

</doc>
<doc id="4477719" url="https://pl.wikipedia.org/wiki?curid=4477719" title="Anastazy Radoński">
Anastazy Radoński

Anastazy (Anatol) Radoński herbu Łada – podwojewodzi chęciński, wojski opoczyński w latach 1772-1793.
Był komisarzem Sejmu Czteroletniego z powiatu opoczyńskiego województwa sandomierskiego do szacowania intrat dóbr ziemskich w 1789 roku. W 1790 roku był członkiem Komisji Porządkowej Cywilno-Wojskowej województwa sandomierskiego dla powiatów opoczyńskiego i chęcińskiego.

</doc>
<doc id="4477722" url="https://pl.wikipedia.org/wiki?curid=4477722" title="Wodnicha oliwkowobrązowa">
Wodnicha oliwkowobrązowa

Wodnicha oliwkowobrązowa, wodnicha Persoona ("Hygrophorus persoonii" Arnolds) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Hygrophorus, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską zaproponował w 2003 r. Władysław Wojewoda. Barbara Gumińska opisywała ten gatunek pod nazwą wodnicha Persoona.
Morfologia.
Średnica 4–10 cm, za młodu wypukły, w stanie dojrzałym szeroko rozpostarty z nieco wypukłym środkiem. Brzeg dość długo podwinięty, u młodych okazów biało oszroniony. Powierzchnia gładka, ciemnobrązowa, czasem z szarym lub oliwkowym odcieniem. Jest śluzowata, ale podczas suchej pogody u starszych okazów wysycha.
Szeroko przyrośnięte, lub nieco zbiegające, dość grube, rzadkie, z blaszeczkami. Ostrza równe.
Wysokość 5–8 cm, grubość 1,5–3 cm, czasami ze zwężającą się podstawą, walcowaty, pełny, ze śluzowatym pierścieniem. Powyżej pierścienia powierzchnia jest sucha, biała, pokryta kropelkami płynu, czasem zastygającego w drobne białe brodawki. Poniżej pierścienia powierzchnia biała, pokryta drobnymi, szarobrunatnymi łuseczkami.
Gruby, zwarty, biały, nie zmieniający barwy po uszkodzeniu. Smak łagodny, zapach słodkawy, czasami niewyraźny.
Zarodniki 9–12 (13,5) × 6,5–7,5 (8) μm, jajowate, gładkie. Podstawki maczugowate, 60–75 × 8–11 μm. Strzępki skórki o średnicy 3–4,5 μm.
Występowanie i siedlisko.
Wodnicha oliwkowobrązowa w Europie jest szeroko rozprzestrzeniona. Podano jej występowanie także w Japonii. W piśmiennictwie naukowym na terenie Polski do 2003 r. notowana tylko na jednym stanowisku (Częstochowa, 1996). Jej rozprzestrzenienie i stopień zagrożenia nie są znane. Wymieniona jest na liście gatunków zagrożonych w Niemczech, Norwegii i Finlandii. W Polsce podlega częściowej ochronie gatunkowej.
Siedlisko: lasy iglaste, głównie sosnowe, często wśród mchów, zwłaszcza na wapiennym podłożu. Owocniki od sierpnia do listopada. Według innych źródeł rośnie głównie w pobliżu dębów, a w krajach nordyckich również buków.
Znaczenie.
Grzyb mikoryzowy. Jest jadalny, ale rzadko zbierany, ze względu na śluzowatość. W Polsce z powodu rzadkości występowania nie ma znaczenia praktycznego, ponadto podlega ochronie prawnej.
Gatunki podobne.
W rodzinie wodnichowatych aby dokonać pewnej identyfikacji gatunku, często konieczne jest przeprowadzenie reakcji chemicznych. Podobne i trudne do odróżnienia są m.in. następujące gatunki wodnich:

</doc>
<doc id="4477723" url="https://pl.wikipedia.org/wiki?curid=4477723" title="Wodnicha Persoona">
Wodnicha Persoona



</doc>
<doc id="4477724" url="https://pl.wikipedia.org/wiki?curid=4477724" title="Hygrophorus persoonii">
Hygrophorus persoonii



</doc>
<doc id="4477727" url="https://pl.wikipedia.org/wiki?curid=4477727" title="Speocyclops kieferi">
Speocyclops kieferi

Speocyclops kieferi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1968 roku przez francuskiego zoologa Françoise'a Lescher-Moutoué'a.

</doc>
<doc id="4477729" url="https://pl.wikipedia.org/wiki?curid=4477729" title="Speocyclops racovitzai">
Speocyclops racovitzai

Speocyclops racovitzai – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1923 roku na podstawie prac naukowych szwajcarskiego zoologa Pierre-Alfreda Chappuis.

</doc>
<doc id="4477732" url="https://pl.wikipedia.org/wiki?curid=4477732" title="Speocyclops troglodytes">
Speocyclops troglodytes

Speocyclops troglodytes – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1923 roku na podstawie prac naukowych szwajcarskiego zoologa Pierre-Alfreda Chappuis.

</doc>
<doc id="4477734" url="https://pl.wikipedia.org/wiki?curid=4477734" title="Speocyclops castereti">
Speocyclops castereti

Speocyclops castereti – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1954 roku przez szwedzkiego zoologa Knuta Lindberga.

</doc>
<doc id="4477751" url="https://pl.wikipedia.org/wiki?curid=4477751" title="Antoni Lisicki">
Antoni Lisicki

Antoni Lisicki herbu Prus (zm. po 1804 roku) – podstoli chęciński w latach 1783–1794, podstarości chęciński w latach 1784–1794, cześnik chęciński w latach 1776–1783, łowczy chęciński w latach 1764–1776.
Był komisarzem Sejmu Czteroletniego z powiatu chęcińskiego województwa sandomierskiego do szacowania intrat dóbr ziemskich w 1789 roku.

</doc>
<doc id="4477799" url="https://pl.wikipedia.org/wiki?curid=4477799" title="Leon Potocki">
Leon Potocki



</doc>
<doc id="4477813" url="https://pl.wikipedia.org/wiki?curid=4477813" title="Katastrofa lotu Kogałymawia 9268">
Katastrofa lotu Kogałymawia 9268



</doc>
<doc id="4477815" url="https://pl.wikipedia.org/wiki?curid=4477815" title="Manor Solomon">
Manor Solomon

Manor Solomon, hebr. מנור סולומון (ur. 24 lipca 1999 w Kefar Sawie, Izrael) – izraelski piłkarz, grający na pozycji pomocnika w angielskim klubie Fulham, do którego jest wypożyczony z Szachtaru Donieck.
Kariera piłkarska.
Kariera klubowa.
Wychowanek klubów Hapoel Kefar Sawa i Maccabi Petach Tikwa, w barwach którego w 2016 rozpoczął karierę piłkarską. 11 stycznia 2019 podpisał kontrakt z Szachtarem Donieck.
Kariera reprezentacyjna.
Występował w juniorskiej i młodzieżowej reprezentacji Izraela. 7 września 2018 debiutował w barwach narodowej reprezentacji Izraela przeciwko Albanii.

</doc>
<doc id="4477825" url="https://pl.wikipedia.org/wiki?curid=4477825" title="Barsum (biskup koptyjski)">
Barsum (biskup koptyjski)

Barsum (wł. Adil Fam, ur. 25 listopada 1946 w Fajum) – duchowny Koptyjskiego Kościoła Ortodoksyjnego, od 1986 biskup Dajrutu.
Życiorys.
9 kwietnia 1977 złożył śluby zakonne w monasterze Syryjczyków. Święcenia kapłańskie przyjął 3 stycznia 1981. Sakrę biskupią otrzymał 22 czerwca 1986.

</doc>
<doc id="4477827" url="https://pl.wikipedia.org/wiki?curid=4477827" title="Monopeltis">
Monopeltis

Monopeltis – rodzaj amfisbeny z rodziny Amphisbaenidae. 
Zasięg występowania.
Rodzaj obejmuje gatunki występujące w Kamerunie, Gwinei Równikowej, Gabonie, Republice Środkowoafrykańskiej, Demokratycznej Republice Konga, Angoli, Zambii, Malawi, Mozambiku, Zimbabwe, Botswanie, Namibii i Południowej Afryce. 
Systematyka.
Podział systematyczny.
Do rodzaju należą następujące gatunki:

</doc>
<doc id="4477840" url="https://pl.wikipedia.org/wiki?curid=4477840" title="Zygaspis">
Zygaspis

Zygaspis – rodzaj amfisbeny z rodziny Amphisbaenidae.
Zasięg występowania.
Rodzaj obejmuje gatunki występujące w Demokratycznej Republice Konga, Angoli, Zambii, Mozambiku, Zimbabwe, Namibii i Botswanie i Południowej Afryce. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4477842" url="https://pl.wikipedia.org/wiki?curid=4477842" title="Speocyclops creticus">
Speocyclops creticus

Speocyclops creticus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1957 roku przez szwedzkiego zoologa Knuta Lindberga.

</doc>
<doc id="4477849" url="https://pl.wikipedia.org/wiki?curid=4477849" title="Nia Coffey">
Nia Coffey

Nia Coffey (ur. 11 czerwca 1995 w Saint Paul) – amerykańska koszykarka występująca na pozycji niskiej skrzydłowej, obecnie zawodniczka Atlanty Dream.
W 2013 została wybrana MVP meczu gwiazd amerykańskich szkół średnich – WBCA High School All-American. Wystąpiła też w meczu gwiazd McDonald’s All-American. Zaliczono ją do I składu All-State (Associated Press - 2012, 2013), Minneapolis Star Tribune All-Metro (2012, 2013), Minnesota Girls Basketball Coaches Association All-State (2012, 2013), III składu USA Today All-USA (2013). Otrzymała też tytuł zawodniczki roku - Minneapolis Star Tribune All-Metro Player of the Year (2013).
11 kwietnia 2019 trafiła w wyniku wymiany z udziałem trzech drużyn do Atlanty Dream.
19 lutego 2020 została wytransferowana do Phoenix Mercury. 1 lutego 2022 zawarła po raz kolejny w karierze umowę z Atlantą Dream.

</doc>
<doc id="4477856" url="https://pl.wikipedia.org/wiki?curid=4477856" title="Bipes biporus">
Bipes biporus



</doc>
<doc id="4477869" url="https://pl.wikipedia.org/wiki?curid=4477869" title="Party's Just Begun (Again)">
Party's Just Begun (Again)



</doc>
<doc id="4477871" url="https://pl.wikipedia.org/wiki?curid=4477871" title="The Party's Over and Other Great Willie Nelson Songs">
The Party's Over and Other Great Willie Nelson Songs



</doc>
<doc id="4477872" url="https://pl.wikipedia.org/wiki?curid=4477872" title="The Party's Over (album Talk Talk)">
The Party's Over (album Talk Talk)



</doc>
<doc id="4477873" url="https://pl.wikipedia.org/wiki?curid=4477873" title="The Party’s Over">
The Party’s Over



</doc>
<doc id="4477874" url="https://pl.wikipedia.org/wiki?curid=4477874" title="The Party's Over">
The Party's Over



</doc>
<doc id="4477887" url="https://pl.wikipedia.org/wiki?curid=4477887" title="Bipes">
Bipes



</doc>
<doc id="4477888" url="https://pl.wikipedia.org/wiki?curid=4477888" title="Friend of a Friend">
Friend of a Friend

Friend of a Friend – singel czeskiego zespołu muzycznego Lake Malawi, wydany 7 stycznia 2019 pod szyldem wytwórni Holidays Forever. Piosenkę napisali i wyprodukowali Jan Steinsdoerfer, Mikołaj Trybulec i Albert Černý.
W 2019 kompozycja reprezentowała Czechy w 64. Konkursie Piosenki Eurowizji w Tel Awiwie. Zajęła ostatecznie 11. miejsce po zdobyciu 157 punktów w tym 7 punktów od telewidzów (24. miejsce) i 150 pkt od jurorów (8. miejsce).
Lista utworów.
Digital download

</doc>
<doc id="4477892" url="https://pl.wikipedia.org/wiki?curid=4477892" title="Az én apám">
Az én apám

Az én apám – singel węgierskiego piosenkarza Jociego Pápaia wydany w grudniu 2018. Piosenkę skomponowali Pápai i Ferenc Molnár Caramel, który stworzył również tekst do piosenki.
Do piosenki powstał oficjalny teledysk, który miał premierę 23 grudnia 2018 na kanale „Pápai Joci Official” w serwisie YouTube. Za reżyserię klipu odpowiada Jimy J. Hollywood.
W lutym 2019 kompozycja wygrała w finale krajowych eliminacji eurowizyjnych "A Dal", dzięki czemu reprezentowała Węgry w 64. Konkursie Piosenki Eurowizji w Tel Awiwie. Piosenka została zaprezentowana w pierwszym półfinale konkursu i nie zakwalifikowała się do finału zajmując 12 miejsce z 97 punktami.

</doc>
<doc id="4477897" url="https://pl.wikipedia.org/wiki?curid=4477897" title="Blanidae">
Blanidae

Blanidae – monotypowa rodzaj amfisben z rzędu łuskonośnych (Squamata).
Zasięg występowania.
Rodzina obejmuje gatunki występujące w Portugalii, Hiszpanii, Maroku, Grecji, Turcji, Syrii, Libanie i Iraku. 
Systematyka.
Etymologia.
"Blanus": "blanos" „ślepy”.
Podział systematyczny.
Do rodziny należy jeden rodzaj z następującymi gatunkami: 

</doc>
<doc id="4477906" url="https://pl.wikipedia.org/wiki?curid=4477906" title="Tony Dumas">
Tony Dumas

Tony Dumas (ur. 25 sierpnia 1972 w Chicago) – amerykański koszykarz, występujący na pozycji rzucającego obrońcy.

</doc>
<doc id="4477912" url="https://pl.wikipedia.org/wiki?curid=4477912" title="Zero Gravity">
Zero Gravity

Zero Gravity – singel australijskiej piosenkarki Kate Miller-Heidke wydany 25 stycznia 2019 przy wsparciu wytwórni Universal Music Australia. Piosenkę napisała we współpracy ze swoim partnerem życiowym i współpracownikiem, Keirem Nuttallem.
Jak wyjaśniła Miller-Heidke, tekst piosenki opowiada o jej zmaganiach z depresją poporodową. Utwór zachowany jest w stylistyce pop opery.
W grudniu 2018 Miller-Heidke została ogłoszona przez telewizję SBS jedną z dziesięciu uczestniczek krajowych eliminacji eurowizyjnych "Australia Decides", a swą konkursową piosenkę 25 stycznia 2019. 9 lutego 2019 zaprezentowała ją w finale selekcji i zajęła pierwsze miejsce, zdobywszy łącznie 135 punktów, w tym 48 pkt od jurorów i 87 pkt od telewidzów, dzięki czemu została ogłoszona reprezentantką Australię w 64. Konkursie Piosenki Eurowizji w Tel Awiwie. W finale konkursu zajęła 9. miejsce po zdobyciu 285 punktów w tym 131 punktów od telewidzów (7. miejsce) i 154 pkt od jurorów (6. miejsce).
Singel zadebiutował na 24. miejscu australijskiej listy przebojów.
Lista utworów.
Digital download

</doc>
<doc id="4477921" url="https://pl.wikipedia.org/wiki?curid=4477921" title="High Cross (Leicestershire)">
High Cross (Leicestershire)

High Cross – nazwa nadana miejscu, w którym krzyżowały się dwie ważne drogi rzymskie: Fosse Way i Watling Street. Znajduje się w Leicestershire w Anglii, około 1,5 km na wschód od wsi Claybrooke Magna. W czasach rzymskich w tym samym miejscu znajdował się prawdopodobnie rzymski fort Venonae lub Venonis.

</doc>
<doc id="4477922" url="https://pl.wikipedia.org/wiki?curid=4477922" title="Dżingis chan">
Dżingis chan



</doc>
<doc id="4477927" url="https://pl.wikipedia.org/wiki?curid=4477927" title="S/2004 N 1">
S/2004 N 1



</doc>
<doc id="4477935" url="https://pl.wikipedia.org/wiki?curid=4477935" title="Michał (Jan Franciszek) Czartoryski">
Michał (Jan Franciszek) Czartoryski



</doc>
<doc id="4477937" url="https://pl.wikipedia.org/wiki?curid=4477937" title="Halina Geber">
Halina Geber

Halina Geber (ur. 27 maja 1928 w Warszawie, zm. 30 stycznia 2019 tamże) – polska polonistka, redaktorka Spółdzielni Wydawniczej „Czytelnik” i Państwowego Wydawnictwa Naukowego.
Życiorys.
Halina Geber pochodziła z rodziny imigrantów z Alzacji, przybyłych do Warszawy z Miluzy w latach pięćdziesiątych i sześćdziesiątych XIX wieku. Najpierw przybyli Józef Judlin z żoną Barbe z domu Geber oraz Jan Geber, a w roku 1864 Charles Geber. Po okresie współpracy z polskim fabrykantem Józefem Worowskim, w roku 1858 rodzina imigrantów otworzyła na warszawskim Grochowie pierwszą farbiarnię i pralnię chemiczną, która po przeniesieniu na ulicę Lubelską działała do lat pięćdziesiątych XX wieku.
Halina Geber urodziła się jako córka Karola Gebera i Niny z domu Lutostańskiej. Jej ojciec zmarł młodo przed drugą wojną światową. Jego żona nadal prowadziła pralnię. 
Halina Geber studiowała polonistykę na Uniwersytecie Warszawskim pod kierunkiem prof. Juliana Krzyżanowskiego, kończąc studia w roku 1952 pracą magisterską „Źródła historyczne Króla Ducha Juliusza Słowackiego”. W roku 1950 rozpoczęła pracę w Spółdzielni Wydawniczej „Czytelnik”, początkowo na stanowisku redaktora, a następnie do roku 1962 na stanowisku kierownika redakcji. 
W „Czytelniku” kierowała m.in. pracą zespołową przy szesnastotomowym Wydaniu Jubileuszowym Dzieł Adama Mickiewicza oraz przy wydaniu dzieł Stefana Żeromskiego pod redakcją prof. Stanisława Pigonia. Redagowała też m.in. Adolfa Januszkiewicza „Listy z Syberii” oraz „Listy ze stepów kirgiskich i dziennik podróży”.
Od roku 1962 pracowała w Państwowym Wydawnictwie Naukowym, początkowo w Redakcji Historii, a w latach 1983-1986 kierowała pracami Redakcji Literatury Encyklopedii PWN. Do końca pracy w PWN była jednym z zastępców Redaktora Naczelnego Encyklopedii i Słowników. 
Po przejściu na emeryturę w roku 1988 zajmowała się nadal pracą wydawniczą, była m.in. członkiem komitetu redakcyjnego publikacji „Ewangelicy warszawscy w walce o niepodległość Polski 1939-45. Wspomnienia i relacje”, która ukazała się w roku 1997 nakładem Parafii Ewangelicko-Augsburskiej Świętej Trójcy w Warszawie. 
Została pochowana 4 lutego 2019 na warszawskim cmentarzu ewangelicko-augsburskim (aleja 6, grób 18).

</doc>
<doc id="4477947" url="https://pl.wikipedia.org/wiki?curid=4477947" title="Leonora Colmor Jepsen">
Leonora Colmor Jepsen

Leonora Colmor Jepsen (ur. 3 października 1998 w Kopenhadze) – duńska łyżwiarka figurowa, trenerka sportowa i choreografka, piosenkarka i autorka tekstów.
Kariera łyżwiarska.
Wychowała się w podkopenhaskim Hellerup. W dzieciństwie zaczęła treningi łyżwiarstwa figurowego, w latach 2010–2018 startowała w krajowych i międzynarodowych zawodach sportowych. Uczestniczyła solowo m.in. w ISU Junior Grand Prix 2015/2016 w Rydze oraz w Mistrzostwach Danii w latach 2012–2016. Jest dwukrotną mistrzynią Danii w łyżwiarstwie figurowym: w 2015 i 2016. W 2016 w parze z bratem Linusem zdobyła mistrzostwo Danii w kategorii juniorskiej.
W 2018 zakończyła karierę sportową, pracuje jako choreografka i trenerka łyżwiarstwa.
Kariera muzyczna.
W lutym 2019 startowała w programie "Dansk Melodi Grand Prix", do którego zgłosiła się z piosenką „Love Is Forever”. 23 lutego zajęła pierwsze miejsce w finale, zdobywszy 42% głosów telewidzów i jurorów, dzięki czemu została reprezentantką Danii w 64. Konkursie Piosenki Eurowizji organizowanym w Tel Awiwie. 16 maja wystąpiła w drugim półfinale konkursu i z dziesiątego miejsca zakwalifikowała się do finału, który został rozegrany 18 maja. Zajęła w nim 12. miejsce po zdobyciu 120 punktów, w tym 51 pkt od telewidzów (15. miejsce) i 69 pkt od jurorów (12. miejsce).
W kwietniu 2020 wystąpiła w programie "Eurovision Home Concerts", w którym zaśpiewała utwór „Love Is Forever” i cover piosenki Leny „Satellite”.
Osiągnięcia.
Pary taneczne.
Z Linusem Colmor Jepsenem

</doc>
<doc id="4477948" url="https://pl.wikipedia.org/wiki?curid=4477948" title="Leonora (piosenkarka)">
Leonora (piosenkarka)



</doc>
<doc id="4477952" url="https://pl.wikipedia.org/wiki?curid=4477952" title="John O’Callaghan (DJ)">
John O’Callaghan (DJ)



</doc>
<doc id="4477953" url="https://pl.wikipedia.org/wiki?curid=4477953" title="Lajkonik (Dolina Będkowska)">
Lajkonik (Dolina Będkowska)

Lajkonik – skała w Dolinie Będkowskiej na Wyżynie Krakowsko-Częstochowskiej. Znajduje się w orograficznie lewych zboczach tej doliny, pomiędzy Sokolicą a Wąwozem Będkowickim, administracyjnie w granicach wsi Będkowice w województwie małopolskim, w powiecie krakowskim, w gminie Wielka Wieś. Poniżej niej znajduje się widoczna z dna doliny Baszta nad Wodą.
Zbudowany z wapieni Lajkonik znajduje się w bukowym lesie. Ma wysokość 14–18 m i jest obiektem wspinaczki skalnej. Ściany miejscami połogie, miejscami pionowe z filarami, kominami i zacięciami. Wspinacze skalni zaliczają go do Grupy Wysokiej. Na ścianie zachodniej, południowej i południowo-zachodniej poprowadzili 4 drogi wspinaczkowe o trudności od V- do VI.1+ w skali polskiej. Tylko jedna droga ma zamontowane stałe ringi (r).

</doc>
<doc id="4477954" url="https://pl.wikipedia.org/wiki?curid=4477954" title="Val di Fassa (miejscowość)">
Val di Fassa (miejscowość)



</doc>
<doc id="4477960" url="https://pl.wikipedia.org/wiki?curid=4477960" title="Ester Peony">
Ester Peony

Ester Peony, właśc. Alexandra Crețu (ur. 1994 w Bukareszcie) – rumuńska piosenkarka i autorka tekstów. Reprezentantka Rumunii w 64. Konkursie Piosenki Eurowizji (2019).
Życiorys.
Urodziła się w Bukareszcie. W dzieciństwie przeprowadziła się z rodzicami do Montrealu, a do rodzimego kraju powróciła w latach studenckich. Studiowała na wydziale kompozycji i jazzu Rumuńskiego Konserwatorium Muzycznego.
W 2014 zaczęła publikować w sieci własne interpretacje przebojów, dzięki czemu zyskała rozpoznawalność w kraju, a z czasem otrzymała propozycję podpisania kontraktu z wytwórnią muzyczną. W 2015 wydała debiutancki singiel „Sub aripa ta”. 12 maja 2018 wydała minialbum, zatytułowany "Dig It".
W 2019 została ogłoszona jedną z uczestniczek krajowych eliminacji eurowizyjnych "Selecția Națională", do których zgłosiła się z piosenką „On a Sunday”. Pomyślnie przeszła przez półfinał selekcji i awansowała do finału rozgrywanego 17 lutego. Zajęła w nim pierwsze miejsce, zdobywszy 65 punktów w głosowaniu jurorów i telewidzów, dzięki czemu została reprezentantką Rumunii w 64. Konkursie Piosenki Eurowizji w Tel Awiwie. Jej wygrana była szeroko komentowana w mediach m.in. ze względu na duże dysproporcje w głosowaniu jurorów (1. miejsce) i widzów (8. miejsce). 16 maja wystąpiła w drugim półfinale konkursu. Zajęła w nim 13. miejsce z 71 punktami, przez co nie zakwalifikowała się do finału. 

</doc>
<doc id="4477961" url="https://pl.wikipedia.org/wiki?curid=4477961" title="Lani Florian">
Lani Florian

Lani Florian – szkocka pedagog specjalna, profesor Uniwersytetu Edynburskiego, adiunkt w Teachers College Uniwersytetu Columbia w Nowym Jorku. Była też profesorem integracji społecznej i edukacyjnej na Uniwersytecie w Aberdeen.
Życiorys.
Jest pracownikiem Katedry Edukacji Uniwersytetu w Edynburgu i członkiem Akademii Nauk Społecznych (FAcSS). Najbardziej znana jest z pracy nad koncepcją pedagogiki inkluzywnej jako metody pracy, która może poprawić wyniki edukacyjne oraz kształcenie nauczycieli dla edukacji włączającej. Jej badania kwestionują założenie, że pewne grupy dzieci, w szczególności te, które mają trudności z nauką, mają szkodliwy wpływ na osiągnięcia innych dzieci i pokazują, że wysoki poziom włączenia może być w pełni zgodny z wysokim poziomem osiągnięć. Twierdzi, że połączenie tych dwóch elementów jest nie tylko możliwe, ale także niezbędne, jeżeli wszystkie dzieci mają mieć możliwość pełnego uczestnictwa w edukacji.
Współpracuje z "Safe Inclusive Schools Network" (SISN), interdyscyplinarną grupą naukowców badającą doświadczenie przemocy w dzieciństwie, efekty uczenia się i praktyki edukacyjne. Ta praca rozszerza zasięg edukacji włączającej od troski o indywidualne potrzeby edukacyjne do zrozumienia, w jaki sposób problemy, które mogą wpływać na życie każdego dziecka, mogą tworzyć przeszkody w dalszym zdobywaniu wiedzy. Zapewnia też pomoc w zakresie projektów edukacji włączającej w różnych krajach. Wspomaga działania organizacji międzynarodowych, takich jak UNICEF, UNESCO, British Council, Rady Europy i fundacji Open Society Foundations założonej przez George’a Sorosa.
Jest członkiem amerykańskich, brytyjskich i europejskich stowarzyszeń badawczych w obszarze edukacji. Zasiada w radzie pięciu czasopism naukowych i jest redaktorką serii "Inclusive Learning and Educational Equity" wydanej przez Axel Springer. Jest redaktorką "Sage Handbook of Special Education" oraz współautorką "Achievement and Inclusion in Schools".
Publikacje.
Ważniejsze publikacje:

</doc>
<doc id="4477967" url="https://pl.wikipedia.org/wiki?curid=4477967" title="Carole Hackney">
Carole Hackney

Carole Hackney (ur. 10 maja 1955 w Preston, zm. 17 lutego 2015 w Keele) – brytyjska neurobiolog i audiolog, profesor na Uniwersytecie Keele.
Życiorys.
W młodości, wraz z matką, Mavis (nauczycielką), wielokrotnie zmieniała miejsce pobytu (bazy wojskowe), z uwagi na pracę ojca, Malcolma Walkera, oficera RAF. W 1969 rodzina osiadła w Kendal (Kumbria). Z uwagi na niestabilny tryb życia od wczesnych lat przyzwyczajona była do obcowania z dziećmi różnych środowisk i narodowości. Rozpoczęła studia na Uniwersytecie w Manchesterze, gdzie zdobyła tytuł licencjata z wyróżnieniem 1. klasy w dziedzinie genetyki i biologii komórki. Z tej drugiej dziedziny doktoryzowała się, a potem została wykładowcą i profesorem na Uniwersytecie Keele.
W Keele została szefem Departamentu Komunikacji i Neurobiologii. Niedługo potem została dyrektorką szkoły wyższej, gdy wydziały nauk biologicznych i komunikacji oraz neurologii połączyły się, tworząc nową Szkołę Nauk Przyrodniczych ("School of Life Sciences"). Pomimo przeszkód administracyjnych, jej kariera badawcza nadal się rozwijała – publikowała artykuły naukowe i rozdziały w książkach, niektóre z Dave'em Furnessem. W tym czasie odwiedzała różne państwa podczas konferencji naukowych i badawczych, np. Czechosłowację, Norwegię i Japonię. W chwilach wolnych obserwowała ptaki, a także poddawała leczeniu i rehabilitacji ranne ptaki drapieżne (sowy płomykówki, myszołowy i pustułki).
Po rozwodzie z mężem przeniosła się na Uniwersytet Wisconsin w Madison, aby skupić się na badaniach prowadzonych w Stanach Zjednoczonych. Po pewnym czasie wzrastające w niej obawy dotyczące rodziny skłoniły ją do powrotu do Wielkiej Brytanii, gdzie ponownie przez krótki czas pracowała na Uniwersytecie Keele. Potem pojawiła się możliwość przeniesienia się na Uniwersytet Cambridge, gdzie pracowała na Wydziale Anatomii jako wykładowca. Był to dla niej trudny okres – zmagała się z depresją i uzależnieniem od alkoholu. W 2008 poślubiła Dave'a Furnessa, porzuciła pracę i wróciła do Cheshire, a potem do wsi Keele.
W tym okresie, kontynuując badania, postanowiła również rozpocząć działalność gospodarczą. – założyła przedsiębiorstwo o nazwie "Advanced Imaging and Microscopy" zajmujące się mikroskopią elektronową. Dwa lata po tym wydarzeniu zmarła w wypadku. Została skremowana w Bradwell Crematorium.
Osiągnięcia.
Była autorką 65 artykułów naukowych w czasopismach i rozdziałów w książkach, z których przełomowe były te dotyczące ucha środkowego. W 1997 zdobyła nagrodę Thomasa Simma Littlera ("Thomas Simm Littler Prize") za wkład w rozwój audiologii.
Rodzina.
Wyszła za mąż za Paula Hackneya, którego poznała, gdy oboje uczyli się w Kendal (para z czasem rozwiodła się). Paul i Carole mieli dwóch synów: Sama (ur. 1986) i Petera (ur. 1991). Powtórnie wyszła za mąż za profesora Davida Furnessa. Miała też dwie siostry: Janet i Katherine.

</doc>
<doc id="4477969" url="https://pl.wikipedia.org/wiki?curid=4477969" title="Corsairfly">
Corsairfly



</doc>
<doc id="4477971" url="https://pl.wikipedia.org/wiki?curid=4477971" title="Arkefly">
Arkefly



</doc>
<doc id="4477972" url="https://pl.wikipedia.org/wiki?curid=4477972" title="United States House Select Committee on Assassinations">
United States House Select Committee on Assassinations



</doc>
<doc id="4477994" url="https://pl.wikipedia.org/wiki?curid=4477994" title="Zamach na Martina Luthera Kinga">
Zamach na Martina Luthera Kinga

Zamach na Martina Luthera Kinga – wydarzenie w historii Stanów Zjednoczonych, mające miejsce 4 kwietnia 1968 roku w Memphis, w wyniku którego zginął laureat Pokojowej Nagrody Nobla, pastor Martin Luther King. Sprawcą zamachu był James Earl Ray.
Przyczyny.
W wyniku ustaw uchwalonych przez Kongres w 1964 i 1965 roku, sytuacja ludności czarnoskórej nieco się poprawiła, co spowodowało jednak dodatkowe zamieszki na tle rasowym. Mimo to, pastorzy z SCLC mieli mniej pracy i skupiali się na własnych zborach i rodzinach. Niezadowolony z prezydenckiego planu „Wielkiego Społeczeństwa”, w 1967 roku King podjął próbę kolejnej reformy kraju, mającej zlikwidować ubóstwo i nierówności społeczne. Planował zorganizowanie w Waszyngtonie strajku ludzi biednych (PPC). Pomimo sprzeciwów we własnym środowisku, chciał by ubodzy wybudowali w stolicy miasteczko namiotowe. Z powodu organizacji tego rodzaju protestu, King był inwigilowany przez FBI. Plany SCLC zmieniły się, gdy 11 lutego 1968 roku odbył się w Memphis protest pracowników zakładów oczyszczania miasta z powodu zbyt niskich zarobków. Dwanaście dni później demonstracja została spacyfikowana przez policję, co spotkało się ze stanowczym protestem organizacji społecznych. Te wydarzenia spowodowały, że Martin Luther King 18 marca przyjechał do Memphis, wygłosił kazanie i zorganizował protest PPC dziesięć dni później. Demonstracja ta zakończyła się interwencją policji, podczas której King został wyprowadzony pod eskortą ochrony, a w mieście wprowadzono stan wyjątkowy. Pastor tymczasowo opuścił Memphis, jednak postanowił tam powrócić 3 kwietnia.
Przebieg zamachu.
Lecąc z powrotem do Tennessee, King planował spotkać się z burmistrzem i strajkującymi, a także przeprowadzić kolejną pokojową demonstrację. Z prasy dowiedział się, że dwóch zwolenników George’a Wallace’a wyznaczyło 70–100 tysięcy dolarów nagrody za jego głowę. Po dotarciu na miejsce członkowie SCLC zakwaterowali się w tanim motelu Lorraine, usytuowanym poza centrum miasta (King ulokował się w pokoju 306 na piętrze). Wieczorem tego dnia laureat Pokojowej Nagrody Nobla wygłosił okolicznościowe kazanie w kościele, a rankiem 4 kwietnia Andrew Young i James Lawson udali się do sądu, by uzyskać zgodę na pokojowy marsz. Gdy wrócili około godziny 17, oczekiwali na wyjście na obiad do rodziny pastora Samuela Kylesa. Kiedy wszyscy zgromadzili się na dole Ralph Abernathy i King w towarzystwie Kylesa, wrócili do swoich pokoi, by wziąć płaszcze. Dwaj ostatni stali na balkonie, rozmawiając z przyjaciółmi, znajdującymi się na dole. W pewnym momencie Kyles zszedł na dół i usłyszał strzał. Gdy wrócił, zobaczył pastora leżącego na balkonie z trzycalową raną wlotową w okolicy prawej strony szczęki i szyi. Kula uszkodziła tętnicę szyjną i rdzeń kręgowy, przez co ranny obficie krwawił.
Śmierć pastora.
Abernathy, usiłując pomóc Kingowi, pytał go: „Martin, Martin, to ja Ralph. Czy mnie słyszysz? Tu jest Ralph!”. Pastor nie był jednak w stanie wypowiedzieć żadnego słowa. Wokół niego zebrało się więcej osób i usiłowano zatamować krwawienie i podtrzymać przy życiu do czasu przyjazdu pogotowia. Karetka zabrała rannego i Abernathy’ego do szpitala St. Joseph’s Hospital, gdzie chirurdzy orzekli, że jego życia nie da się uratować. Śmierć Kinga została podana do wiadomości publicznej tego samego dnia o 19:05. Decyzją Lyndona Johnsona, 7 kwietnia był dniem żałoby narodowej, a dwa dni później w Atlancie odbył się pogrzeb.
W wyniku zamachu w Stanach Zjednoczonych wybuchły masowe protesty. Demonstracje na tle rasowym odbyły się w 125 miastach, między innymi w Baltimore, Bostonie, Chicago, Filadelfii, San Francisco czy Waszyngtonie. Podczas zamieszek, które trwały tydzień, zginęło łącznie 46 osób, 2,6 tysiąca zostało rannych, a 20 tysięcy – aresztowanych. W całym kraju zmobilizowano łącznie około 70 tysięcy policjantów i żołnierzy Gwardii Narodowej. Do Memphis przyjechał zastępca sekretarza pracy, dzięki czemu do 16 kwietnia udało się zakończyć negocjacje pomiędzy śmieciarzami a burmistrzem.
Proces zamachowca.
Według zeznań świadków, przed motelem na South Main Street miał być widziany biały Ford Mustang. Prowadzący śledztwo agenci Federalnego Biura Śledczego usiłowali znaleźć właściciela bądź użytkownika samochodu. Dokonali także przeszukania domu noclegowego naprzeciwko motelu Lorraine. W jednym z pokoi znaleźli karabin remington z celownikiem optycznym. Ustalono, że w pokoju przebywał uciekinier z więzienia, James Earl Ray. Zamachowiec uciekł początkowo do Atlanty, a następnie do Europy, jednak został złapany w Wielkiej Brytanii i ekstradowany do Stanów Zjednoczonych 19 czerwca tego samego roku. Wiosną 1969 roku prokuratorzy stanowi postawili mu zarzut zabójstwa, domagając się kary śmierci. Został skazany na 99 lat więzienia.
Siedem lat później sprawa zamachu była rozpatrywana ponownie, tym razem przez Komisję Izby Reprezentantów ds. Zabójstw. Z raportu komisji wynika, że Martin Luther King zginął z ręki Raya, jednak zleceniodawcami mogły być inne osoby, których tożsamości nie udało się ustalić. Zeznania Raya były obiektem wielu kontrowersji, a on sam przez lata pobytu w więzieniu uważał się za niewinnego. Członkowie rodziny zamordowanego pastora w 1997 roku publicznie zaapelowali o ponowne rozpatrzenie sprawy Raya. Część biografów anglosaskich uważa, że King zginął w wyniku spisku. 
W listopadzie 1983 roku Ronald Reagan uchwalił nowe święto federalne – Dzień Martina Luthera Kinga, przypadający w trzeci poniedziałek stycznia.

</doc>
<doc id="4477996" url="https://pl.wikipedia.org/wiki?curid=4477996" title="Sassolungo">
Sassolungo



</doc>
<doc id="4478009" url="https://pl.wikipedia.org/wiki?curid=4478009" title="Masturbacja dziecięca">
Masturbacja dziecięca

Masturbacja dziecięca (zachowania autoerotyczne u dzieci, onanizm niemowlęcy) – występujące często u dzieci w wieku przedszkolnym i wczesnym szkolnym stymulowanie własnego ciała, głównie obszarów erogennych, co interpretuje się jako wielorako motywowane, m.in. poznawaniem ciała, przyjemnością lub radzeniem sobie z nudą, lękiem, samotnością czy agresją.
Zachowania te, choć objęte są kulturowym tabu oraz trudnościami etycznymi i budzące często niepokój opiekunów, generalnie uznaje się za normalne rozwojowo i przejściowe. Nie mają one z reguły kontekstu seksualnego w dojrzałym znaczeniu i nie są skierowane ku innym osobom. Jednakże w szczególnych przypadkach i formach mogą wiązać się z negatywnymi doświadczeniami lub złymi warunkami życia i wymagać interwencji. Na istotność wiedzy opiekunów i odpowiedniej do wieku edukacji seksualnej w tym zakresie zwracają uwagę seksuolodzy, oraz standardy edukacji seksualnej Światowej Organizacji Zdrowia, co jest przedmiotem społecznej debaty i kontrowersji.
Według jednego z przeglądów polskich badań, wspomnienia o zachowaniach autoerotycznych w dzieciństwie odtworzyło z pamięci ok. 40% ankietowanych (ze zmiennością sięgającą od 3–10% do 85%). Badania zagraniczne podają zaobserwowanie takich zachowań u pomiędzy ok. 1% do 77% dzieci w wieku 2–6 lat. Duża zmienność wyników może wiązać się z różnicami metodologicznymi pomiędzy publikacjami, np. kryteriami klasyfikacji obserwacji. Szacowana przeciętna częstość zachowań autoerotycznych to ok. 16/tydzień, ze średnim czasem trwania ok. 9 minut. Ich nasilenie przypada najczęściej na ok. 5 i 6 rok życia.
Rodzaje i motywy masturbacji.
Przeglądy literatury, m.in. dokonany przez Gulczyńską, wskazują na co najmniej trzy główne kategorie zachowań autoerotycznych u dzieci:
Wyróżnia się także specjalne kategorie:
Ocena diagnostyczna i przesłanki do terapii.
Zachowania autoerotyczne u dzieci, także w normalnym rozwojowo zakresie, mogą budzić lęk, niepokój i zażenowanie u rodziców. W zależności od leżących u ich podłoża przyczyn, z reguły uznawane są one za normalne, ustępujące samoczynnie w ciągu najwyżej 1–3 lat, i sugeruje się jedynie, aby opiekunowie i wychowawcy przekierowywali uwagę dzieci na zachowania akceptowalne społeczne, oferowali im inne zajęcia i prowadzili wczesną edukację seksualną o znaczeniu społecznej stosowności, prywatności i intymności tego rodzaju czynów. Dziecko nie powinno być w tym procesie okłamywane, surowo karane czy ośmieszane – może to wręcz przyczynić się do rozwoju późniejszych zaburzeń i niedostosowania. O ile to możliwe, zachowania autoerotyczne powinny być redukowane przez ich ignorowanie lub odwracanie uwagi dziecka. W normalnym zakresie zachowania te nie wiążą się, według aktualnej wiedzy, z żadnymi negatywnymi konsekwencjami w późniejszym życiu. W pewnym stopniu są wręcz źródłem wartościowych doświadczeń istotnych dla rozwoju schematu i obrazu ciała, oraz mogą determinować jakość doświadczeń seksualnych w dorosłości.
Jeśli masturbacja służy radzeniu sobie z emocjami i stresem (masturbacja instrumentalna), może to sygnalizować, iż dziecko ma jakieś problemy z którymi nie jest w stanie się uporać. W takiej sytuacji w pierwszej kolejności wskazana jest pomoc dziecku w opanowaniu nowych sposobów radzenia sobie.
Diagnoza wymaga rozpatrzenia, czy dziecko nie cierpi np. z powodu niedopasowanych ubrań, stanu zapalnego lub infekcji pasożytami. Masturbacja dziecięca jest też czasem mylona np. z padaczką, bólami brzucha lub kolkami. Przy chorobach przewlekłych i niepełnosprawności właściwa może być dodatkowo profesjonalna farmakoterapia i rehabilitacja. Masturbacja kompulsywna, charakteryzująca się trwałością i ekscentrycznym schematem, i taka która zagraża zdrowiu lub życiu, wymaga zintegrowanej pomocy wielu specjalistów.
W przypadku gdy masturbacja dziecięca może być związana z doświadczeniami nadużycia lub wykorzystania seksualnego, konieczna jest diagnoza i pomoc odpowiednich profesjonalistów – zarówno dla dzieci, i rodziców.

</doc>
<doc id="4478032" url="https://pl.wikipedia.org/wiki?curid=4478032" title="Peter Sifneos">
Peter Sifneos

Peter Emanuel Sifneos (ur. 22 października 1920, zm. 9 grudnia 2008) – amerykański psycholog.
Ukończył szkołę w Atenach, po ukończeniu studiów w dziedzinie chemii na Sorbonie. Uciekł przed Niemcami z Francji do Stanów Zjednoczonych, gdzie ukończył studia w Harvard Medical School. Pracował jako psychiatra dla Armii Stanów Zjednoczonych we Frankfurcie w Niemczech. W późniejszych latach pracował jako psychoanalityk w Bostonie. Wykładał na Uniwersytecie w Oslo i przeprowadził jedne z pierwszych badań psychologicznych w Norwegii. Dużo czasu podczas swojej kariery poświęcał na rozwijanie wiedzy psychologicznej o krótkich sesjach terapeutycznych.
W 1998 r. otrzymał doktorat honoris causa Uniwersytetu w Atenach.
Sifneos opublikował 125 artykułów naukowych dotyczących zagadnień psychoterapii, zdrowia psychicznego i problemów psychosomatycznych. Jako pierwszy wprowadził pojęcie aleksytymii. 

</doc>
<doc id="4478038" url="https://pl.wikipedia.org/wiki?curid=4478038" title="Kościół Świętej Rodziny w Łodzi przy ul. Bolesława Limanowskiego">
Kościół Świętej Rodziny w Łodzi przy ul. Bolesława Limanowskiego

Kościół pod wezwaniem Świętej Rodziny w Łodzi – świątynia należąca obecnie do polskokatolickiej parafii Świętej Rodziny w Łodzi, położona przy ul. B. Limanowskiego 60. Pierwotnie była to świątynia baptystyczna.
Obiekt został wzniesiony w 1925 na potrzeby III zboru baptystycznego w Łodzi. Zaplanowano go na 450 miejsc siedzących. Początkowo wspólnota zborowa liczyła 160 członków. W 1945 w związku z opuszczeniem miasta przez większość baptystów niemieckich świątynia została przejęta przez państwo jako mienie poniemieckie.
W 1949 władze państwowe przekazały obiekt na rzecz parafii Kościoła polskokatolickiego, która użytkuje go do dziś.

</doc>
<doc id="4478058" url="https://pl.wikipedia.org/wiki?curid=4478058" title="Christian Solinas">
Christian Solinas

Christian Solinas (ur. 2 grudnia 1976 w Cagliari) – włoski polityk i samorządowiec, senator XVIII kadencji, od 2019 prezydent Sardynii.
Życiorys.
W 2018 ukończył studia prawnicze na Uniwersytecie w Sassari. Wcześniej w jego życiorysie wskazywano dyplom ukończenia uczelni „Leibniz Business Institute”, nieuznawanej przez właściwe organy administracji publicznej. W latach 2004–2008 pełnił funkcję przewodniczącego Ersu, regionalnej instytucji z siedzibą w Cagliari zajmującej się kwestiami studiów.
Działacz regionalnego ugrupowania Partito Sardo d'Azione, w 2015 stanął na czele tej formacji. W 2009 został radnym regionalnym, objął stanowisko asesora do spraw transportu w rządzie Sardynii. W 2014 utrzymał mandat radnego na kolejną kadencję.
W 2018 z poparciem Ligi Północnej wybrano w skład Senatu XVIII kadencji. W 2019 był kandydatem koalicji ugrupowań prawicy i centroprawicy na urząd prezydenta Sardynii, uzyskując wybór na to stanowisko.

</doc>
<doc id="4478059" url="https://pl.wikipedia.org/wiki?curid=4478059" title="Świątynia braci morawskich w Pabianicach">
Świątynia braci morawskich w Pabianicach

Świątynia braci morawskich w Pabianicach – nieużytkowany obecnie obiekt sakralny wzniesiony w Pabianicach w XIX wieku przy ul. św. Jana 6 na potrzeby zboru braci morawskich (herrnhutów).
Obiekt powstał w XIX w. (najprawdopodobniej w 1885). Był użytkowany jako świątynia do 1945. Przeznaczony był na 150 osób. Wzniesiono go w stylu neogotyckim. Ma jedną kondygnację. Znajduje się na zapleczu dwupiętrowej kamienicy, w sąsiedztwie oficyny i komórek. W pobliżu znajduje się pałac herrnhuckiej rodziny Kruschów (ul. św. Jana 4) oraz tzw. domy tkaczy (także braci morawskich) przy ul. Zamkowej. W okolicy zlokalizowane były domy innych członków gminy herrnhuckiej.
Członkami pabianickiego zboru byli najwięksi fabrykanci pabianiccy Beniamin Krusche i Rudolf Kindler.
W okresie międzywojennym przy świątyni znajdowały się biura centrali wspólnoty braci morawskich w Polsce. W 1926 odbył się tutaj zjazd morawczyków z całej Polski. Po 1945 obiekt wykorzystywany był jako sala treningowa i siedziba zarządu Pabianickiego Klubu Tenisa Stołowego oraz Studio Tańca ”Kameleon”.

</doc>
<doc id="4478070" url="https://pl.wikipedia.org/wiki?curid=4478070" title="Jan Kanty Karwosiecki">
Jan Kanty Karwosiecki

Jan Kanty Karwosiecki (Karwosielski) herbu Lubicz – komornik graniczny sandomierski w 1785 roku, łowczy chęciński w latach 1784-1795, wojski większy chęciński w latach 1779-1784, miecznik chęciński w latach 1776-1779, pisarz grodzki chęciński w 1773 roku, skarbnik chęciński w latach 1772-1776, regent grodzki chęciński.
Był komisarzem Sejmu Czteroletniego z powiatu chęcińskiego województwa sandomierskiego do szacowania intrat dóbr ziemskich w 1789 roku. W 1790 roku był członkiem Komisji Porządkowej Cywilno-Wojskowej województwa sandomierskiego dla powiatów chęcińskiego i opoczyńskiego.

</doc>
<doc id="4478077" url="https://pl.wikipedia.org/wiki?curid=4478077" title="Kościół św. Zuzanny w Rzymie">
Kościół św. Zuzanny w Rzymie

Kościół św. Zuzanny w Rzymie () – rzymskokatolicki kościół tytularny w Rzymie.
Świątynia ta jest kościołem rektoralnym parafii św. Kamila de Lellis w Rzymie oraz kościołem tytularnym. Jest też kościołem stacyjnym z czwartej soboty Wielkiego Postu.
Lokalizacja.
Kościół znajduje się w II. Rione Rzymu – Trevi przy "Piazza San Bernardo" (adres pocztowy "Via XX Settembre" 15).
Patronka.
Patronką świątyni jest św. Zuzanna – dziewica, która poniosła śmierć męczeńską za wiarę chrześcijańską w III wieku, prawdopodobnie spokrewniona z cesarzem Dioklecjanem.
Historia.
Pierwsze prawdopodobne miejsce kultu chrześcijańskiego w tym miejscu jest datowane na koniec III wieku, był to przypuszczalnie tzw. "domus ecclesiae". Według legendy kościół powstał na miejscu męczeństwa św. Zuzanny. Zgodnie z nieudokumentowaną tradycją pierwszy kościół bazylikalny został zbudowany w tym miejscu w 330 roku, bardziej prawdopodobna wydaje się późniejsza data w tym samym wieku. Pierwsza wzmianka o "Titulus Sanctae Susannae" pochodzi ze synodu w 595 roku. Liber Pontificalis wspomina, że papież Sergiusz I upiększył ten kościół, a za pontyfikatu Hadriana I w latach 772-795 przeprowadzono jego remont.
Całkowita przebudowa kościoła miała miejsce za papieża Leona III (wcześniej uważano, że dokonano tylko jego renowacji, jednak badania archeologiczne dowodzą, że doszło do kompletnej przebudowy). W efekcie powstała bazylika w kształcie litery T z transeptem, apsydą, nawą główną o 12 kolumnach w arkadach oraz galerią dla kobiet nad arkadami. Koncha apsydy była ozdobiona mozaiką przedstawiającą papieża z Karolem Wielkim.
W XV wieku, za pontyfikatu Sykstusa IV, miała miejsce kolejna znaczna przebudowa, kościół został zmniejszony, rozebrano nawy boczne i zamurowano arkady. W 1587 roku papież Sykstus V przekazał kościół, wraz z sąsiadującym budynkiem, zakonowi cystersek. Kolejne przebudowy miały miejsce w latach 1593 i 1603, pracami kierował Carlo Maderno (obecny kształt świątyni jest efektem tej właśnie przebudowy).
W 1921 roku papież Benedykt XV zezwolił na zrobienie ze świątyni kościoła narodowego dla USA (co formalnie stało się w 1924 roku), opiekę duszpasterską przejęli pauliści. Konflikty pomiędzy zakonnicami, a paulistami doprowadziły do tego, że w sierpniu 2017 roku kościół św. Zuzanny przestał pełnić rolę kościoła narodowego.
Od 2013 roku kościół jest zamknięty z powodu remontu.
Architektura i sztuka.
Kościół obecnie jest jednonawowy, bez transeptu, z półkolistą apsydą i dwiema dużymi kaplicami bocznymi. Na lewo od apsydy znajduje się dzwonnica zwieńczona niską cebulastą kopułą.
Fasada, autorstwa Carlo Maderny, jest znacznie wyższa niż położona za nią nawa. Fasada jest z trawertynu, ma ona dwie kondygnacje: niższą z pięcioma pionowymi strefami i wyższą z trzema. Na dolnej kondygnacji znajduje się sześć kolumn w porządku korynckim oraz (przy narożnikach) korynckie pilastry. Po lewej stronie wejścia znajduje się figura św. Zuzanny, a po prawej św. Felicyty z Rzymu, autorstwo których przypisywane jest Stefano Maderno. Na górnej kondygnacji jest sześć pilastrów kompozytowych odpowiadających kolumnom dolnej kondygnacji.
Wnętrze kościoła jest, podobnie jak fasada, autorstwa Carlo Maderno. Nawa ma cztery doryckie pilastry wspierające posągi na cokołach autorstwa Giovanni Antonio Paracca ("Il Valsoldo") przedstawiające proroków Izajasza, Jeremiasza, Ezechiela i Daniela. Na ścianach bocznych znajduje się sześć malowideł obrazujących historię starotestamentowej Zuzanny, autorstwa Baldassare Croce.
Płaski drewniany, rzeźbiony, kasetonowany i pozłacany strop nawy przypisywany jest także Baldassare Croce, przy czym uważa się, że autorem projektu był Maderno.
Freski w apsydzie autorstwa Cesare Nebbia przedstawiają legendarne sceny z życia św. Zuzanny Rzymskiej. Po bokach apsydy znajdują się rzeźby św. Piotra i Pawła, autorstwa Paracca.
W prezbiterium znajduje się konfesja ogrodzona balustradą w kształcie litery D.
Kaplica św. Wawrzyńca
Po lewej stronie zlokalizowana kaplica św. Wawrzyńca, nazywana również kaplicą Peretti. Została ona zaprojektowana przez Domenico Fontana i ozdobiona freskami przez Giovan Battista Pozzo, autorem ołtarza jest Nebbia. Po lewej w kaplicy znajdują się relikwie św. Genezjusza, a po prawej papieża św. Eleuteriusza (jego ciało zostało tu przeniesione w 1591 roku). Pod ołtarzem z kolei znajdują się relikwie św. Felicyty i jednego z jej synów.
Kardynałowie prezbiterzy.
Kościół św. Zuzanny jest jednym z kościołów tytularnych nadawanych kardynałom-prezbiterom ("Titulus Sanctae Susannae").

</doc>
<doc id="4478080" url="https://pl.wikipedia.org/wiki?curid=4478080" title="Santa Susanna alle Terme di Diocleziano">
Santa Susanna alle Terme di Diocleziano



</doc>
<doc id="4478081" url="https://pl.wikipedia.org/wiki?curid=4478081" title="Zimowa Uniwersjada 2019">
Zimowa Uniwersjada 2019

Zimowa Uniwersjada 2019 – 29. edycja zimowej Uniwersjady rozegrana w dniach 1–12 marca w Krasnojarsku. Zawody zostały przeprowadzone w 76 konkurencjach w 11 dyscyplinach.
9 listopada 2013 roku Międzynarodowa Federacja Sportu Uniwersyteckiego zatwierdziła w Brukseli miasto Krasnojarsk jako gospodarza zimowej Uniwersjady.
Była to trzecia edycja uniwersjady rozegrana na obecnych terenach Federacji Rosyjskiej. Wcześniej zawody tej rangi odbyły się w Moskwie w 1973 roku oraz Kazaniu w 2013 roku.
Dyscypliny.
Na Uniwersjadzie rozegranych zostanie 76 konkurencji w 11 dyscyplinach.
Kalendarz.
Źródło:
Klasyfikacja medalowa.
Stan po zakończeniu Uniwersjady.
Symbole.
Wszystkie symbole Zimowej Uniwersjady 2019 są elementami zarejestrowanymi znakami towarowymi.
Logo.
Zgodnie z Międzynarodową Federacją Sportu Uniwersyteckiego logo zostało wykonane na podstawie łacińskiej litery „U“ – pierwsza litera angielskiej nazwy zawodów „Universiade“. Poniżej znajduje się nazwa miasta wraz z rokiem – Krasnojarsk 2019, numer porządkowy, i nazwa zawodów – 29th Winter Universiade oraz pięć gwiazdek w pięciu kolorach: niebieskim, żółtym, czarnym, zielonym i czerwonym, które są elementami Międzynarodowej Federacji Sportu Uniwersyteckiego.
Litera „U“ symbolizuje blok lodowy, którego nieregularne krawędzie świadczą o surowym klimacie syberyjskim.
Maskotka.
Oficjalną maskotką został syberyjski pies rasy Łajka, skąd wzięło się imię U-Laika. Jest symbolem lojalności, życzliwości, radości i wiecznej energii. Od stycznia do maja 2013 roku odbył się konkurs wyboru maskotki. 15 maja tego samego roku ogłoszono wyniki głosowania, po którym zatwierdzono go jako oficjalna maskotka zimowej uniwersjady.
Slogany.
Głównymi sloganami zostały „Real Winter“ („Настоящая зима“), „100% Winter“ („100% зима“) oraz „Welcome to Winter“ („Добро пожаловать в зиму!“).

</doc>
<doc id="4478084" url="https://pl.wikipedia.org/wiki?curid=4478084" title="Jewhen Pobihuszczyj">
Jewhen Pobihuszczyj



</doc>
<doc id="4478088" url="https://pl.wikipedia.org/wiki?curid=4478088" title="John Conyers">
John Conyers

John Conyers (ur. 16 maja 1929 w Detroit, zm. 27 października 2019 tamże) – amerykański polityk.
Życiorys.
Urodził się 16 maja 1929 roku w Detroit. Studiował na Wayne State University, gdzie uzyskał bakalaureat i stopień prawniczy. Po studiach otworzył praktykę prawniczą, a następnie był członkiem Gwardii Narodowej Michigan (1948–1950) i Armii Stanów Zjednoczonych (1950–1954). Pod koniec lat 50. przystąpił do American Civil Liberties Union, a od 1964 roku był członkiem zarządu. W 1964 roku wygrał wybory do Izby Reprezentantów (z ramienia Partii Demokratycznej) i uzyskiwał reelekcję w 26 kolejnych kadencjach Kongresu, a od 2015 po odejściu z Izby Reprezentantów Johna Dingella był dziekanem Izby (najdłużej pełniącym mandat kongresmanem). W grudniu 2017 zrezygnował z zasiadania w Kongresie po zarzutach o molestowanie seksualne. Był pierwszym inicjatorem ustanowienia Dnia Martina Luthera Kinga.

</doc>
<doc id="4478092" url="https://pl.wikipedia.org/wiki?curid=4478092" title="Góry Wałagińskie">
Góry Wałagińskie



</doc>
<doc id="4478100" url="https://pl.wikipedia.org/wiki?curid=4478100" title="Wyszcza Liha Futbolu Amerykańskiego">
Wyszcza Liha Futbolu Amerykańskiego



</doc>
<doc id="4478103" url="https://pl.wikipedia.org/wiki?curid=4478103" title="Turystyka w Holandii">
Turystyka w Holandii

Turystyka w Holandii – jest stosunkowo małym sektorem gospodarki Holandii z całkowitym wkładem 5,4% do produktu krajowego brutto i 9,6% do zatrudnienia. W 2017 roku Holandię odwiedziło 17 milionów zagranicznych turystów (ponad 5 milionów pochodziło z Niemiec), co czyni ją 20. najczęściej odwiedzanym krajem na świecie. Najchętniej odwiedzanymi regionami Holandii są Drenthe, Brabancja Północna, a także połacie północnej i południowej Holandii. Oblegane są również Utrecht i Zeeland. Wśród turystyki wewnętrznej (na terenie Holandii przez rodowitych Holendrów) dominują regiony Gelderland i Limburgia.
W 2017 roku turyści na terenie Holandii wydali 12,9 mld euro.
Atrakcje.
Wielu zagranicznych turystów odwiedza Amsterdam. Miasto jest popularne głównie kawiarni i dzielnicy prostytucji De Wallen. Codziennie niezliczone łodzie wycieczkowe przepływają przez pas kanału w zabytkowym centrum miasta. Słynne jest także Rijksmuseum, Muzeum Van Gogha i Concertgebouw znajdujące się na Museumplein. Turystyka skupiona jest również wokół festiwalu King's Day oraz Amsterdam Marathon. Miasto Rotterdam jest najbardziej znane z dużego portu i architektury.
Kąpieliska.
Na terenie Holandii w 2019 znajdowało się 724 kąpielisk wyznaczonych zgodnie z przepisami dyrektywy kąpieliskowej. Wśród nich 90 znajdowało się na wodach przybrzeżnych lub przejściowych, 599 na jeziorach, a 35 na rzekach. Jakość wody oceniono jako doskonałą w 537 z nich, a jako niedostateczną w 24. W 1991 na 320 ocenionych kąpielisk jakość doskonałą miało 71, a niedostateczną 19, a w 2000 na 507 odpowiednio – 357 i 11.
Turyści według kraju.
W Europie.
Większość turystów przebywających w Holandii pochodzi z poniższych krajów, przy czym większość turystów pochodzi z samej Europy. Szacuje się, iż do 2030 roku ilość turystów w Holandii zwiększy się do 29 milionów rocznie.
Inne kontynenty.
W 2017 roku Holandię odwiedziło 1 414 000 turystów z USA, 364 000 turystów z Chin oraz 180 000 turystów z Kanady. Łączna liczba turystów zagranicznych odwiedzających Holandię w 2017 roku wyniosła 17 924 000, co stanowi wzrost o 13% w porównaniu z 15 829 000 obcokrajowcami, którzy odwiedzili kraj w 2016 roku.

</doc>
<doc id="4478107" url="https://pl.wikipedia.org/wiki?curid=4478107" title="Klinische Monatsblätter für Augenheilkunde">
Klinische Monatsblätter für Augenheilkunde

Klinische Monatsblätter für Augenheilkunde (skrót: KliMo, Klin Monbl Augenheilkd) – niemieckie czasopismo okulistyczne wydawane od 1863. Oficjalny organ Niemieckiego Towarzystwa Okulistycznego. Miesięcznik.
Periodyk założyli trzej niemieccy okuliści: Carl Wilhelm von Zehender, Theodor Saemisch oraz Albrecht von Gräfe. Od 1863 do 1925 czasopismo ukazywało się, tak jak obecnie, pod nazwą „Klinische Monatsblätter für Augenheilkunde”. Następnie w latach 1925–1962 nosiło rozszerzony tytuł „Klinische Monatsblätter für Augenheilkunde und für augenärztliche Fortbildung”. W 1963 powrócono do nazwy „Klinische Monatsblätter für Augenheilkunde”.
Czasopismo jest recenzowane i ma profil praktyczno-kliniczny (jest adresowane do praktykujących okulistów). Każde wydanie ma temat wiodący i zawiera artykuły oryginalne, omówienie wyników najważniejszych badań międzynarodowych i najważniejszych artykułów z wiodących czasopism okulistycznych; ponadto ukazują się tu opracowania dotyczące praktyki okulistycznej oraz porady prawne z obszaru okulistyki. Czasopismo daje niemieckim okulistom możliwość zdobywania punktów edukacyjnych w ramach systemu kształcenia ustawicznego CME (Continuing Medical Education). Wydawcą jest Georg Thieme Verlag KG ze Stuttgartu.
Pismo ma wskaźnik cytowań (impact factor) wynoszący 0,882 (2017). W międzynarodowym rankingu SCImago Journal Rank (SJR) mierzącym wpływ i znaczenie poszczególnych czasopism naukowych „Klinische Monatsblätter für Augenheilkunde” zostało sklasyfikowane w 2017 na 82. miejscu wśród czasopism okulistycznych. W polskich wykazach czasopism punktowanych przez Ministerstwo Nauki i Szkolnictwa Wyższego czasopismo otrzymało kolejno: 15 pkt (2013-2016) oraz 40 pkt (2019).
Czasopismo jest indeksowane w Current Contents, Science Citation Index, Ocular Resources Review, Medline, EMBASE oraz w Scopusie.

</doc>
<doc id="4478114" url="https://pl.wikipedia.org/wiki?curid=4478114" title="Kościół Santissima Trinità e San Benedetto al Porto">
Kościół Santissima Trinità e San Benedetto al Porto

Kościół Santissima Trinità e San Benedetto al Porto (pol. kościół Trójcy Przenajświętszej i św. Benedykta w Porcie) – rzymskokatolicki kościół w Genui, w dzielnicy San Teodoro. Jest kościołem parafialnym parafii pod tym samym wezwaniem, należącej do dekanatu San Teodoro w Archidiecezji Genui.
20 marca 1473 roku w kościele św. Benedykta dokonała swego ostatecznego nawrócenia Caterina Fieschi Adorno, późniejsza św. Katarzyna z Genui.
Historia.
Kościół cysterski.
Z 1129 roku pochodzi najstarszy dokument, potwierdzający istnienie kościoła pod wezwaniem św. Benedykta oraz znajdującego się w jego sąsiedztwie domu cystersów. Ich klasztor został podporządkowany benedyktynom z sąsiedniego klasztoru Santa Maria delle Grazie di Fassolo. Był pierwszym klasztorem cystersów w Genui. Od XIII wieku pełnił funkcję hospicjum dla pielgrzymów i był często odwiedzany przez Caterinę Fieschi Adorno (późniejszą św. Katarzynę z Genui), która 20 marca 1473 roku w kościele św. Benedykta dokonała swego ostatecznego nawrócenia.
Kościół trynitarski.
Cystersi opuścili kościół i klasztor pod koniec XVI wieku. Opuszczony kompleks przejęli w 1593 roku trynitarze, sprowadzeni rok wcześniej z Hiszpanii przez księżnę Zenobię del Carretto, małżonkę Giovanniego Andrei Dorii. Z tej okazji do pierwotnego wezwania kościoła dodano drugie, Trójcy Przenajświętszej. Trynitarze po raz pierwszy pojawili się w Genui w 1201 roku, kiedy zatrzymał się tu ich założyciel, Jan de Matha. Kościół św. Benedykta stał się świątynią rodu Doria. Z uwagi na zły stan techniczny został poddany modernizacji i rozbudowie pod nadzorem architektów Andrei Ceresoli i Gaspare Corte. Prace budowlane rozpoczęto w 1593, a ukończono w 1617 roku, otwierając ponownie kościół dla potrzeb kultu. 5 września 1596 roku Giovanni Andrea Doria otrzymał od papieża Klemensa VIII bullę, na mocy której przy kościele została ustanowiona prywatna parafia rodu Doria, obejmująca jej okoliczne posiadłości, znane jako Fassolo.
W 1928 roku w związku z budową drogi Via Adua klasztor został rozebrany, a na jego miejscu wzniesiono obszerny pałac. 29 lipca 1939 roku arcybiskup Genui erygował przy kościele św. Benedykta parafię.
Architektura.
Dwuspadową fasadę poprzedza trójarkadowy portyk, zwieńczony trójkątnym tympanonem. Przestrzeń między łukami arkad wypełnia żelazna krata, wstawiona w 1593 roku przez Giovanniego Andreę Dorię po śmierci i ku pamięci jego żony, Zenobii del Carretto. Jej śmierć upamiętniają dodatkowo płyty nagrobne pod arkadami. Kolumny portyku i marmurowe detale zrealizował Giovanni Battista Carlone.
Wnętrze.
Wnętrze kościoła opiera się na planie centralnym i jest zamknięte półkolistą apsydą.
Prezbiterium.
Ołtarz główny został wykonany z polichromowanego marmuru. Wyróżnia się w nim tabernakulum z małymi drzwiczkami. Za ołtarzem znajduje się oprawiony w marmurowa ramę obraz początku XVII wieku, pędzla Cesare i Alessandra Semino, przedstawiający tłum świętych ze Świętą Trójcą oraz, poniżej, św. Rocha i św. Marię Magdalenę z przypuszczalnymi zleceniodawcami dzieła, Giovannim Andreą Dorią i Zenobią del Carretto. Na ścianach po obu stronach ołtarza głównego wiszą obrazy przedstawiające świętych: Cecylię, Piotra, Pawła i króla Dawida, namalowane przez Benedetta Brandimarte. Na posadzce przed ołtarzem widnieje herb rodziny Doria z cesarskim orłem w inkrustowanym marmurze.
Korpus nawowy.
W ołtarzu z prawej strony, wykonanym z rzeźbionego i pozłacanego drewna, znajduje się obraz pędzla Domenica Parodiego, przedstawiający założycieli trynitarzy: Feliksa de Valois i Jana de Matha. Pierwszy ołtarz po lewej stronie, wykonany również z rzeźbionego i pozłacanego drewna, został poświęcony św. Benedyktowi. Obraz ołtarzowy, "Cud św. Benedykta", namalował Domenico Crespi. Drugi ołtarz po lewej stronie, z polichromowanego marmuru, dedykowany został Matce Boskiej Uzdrowienia Chorych (Madonna del Rimedio). Posąg "Madonny z Dzieciątkiem" pochodzi z XVII wieku.
W zakrystii znajduje się płótno Giovanniego Andrei De Ferrari przedstawiający świętych trynitarskich wielbiących Matkę Boską Uzdrowienia Chorych.
Organy kościelne zbudował w XVI wieku Lorenzo Stanga.
Przypisy.
 

</doc>
<doc id="4478116" url="https://pl.wikipedia.org/wiki?curid=4478116" title="Western Sydney Stadium">
Western Sydney Stadium

Western Sydney Stadium – wielofunkcyjny stadion sportowy, położony w dzielnicy Parramatta w Sydney (Nowa Południowa Walia), na ulicy O'Connell Street 2150.
Historia.
Stadion Western Sydney Stadium powstaje w miejscu dawnego, wielofunkcyjnego obiektu Parramatta Stadium wybudowanego w 1986 roku. We wrześniu 2015 roku rząd Nowej Południowej Walii ogłosił, że w miejscu stadionu Parramatta Stadium zostanie wybudowany nowy obiekt sportowy o pojemności 30 000 widzów. Budowa nowego obiektu realizowana była w latach 2017 – 2019, a jego koszt wyniesie 360 milionów dolarów australijskich. W grudniu 2016 roku kontrakt na budowę Western Sydney Stadium został przyznany konsorcjum Populous and Lendlease. Parramatta Stadium został wyburzony na przełomie stycznia i lutego 2017 roku. Ceremonia rozpoczęcia budowy nowego stadionu miała miejsce w dniu 24 września 2017 roku. Stadion nadaje się do rozgrywania spotkań rugby league, rugby union i piłkarskich. Na stadionie swoje mecze domowe rozgrywają kluby rugby league Parramatta Eels oraz piłkarski Western Sydney Wanderers FC. 
Otwarcie nowego stadionu miało miejsce w dniu 22 kwietnia 2019 roku. W meczu otwarcia na stadionie zmierzyły się drużyny rugby league Parramatta Eels i Wests Tigers. Mecz zakończył się zwycięstwem Parramatta Eels w stosunku 51:6. Natomiast Western Sydney Wanderers rozegrali pierwszy mecz przeciwko angielskiemu zespół Leeds United F.C. w dniu 20 lipca 2019 roku. Spotkanie zakończyło się porażką Western Sydney Wanderers w stosunku 1:2.

</doc>
<doc id="4478120" url="https://pl.wikipedia.org/wiki?curid=4478120" title="Dzień Martina Luthera Kinga">
Dzień Martina Luthera Kinga

Dzień Martina Luthera Kinga – święto federalne w Stanach Zjednoczonych, upamiętniające laureata Pokojowej Nagrody Nobla, Martina Luthera Kinga. Wypada ono w trzeci poniedziałek stycznia.
Pierwsze starania o ustanowienie nowego święta podjęto już cztery dni po zamachu, kiedy to członek Izby Reprezentantów John Conyers złożył projekt uchwały w izbie niższej. Już od początku lat siedemdziesiątych 15 stycznia był nieoficjalnie obchodzony jako upamiętnienie pastora w stanach północnych. W 1983 roku, na zgromadzeniu przed pomnikiem Lincolna, Stevie Wonder wykonał piosenkę „Happy Birthday”, która stała się manifestem ustanowienia dnia Kinga. Dzięki koalicji wielu środowisk społeczno-politycznych, zebrano sześć milionów podpisów pod petycją i trafiła ona do spikera izby niższej Tipa O’Neilla. Mimo to sprawa napotkała poważne trudności, gdyż senator Jesse Helms zarzucał Kingowi nieodpowiednie prowadzenie się oraz współpracę ze środowiskami komunistycznymi. W obronie pastora wystąpił Edward Kennedy, który twierdził, że żaden z członków ruchu praw człowieka nie miał powiązań z partią komunistyczną, a relacje zmarłego z kobietami nie powinny być przedmiotem debaty publicznej. 15 stycznia 1983 roku odbyła się stutysięczna demonstracja domagająca się ustanowienia nowego święta. W sierpniu Izba Reprezentantów przegłosowała wniosek stosunkiem głosów 338:90, a dwa miesiące później zrobił to Senat (78:22). 2 listopada Ronald Reagan podpisał Public Law 98–144. Dzień Martina Luthera Kinga obchodzony jest w trzeci poniedziałek stycznia.

</doc>
<doc id="4478127" url="https://pl.wikipedia.org/wiki?curid=4478127" title="Jezioro Kiełbonki">
Jezioro Kiełbonki



</doc>
<doc id="4478139" url="https://pl.wikipedia.org/wiki?curid=4478139" title="Alhambra (Illinois)">
Alhambra (Illinois)

Alhambra – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478141" url="https://pl.wikipedia.org/wiki?curid=4478141" title="Bethalto">
Bethalto

Bethalto – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478143" url="https://pl.wikipedia.org/wiki?curid=4478143" title="Quintero">
Quintero

Quintero – miasto w Chile, położone w zachodniej części regionu Valparaíso nad Pacyfikiem.
Opis.
Miejscowość została założona w 1865 roku. Obecnie miasto jest ośrodkiem turystycznym, położonym nad Oceanem Spokojnym.
Demografia.
Źródło.

</doc>
<doc id="4478144" url="https://pl.wikipedia.org/wiki?curid=4478144" title="East Alton">
East Alton

East Alton – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478145" url="https://pl.wikipedia.org/wiki?curid=4478145" title="Flaga Kaszub">
Flaga Kaszub

Flaga Kaszub (kaszub. fana Kaszëb, kaszëbskô fana) – flaga regionu Kaszuby, jeden z symboli narodowych Kaszubów.
Barwy i proporcje flagi.
Ani barwy, ani wymiary, ani zasady stosowania kaszubskiej flagi nie zostały, jak dotychczas, określone przez żadne organizacje kaszubskie. Podobnie jak w przypadku godła i herbu, wyjątek w tej materii stanowi Kaszëbskô Jednota"," która w swojej "Deklaracji ideowej" określa barwy flagi: "Kaszubska flaga narodowa ma barwy czarno-żółte, które wiążą się z naszym herbem, czyli zwróconym w prawo czarnym gryfem w koronie na złotym polu tarczy herbowej""."
Flaga kaszubska wzięła się od kaszubskiego herbu – czarnego gryfa w koronie na złotym tle. Zgodnie z zasadami heraldyki, przekłada się to na czarno-złotą (żółtą) flagę z dwoma jednakowymi, poziomymi pasami, gdzie barwa godła daje barwę górnej połowie, a barwa pola – połowie dolnej (podobnie jak w przypadku flagi polskiej).
Według innych źródeł, flaga Kaszub nawiązuje do flagi Cesarstwa Austrii i barw dynastii Habsburgów.
Historia.
Flaga kaszubska została wywieszona przy okazji zjazdu Kaszubów, który miał miejsce 18 sierpnia 1929 r. w Kartuzach.
We "Współczesnej literaturze kaszubskiej 1945-1980" Jana Drzeżdżona opisane jest, że powieszono flagę z kaszubskim godłem podczas zjazdu, a następnie flagę narodową z dwoma pasami. Podana jest wzmianka, że Aleksander Majkowski posiadał już wcześniej taką flagę:
"Jedyną taką chorągiew, symbol Kaszubów, posiadał do tej pory dr Majkowski; powiewała na jego willi na 3 Maja i inne większe uroczystości państwowe""."
Jednak to w 1929 roku po raz pierwszy wywieszano flagę Kaszub na „szerszą skalę”. Wywieszenie kaszubskiej flagi „wywołało natychmiastową reakcję ze strony władz lokalnych”:
"Wicestarosta kartuski, p. Paźniewski, przysłał policjantów z rozkazem usunięcia tych chorągwi."
Żeby uniknąć starcia z kartuskimi władzami, obok flagi kaszubskiej wywieszono również flagę polską, co przyniosło pożądany efekt:
"dzięki temu władze lokalne chwilowo dały nam spokój. Dzień zjazdu wyznaczono na niedzielę 18 sierpnia 1929 roku. Kartuzy przyjęły odświętną szatę, z domów powiewały chorągiewki kaszubskie obok polskich (…)""."
Obecnie flaga używana jest podczas uroczystości i manifestacji przez kaszubskie stowarzyszenia, a także przez pojedynczych obywateli, którzy chcą zaznaczyć swoją przynależność do narodu kaszubskiego, umieszczając je np. nad drzwiami, na balkonach, a także (wersje miniaturowe) na samochodach i jachtach. Flaga jest również wywieszana w kaszubskich miejscowościach, na kaszubskie święta, lub stale (np. na placu Jakuba Wejhera w Wejherowie i placu Kaszubskim w Gdyni).
Święto.
Święto flagi kaszubskiej (kaszub. Swiãto Kaszëbsczi Fanë) przypada na 18 sierpnia, ze względu na datę pierwszego jej publicznego wystawienia w Kartuzach 18 sierpnia 1929 roku. W tym dniu corocznie odbywają się uroczystości związane z propagowaniem kaszubskich symboli i regionu. Pierwsze obchody święta powstały z inicjatywy Kaszëbskô Jednota w 2012 roku.

</doc>
<doc id="4478146" url="https://pl.wikipedia.org/wiki?curid=4478146" title="Sobięcinka">
Sobięcinka

Sobięcinka – potok w południowo-zachodniej Polsce w woj. dolnośląskim w Sudetach Środkowych, w Górach Wałbrzyskich.
Potok o długości 2,09 km, lewy dopływ Pełcznicy jest ciekiem V rzędu należącym do dorzecza Odry, zlewiska Morza Bałtyckiego.
Charakterystyka.
Sobięcinka swój początek bierze z dwóch stawów na wysokości ok. 490 m n.p.m. przy byłym szybie kopalni „Victoria" w południowo-zachodniej części Wałbrzycha w dzielnicy Sobięcin. W górnym biegu potok spływa w kierunku północnym. Niżej na poziomie ok. 460 m n.p.m., w rejonie ulicy Zachodniej i Placu Marceliny Darowskiej potok ujęty jest w betonowy rurociąg o średnicy 1,0 m, którym płynie na odcinku ok. 1,8 km. do rejonu hałd przy ulicy Wschodniej, gdzie zaczyna się otwarte koryto potoku, którym potok płynie ok. 870 m, w kierunku północno-wschodnim w stronę śródmieścia do skrzyżowania ulic Kolejowej i P. Wysockiego. Od skrzyżowania potok został skanalizowany i obecnie płynie w betonowym tunelu pod powierzchnią ziemi na północny wschód w kierunku śródmieścia Wałbrzycha, gdzie na wysokości ok. 440 m n.p.m., uchodzi do Pełcznicy. Koryto rzeki kamienisto-żwirowe spękane i na ogół przepuszczalne. W większości swojego biegu płynie wśród terenów mocno zurbanizowanych. Zasadniczy kierunek biegu rzeki jest północno-wschodni. Jest to potok odwadniający ze swymi dopływam obszar Sobięcina i centrum Wałbrzycha. Potok prawie w całym biegu jest uregulowany. Na całej długości charakteryzuje się małymi spadkami podłużnymi dna i stosunkowo małymi spadkami poprzecznymi. W zlewni brak jest zbiorników retencyjnych a przewagę stanowią tereny o skupionej zabudowie mieszkaniowej przeważnie miejskiej. Zlewnia została zabudowana obiektami mieszkalnymi i przemysłowymi co ma wpływ na warunki hydrologiczne potoku.
Inne.
Potok nazwę przyjął od wałbrzyskiej dzielnicy Sobięcin, przez którą przepływa.
Dopływy.
Kilka bezimiennych strumieni i potoków mających źródła na zboczach przyległych wzniesień.
Miejscowości nad rzeką.
Wałbrzych

</doc>
<doc id="4478147" url="https://pl.wikipedia.org/wiki?curid=4478147" title="Glen Carbon">
Glen Carbon

Glen Carbon – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478149" url="https://pl.wikipedia.org/wiki?curid=4478149" title="Godfrey (Illinois)">
Godfrey (Illinois)

Godfrey – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478150" url="https://pl.wikipedia.org/wiki?curid=4478150" title="Grantfork">
Grantfork

Grantfork – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478152" url="https://pl.wikipedia.org/wiki?curid=4478152" title="Hamel (Illinois)">
Hamel (Illinois)

Hamel – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478155" url="https://pl.wikipedia.org/wiki?curid=4478155" title="Hartford (Illinois)">
Hartford (Illinois)

Hartford – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478157" url="https://pl.wikipedia.org/wiki?curid=4478157" title="Livingston (Illinois)">
Livingston (Illinois)

Livingston – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478159" url="https://pl.wikipedia.org/wiki?curid=4478159" title="François-Xavier Yombandje">
François-Xavier Yombandje

François-Xavier Yombandje (ur. 9 lipca 1956 w Koumra) – czadyjski duchowny rzymskokatolicki posługujący w Republice Środkowoafrykańskiej, w latach 2004-2009 biskup Bossangoa.
Życiorys.
Święcenia kapłańskie przyjął 22 września 1985. 28 czerwca 1997 został mianowany biskupem Kaga-Bandoro. Sakrę biskupią otrzymał 26 października 1997. 3 kwietnia 2004 objął rządy w diecezji Bossangoa. 16 maja 2009 zrezygnował z urzędu.

</doc>
<doc id="4478169" url="https://pl.wikipedia.org/wiki?curid=4478169" title="Dmytro Nepohodow">
Dmytro Nepohodow



</doc>
<doc id="4478174" url="https://pl.wikipedia.org/wiki?curid=4478174" title="Podróż apostolska Franciszka do Maroka">
Podróż apostolska Franciszka do Maroka

Podróż apostolska papieża Franciszka do Maroka odbyła się w dniach 30 – 31 marca 2019 r. Franciszek był drugim papieżem w tym państwie po Janie Pawle II w 1985 roku.
Program pielgrzymki.
O 10:45 samolot z papieżem wyleciał z rzymskiego lotniska Fiucimino; o 14.00 przyleciał do Rabatu. O 14:30 odbyła się przed Pałacem Królewskim ceremonia powitalna; po której 20 minut później papież spotkał się z królem Maroka Muhammadem VI. O 15:30 papież spotkał się z władzami Maroka i mieszkańcami kraju na esplanadzie im. Mosquée Hassana. Godzinę później papież złożył wizytę w mauzoleum im. Muhammada VI. O 17:00 papież odwiedził Instytut Imamów i Kaznodziejów im. Mohammeda VI. O 18:00 spotkał się z uchodźcami w siedzibie diecezjalnej Caritasu.
O 9:30 papież złożył wizytę w Centre Rural des Service Sociaux. O 10:35 spotkał się w katedrze w Rabacie z kapłanami, zakonnikami, osobami konsekrowanymi i członkami soborów kościołów ekumenicznych. O 12:00 papież zjadł obiad. O 14:45 odprawił mszę świętą w Complex Sports of Prince Moulay Abdellah. O 17:00 odbyła się ceremonia pożegnalna na lotnisku w Rabacie; kwadrans po ceremonii papież odleciał samolotem do Rzymu. O 21:30 samolot z papieżem wylądował na lotnisku w Rzymie.

</doc>
<doc id="4478176" url="https://pl.wikipedia.org/wiki?curid=4478176" title="Marine (Illinois)">
Marine (Illinois)

Marine – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478177" url="https://pl.wikipedia.org/wiki?curid=4478177" title="Podróż apostolska Franciszka do Maroko">
Podróż apostolska Franciszka do Maroko



</doc>
<doc id="4478179" url="https://pl.wikipedia.org/wiki?curid=4478179" title="Przełęcz Snozka">
Przełęcz Snozka



</doc>
<doc id="4478180" url="https://pl.wikipedia.org/wiki?curid=4478180" title="Maryville (Illinois)">
Maryville (Illinois)

Maryville – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478181" url="https://pl.wikipedia.org/wiki?curid=4478181" title="Snozka">
Snozka



</doc>
<doc id="4478182" url="https://pl.wikipedia.org/wiki?curid=4478182" title="New Douglas (Illinois)">
New Douglas (Illinois)

New Douglas – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478186" url="https://pl.wikipedia.org/wiki?curid=4478186" title="Pontoon Beach">
Pontoon Beach

Alhambra – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478187" url="https://pl.wikipedia.org/wiki?curid=4478187" title="Roxana">
Roxana

Roxana – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478188" url="https://pl.wikipedia.org/wiki?curid=4478188" title="Watling Street">
Watling Street

Watling Street – jedna z ważniejszych rzymskich dróg w Brytanii, łącząca porty (Dover, Richborough, Lympne i Reculver) z Londynem i St Albans.
Droga pierwotnie była traktem wykorzystywanym przez ludy tubylcze Brytanii jeszcze przed przybyciem Rzymian. Jej najczęściej używany odcinek łączył dzisiejsze Canterbury z St Albans. Po podboju Brytanii drogę utwardzono od Richborough ("Latin Rutupiae"), gdzie wylądowały wojska rzymskie. Biegła przez Canterbury, Rochester do Thorney Isle. Pierwotnie droga nie docierała do Londynu ze względu na brak mostu.
Dalej droga biegła do St Albans (rzymskie Verulamium), krzyżując się w międzyczasie z Fosse Way w High Cross. Następnie kierowała się do Wroxeter ("Viroconium").
Nazwa drogi wzięła się od anglosaskiej nazwy "Wæcelinga Stræt" ("droga ludu Wæcel") – a więc od plemienia Waeclingas.
W 60 lub 61 r. n.e. prawdopodobnie na Watling Street stoczona została krwawa bitwa pomiędzy rzymskimi wojskami Swetoniusza Paulinusa a zbuntowanymi Brytami dowodzonymi przez Boudikę.
Droga była wykorzystywana również w średniowieczu, stanowiąc m.in. granicę pomiędzy Danelagh a Wessex w traktacie pomiędzy Alfredem Wielkim a Guthrumem Starym.

</doc>
<doc id="4478190" url="https://pl.wikipedia.org/wiki?curid=4478190" title="Bruno Tesch">
Bruno Tesch

Bruno Tesch (ur. 14 sierpnia 1890 w Berlinie, zm. 16 maja 1946 w Hamburgu) – niemiecki chemik, członek NSDAP i SS, zbrodniarz wojenny. Jeden z dyrektorów firmy Tesch &amp; Stabenow (Testa) zaopatrującej obozy koncentracyjne w Cyklon B.
W 1945 r. został aresztowany i stanął przed Brytyjskim Trybunałem Wojskowym w Hamburgu wraz z 2 innymi dyrektorami Testy. Proces toczył się od 17 września do 15 listopada 1945. Tesch oraz Karl Weinbacher zostali uznani winnymi i skazani na śmierć, trzeci z oskarżonych, Joachim Drosihn, został uniewinniony. Wyrok wykonano następnego dnia po ogłoszeniu.

</doc>
<doc id="4478191" url="https://pl.wikipedia.org/wiki?curid=4478191" title="Grafika użytkowa">
Grafika użytkowa

Grafika użytkowa – jedno z podstawowych, wyodrębnionych działań twórczych z szeroko rozumianej grafiki. W swoim podstawowym przekazie jest grafiką stosowaną, powielaną, komercyjną. Jedna ze sztuk plastycznych o wymaganiach artystycznych. Grafika użytkowa służy celom użytkowym, w przeciwieństwie do grafiki artystycznej, o określonym, unikatowym sposobie powielania. Służy celom wydawniczym i reklamowym. Terminu po raz pierwszy użyto pod koniec XIX wieku.
Wyodrębnia się działania projektowe: plakaty, druki akcydensowe, ilustracja, liternictwo projektowane i indywidualne, także tzw. grafikę ulotną o niewielkim czasie istnienia reklamowego, znaczki pocztowe, banknoty, unikalne wzory stemplowe, okolicznościowe i podstawowe, spełniające zadania publikacji firmowych. Podstawową czynnością projektową jest wykonanie projektu, podporządkowanego funkcjonalności graficznej, z którego powstaje wydruk masowy, nieraz o bardzo dużych nakładach wydawniczych. Grafika użytkowa współpracuje z dużymi przedsięwzięciami programowymi, propagandowymi i estetyką komercyjną, tworząc znaki, logo, skróty wizualne i pojęciowe w programie zadaniowym w przekazach masowych. W dzisiejszych czasach stosowane jest także działanie collage. Twórcza indywidualna innowacja, może zmienić funkcje użytkowe. 
Grafika użytkowa jest także częścią grafiki informacyjnej i wystawienniczej, a także uzupełnieniem architektury wnętrz, wystawiennictwa oraz ekspozycji celowych. Grafika użytkowa posługuje się także programami komputerowymi. Grafika stała – użytkowa, w zakresie obejmującym honoraria wymaga sporządzenia projektu podstawowego, wraz z nieograniczonym prawem do reprodukcji bez względu na liczbę wydań i egzemplarzy. Za prawo reprodukcji w drugim wydaniu plastykowi należy się 80% wynagrodzenia podstawowego według stawek określonych w Tabeli Grafiki Stałej (prawo autorskie). Trzecie powielenie to 60%, za czwarte i każde następne 50%, chyba że umowa indywidualna stanowi inaczej. Grafika wystawiennicza, jako część integralna grafiki użytkowej, to także kompozycje przestrzenne, kompozycje dwuwymiarowe przy użyciu grafiki, fotografii, malarstwa. W pewnych sytuacjach scenariuszowych wchodzi w zakres scenografii zamkniętej i przestrzennej.

</doc>
<doc id="4478192" url="https://pl.wikipedia.org/wiki?curid=4478192" title="Wiadukt Shankend">
Wiadukt Shankend

Wiadukt Shankend (ang. "Shankend Viaduct") – nieczynny wiadukt kolejowy położony na obszarze szkockiego hrabstwa Scottish Borders.
Opis.
Wiadukt przebiega nad doliną i strumieniem Langside Burn. Został wybudowany wraz z położonym na południu tunelem kolejowym Whitrope (ang. "Whitrope Tunnel)." Wiadukt tworzy 15 przęseł z prześwitem o szerokości 10,6 m i wysokości 18,3 m. Wiadukt leży w słabo zaludnionym regionie Scottish Borders. Najbliższą większą miejscowością jest położony 9 km na północ Hawick.
Historia.
Wiaduktem prowadziła otwarta 24 czerwca 1862 ostatnia część linii kolejowej "Waverley Line" pomiędzy Edynburgiem, a Carlisle, obsługiwana przez towarzystwo kolejowe "North British Railway." Całkowite zamknięcie ruchu linii "Waverley Line" nastąpiło 6 stycznia 1969 roku. W okresie późniejszym zlikwidowano tory. W 1971 roku wiadukt wpisano na szkocką listę zabytków"," w kategorii B"." W latach 2008–2009 wiadukt został odrestaurowany.

</doc>
<doc id="4478193" url="https://pl.wikipedia.org/wiki?curid=4478193" title="AZS-AWF Poznań (wioślarstwo)">
AZS-AWF Poznań (wioślarstwo)

Sekcja Wioślarska AZS-AWF Poznań – sekcja uczelnianego klubu sportowego działającego przy Akademii Wychowania Fizycznego w Poznaniu. Sekcja działa od roku 1919 – pierwotnie przy środowiskowym klubie AZS Poznań. Do AZS-AWF Poznań, została wcielona z dniem 1 stycznia 1979 roku.
Historia.
Dwudziestolecie międzywojenne.
Tuż po odzyskaniu przez Polskę niepodległości, na nowo utworzonym Uniwersytecie w Poznaniu, w dniu 5 listopada 1919 roku powstał Akademicki Związek Sportowy. Jeszcze w tym samym roku utworzona została sekcja wioślarska. Inicjatorami jej powstania byli studenci Uniwersytetu: W. Chmielewski, K. Karolczak, A, Mikołajewski, T. Smulkowski i K. Wojciechowski. Sekcją kierował kilkuosobowy Zarząd.
Do Polskiego Związku Towarzystw Wioślarskich sekcja wioślarska przyjęta została w roku 1920. Przez pierwszych kilka lat istnienia nie posiadała łodzi wyczynowych, ani własnej przystani. Korzystając z łodzi półwyścigowych, skupiała się na turystyce wioślarskiej. Klub początkowo dzierżawił część hangaru łodziowego od dyrekcji Gimnazjum im Karola Marcinkowskiego, a od 1925 roku korzystał z przystani Wojskowego Klubu Wioślarskiego. Zakup łodzi wyścigowych pozwolił na rozwój działalności wyczynowej klubu.
W ramach sekcji wioślarskiej AZS Poznań, w roku 1926 powstała sekcja kobieca. Była to pierwsza polska żeńska sekcja wioślarska w Poznaniu (dopiero dwa lata później powstał Poznański Klub Wioślarek).
W 1929 roku AZS Poznań podjął decyzję o budowie własnej przystani przy ul. Obrzyckiej nad Wartą. Inwestycję zakończono w roku 1931 – na przystani znajdował się hangar na łodzie, szatnie, warsztat szkutniczy i świetlica. Nie było jednak basenu wioślarskiego – korzystano z basenu w KW 04 Poznań.
W drugiej połowie lat 30. AZS Poznań stał się potęgą wioślarską. Sekcja wioślarska liczyła około 200 członków i była jedną z trzech najlepszych w kraju.
II wojna światowa.
Działania wojenne wstrzymały działalność klubu i sekcji wioślarskiej. W trakcie wojny zginęło 42 członków poznańskiego AZS – część z nich było wioślarzami (m.in. w walkach o poznańską Cytadelę zginął Stanisław Kuryłłowicz). Wielu uczestniczyło w walkach na froncie i w konspiracji. Na podkreślenie zasługuje też udział późniejszego Prezesa AZS Poznań, Witalisa Ludwiczaka w organizacji na terenie obozu w Woldenbergu jenieckich igrzysk sportowych w 1944 roku (W. Ludwiczak był wyróżniającym się wioślarzem AZS Poznań, który zdobywał medale na regatach związkowych PZTW oraz hokeistą, olimpijczykiem z roku 1932 i 1936).
Okres po II wojnie.
Do reaktywacji poznańskiego AZS doszło już w październiku 1945 roku. Sekcja wioślarska rozpoczęła działalność na wiosnę 1946 roku. Przystań nad Wartą uniknęła zniszczeń wojennych i zachowało się część sprzętu pływającego. W samym tylko roku 1946 przez sekcję przewinęło się kilkuset studentów poznańskich uczelni.
W kwietniu 1949 roku, po wielomiesięcznym zwalczaniu dotychczasowych władz akademickiego sportu, komunistyczne władze doprowadziły do przekształcenia Akademickiego Związku Sportowego w Akademickie Zrzeszenie Sportowe. Nowa organizacja miała władze pochodzące z państwowego nadania, a nie z wyboru. Wioślarstwo – jako sport „burżuazyjny” – nie było priorytetem władz. Pomimo tego, poznańska sekcja wioślarska kontynuowała działalność, a nawet odnosiła pewne sukcesy. W roku 1955 została zwycięzcą klasyfikacji klubowej na Akademickich Mistrzostwach Polski.
W roku 1957, w efekcie odwilży gomułkowskiej, AZS odzyskał nazwę Akademicki Związek Sportowy oraz względną niezależność. Sekcja wioślarska stała się sekcją wyczynową. Klub odnosił przez całe lata 60. i początek 70. znaczące sukcesy w rywalizacji krajowej. Zawodnicy reprezentowali też Polskę na imprezach międzynarodowych.
Kolejnym przełomem w działalności sekcji było wcielenie jej do utworzonego w roku 1976 wyczynowego klubu sportowego AZS-AWF Poznań. Miało miejsce w roku 1979 i było elementem odgórnie narzuconej przez GKKFiT reformy wyczynowego sportu akademickiego. Niewiele później, bo w roku 1982, do AZS-AWF Poznań przeszedł z Trytona Poznań trener Aleksandra Wojciechowskiego z grupą zawodników. Bardzo szybko przyniosło to szereg sukcesów sekcji. Zawodnicy zdobywali medale na Uniwersjadach i startowali w Mistrzostwach Świata Seniorów.
Przemiany ustrojowe roku 1989, zastały wioślarzy AZS-AWF Poznań w bardzo złej sytuacji materialnej. Sytuację pogorszył fakt, iż na początku lat 90. spłonęła przystań klubu nad Wartą i klub zmuszony jest odtąd wynajmować hangary nad Maltą. Pomimo trudności, lata od 1992 do 2008 to okres największych osiągnięć poznańskich wioślarzy akademickich. Aż pięciu zawodników uczestniczyło w tym okresie w pięciu różnych igrzyskach olimpijskich, a ponadto zdobywali oni medale na międzynarodowych imprezach mistrzowskich.
Po Igrzyskach Olimpijskich w roku 2008, wyniki sekcji wioślarskiej zaczęły stopniowo się pogarszać, a liczba zawodników zmniejszać. Apogeum kryzysu miało miejsce w roku 2014, gdy zawodnicy nie zdobyli żadnych punktów do drużynowej klasyfikacji PZTW. Po zatrudnieniu trenera B. Kamoli sytuacja szybko uległa poprawie. Począwszy od roku 2016 sekcja odnotowuje coraz większe sukcesy, a coraz więcej jego wioślarzy trafia do reprezentacji narodowej w młodszych kategoriach wiekowych. Klub skupia się na pracy z własnymi wychowankami.
Wyniki sportowe.
Osiągnięcia przedwojenne.
Przed II wojną światową poznańscy wioślarze AZS byli ścisłej czołówce krajowej. Ich osady zdołały zdobyć aż pięć tytułów Mistrzów Polski. Było to znaczącym osiągnięciem – pod względem ilości tych tytułów, byli przed wojną szóstym klubem wioślarskim w Polsce (w dwudziestoleciu międzywojennym w czasie mistrzostw PZTW tylko w niektórych rozgrywanych konkurencjach przyznawano tytuły Mistrzów Polski, a konkurencji było dużo mniej niż obecnie). Mistrzostwo Polski dla AZS Poznań zdobyli:
Ponadto w konkurencjach „mistrzowskich”, AZS Poznań zajął dwa drugie miejsca (8+ w 1937 i 2– w 1939) oraz cztery trzecie miejsca (4+ w 1925 i 1926 oraz 8+ w 1927 i 1936).
W przedwojennej rywalizacji międzynarodowej zawodnicy AZS Poznań, reprezentując Polskę, osiągnęli następujące sukcesy:
W ogólnopolskiej rywalizacji PZTW, sekcja wioślarska AZS Poznań klasyfikowana była od roku 1926. W dwudziestoleciu międzywojennym, w poszczególnych latach uzyskała następujące wyniki w klasyfikacji klubowej (dane według tabel punktacyjnych PZTW za poszczególne lata - podane zostało miejsce i ilość klubów, które zdobyły w regatach punkty):
Warto zauważyć, iż wiele klubów w rywalizacji tej w poszczególnych latach nie uczestniczyło lub nie zdołało w danym roku zdobyć punktów.
Osiągnięcia powojenne.
Największymi sukcesami sekcji wioślarskiej był po wojnie udział jej pięciu zawodników w pięciu różnych igrzyskach olimpijskich (na przestrzeni lat 1992-2008). Oprócz tego inni zawodnicy AZS Poznań, a następnie AZS-AWF Poznań, uczestniczyli m.in. w:
Ostatnimi poważnymi sukcesami sekcji były V miejsce Przemysława Wanata na Mistrzostwach Świata Juniorów w Račicach w 2018 roku na ósemce, srebrny medal Krzysztofa Jagodzińskiego na Mistrzostwach Europy Juniorów w Essen w 2019 na ósemce oraz srebrny medal Cezarego Litki na Mistrzostwach Europy Juniorów w Belgradzie w 2020 na dwójce podwójnej.
Według punktacji Polskiego Związku Towarzystw Wioślarskich, AZS-AWF Poznań w ostatnich latach zajął następujące miejsca w klasyfikacji drużynowej:
Najwybitniejsi zawodnicy.
W historii sekcji wioślarskiej AZS-AWF Poznań (a wcześniej AZS Poznań), najwybitniejszymi zawodnikami byli:
Patryk Brzeziński – olimpijczyk z Pekinu w 2008 roku, mistrz Europy. Odniósł następujące sukcesy:
Piotr Tobolski – olimpijczyk z Moskwy w 1980 roku. Jego wyniki:
Michał Wojciechowski – wychowanek klubu, olimpijczyk z Sydney w 2000 roku. Odniósł następujące sukcesy:
Jarosław Janowski – olimpijczyk z Barcelony w 1992 roku. Jego wyniki:
Adam Wojciechowski – wychowanek klubu, olimpijczyk z Aten w 2004 roku. Odniósł następujące sukcesy:
Stanisław Kuryłłowicz, Lech Manitius i sternik Mieczysław Bącler – pływający na dwójce ze sternikiem najbardziej utytułowani zawodnicy okresu przedwojennego. Wyniki tej osady:
Stanisław Kurryłowicz był wychowankiem KW 04 Poznań i przed przejściem do AZS Poznań uczestniczył w Igrzyskach Olimpijskich w Berlinie w 1936 roku.

</doc>
<doc id="4478196" url="https://pl.wikipedia.org/wiki?curid=4478196" title="Młyńska Góra (Beskid Wyspowy)">
Młyńska Góra (Beskid Wyspowy)

Młyńska Góra (508 m) – wzniesienie w Beskidzie Wyspowym, znajdujące się w zakończeniu północnego grzbietu Paproci. Północne i wschodnie stoki opadają do doliny rzeki Łososina, w południowe i zachodnie wcinają się dolinki dwóch jej dopływów. Młyńska Góra jest tylko częściowo porośnięta lasem, dużą część powierzchni wzniesienia stanowią pola uprawne. Przez Młyńską Górę biegnie granica między wsiami Piekiełko i Koszary (osiedle Młyńska Góra), przez przełęcz między Młyńską Górą a Paprocią prowadzi droga lokalna.

</doc>
<doc id="4478197" url="https://pl.wikipedia.org/wiki?curid=4478197" title="Wiadukt Riddings Junction">
Wiadukt Riddings Junction

Wiadukt Riddings Junction (ang. "Riddings Junction Viaduct") – nieczynny wiadukt kolejowy położony około 2 kilometrów na południowy wschód od miasta Canonbie. Wiadukt przebiega przez granicę szkocko-angielską i leży w połowie na obszarze szkockiej jednostki administracyjnej ("council area") Dumfries and Galloway, a druga jego część na obszarze angielskiego hrabstwa Kumbria.
Opis.
Łukowy wiadukt kamienny, posiadający 9 przęseł, wykonany z czerwonego piaskowca. Wiadukt szerokim łukiem przebiega przez graniczną rzekę Liddel Water. Filary wiaduktu chronią wąskie izbice. Ceglana balustrada i żelazne poręcze dodane zostały w XX wieku.
Historia.
Otwarcie wiaduktu nastąpiło 18 kwietnia 1864 roku. Wiadukt był elementem rozgałęzienia jednotorowej linii kolejowej "Waverley Line," towarzystwa kolejowego "North British Railway," łączącego miasto Langholm. Po zamknięciu połączenia 18 września 1967 roku tory zostały zlikwidowane, a wiadukt od tego czasu nie jest używany. W 1971 roku wiadukt został wpisany na szkocką listę zabytków, w najwyższej kategorii A i jako obiekt zabytkowy zaliczony do klasy II* (ang."Grade II*)" obiektów zabytkowych w Wielkiej Brytanii.

</doc>
<doc id="4478200" url="https://pl.wikipedia.org/wiki?curid=4478200" title="Torseed w Toruniu">
Torseed w Toruniu

Torseed Przedsiębiorstwo Nasiennictwa Ogrodniczego i Szkółkarstwa – przedsiębiorstwo z siedzibą w Toruniu.
Lokalizacja.
Zakład znajduje się we wschodniej części dzielnicy Jakubskie Przedmieście, przy ul. Żółkiewskiego 35, w sąsiedztwie Fabryki Cukierniczej Kopernik, galerii Copernicus i Zakładu Doskonalenia Zawodowego.
Historia.
Początki przedsiębiorstwa sięgają roku 1951, kiedy Ministerstwo Rolnictwa i Handlu Wewnętrznego powołało do życia Centralę Nasienniczo-Ogrodniczą i Szkółkarstwa w Toruniu. Warto dodać, że już w okresie międzywojennym istniał w Toruniu zakład nasienny „Hozakowski”, a po II wojnie światowej w 1946 roku otwarto oddział Polskiej Spółdzielni Nasiennej w Poznaniu.
Na lata 70. i 80. XX w. przypada dynamiczny rozwój przedsiębiorstwa, a tym samym Toruń stał się ważnym ośrodkiem hodowli twórczej i zachowawczej wielu gatunków warzyw i roślin ozdobnych. 2 marca 1982 zarządzeniem Ministra Rolnictwa i Gospodarki Żywnościowej CNOS przekształcono w Przedsiębiorstwo Nasiennictwa Ogrodniczego i Szkółkarstwa, zaś w 1996 roku Centrala zaczęła funkcjonować pod nazwą TORSEED P.N.O.S. 1 sierpnia 1999 roku została ona sprywatyzowana.
W 2005 roku przedsiębiorstwo otworzyło w Lublinie pierwsze centrum ogrodnicze, a w późniejszym okresie także w Toruniu i w Koszalinie.
Zatrudnienie.
W 2018 roku w przedsiębiorstwo zatrudniało ok. 110 pracowników.

</doc>
<doc id="4478202" url="https://pl.wikipedia.org/wiki?curid=4478202" title="Adrian Justinussen">
Adrian Justinussen

Adrian Rúnason Justinussen (ur. 21 lipca 1998) – farerski piłkarz, występujący na pozycji napastnika w klubie HB Tórshavn oraz reprezentacji U-21 Wysp Owczych.
Kariera klubowa.
Adrian Justinussen rozpoczął swoją juniorską karierę w młodzieżowej drużynie HB Tórshavn w 2013 roku. Zadebiutował 16 września w spotkaniu przeciwko EB/Streymur/Skála ÍF, wygranym przez HB 4:3. Pierwszą bramkę zdobył zaś 23 marca 2014, kiedy jego drużyna wygrała z FC Suðuroy 3:1. Łącznie do 2017 roku w składzie młodzieżowym rozegrał 56 meczów i strzelił 50 goli.
Od 2014 roku Justinussen zaczął występować w seniorskich drużynach HB Tórshavn – 13 sierpnia zadebiutował w drugim składzie w meczu przeciwko NSÍ II Runavík (2:2), a 24 sierpnia w pierwszym, podczas spotkania z B68 Toftir (3:0), kiedy w 76. minucie zastąpił Poula Ingasona. Debiutancką bramkę w pierwszej drużynie zdobył zaś 20 września 2015 w meczu przeciwko EB/Streymur (6:0). W kolejnych sezonach Justinussen występował w pierwszej drużynie HB Tórshavn coraz częściej, w 2017 stając się zawodnikiem podstawowego składu. Rok później jego klub został mistrzem Wysp Owczych, a Justinussen, po zdobyciu 20 bramek, królem strzelców. Ogłoszono go także najlepszym zawodnikiem roku 2018.
Statystyki.
Objaśnienia:
Kariera reprezentacyjna.
Adrian Justinussen po raz pierwszy reprezentował swój kraj w przegranym 0:2 meczu reprezentacji U-17 przeciwko Irlandii Północnej 8 kwietnia 2014 roku. Zagrał później w dziewięciu spotkaniach drużyny do lat 17 oraz dwóch do lat 19, nie zdobywając żadnej bramki. W 2017 powołano go po raz pierwszy do reprezentacji U-21, zadebiutował jednak 8 czerwca 2018 w spotkaniu przeciwko Finlandii, a od tamtej pory zagrał jeszcze w jednym meczu.
Sukcesy.
Klubowe.
HB Tórshavn

</doc>
<doc id="4478206" url="https://pl.wikipedia.org/wiki?curid=4478206" title="Młyńska Góra">
Młyńska Góra



</doc>
<doc id="4478208" url="https://pl.wikipedia.org/wiki?curid=4478208" title="Snozka Krośnicka">
Snozka Krośnicka



</doc>
<doc id="4478211" url="https://pl.wikipedia.org/wiki?curid=4478211" title="Miasto odkupienia">
Miasto odkupienia

Miasto odkupienia (ang. "Swelter") – amerykański film akcji z 2014 roku w reżyserii Keitha Parmera, wyprodukowany przez wytwórnię WellGo USA Entertainment. Główne role w filmie zagrali Jean-Claude Van Damme, Lennie James, Josh Henderson i Brad Carter.
Fabuła.
Stillman (Jean-Claude Van Damme) i jego trzej kompani uciekają z więzienia, w którym odsiadywali wyrok za napad sprzed dziesięciu lat. Mają za zadanie odnaleźć wspólnika, który ich wydał, i odzyskać zagarnięty przez niego łup. Mężczyźni trafiają do położonego na pustyni małego miasteczka w Kalifornii. Okazuje się, że jego mieszkańcy są bardziej zdemoralizowani i bezwzględni niż przybysze.

</doc>
<doc id="4478212" url="https://pl.wikipedia.org/wiki?curid=4478212" title="Peñaflor (Chile)">
Peñaflor (Chile)

Peñaflor – miasto w Chile, położone w środkowej części Regionu Metropolitalnego Santiago.
W mieście rozwinął się przemysł spożywczy, skórzany oraz drzewny.
Demografia.
Źródło.

</doc>
<doc id="4478213" url="https://pl.wikipedia.org/wiki?curid=4478213" title="Naoto Baba">
Naoto Baba

Naoto Baba (jap. 馬場直人; ur. 20 lipca 1996 r.) – japoński biegacz narciarski, zawodnik klubu Senshu University.
Kariera.
Po raz pierwszy na arenie międzynarodowej Naoto Baba pojawił się w 17 grudnia 2014 roku, podczas zawodów Far East Cup (Pucharu Dalekowschodniego) w południowokoreańskim ośrodku narciarskim Alpensia Resort, gdzie uplasował się na 7. pozycji, na dystansie 10 km stylem klasycznym.
W Pucharze Świata zadebiutował 10 grudnia 2017 roku w Davos, gdzie uplasował się na 74. pozycji na dystansie 15 km stylem dowolnym. Pierwsze pucharowe punkty wywalczył 7 grudnia 2019 podczas biegu na 30 km (bieg łączony) w Lillehammer, uplasował się na 21. pozycji.
Osiągnięcia.
Puchar Świata.
Miejsca na podium.
Baba nigdy nie stał na podium indywidualnych zawodów Pucharu Świata.

</doc>
<doc id="4478214" url="https://pl.wikipedia.org/wiki?curid=4478214" title="Konstytucja Wybrzeża Kości Słoniowej">
Konstytucja Wybrzeża Kości Słoniowej

Konstytucja Republiki Wybrzeża Kości Słoniowej – ustawa zasadnicza Republiki Wybrzeża Kości Słoniowej uchwalona w 2016 roku. Jest trzecią z kolei konstytucją tego kraju. Złożona jest z preambuły i 16 rozdziałów obejmujących 184 artykuły.
Prace nad Konstytucją.
Podczas kampanii wyborczej przed wyborami prezydenckimi w 2015 roku ówcześnie urzędujący prezydent Alassane Ouattara obiecał zastąpienie Konstytucji nową, którą uważano za przyczynę wybuchu wojny domowej w 2002 i 2011 roku. Po zwycięskich wyborach prezydent Ouattara powołał 1 czerwca 2016 panel ekspertów w celu opracowania projektu nowej ustawy zasadniczej. Projekt został zatwierdzony przez Zgromadzenie Narodowe 11 października 2016 roku większością głosów. Referendum konstytucyjne odbyło się 30 października 2016; za nową konstytucją opowiedziało się 93,42% głosujących.

</doc>
<doc id="4478215" url="https://pl.wikipedia.org/wiki?curid=4478215" title="Árpád Szakasits">
Árpád Szakasits

Árpád Szakasits (ur. 6 grudnia 1888, zm. 3 maja 1965) – węgierski polityk socjaldemokratyczny, następnie komunistyczny, esperantysta. 
Był prezydentem Węgier od 3 sierpnia 1948 do 23 sierpnia 1949, kiedy to urząd prezydenta został zniesiony i zastąpiony przez Radę Prezydialną Węgierskiej Republiki Ludowej. Szakasits stał na czele Rady do 26 kwietnia 1950. Następnie został aresztowany i więziony na podstawie sfabrykowanych zarzutów. Uwolniony i zrehabilitowany w 1956. Jego prawnukiem jest András Schiffer.

</doc>
<doc id="4478217" url="https://pl.wikipedia.org/wiki?curid=4478217" title="Przegazówka">
Przegazówka



</doc>
<doc id="4478221" url="https://pl.wikipedia.org/wiki?curid=4478221" title="Kościół świętych Marcelina i Piotra na Lateranie">
Kościół świętych Marcelina i Piotra na Lateranie

Kościół świętych Marcelina i Piotra na Lateranie w Rzymie () – rzymskokatolicki kościół tytularny w Rzymie.
Świątynia ta jest kościołem parafialnym oraz kościołem tytularnym. Jest też kościołem stacyjnym z trzeciej soboty Wielkiego Postu.
Lokalizacja.
Kościół znajduje się w I. Rione Rzymu – Monti przy "Via Labicana" 1.
Patroni.
Patronami świątyni są święci Marcelin i Piotr – męczennicy, którzy ponieśli śmierć za wiarę chrześcijańską w końcu III lub na początku IV wieku. Marcelin był kapłanem, natomiast Piotr miał niższe święcenia. Święci ci są wymieniani w pierwszej modlitwie eucharystycznej.
Historia.
Pierwszy kościół w tym miejscu zbudował prawdopodobnie papież Syrycjusz w IV wieku. Budowla powstała w pobliżu katakumb świętych Marcelina i Piotra. Według Liber Pontificalis papież Grzegorz III w VIII wieku zbudował nowy kościół w tym miejscu. Rzekome relikwie męczenników Marcelina i Piotra zostały sprowadzone do kościoła w 1256 roku. Obecny kościół jest efektem przebudowy dokonanej na polecenie papieża Benedykta XIV w 1751 roku.
Architektura i sztuka.
Kościół stoi poniżej obecnego poziomu ulicy (co wiąże się z jego dawnym powstaniem). Fasadę zaprojektował Girolamo Theodoli.
Wnętrze kościoła jest na planie krzyża greckiego, z kopułą na przecięciu jego ramion. Na końcu jednego z ramion krzyża znajduje się wejście, na przeciwległym półkolista apsyda, w dwóch pozostałych są kaplice boczne.
Ołtarz główny, autorstwa Gaetano Lapisa z 1751 roku, znajduje się w apsydzie, przedstawia on męczeństwo świętych Marcelina i Piotra. Pod ołtarzem znajduje się urna z relikwiami św. Marcji.
Dwie boczne kaplice mają jednakowe ołtarze z czerwonego marmuru. Kaplica po prawej stronie jest dedykowana św. Grzegorzowi Wielkiemu, obraz w jej ołtarzu przedstawia Mszę św. Grzegorza i jest dziełem Filippo Evangelisti. Kaplica po lewej jest poświęcona Najświętszej Maryi Pannie.
Po lewej stronie wejścia znajduje się wizerunek świętych Marcelina i Piotra, umieszczony tutaj w 1256 roku.
Kardynałowie prezbiterzy.
Kościół świętych Marcelina i Piotra jest jednym z kościołów tytularnych nadawanych kardynałom-prezbiterom ("Titulus Sanctorum Marcellini et Petri"). Tytuł ten został ustanowiony prawdopodobnie przez papieża Grzegorza Wielkiego w 590 roku, przy czym został on przeniesiony z bazyliki "Santa Crescenzia in Via Mamertina"

</doc>
<doc id="4478222" url="https://pl.wikipedia.org/wiki?curid=4478222" title="Kościół świętych Marcelina i Piotra w Rzymie">
Kościół świętych Marcelina i Piotra w Rzymie



</doc>
<doc id="4478223" url="https://pl.wikipedia.org/wiki?curid=4478223" title="Kościół św. Marcelina i Piotra w Rzymie">
Kościół św. Marcelina i Piotra w Rzymie



</doc>
<doc id="4478224" url="https://pl.wikipedia.org/wiki?curid=4478224" title="Santi Marcellino e Pietro al Laterano">
Santi Marcellino e Pietro al Laterano



</doc>
<doc id="4478235" url="https://pl.wikipedia.org/wiki?curid=4478235" title="Janina Honczarenko">
Janina Honczarenko

Janina Honczarenko (ur. 20 stycznia 1909 w Warszawie, zm. 2 września 1976 w Szczecinie) – polska entomolog, specjalistka w dziedzinie entomofauny glebowej.
Życiorys.
W 1932 ukończyła studia magisterskie w Szkole Głównej Gospodarstwa Wiejskiego, w 1954 w Wyższej Szkole Rolniczej w Lublinie przedstawiła i obroniła pracę doktorską. W 1965 habilitowała się, a w 1967 została docentem na Akademii Rolniczej w Szczecinie. W latach 1967–1971 kierowała Pracownią Ekologii Zwierząt, a następnie od 1972 do śmierci Katedrą Zoologii.
Prowadziła badania o charakterze ekologicznym nad entomofauną glebową różnych ekosystemów na Lubelszczyźnie i Ziemi Szczecińskiej (m.in. w szczecińskiej dzielnicy Załom, rejonie Pucic). Specjalizowała się w zakresie entomofauny glebowej, szczególnie larw chrząszczy z rodziny sprężykowatych (Elateridae) i żukowatych (Scarabseidae). Jej dorobek naukowy obejmuje ok. 70 publikacji, w tym 22 oryginalne prace naukowe i 2 skrypty.
Pochowana na Cmentarzu Centralnym w Szczecinie (kw. 44, rząd 1, grób 35).

</doc>
<doc id="4478238" url="https://pl.wikipedia.org/wiki?curid=4478238" title="Aurelius Herburger">
Aurelius Herburger

Aurelius Herburger (ur. 12 marca 1990) – austriacki biegacz narciarski, zawodnik klubu SV Sulzberg-Vorarlberg.
Kariera.
Po raz pierwszy na arenie międzynarodowej Aurelius Herburger pojawił się 8 grudnia 2007 roku, podczas zawodów rangi FIS Race w niemieckiej miejscowości Oberstaufen/ Balderschwang, gdzie uplasował się na 39. pozycji, na dystansie 10 km stylem klasycznym.
W Pucharze Świata zadebiutował 3 grudnia 2011 roku w Düsseldorfie, gdzie uplasował się na 54. pozycji w sprincie stylem dowolnym. Pucharowych punktów jeszcze nie wywalczył.

</doc>
<doc id="4478242" url="https://pl.wikipedia.org/wiki?curid=4478242" title="Czosnek galicyjski">
Czosnek galicyjski

Czosnek galicyjski – polski spożywczy produkt regionalny, rozporządzeniem wykonawczym Komisji Europejskiej nr 2018/1202 z 22 sierpnia 2018 umieszczony w rejestrze chronionych nazw pochodzenia i chronionych oznaczeń geograficznych jako posiadający Chronione Oznaczenie Geograficzne (tym samym rozporządzeniem Chronione Oznaczenie Geograficzne otrzymała kiełbasa sucha krakowska).
Charakterystyka.
Czosnek wytwarzany jest na terenie ziem byłego zaboru austriackiego, noszących nazwę Galicji. Terroir czosnku związany jest ze specyficznymi warunkami zarówno klimatu, jak i gleb tego regionu, a także umiejętnościami uprawowymi lokalnych społeczności. Warzywo ma wyjątkowo wysoka zawartość alliiny, czyli związku odpowiadającego za charakterystyczny dla czosnku posmak. Ma fioletowe lub fioletowo-różowe zabarwienie okryw (łusek), dużą główkę (średnica to nie mniej niż 50 mm) i duży rozmiar pojedynczej cząstki (ząbka), przy stosunkowo niewielkiej ich liczbie w główce (6-9 sztuk). Rośliny są sadzone o takiej porze, by dobrze się ukorzeniły przed przyjściem pierwszych przymrozków (okres wegetacyjny rozpoczyna się tam wcześniej niż na obszarach ościennych).
Obszar uprawy.
Czosnek może być uprawiany w województwie małopolskim, na terenie gmin: Słomniki i Radziemice oraz sołectw w gminie Koniusza: Niegardów, Niegardów-Kolonia, Piotrkowice Wielkie, Budziejowice i Muniaczkowice. Unijne oznaczanie potwierdza autentyczność produktu i gwarantuje, że został on wykonany zgodnie z tradycyjną recepturą lub w danym miejscu.

</doc>
<doc id="4478243" url="https://pl.wikipedia.org/wiki?curid=4478243" title="Kolokwium Waltera Lippmanna">
Kolokwium Waltera Lippmanna

Kolokwium Waltera Lippmanna (fr. "Colloque Walter Lippmann") – konferencja intelektualistów zwołana w Paryżu w sierpniu 1938 r. przez francuskiego filozofa Louisa Rougiera. Motywacją do spotkania był niepokój uczestników związany z następstwami Wielkiego Kryzysu i rośnięciem w siłę ruchów antyliberalnych (np. stalinizmu w ZSRR, i nazizmu w Niemczech, które dokonały właśnie Anschlussu). Łączyło ich poczucie, że potrzebne jest zaoferowanie nowej wizji liberalizmu, która będzie atrakcyjną alternatywą dla kolektywizmu, socjalizmu i leseferyzmu. Miała być to „trzecia droga”, będąca kompromisem pomiędzy wolnością gospodarki a regulacyjną rolą państwa, co obecnie nazywa się z reguły socjaldemokracją lub ordoliberalizmem. W trakcie konferencji Alexander Rüstow posługiwał się do opisu tej idei terminem neoliberalizm; wiele opracowań uznaje to za moment wprowadzenia tego pojęcia, ekonomiści niemieckojęzyczni stosowali je jednak w podobnym znaczeniu już w latach 20. Wśród innych proponowanych określeń relacje podają „liberalizm społeczny”, „liberalizm lewicowy” i „neokapitalizm”.
Nazwa.
Kolokwium nazwano na cześć amerykańskiego publicysty Waltera Lippmanna. Jego książka "An Enquiry into the Principles of the Good Society" z 1937 r. została w tym czasie przetłumaczona na język francuski i była szczegółowo omawiana w trakcie konferencji, z udziałem samego autora który odbywał właśnie "tour" po Europie. Według oceny zawartej w książce, ówczesne problemy liberalizmu wynikały ze zbytniego skupienia się polityków na rynkowej wolności, w parze z niedocenianiem roli państwa w kształtowaniu ładu gospodarczego, w ramach którego wolność służyłaby nie tylko wzbogacaniu się pojedynczych osób, ale całemu społeczeństwu.
Uczestnicy i znaczenie.
Gości konferencji można z grubsza podzielić na dwa główne obozy. Jeden, reprezentowany m.in. przez Ludwiga von Misesa i Friedricha Hayeka – określanych paleoliberałami („starymi liberałami”), orędował za większym leseferyzmem. Drugi, w szeregi którego wchodzili m.in. Rüstow, Lippmann, Raymond Aron, Wilhelm Röpke, czy Robert Marjolin, argumentował na rzecz wizji bliższej temu co obecnie nazywa się socjalliberalizmem, socjaldemokracją lub ordoliberalizmem, przychylniej patrząc na uzasadnione państwowe regulacje i interwencjonizm.
Szczegółowe poglądy ilustrują słowa i teksty obecnych na konferencji, na przykład Lippmanna, według którego liberałowie ortodoksyjni trzymając się wiernie zasady "laissez faire" odwrócili się od „krzyczącej konieczności reform społecznych, i nie potrafili stworzyć filozofii zadowalającej z punktu widzenia humanitarnego”. Pisał on także: „z punktu widzenia ludzkiego [wolny rynek] jest suwerenem okrutnym”, czy: „wielkie nierówności nie odzwierciedlają wiernie nierówności między talentami ludzi, między ich charakterami lub ich umysłami; stanowią więc odstępstwo od koncepcji moralnej, wedle której dochód jest zapłatą za pracę użyteczną, zaś nędza – karą za lenistwo lub nierozwagę.” Według Rougiera, „"laissez faire" [jest] systemem samounicestwiającym się” gdyż odrzucenie przez państwo możliwości ingerowania w gospodarkę musi prowadzić do tworzenia się monopoli.
Z drugiej strony, Baudin miał przekonywać, że „to nie wolna konkurencja, ale właśnie interwencja państwa w życie gospodarcze stała się przyczyną krachu ekonomicznego. Koncentracja gospodarcza i monopole – to konsekwencje świadomych działań politycznych, a nie obiektywna konieczność rozwoju ekonomicznego kapitalizmu.” Mises podzielał to stanowisko, odrzucał ponadto wszelkie postulaty równościowe jako „demagogiczną propagandę”. Większość gości konferencji popierała jednak, dla przykładu, dużą rolę państwa w realizacji dóbr publicznych (oświaty, budowy dróg – na równych z innymi podmiotami zasadach), oraz pomoc społeczną i redystrybucyjne progresywne podatki.
W konferencji uczestniczyło dwadzieścia sześć osób, w tym wiele wpływowych postaci z dziedzin ekonomii, innych nauk i życia społecznego – poza wymienionymi wyżej, także np. Michael Polanyi czy Stefan Possony. Goście kolokwium postulowali wspólne utworzenie organizacji mającej promować i badać nowe możliwości rozwoju liberalizmu, o nazwie "Comité international d'étude pour le renouveau du libéralisme" (CIERL). Plany te nie zostały bezpośrednio zrealizowane ze względu na wybuch II wojny światowej, idea była jednak kontynuowana po wojnie w postaci spotkań Stowarzyszenia Mont Pèlerin.
Kolokwium uznaje się obecnie za jedno ze źródeł rozwoju nurtu neoliberalnego w polityce ekonomicznej. Jednym z pierwszych opracowań, które zwróciło na to uwagę, był cykl wykładów i książka "Narodziny biopolityki" Michela Foucaulta z ok. 1978–1979 r.

</doc>
<doc id="4478244" url="https://pl.wikipedia.org/wiki?curid=4478244" title="Santi Marcellino e Pietro">
Santi Marcellino e Pietro



</doc>
<doc id="4478252" url="https://pl.wikipedia.org/wiki?curid=4478252" title="Marek Cieszkowski">
Marek Cieszkowski



</doc>
<doc id="4478253" url="https://pl.wikipedia.org/wiki?curid=4478253" title="Ministerstwo Spraw Zagranicznych i Współpracy">
Ministerstwo Spraw Zagranicznych i Współpracy

Ministerstwo Spraw Zagranicznych i Współpracy Rwandy (rwand. "Minisiteri y'Ububanyi n'Amahanga n'ubutwererane") – urząd administracji rządowej w Rwandzie odpowiadający za prowadzenie polityki zagranicznej.
Zadania Ministerstwa.
Misja ministerstwa polega na „opracowaniu strategii, których cele mają być realizowane, monitorowaniu i ocenie polityki zagranicznej Rwandy, a także na jasnym wyrażaniu tej polityki zarówno w kraju, jak i poza nim”.
Zadania realizowane przez ministerstwo:
Ministrowie spraw zagranicznych.
Od 1961 roku na czele ministerstwa spraw zagranicznych stało 21 osób. Sylvestre Nsanzimana, będący ministrem w latach 1969–1971 pełnił funkcję premiera kraju w latach 1991–1992. Louise Mushikiwabo pełniąca funkcję ministra w latach 2009–2018 została wybrana na sekretarza generalnego Międzynarodowej Organizacji Frankofonii. Zastąpił ją Richard Sezibera, który w latach 2011–2016 był sekretarzem generalnym Wspólnoty Wschodnioafrykańskiej.
Najdłużej funkcję ministra spraw zagranicznych sprawował François Ngarukiyintwali, który spędził na tym stanowisku 10 lat.

</doc>
<doc id="4478255" url="https://pl.wikipedia.org/wiki?curid=4478255" title="Saverio Fabbri">
Saverio Fabbri

Saverio Fabbri (Savv Fabb) – włoski aktor filmowy, teatralny i reklamowy, aktor głosowy, prezenter, YouTuber, komentator krykieta i były międzynarodowy krykiecista.
Wczesne lata.
Urodził się 9 lipca 1986 roku w Bolonii we Włoszech w rodzinie Carli Acquarelli (1956), nauczycielki w szkole podstawowej i Fabio Fabbri (1953–2016), geodety w miejscowym ratuszu miejskim. Dorastał w prowincji Bolonia w mieście Pianoro. Już we wczesnym etapie życia rozwinął zamiłowanie do aktorstwa, języków obcych oraz komunikacji. W wieku sześciu lat wstąpił do lokalnego teatru, w którym występował przez ok. siedmiu lat i wziął udział w ponad 10 sztukach, m.in. "Chory z urojenia" i "Nowe szaty króla". Uczęszczał na uniwersytet dla tłumaczy.
Kariera aktorska.
W 2009 zadebiutował na kinowym ekranie w roli epizodycznej jako faszystowski oficer w dramacie wojennym "Człowiek, który nadejdzie" ("L'uomo che verrà"), uhonorowanym David di Donatello za najlepszy film, najlepszy producent i najlepszy dźwięk. 
W 2019 wziął udział w filmie dokumentalnym "HI LA" (2019), wyprodukowanym i nakręconym w Los Angeles. W 2020 zagrał rolę Adamo w australijskim komediodramacie "Don't Read This on a Plane" (2020), który miał premierę na festiwalu „Dances With Films Festival 2020”, 29 sierpnia 2020 w Los Angeles.
W 2021 został wybrany na jurora konkursu Monologue Slam competition, organizowanego przez Fundację ETTC (English Touring Theatre Company). 
W tym samym roku, Fabbri zagrał rolę handlarza zwierzętami w filmie „EO” (w wersji polskiej „IO”) w reżyserii Jerzego Skolimowskiego - który miał premierę 19 maja 2022 roku na Festiwalu w Cannes, w konkursie głównym.
Epizodycznie występował w telenoweli TVP2 "Barwy szczęścia" (od 2020). Zagrał również w reklamach firm: Provident, Aviva, Workai, Vision Express, Tymbark czy Bank Millennium, a także w teledysku „Natale è qui: Stil Novo” (2016).
Produkcja filmowa i kanał YouTube.
Był właścicielem prywatnej wytwórni filmowej Saverio Fabbri Productions. W lipcu 2012 utworzył kanał na YouTubie, na którym co tydzień zamieszcza nowe filmy. Jego kanał do tej pory zdobył 17 milionów wyświetleń oraz 110 000 subskrypcji, z których przesłano ponad 480 filmów. W 2015 wyprodukował dwa filmy krótkometrażowe: "Wyjeżdżam, aby zacząć żyć", "Intimidating Monologue". W tym samym roku wstąpił do włoskojęzycznego teatru w Warszawie, w którym otrzymał główne role w dwóch sztukach teatralnych.
Doświadczenie w Hollywood i na 40. Międzynarodowym Festiwalu Teatralnym „iNTeatro".
Został wybrany do zagrania w Hollywood Immersive 2018, gdzie przechodził przeszkolenie w Beverly Hills Playhouse w Hollywood w mieście Los Angeles. W trakcie pobytu w Hollywood nawiązał kontakt z najlepszymi trenerami, agentami, menedżerami i najistotniejszymi profesjonalistami amerykańskiego przemysłu filmowego, co skutkowało wystąpieniem przed nimi w programie wieczornym. Ten aktorski kurs zmieniono na film dokumentalny, którego realizacja przypadła na styczeń 2020 roku.
W tym samym roku został także wybrany do wzięcia udziału na warsztatach, które są prowadzone przez Gary Stevens, będącego jednym z twórców Teletubbies w ramach przygotowań do „Uno di Noi" (Jeden z Nas) – spektaklu (stworzonego przez Stevensa) reprezentowanego na 40. Międzynarodowym Festiwalu Teatralnym „iNTeatro" w Polverigi, Ancona, we Włoszech.
Kariera krykiecisty.
Stał się rozpoznawalny jako międzynarodowy krykiecista; praworęcznym batsmanem i praworęcznym leg spin bowlerem, w 1997 roku miał swój debiut w grze w krykieta i reprezentował swoją lokalną drużynę, Pianoro Cricket Club. Ponad 10 lat później podjął decyzję o przeniesieniu się do Bologna Cricket Club i był to ostatni klub, w którym grał, aż do momentu podjęcia decyzji o wycofaniu się z krykieta.
Reprezentował Włochy podczas kilku wydarzeń, grając w przedziale wiekowym do lat 15, do lat 17 oraz do lat 19 (Mistrzostwa Europy do lat 15 w 2001 roku w Niemczech, Mistrzostwa Europy do lat 17 w 2002 roku na Gibraltarze oraz Kwalifikacyjny Turniej do lat 19 w 2003 roku w Holandii). Wziął udział także w 2002 Youth Coaching Camp, który miał miejsce w Bradfield, gdzie zdobył nagrodę dla najlepszego batsmana, po odniesieniu sukcesu na obozie jako „Najbardziej Uzdolniony Batsman oraz Bowler”.
W 2008 komentował niektóre mecze Indian Premier League jako asystent komentatora krykieta w Sky Sports we Włoszech.
Życie prywatne.
28 czerwca 2014 ożenił się z Katarzyną Agatą. Zamieszkał z rodziną w Warszawie.

</doc>
<doc id="4478256" url="https://pl.wikipedia.org/wiki?curid=4478256" title="Tadeusz Knap">
Tadeusz Knap



</doc>
<doc id="4478262" url="https://pl.wikipedia.org/wiki?curid=4478262" title="Gérard Vandenbroucke">
Gérard Vandenbroucke

Gérard Vandenbroucke (ur. 1948, zm. 15 lutego 2019) – francuski polityk, wieloletni mer Saint-Just-le-Martel.
Był wieloletnim merem miejscowości Saint-Just-le-Martel w regionie Nowa Akwitania, gdzie zainicjował w 1982 powstanie festiwalu karykatury i rysunku prasowego Salon de la Caricature du Dessin de Presse et d’Humour de Saint-Just-le-Martel, którego był również wieloletnim organizatorem. Festiwal zainicjowany przez niego należy do największych imprez tego typu na świecie.

</doc>
<doc id="4478263" url="https://pl.wikipedia.org/wiki?curid=4478263" title="Roman Czyżycki">
Roman Czyżycki

Roman Czyżycki (ur. 24 lipca 1932 w Decazeville, zm. 28 września 2022 w Warszawie) – polski urzędnik państwowy i dyplomata, ambasador w Angoli (1980–1984), Egipcie (1989–1994) i Portugalii (1996–1999).
Życiorys.
Syn Józefa. Uzyskał tytuł magistra w zakresie polityki współczesnej na Wydziale Dyplomatyczno-Konsularnym Szkoły Głównej Służby Zagranicznej. W 1973 ukończył Podyplomowe Studium Międzynarodowych Stosunków Gospodarczych przy Szkole Głównej Planowania i Statystyki.
Od maja 1956 do maja 2002 pracował w Ministerstwie Spraw Zagranicznych. W centrali zajmował m.in. stanowiska dyrektora Protokołu Dyplomatycznego (1987–1989), wicedyrektora Departamentu ds. Afryki Subsaharyjskiej oraz Afryki i Bliskiego Wschodu, Doradcy Ministra ds. Ameryki Łacińskiej. Przebywał także na placówkach: w ambasadzie w Meksyku (dwukrotnie), ambasadzie w Hawanie, ambasadzie w Brasílii. Był ambasadorem w Angoli, akredytowanym także na Wyspach Świętego Tomasza i Książęcej (1980–1984), w Egipcie, akredytowanym także w Sudanie (1989–1994) i w Portugalii (1996–1999).
W 1999 „w uznaniu wybitnych zasług w służbie dyplomatyczno-konsularnej” został odznaczony Krzyżem Komandorskim Orderu Odrodzenia Polski.
Członek Polskiej Zjednoczonej Partii Robotniczej. Według materiałów zgromadzonych w archiwum Instytutu Pamięci Narodowej był w latach 1958–1969 tajnym współpracownikiem organów bezpieczeństwa PRL o pseudonimie „Ramiro”.
Pochowany na Cmentarzu Wojskowym na Powązkach.

</doc>
<doc id="4478267" url="https://pl.wikipedia.org/wiki?curid=4478267" title="Marsz ukraińskich nacjonalistów">
Marsz ukraińskich nacjonalistów

„Marsz ukraińskich nacjonalistów” (, "Marsz ukrajinśkych nacionalistiw"), także „Marsz Nowej Armii” (ukr. Марш Нової Армії, "Marsz Nowoji Armiji") – ukraińska pieśń patriotyczna, która pierwotnie była oficjalnym hymnem Organizacji Ukraińskich Nacjonalistów (OUN) i Ukraińskiej Powstańczej Armii (UPA). Znana jest również po pierwszym wersie „Zrodyłyś my wełykoji hodyny” (, tłum. "Urodziliśmy się w wielkiej godzinie" – tu w znaczeniu: w ważnym czasie). Pieśń, napisana przez Ołesia Babija do muzyki Omelana Nyżankiwskiego w 1929 roku, została oficjalnie przyjęta przez kierownictwo OUN w 1932 roku. Utwór jest często określany jako pieśń patriotyczna czasów powstania i ukraińska pieśń ludowa. Do dziś powszechnie wykonywany, zwłaszcza podczas wydarzeń upamiętniających Ukraińską Powstańczą Armię oraz przez organizacje nacjonalistyczne.
Geneza.
W 1919 r. wraz z zakończeniem wojny polsko-ukraińskiej, która doprowadziła do aneksji ziem Zachodnioukraińskiej Republiki Ludowej przez państwo polskie, wielu byłych przywódców republiki ukraińskiej zostało wygnanych. W miarę jak w okresie międzywojennym nasiliły się prześladowania Ukraińców ze strony polskich władz, wielu Ukraińców (zwłaszcza młodzież, z których wielu odczuwało, że nie ma przyszłości) straciło wiarę w tradycyjny sposób pojmowania praworządności, w starszyznę, w zachodnie demokracje, które postrzegane były jako odwracające się plecami w stronę ukraińską. Ten okres rozczarowania zbiegł się w czasie ze wzrostem poparcia dla Organizacji Ukraińskich Nacjonalistów. Szacuje się, że do początku II wojny światowej OUN liczyła 20 tys. aktywnych członków i wielokrotnie więcej sympatyków. Pieśń została napisana w 1929 roku w toku tych procesów politycznych i przyjęta za hymn organizacji przez jej kierownictwo 3 lata później.
Marsz ukraińskich nacjonalistów jest napisany i wykonywany jako marsz wojskowy oraz jako wezwanie do broni. Pierwszy werset pieśni mówi o „bólu utraty Ukrainy”, nawiązując do krótkotrwałej niepodległości Ukraińskiej Republiki Ludowej w latach 1917–1921. Republika została podzielona między Związek Radziecki i II Rzeczpospolitą Polską. Utwór wspomina również popularne ukraińskie motto narodowe „zjednoczone państwo ukraińskie... od Sanu aż po Kaukaz”. Jest to zgodne z ukraińską irredentystyczną ideą, która głosi, że zachodnia granica Ukrainy przebiega nad rzeką San na współczesnej Ukrainie zachodniej i w południowo-wschodniej Polsce, a jej wschodnia granica na Kaukazie w dzisiejszej południowej Rosji.
Współczesność.
"Marsz ukraińskich nacjonalistów" ponownie zdobywa popularność po 2014 roku z powodu rozpoczęcia wojny w Donbasie i rosnącej popularności ruchów nacjonalistycznych na Ukrainie. Pod koniec 2017 roku w serwisie YouTube pojawiło się uroczyste wykonanie tej pieśni zatytułowane "Marsz Nowej Armii" (ukr. Марш Нової Армії, "Marsz Nowoji Armiji"). Za oprawę muzyczną odpowiada orkiestra wojskowa Pułku Prezydenckiego pod batutą Mychajło Rjabokonia, a za wokal popularni artyści ukraińskiej sceny rozrywkowej: Serhij Fomenko z zespołu Mandry, Iwan Łenio z grupy Kozak System, Taras Czubaj, wokalista Płacz Jeremiji, Taras Kompanczenko z zespołu Chorea Kozacka, Serhij Wasyljuk z grupy Tiń Soncja, Ołeh Skrypka, lider zespołu Wopli Widoplasowa i pomysłodawca projektu oraz Serhij Tanczyneć, wokalista grupy Bez Obmeżeń. W teledysku do nowego wykonania hymnu OUN uczestniczy Kompania Reprezentacyjna Sił Zbrojnych Ukrainy, wykonująca skomplikowany układ paradno-marszowy. Pieśń wykonuje także Zorjana Konowalec, wolontariusza Pułku „Azow”, znana ze skrajnie nacjonalistycznych i otwarcie antypolskich poglądów. Środowiska kresowe w Polsce skrytykowały te działania i uznały rosnącą popularność pieśni za nawrót i gloryfikację zbrodniczej ideologii ukraińskiego nacjonalizmu we współczesnej Ukrainie.

</doc>
<doc id="4478268" url="https://pl.wikipedia.org/wiki?curid=4478268" title="Radzieckie filmy zgłoszone do rywalizacji o Oscara w kategorii filmu nieanglojęzycznego">
Radzieckie filmy zgłoszone do rywalizacji o Oscara w kategorii filmu nieanglojęzycznego

Kategorię „film nieanglojęzyczny” wprowadzono po raz pierwszy do 29. edycji Nagród Akademii Filmowej, której ceremonia odbyła się w 1957. Wcześniej, na przełomie lat 1948–1956, ośmiokrotnie nagrodzono filmy zagraniczne Oscarem honorowym lub specjalnym. Statuetka wręczana jest zawsze reżyserowi, aczkolwiek za oficjalnego zdobywcę nagrody uznaje się kraj, z którego pochodzi zwycięski film.
Radzieckie produkcje znalazły się w gronie nominowanych dziewięciokrotnie – pierwszy raz w 1968 ("Wojna i pokój" Siergieja Bondarczuka), ostatni – w 1984 ("Romans polowy" Piotra Todorowskiego). Filmy "Wojna i pokój", "Dersu Uzała" oraz "Moskwa nie wierzy łzom" zwyciężyły w tej kategorii.

</doc>
<doc id="4478271" url="https://pl.wikipedia.org/wiki?curid=4478271" title="Socjalizm w Stanach Zjednoczonych Ameryki">
Socjalizm w Stanach Zjednoczonych Ameryki



</doc>
<doc id="4478277" url="https://pl.wikipedia.org/wiki?curid=4478277" title="Władysław Rożeń">
Władysław Rożeń

Władysław Rożeń (ur. 18 listopada 1935, zm. 22 stycznia 2019 w Warszawie) – polski hokeista.
Był wychowankiem KTH Krynica, którego zawodnikiem był w latach 1950–1954, a następnie w latach 1954–1958 reprezentował barwy AZS Warszawa. W latach 1958–1960 był zawodnikiem Legii Warszawa z którą wywalczył mistrzostwo i wicemistrzostwo Polski. Następnie występował w barwach Polonii Bydgoszcz w latach 1960–1961 oraz ŁKS-u Łódź w latach 1961–1968. Był również członkiem reprezentacji Polski w latach 1958–1961. W 2004 został wyróżniony Złotą Odznaką PZHL.

</doc>
<doc id="4478278" url="https://pl.wikipedia.org/wiki?curid=4478278" title="Jean-Claude Rembanga">
Jean-Claude Rembanga

Jean-Claude Rembanga (ur. 6 października 1955 w Ippy) – środkowoafrykański duchowny rzymskokatolicki, w latach 1996-2004 biskup Bambari.
Życiorys.
Święcenia kapłańskie przyjął 27 lipca 1986. 10 czerwca 1995 został mianowany koadiutorem diecezji Bambari. Sakrę biskupią otrzymał 29 października 1995. 29 lutego 1996 objął urząd ordynariusza. 6 listopada 2004 zrezygnował z urzędu.

</doc>
<doc id="4478282" url="https://pl.wikipedia.org/wiki?curid=4478282" title="Jan (Iwanow)">
Jan (Iwanow)



</doc>
<doc id="4478284" url="https://pl.wikipedia.org/wiki?curid=4478284" title="Wanda Wasilewska (AK)">
Wanda Wasilewska (AK)



</doc>
<doc id="4478286" url="https://pl.wikipedia.org/wiki?curid=4478286" title="Antoni Gąsiorowski (AK)">
Antoni Gąsiorowski (AK)



</doc>
<doc id="4478288" url="https://pl.wikipedia.org/wiki?curid=4478288" title="Anthony Kennedy (Maryland)">
Anthony Kennedy (Maryland)



</doc>
<doc id="4478289" url="https://pl.wikipedia.org/wiki?curid=4478289" title="Ephraim King Wilson (1821-1891)">
Ephraim King Wilson (1821-1891)



</doc>
<doc id="4478290" url="https://pl.wikipedia.org/wiki?curid=4478290" title="Ephraim King Wilson (1771-1834)">
Ephraim King Wilson (1771-1834)



</doc>
<doc id="4478293" url="https://pl.wikipedia.org/wiki?curid=4478293" title="John Dennis (1807-1859)">
John Dennis (1807-1859)



</doc>
<doc id="4478294" url="https://pl.wikipedia.org/wiki?curid=4478294" title="John Dennis (1771-1806)">
John Dennis (1771-1806)



</doc>
<doc id="4478326" url="https://pl.wikipedia.org/wiki?curid=4478326" title="USS S-38 (SS-143)">
USS S-38 (SS-143)

USS S-38 (SS-143) – jednokadłubowy okręt podwodny z okresu międzywojennego i drugiej wojny światowej amerykańskiego typu "S-1", będącego trzonem amerykańskiej floty podwodnej w dwudziestoleciu międzywojennym. Zwodowany 17 czerwca 1919 roku w stoczni Union Iron Works, został przyjęty do służby w marynarce amerykańskiej 11 maja 1923 roku. Służył w amerykańskiej Flocie Azjatyckiej, natomiast 12 grudnia 1941 roku zatopił norweski statek „Hydra II”, co stanowiło pierwszy skuteczny atak amerykańskiego okrętu podwodnego na wojnie na Pacyfiku. 14 grudnia 1944 roku okręt został wycofany ze służby, po czym zatopiony jako okręt-cel.
Konstrukcja.
Stępkę pod okręt położono 15 stycznia 1919 roku w stoczni Union Iron Works, po czym 17 czerwca tego samego roku okręt został zwodowany, a po wyposażeniu w stoczni Mare Island 11 maja 1923 roku wszedł do służby w amerykańskiej flocie podwodnej.
S-38 był przedstawicielem pierwszej serii okrętów podwodnych "typu S", opracowanego przez stocznię Electric Boat (EB) w konkursie amerykańskiej marynarki na jednostki typu "S". Zgodnie z projektem EB, w odróżnieniu od jednostek "typu S" opracowanych przez Simone’a Lake’a oraz samą marynarkę, S-38 miał konstrukcję jednokadłubową ze zbiornikami balastowymi umieszczonymi wewnątrz kadłuba.
Kadłub miał zaokrąglony wrzecionowaty kształt z wąską nadbudówką umieszczoną w około ¾ długości w kierunku rufy, opadający później ostro w dół do sterów. Same stery umieszczone zostały na samym końcu kadłuba w linii jego osi za bliźniaczymi śrubami. S-38 wyposażony został w dwie symetrycznie ułożone pary wyrzutni torpedowych kalibru 533 mm na dziobie oraz kotwicę na sterburcie. Cechą tego okrętu był jeden z pierwszych przypadków zastosowania składających się do wnętrza kadłuba dziobowych sterów głębokości, których trzon osłaniany był kanciastą obudową. W okręcie zastosowano charakterystyczny w tym czasie dla projektów stoczni Electric Boat podział baterii akumulatorowych na dwie części, z jedną połową umieszczoną przed centrum kontroli okrętu, drugą zaś zaraz za nim. Na szczytowej krawędzi dziobu umieszczona była rura umożliwiająca zaczep do holowania okrętu, co stanowiło unikatowe rozwiązanie konstrukcyjne Electric Boat. Układ napędowy okrętu składał się dwóch silników Diesla New London Ship and Engine Company (NELSECO) o mocy 600 SHP (448 kW) każdy oraz dwóch silników elektrycznych Ridgway o mocy 750 KM (560 kW) każdy. W zanurzeniu, silniki elektryczne czerpały energię ze 120 ogniw akumulatorowych, napędzając dwa wały napędowe poruszające dwie śruby. Jak wszystkie okręty typu "S", S-38 uzbrojony był 12 torped Mark X Mod 3 – po jednej w każdej z czterech umieszczonych na dziobie wyrzutni torpedowych oraz osiem torped zapasu umieszczonych w rakach przedziału torpedowego. Uzbrojenie okrętu uzupełniało jedno działo kalibru 102 mm. Zespół sensorów okrętu stanowiły natomiast peryskop oraz sonary SC i pasywny MV. S-38 wyposażony był w układ chłodzenia zimnego magazynu, co w czasie projektowania tego typu okrętów było nowością w amerykańskiej flocie podwodnej, a wkrótce po zakończeniu drugiej wojny światowej urządzenia umożliwiające przechowywanie świeżej żywności stały się standardem w okrętach tej klasy.
Służba.
Poza sporadycznymi rejsami na Alaskę w początkowym okresie służby, okręt aż do 1941 roku operował z Cavite na Filipinach, odbywając coroczne letnie rejsy do wybrzeża chińskiego. 8 grudnia po ataku na Pearl Harbor okręt opuścił Filipiny i udał się na swój pierwszy patrol bojowy. Po przejściu 9 grudnia 1941 roku przez cieśninę między Midoro a Luzonem, 12 grudnia zaatakował torpedami niezidentyfikowaną jednostkę, a według raportu po zakończonym patrolu, załoga słyszała eksplozję. Powojenny raport połączonej komisji armii i floty amerykańskiej JANAC nie uznał okrętowi tego zatopienia, zaś według Lloyd's Dictionary of Disasters at Sea sprawcą ataku na jednostkę o nośności 5000 ton był japoński okręt podwodny, jednak badania niezależnych badaczy amerykańskich, niemieckich i japońskich potwierdziły niezbicie, że 12 grudnia 1941 roku USS S-38 (SS-143) zatopił znajdujący się między Bangkokiem a Hongkongiem norweski statek handlowy „Hydra II”, zaś w tym dniu japońskie okręty podwodne nie przeprowadziły żadnego ataku. Był to trzeci atak amerykański podczas wojny na Pacyfiku i – wbrew między innymi stanowisku Naval History and Heritage Command amerykańskiej marynarki, opierającego się wciąż na JANAC – pierwszy skuteczny. Zatopiony statek – na którym śmierć poniosło 41 osób, uratowało się zaś 9 rozbitków – należał do okupowanej już przez Niemcy Norwegii, nie ma jednak wątpliwości, że wkrótce zostałby zajęty przez Japonię.
21 grudnia 1941 roku USS S-38 zatopił dodatkowo japoński statek handlowy „Hayo Maru”. Po zajęciu przez Japonię Filipin i utracie bazy w Cavite okręt wszedł w skład ABDA mającej chronić Holenderskie Indie Wschodnie. 28 lutego jednostka podjęła 54 rozbitków z brytyjskiego niszczyciela HMS „Electra” (H27), a po klęsce sił alianckich w bitwie na Morzu Jawajskim USS S-38 popłynął do Australii, gdzie 13 marca zawinął do Fremantle. 8 sierpnia 1942 roku zatopił transportowiec „Meiyo”. W listopadzie tego roku okrętu zawinął do San Diego na Zachodnim Wybrzeżu, gdzie przeszedł połączony z modernizacją remont – otrzymał wówczas między innymi nowy układ klimatyzacji oraz radar.
Po serii problemów technicznych, 14 grudnia 1944 roku okręt został wycofany ze służby, a 20 stycznia 1945 roku skreślony z listy floty. 20 lutego 1945 roku USS S-38 został zatopiony jako cel ćwiczebny w ataku bombowym.

</doc>
<doc id="4478343" url="https://pl.wikipedia.org/wiki?curid=4478343" title="Roch Grabkowski">
Roch Grabkowski

Roch Grabkowski herbu Jastrzębiec – miecznik chęciński w latach 1785-1804, wojski mniejszy chęciński w latach 1784-1785, skarbnik chęciński w latach 1779-1784.
Był komisarzem Sejmu Czteroletniego z powiatu chęcińskiego województwa sandomierskiego do szacowania intrat dóbr ziemskich w 1789 roku.

</doc>
<doc id="4478346" url="https://pl.wikipedia.org/wiki?curid=4478346" title="Wodnicha różowozłota">
Wodnicha różowozłota

Wodnicha różowozłota, wodnicha poetycka ("Hygrophorus poetarum" R. Heim) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Hygrophorus, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską zaproponował Władysław Wojewoda w 2003 r. W 1983 r. Barbara Gumińska i W. Wojewoda opisywali ten gatunek pod nazwą wodnicha poetycka.
Morfologia.
Średnica 5–20 cm, za młodu półkulisty z podwiniętym brzegiem, później rozpostarty, czasami z niewielkim uwypukleniem na środku. W stanie wilgotnym nieco lepki, w stanie suchym błyszczący. Powierzchnia biaława z odcieniem kremowym lub łososioworóżowym, szczególnie na szczycie.
Zbiegające, rzadkie, grube, z blaszeczkami, białawe, czasami z różowym odcieniem. Ostrza równe.
Wysokość do 6 cm, grubość 1,5–3 cm, walcowaty, czasami zwężający się ku podstawie, pełny. U młodych okazów górna część trzonu wydziela drobne kropelki płunu. Powierzchnia sucha, gładka, jedwabiście błyszcząca, włókienkowata, na szczycie oszroniona. Ma barwę białawą z odcieniem łososioworóżowym.
U młodych okazów zwarty, u starszych gąbczasty, nie zmieniający barwy po uszkodzeniu. Ma łagodny smak, zapach owocowy, lub podobny do zapachu balsamu peruwiańskiego.
Zarodniki od 5,5 do 9 × 4,5–6 μm, o kształcie od eliptycznego do prawie cylindrycznego, gładkie. Podstawki maczugowate, 45–55 × 6,5–8 μm, ze sterygmami o długości 6-8 μm. We wszystkich częściach owocnika występują sprzążki na strzępkach.
Występowanie i siedlisko.
Wodnicha różowozłota występuje tylko w niektórych krajach Europy. W piśmiennictwie naukowym na terenie Polski do 2003 r. notowana tylko na dwóch stanowiskach (Częstochowa 1996 i Puszcza Białowieska 1997). Znajduje się na "Czerwonej liście roślin i grzybów Polski". Ma status R – gatunek potencjalnie zagrożony z powodu ograniczonego zasięgu geograficznego i małych obszarów siedliskowych. Wymieniona jest także na liście gatunków zagrożonych w Niemczech i Szwecji. 
Siedlisko: lasy liściaste, zwłaszcza buczyny. Owocniki wyrastają od września do listopada, zazwyczaj grupowo, zarówno w górach jak i na niżu, często na ziemi krzemionkowej.
Znaczenie.
Grzyb mikoryzowy. Jest smacznym grzybem jadalnym, o delikatnym smaku. Nie ma jednak praktycznego znaczenia, gdyż bardzo wcześnie jest atakowany przez owady (jest robaczywy), a w Polsce jest bardzo rzadki.

</doc>
<doc id="4478347" url="https://pl.wikipedia.org/wiki?curid=4478347" title="Wodnicha poetycka">
Wodnicha poetycka



</doc>
<doc id="4478348" url="https://pl.wikipedia.org/wiki?curid=4478348" title="Hygrophorus poetarum">
Hygrophorus poetarum



</doc>
<doc id="4478350" url="https://pl.wikipedia.org/wiki?curid=4478350" title="L'Alcora">
L'Alcora



</doc>
<doc id="4478351" url="https://pl.wikipedia.org/wiki?curid=4478351" title="Jan Wieczorek (samorządowiec)">
Jan Wieczorek (samorządowiec)

Jan Wieczorek (ur. 5 października 1933 w Bieruniu Starym, zm. 9 lutego 2019) – polski samorządowiec i działacz społeczny.
Życiorys.
Był absolwentem III Liceum Ogólnokształcącego im. Adama Mickiewicza w Katowicach oraz Wydziału Metalurgicznego Akademii Górniczo-Hutniczej w Krakowie (1956). Zawodowo związany był z Zakładami Chemicznymi Nr 1 w Bieruniu Starym.
Karierę samorządowca rozpoczął w latach 1980–1989 jako bezpartyjny członek Wojewódzkiej Rady Narodowej w Katowicach. Następnie pełnił funkcje: przewodniczącego Samorządu Mieszkańców Bierunia Starego (1987–1989), wiceprzewodniczącego Rady Miasta Tychy (1990–1991) oraz przewodniczącego Rady Miejskiej w Bieruniu (1991–1998 oraz 2002–2006). Ponadto pełnił szereg funkcji społecznych, piastując stanowiska prezesa KS Unia Bieruń (1966–1991), przewodniczącego Społecznego Komitetu Obchodów 600-lecia Nadania Praw Miejskich Bieruniowi (1987) oraz będąc założycielem i przewodniczącym Stowarzyszenia 600-letniego Bierunia. 
Interesował się również lokalną historią, tradycjami, legendami oraz rzeźbą. Wraz z bratem Teofilem był twórcą bieruńskiej ruchomej szopki w kościele św. Bartłomieja.
Nagrody i odznaczenia.
Za swe zasługi został odznaczony m.in. Krzyżami: Kawalerskim i Oficerskim Orderu Odrodzenia Polski. W 2001 roku otrzymał tytuł "Zasłużony dla miasta Bierunia".

</doc>
<doc id="4478352" url="https://pl.wikipedia.org/wiki?curid=4478352" title="Michał Czaplicki">
Michał Czaplicki

Michał Czaplicki herbu Lubicz – skarbnik chęciński w 1793 roku, komornik graniczny sandomierski w 1785 roku, wicesgerent grodzki chęciński w 1773 roku.
Był komisarzem Sejmu Czteroletniego z powiatu chęcińskiego województwa sandomierskiego do szacowania intrat dóbr ziemskich w 1789 roku.

</doc>
<doc id="4478354" url="https://pl.wikipedia.org/wiki?curid=4478354" title="Angel Floro Martínez">
Angel Floro Martínez

Angel Floro Martínez (ur. 24 lutego 1940 w Aýna, zm. 14 marca 2023 w Gweru) – hiszpański duchowny rzymskokatolicki posługujący w Zimbabwe, w latach 2000-2017 biskup Gokwe.
Życiorys.
Święcenia kapłańskie przyjął 28 czerwca 1965. 15 października 1999 został mianowany biskupem Gokwe. Sakrę biskupią otrzymał 19 lutego 2000. 28 stycznia 2017 przeszedł na emeryturę.

</doc>
<doc id="4478357" url="https://pl.wikipedia.org/wiki?curid=4478357" title="Walenty Burzyński">
Walenty Burzyński

Walenty Burzyński herbu Trzywdar – stolnik kijowski w latach 1787-1794, podczaszy owrucki w latach 1775-1787, wojski większy kijowski w latach 1773-1775.
Był komisarzem Sejmu Czteroletniego z powiatu kijowskiego województwa kijowskiego do szacowania intrat dóbr ziemskich w 1789 roku.

</doc>
<doc id="4478359" url="https://pl.wikipedia.org/wiki?curid=4478359" title="Marian Domagała (pilot)">
Marian Domagała (pilot)

Marian Bogusław Domagała (ur. 23 marca 1909 w Lublinie, zm. 27 stycznia 1991 w Glasgow) – porucznik pilot Polskich Sił Powietrznych w Wielkiej Brytanii, uczestnik kampanii wrześniowej i bitwy o Anglię.
Życiorys.
Z zawodu był monterem lotniczym i w latach 1926–1929 pracował w fabryce Plage i Laśkiewicz. W przyzakładowym Kole Miłośników Lotnictwa rozpoczął naukę pilotażu. W 1930 roku otrzymał powołanie do odbycia zasadniczej służby wojskowej i został przydzielony do Batalionu Lotnictwa w Poznaniu. W następnym roku został skierowany do Centralnej Szkoły Podoficerów Pilotów w Bydgoszczy na kurs w zakresie pilotażu. Po jego ukończeniu otrzymał przydział do 6 pułku lotniczym we Lwowie. W 1933 roku ukończył kursu wyższego pilotażu w Grudziądzu, w 1934 roku został przeniesiony do 132 eskadry myśliwskiej 3 pułku lotniczego. W późniejszym okresie służył w 133 eskadrze myśliwskiej tego samego pułku. W 1936 roku pełnił funkcję instruktora pilotażu w Centrum Wyszkolenia Oficerów Lotnictwa w Dęblinie. Wiosną 1939 roku powrócił do macierzystego 6 pl, gdzie służył jako pilot myśliwski w 161 Eskadrze Myśliwskiej. 25 sierpnia 1939 w składzie 161 em został przeniesiony na lotnisko polowe do Widzewa, gdzie brał udział w walkach powietrznych. 2 września podczas startu na przechwycenie Ju 87 został zestrzelony, ale nie odniósł obrażeń. W kampanii wrześniowej wykonał 15 lotów bojowych, ale nie odniósł zwycięstw powietrznych.
Po zakończeniu działań wojennych ewakuował się do Wielkiej Brytanii, gdzie 20 stycznia 1940 roku zaciągnął się ochotniczo do RAF-u. Otrzymał angielski numer służbowy 780671 i polski P-1904.
5 lipca został skierowany na kurs pilotażu w Old Sarum, a następnie do 6 OTU Sutton Bridge. Po przeszkoleniu na samoloty Hawker Hurricane dołączył 5 sierpnia do 238 dywizjonu RAF w Middle Wallop. Już 8 sierpnia zestrzelił Messerschmitta Me 109 oraz prawdopodobnie zniszczył Messerschmitta Me 110. 11 sierpnia zaliczono mu zestrzelenie kolejnego Me 109.
14 września 1940 roku zachorował i został wyłączony z latania operacyjnego. Do lotów powrócił w marcu 1941 roku, 20 marca stracił orientację w terenie i był zmuszony lądować przymusowo w Wimborne. 6 kwietnia 1941 roku został przeniesiony do polskiego dywizjonu 302 stacjonującego wówczas w Westhampnett.
29 kwietnia brał udział w walce z Me 109 nad wybrzeżem kanału La Manche. Silnik jego samolotu uległ awarii, ale pilotowi udało się doprowadzić samolot do lotniska Biggin Hill i wylądować przymusowo tuż przed początkiem pasa startowego. 8 maja podczas walki z Me 109 został zestrzelony i ratował się skokiem ze spadochronem. 15 września został przeniesiony do dywizjonu 317 w Exeter. Turę lotów operacyjnych zakończył 4 lutego 1942 roku. Następnie odbył cykl szkoleń instruktorskich, po których w czerwcu trafił do 58 OTU Grangemouth, gdzie latał jako instruktor. 18 grudnia 1944 roku odbył przeszkolenie na samolotach dwusilnikowych.
Służbę zakończył w grudniu 1946 r. w stopniu porucznika lotnictwa. Następnie zamieszkał w Szkocji. Ma zaliczone zniszczenie 3 samolotów wroga, co daje mu 93. miejsce na liście Bajana.
Zmarł w Glasgow 27 stycznia 1991 roku, pochowany jest w Polsce.
Był odznaczony Polową Odznaką Pilota, Krzyż Walecznych (trzykrotnie), Srebrnym Krzyżem Zasługi oraz Medalem Lotniczym (dwukrotnie).

</doc>
<doc id="4478362" url="https://pl.wikipedia.org/wiki?curid=4478362" title="Tumrok (pasmo)">
Tumrok (pasmo)

Tumrok (ros. Тумрок) – pasmo górskie w azjatyckiej części Rosji, na Kamczatce. Jest najwyższym pasmem Gór Wschodnich. Rozciąga się na długości ok. 180 km. Od północy graniczy z pasmem Kumrocz, od południa z pasmem Wałaginskij chriebiet. Od południowego wschodu dolina rzeki Storoż oddziela go od pasma Gamczen.
Najwyższym szczytem jest, leżący na południowym krańcu pasma, wulkan Kizimen mający wysokość 2485 m (2334 m). Na północnym krańcu pasma znajduje się wulkan Tumrok (2103 m).
Pasmo zbudowane z łupków metamorficznych, granitów i skał wulkanicznych. W niższych partiach występują lasy liściaste, w wyższych zaś tundra górska i nieduże lodowce.
Dużą część pasma zajmuje Kronocki Rezerwat Biosfery.

</doc>
<doc id="4478365" url="https://pl.wikipedia.org/wiki?curid=4478365" title="Tadeusz Niemirycz">
Tadeusz Niemirycz

Tadeusz Niemirycz herbu Klamry – podkomorzy owrucki w latach 1786–1793, stolnik kijowski w latach 1785–1786, podstoli kijowski w latach 1766–1785.
Był komisarzem Sejmu Czteroletniego z powiatu owruckiego województwa kijowskiego do szacowania intrat dóbr ziemskich w 1789 roku.

</doc>
<doc id="4478369" url="https://pl.wikipedia.org/wiki?curid=4478369" title="Iwona Głębicka">
Iwona Głębicka

Iwona Głębicka (ur. 3 kwietnia 1955 w Stalowej Woli) – polska aktorka teatralna i filmowa.
Życiorys.
Absolwentka Wydziału Aktorskiego Państwowej Wyższej Szkoły Teatralnej w Warszawie (1979). Występowała na scenach warszawskich: Teatru na Woli (1979-1971), Teatru Dramatycznego (1981-1988) oraz Teatru Szwedzka 2/4 (1990-1991). W latach 1984-1987 występowała w przedstawieniach, wystawianych przez Instytut Francuski w Warszawie.

</doc>
<doc id="4478379" url="https://pl.wikipedia.org/wiki?curid=4478379" title="Robin Koch">
Robin Koch

Robin Koch (ur. 17 lipca 1996 w Kaiserslautern) – niemiecki piłkarz grający na pozycji obrońcy w angielskim klubie Leeds United.
Życiorys.
Jest wychowankiem Eintrachtu Trewir. W czasach juniorskich trenował także w 1. FC Kaiserslautern i SV Dörbach. W latach 2014–2015 grał w pierwszym zespole Eintrachtu. 1 lipca 2015 odszedł do rezerw Kaiserslautern. W sezonie 2016/2017 został dołączony do pierwszej drużyny. 22 sierpnia 2017 odszedł za 4 miliony euro do pierwszoligowego SC Freiburg. W Bundeslidze zadebiutował 22 października 2017 w zremisowanym 1:1 meczu z Herthą BSC. Grał w nim od 85. minuty, gdy zastąpił Philippa Lienharta.
29 sierpnia 2020 dołączył do Leeds United podpisując czteroletni kontrakt.

</doc>
<doc id="4478387" url="https://pl.wikipedia.org/wiki?curid=4478387" title="Ganalskij chriebiet">
Ganalskij chriebiet

Ganalskij chriebiet (ros. Ганальский хребет) – pasmo górskie w azjatyckiej części Rosji, na Kamczatce, około 100 km na zachód od Pietropawłowska Kamczackiego. Stanowi najbardziej wysuniętą na południowy zachód część Gór Wschodnich. Od północy graniczy z pasmem Wałaginskij chriebiet. Oddziela go od niego rzeka Bystraja. 
Średnia wysokość pasma to 1475–1750 m. Najwyższym szczytem jest wulkan Bakening (2277 m).
Pasmo zbudowane jest ze skał metamorficznych. Znajdują się tu jedyne na Kamczatce większe ściany skalne (do 500 m wysokości).
Roślinność alpejska. W dolnych partiach gór występują lasy liściaste oraz zarośla limbowe i olchowe. Powyżej 1000 m tundra górska oraz małe lodowce.

</doc>
<doc id="4478394" url="https://pl.wikipedia.org/wiki?curid=4478394" title="Andrzej z Rinn">
Andrzej z Rinn



</doc>
<doc id="4478398" url="https://pl.wikipedia.org/wiki?curid=4478398" title="Tadeusz Ciborowski">
Tadeusz Ciborowski

Tadeusz Ciborowski (ur. 28 października 1885 w Pułtusku, zm. w kwietniu 1940 w Soldau (KL)) – polski ksiądz rzymskokatolicki, pszczelarz.
Życiorys.
Urodził się w rodzinie Jana Ciborowskiego i Walerii z Wesołowskich. Po ukończeniu gimnazjum w Łomży wstąpił do seminarium w Sejnach, święcenia kapłańskie otrzymał 8 listopada 1908. Od listopada 1908 był wikariuszem w Nowogrodzie, we wrześniu 1910 przeniesiony do parafii w Miastkowie, a od 30 sierpnia 1911 do 20 grudnia 1914 przebywał w Grajewie. Następnie powierzono mu funkcję administratora parafii w Bakałarzewie, gdzie w październiku 1918 objął probostwo. W czerwcu 1924 został proboszczem w Adamowiczach, a w październiku 1933 został przeniesiony do parafii w Małym Płocku. W 1939 uzyskał tytuł honorowego kanonika kolegiaty sejneńskiej. W ramach operacji Tannenberg aresztowany 11 września 1939 przez Niemców, został przewieziony do obozu Springborn w klasztorze franciszkańskim w Stoczku Klasztornym, a w grudniu 1939 uwięziony w Hohenbruch koło Królewca, skąd w marcu 1940 przeniesiono go do obozu KL Soldau w Działdowie, gdzie prawdopodobnie miesiąc później zmarł.
Tadeusz Ciborowski zajmował się profesjonalnym pszczelarstwem oraz jedwabnictwem. W Bakałarzewie założył pasiekę, w której udoskonalił konstrukcję ula typu warszawskiego, był autorem publikacji na ten temat. Stale współpracował z redakcjami czasopism fachowych, jego artykuły i felietony ukazywały się na łamach: „Bartnika postępowego”, „Bartnika Wielkopolskiego”, „Przewodnika Gospodarskiego”, „Pszczelarza Polskiego” i „Rolnika”.

</doc>
<doc id="4478409" url="https://pl.wikipedia.org/wiki?curid=4478409" title="Witold Millo">
Witold Millo

Witold Millo (ur. 12 września 1929 w Lipnie, zm. 19 lutego 2019) – polski architekt i urbanista.
Życiorys.
Był absolwentem Wydziału Architektury Politechniki Gdańskiej z 1954 oraz Podyplomowego Studium Planowania Przestrzennego na Uniwersytecie Łódzkim z 1971. Należał do Stowarzyszenia Architektów Polskich Oddział Łódź. Pracował jako projektant w biurze Miastoprojekt Łódź oraz w pracowni przy Prezydium Rady Narodowej w Łodzi. Był między innymi autorem projektów Teatru im. Stefana Jaracza w Łodzi, Biblioteki Głównej Uniwersytetu Medycznego w Łodzi oraz kościoła Św. Maksymiliana Marii Kolbego. Odpowiadał także za przebudowę rejonu łódzkiego Placu Wolności. W 1974 zdobył I nagrodę w konkursie na projekt gmachu filharmonii w Łodzi.
Zmarł 19 lutego 2019 i został pochowany 28 lutego na cmentarzu katolickim w Rudzie Pabianickiej.

</doc>
<doc id="4478414" url="https://pl.wikipedia.org/wiki?curid=4478414" title="Kamil Grabara">
Kamil Grabara

Kamil Mieczysław Grabara (ur. 8 stycznia 1999 w Rudzie Śląskiej) – polski piłkarz występujący na pozycji bramkarza w duńskim klubie FC København oraz w reprezentacji Polski.
Kariera klubowa.
Grę w piłkę rozpoczął w 2006 w amatorskim klubie Wawel Wirek, skąd w wieku 13 lat przeniósł się do Stadionu Śląskiego. Następnie w 2012 przeszedł do Ruchu Chorzów. Cztery lata później za kwotę 500 tys. euro został sprzedany do angielskiego klubu Liverpool, gdzie zadebiutował w sierpniu 2016, rozgrywając mecz w nowych barwach w rezerwach "The Reds" przeciwko Southampton w ramach 1. kolejki Premier League 2, rozgrywek przeznaczonych dla zawodników do lat 23.
W styczniu 2019 został wypożyczony na pół roku do Aarhus GF, duńskiego klubu występującego w Superligaen. Sześć miesięcy później, po powrocie do Liverpoolu, angielski klub przedłużył kontrakt z Grabarą o kolejne 4 lata, jednocześnie wypożyczając go na jeden sezon do klubu grającego w Championship – Huddersfield Town.
3 lipca 2021 roku przeszedł do FC København. Zawodnik podpisał kontrakt do lata 2026 roku.
Kariera reprezentacyjna.
Pierwszy debiut w barwach narodowych zanotował w reprezentacji Polski U-16 we wrześniu 2014 w meczu towarzyskim przeciwko Irlandii Północnej. W późniejszym okresie występował również w reprezentacjach U-17 oraz U-18 (w tym m.in. w eliminacjach do Mistrzostw Europy U-17 2016).
W 2017 i 2018 odnotował osiem występów w reprezentacji Polski U-21 w meczach eliminacyjnych do Mistrzostw Europy U-21 2019.
1 czerwca 2022 zadebiutował w reprezentacji seniorskiej, rozgrywając całe spotkanie przeciwko Walii w Lidze Narodów UEFA.
13 listopada 2022 został powołany na mistrzostwa świata w Katarze, w zastępstwie za kontuzjowanego Bartłomieja Drągowskiego; nie zagrał w żadnym spotkaniu turnieju.
Statystyki reprezentacyjne.
"(Aktualne na 1 czerwca 2022)"

</doc>
<doc id="4478415" url="https://pl.wikipedia.org/wiki?curid=4478415" title="Ramsey Island">
Ramsey Island



</doc>
<doc id="4478421" url="https://pl.wikipedia.org/wiki?curid=4478421" title="Adam Jánoš">
Adam Jánoš

Adam Jánoš (ur. 22 lipca 1992) – czeski piłkarz grający na pozycji defensywnego pomocnika.

</doc>
<doc id="4478422" url="https://pl.wikipedia.org/wiki?curid=4478422" title="Pterichis aragogiana">
Pterichis aragogiana

Pterichis aragogiana – gatunek storczyka z rodzaju "Pterichis" opisany w 2019 roku przez dr hab. Martę Kolanowską i prof. Dariusza L. Szlachetko na podstawie okazów odkrytych w 2017 r. na terytorium Ekwadoru. Nazwa gatunku pochodzi od pająka Aragoga z serii książek o Harrym Potterze, ponieważ wydłużone, szczytowo podwinięte do środka elementy okwiatu przypominają kształtem ciało pająka.
"Pterichis aragogiana" występuje w ekwadorskim paramo na wysokości powyżej 3000 m n.p.m., osiąga do 55 cm wysokości, cechuje się kwiatami barwy oliwkowo-zielonej od zewnątrz i pomarańczowo-czerwonymi od wewnątrz, a okwiat z zewnątrz, zalążnia i przysadki kwiatowe są gęsto orzęsione.

</doc>
<doc id="4478432" url="https://pl.wikipedia.org/wiki?curid=4478432" title="Pterichis elliptica">
Pterichis elliptica

Pterichis elliptica – gatunek storczyka z rodzaju "Pterichis" opisany w 2015 roku przez dr hab. Martę Kolanowską i prof. Dariusza L. Szlachetko. Nazwę gatunkową nadano w nawiązaniu do kształtu warżki.

</doc>
<doc id="4478433" url="https://pl.wikipedia.org/wiki?curid=4478433" title="The Higher Intelligence Agency">
The Higher Intelligence Agency



</doc>
<doc id="4478435" url="https://pl.wikipedia.org/wiki?curid=4478435" title="Milan Jirásek">
Milan Jirásek

Milan Jirásek (ur. 22 maja 1992) – czeski piłkarz grający na pozycji środkowego pomocnika.

</doc>
<doc id="4478436" url="https://pl.wikipedia.org/wiki?curid=4478436" title="Stefanie Dolson">
Stefanie Dolson

Stefanie Dolson (ur. 8 stycznia 1992 w Port Jervis) – amerykańska koszykarka, występująca na pozycjach silnej skrzydłowej lub środkowej, reprezentantka kraju, aktualnie zawodniczka Sopron Basket, a w okresie letnim – New York Liberty w WNBA.
3 lutego 2022 dołączyła do New York Liberty. 15 lutego 2022 zawarła umowę z węgierski Sopronem Basket.

</doc>
<doc id="4478438" url="https://pl.wikipedia.org/wiki?curid=4478438" title="Cadeidae">
Cadeidae

Cadeidae – monotypowa rodzina amfisben z rzędu łuskonośnych (Squamata).
Zasięg występowania.
Rodzina obejmuje gatunki występujące endemicznie na Isla de la Juventud należącej do Kuby. 
Systematyka.
Etymologia.
"Cadea": J.E. Gray nie wyjaśnił etymologii nazwy rodzajowej.
Podział systematyczny.
Do rodzaju należą następujące gatunki: 

</doc>
<doc id="4478456" url="https://pl.wikipedia.org/wiki?curid=4478456" title="Międzynarodowe Prezentacje Muzyczne Ambient">
Międzynarodowe Prezentacje Muzyczne Ambient



</doc>
<doc id="4478460" url="https://pl.wikipedia.org/wiki?curid=4478460" title="Czarownica (film 1922)">
Czarownica (film 1922)

Czarownica albo Czarnoksięstwo na przestrzeni wieków (szwed. "Häxan: Ett kulturhistoriskt föredrag i levande bilder") – szwedzko-duński horror dokumentalny z 1922 roku w reżyserii Benjamina Christensena.

</doc>
<doc id="4478465" url="https://pl.wikipedia.org/wiki?curid=4478465" title="Bazylika św. Witalisa w Rzymie">
Bazylika św. Witalisa w Rzymie

Bazylika św. Witalisa i Towarzyszy męczenników (, często nazywana "San Vitale") – rzymskokatolicki kościół tytularny w Rzymie.
Świątynia ta jest kościołem parafialnym parafii "Santi Vitale e Compagni martiri in Fovea" oraz kościołem tytularnym, mającym również rangę bazyliki mniejszej. Jest też kościołem stacyjnym z trzeciego piątku Wielkiego Postu.
Lokalizacja.
Kościół znajduje się w I. Rione Rzymu – Monti przy "Via Nazionale" 194.
Patroni.
Patronami świątyni są św. Witalis z Mediolanu, jego żona św. Waleria oraz ich synowie św. Gerwazy i Protazy – męczennicy, którzy ponieśli śmierć za wiarę chrześcijańską w I lub III wieku. 
Historia.
Pod koniec IV wieku w tym miejscu powstał mały kościół. Następnie około roku 400, dzięki fundacji damy o imieniu Vestina, wybudowano trójnawową bazylikę, którą poświęcił papież Innocenty I w 402 roku. Zapis z synodu w 499 roku wymienia "Titulus Vestinae". Natomiast dedykacja świątyni św. Witalisowi pojawiła się w źródłach w 595 roku, kiedy to kościół został określony jako "Titulus Sancti Vitalis". Około 800 roku za pontyfikatu Leona III miała miejsce renowacja bazyliki. Ówczesny kościół składał się z trzech naw oddzielonych od siebie arkadami, z których każda miała po piętnaście łuków oddzielonych granitowymi kolumnami, w ścianach bocznych były okna, po jednym nad każdą kolumną. Kościół nie miał transeptu, ale trzy półokrągłe apsydy (dużą przy prezbiterium i mniejsze na końcach naw bocznych).
Na polecenie papieża Sykstusa IV kościół został znacznie pomniejszony przed jubileuszem roku 1475, było to związane z jego złym stanem technicznym. Rozebrano wówczas nawy boczne oraz zamurowano arkady, okna fasady zostały zastąpione jednym małym okrągłym okienkiem.
W XVI wieku kościół został przekazany teatynom, a po niezbyt długim czasie, w 1595 roku dostali go pod opiekę jezuici. Natychmiast przystąpili oni do renowacji, która trwała do 1603 roku. Kolejne odnowienie kościoła miało miejsce w roku 1859 i było przeprowadzone na polecenie papieża Piusa IX. W 1884 papież Leon XIII powołał do istnienia parafię, której kościołem parafialnym została bazylika św. Witalisa.
W 1937 roku kościół został odnowiony. Ponowna restauracja była przeprowadzona w latach 1956-1960, kiedy też prowadzono prace archeologiczne.
Architektura i sztuka.
Obecnie kościół jest jednonawowy z półokrągłą apsydą. Najstarszą częścią kościoła, pochodzącą prawdopodobnie z V wieku, jest narteks. Wprawdzie został on zmieniony przez jezuitów w XVI wieku, ale w 1938 roku przywrócono go do pierwotnej formy (zeskrobano wówczas do gołej cegły manierystyczny stiuk z freskami Gaspare Celio). Narteks jest ceglany, z pięcioma łukami oddzielonymi czterema szarymi granitowymi kolumnami. Narteks ma plan trapezoidalny, jego lewa ściana jest krótsza od prawej. Drzwi wejściowe mają reliefowe panele przedstawiające męczeństwo św. Gerwazego i Protazego.
Sufit z lakierowanego drewna został wstawiony w 1938 roku. Z kolei podłoga została położona w 1937 roku.
Apsyda pochodzi z oryginalnej bazyliki. Koncha ozdobiona jest freskiem autorstwa Andrea Commodi, przedstawiającym drogę na Kalwarię. Poniżej znajduje się ołtarz główny, zawierający malowidło przedstawiające patronów bazyliki św. Witalisa, Walerię, Gerwazego i Protazego.
Ściany nawy są pokryte freskami wykonanymi w 1603 r. przez Tarquinio Ligustri, a przedstawiającymi sceny męczeństwa (po prawej stronie: św. Andrzeja Stratelatesa i Towarzyszy, św. Pafnucego z Egiptu, św. Marcelina i Piotra, św. Ignacego Antiocheńskiego; po lewej: św. Martyniana, Saturnina i Towarzyszy, czterdziestu męczenników z Sebasty, św. Januarego, św. Klemensa). Powyżej znajdują się wizerunki proroków (Micheasz, Daniel, Jeremiasz, Izajasz, Dawid, Ezechiel) oraz okna.
Ołtarze boczne:
Kardynałowie prezbiterzy.
Bazylika św. Witalisa jest jednym z kościołów tytularnych nadawanych kardynałom-prezbiterom ("Titulus Sancti Vitalis"), przy czym starożytny tytuł "San Vitale" został zlikwidowany w 1596 i przywrócony przez Leona XIII 16 grudnia 1880 jako "Santi Vitale, Valeria, Gervasio e Protasio".

</doc>
<doc id="4478468" url="https://pl.wikipedia.org/wiki?curid=4478468" title="Santi Vitale e Compagni martiri in Fovea">
Santi Vitale e Compagni martiri in Fovea



</doc>
<doc id="4478470" url="https://pl.wikipedia.org/wiki?curid=4478470" title="Yvon Ambrose">
Yvon Ambrose



</doc>
<doc id="4478471" url="https://pl.wikipedia.org/wiki?curid=4478471" title="Francis Burt (gubernator)">
Francis Burt (gubernator)



</doc>
<doc id="4478473" url="https://pl.wikipedia.org/wiki?curid=4478473" title="Francis Burt (Australijczyk)">
Francis Burt (Australijczyk)



</doc>
<doc id="4478476" url="https://pl.wikipedia.org/wiki?curid=4478476" title="Agamodon">
Agamodon

Agamodon – rodzaj amfisbeny z rodziny Trogonophidae.
Zasięg występowania.
Rodzaj obejmuje gatunki występujące w Somalii i Jemenie. 
Systematyka.
Etymologia.
"Agamodon": rodzaj "Agama" ; "odous", οδοντος "odontos" „ząb”. 
Podział systematyczny.
Do rodzaju należą następujące gatunki: 

</doc>
<doc id="4478478" url="https://pl.wikipedia.org/wiki?curid=4478478" title="Włodzimierz Łoś (zm. 1873)">
Włodzimierz Łoś (zm. 1873)



</doc>
<doc id="4478479" url="https://pl.wikipedia.org/wiki?curid=4478479" title="Flaga gminy Godziszów">
Flaga gminy Godziszów



</doc>
<doc id="4478480" url="https://pl.wikipedia.org/wiki?curid=4478480" title="Ingebjørg Saglien Bråten">
Ingebjørg Saglien Bråten

Ingebjørg Saglien Bråten (ur. 20 września 1999) – norweska skoczkini narciarska, reprezentantka klubu Etnedal Skilag. Medalistka mistrzostw świata seniorów i juniorów w drużynie.
Kariera.
Ingebjørg Saglien Bråten zadebiutowała 11 i 12 marca 2016 w zawodach FIS Cup rozgrywanych w czeskim Harrachovie, gdzie zajęła 34. i 38. miejsce. Następnie, we wrześniu tego samego roku, wystąpiła w Einsiedeln. 10 września 2016 roku wystartowała po raz pierwszy w Pucharze Kontynentalnym kobiet (konkurs w Lillehammer), gdzie zajęła 29. miejsce i tym samym zdobyła swoje pierwsze punkty.
Na Mistrzostwach Świata Juniorów 2018 w Kanderstegu w Szwajcarii Bråten zajęła 49. miejsce w konkursie indywidualnym. W konkurencji drużynowej zajęła piąte miejsce razem z Eiriną Marią Kvandal, Silje Opseth i Anną Odine Strøm. 
30 listopada 2018 Bråten zadebiutowała w Lillehammer Triple 2018, zaliczanym do klasyfikacji Pucharu Świata kobiet w skokach narciarskich i zajęła 27., 31. i 17. miejsce, dzięki czemu zdobyła również pierwsze punkty PŚ. Na Mistrzostwach Świata Juniorów 2019 w Lahti w Finlandii zdobyła srebrny medal w drużynowym konkursie mieszanym z Fredrikiem Villumstadem, Silje Opseth i Thomasem Aasenem Markengiem. W indywidualnym konkursie zajęła 30. miejsce, a w drużynie kobiecej – 9.
Na Mistrzostwach Świata w Narciarstwie Klasycznym 2019 zdobyła brązowy medal w zawodach drużynowych, razem z Anną Odine Strøm, Silje Opseth i Maren Lundby.
W sierpniu 2021 za pośrednictwem mediów społecznościowych ogłosiła zakończenie sportowej kariery.

</doc>
<doc id="4478481" url="https://pl.wikipedia.org/wiki?curid=4478481" title="WIG.GAMES">
WIG.GAMES

WIG.GAMES – Indeks giełdowy na Giełdzie Papierów Wartościowych w Warszawie. Indeks jest indeksem producentów gier komputerowych. Publikacja indeksu rozpoczęła się 18 marca 2019.
Skład indeksu wg stanu na 25 lutego 2022:
Globalny rynek gier komputerowych w 2018 roku był wyceniany na 134,9 mld dolarów (około 511,10 mld złotych). Branża gier komputerowych generuje większe zyski niż branża filmowa i muzyczna.
Pierwszy dzień notowań indeks WIG.GAMES zakończył ze wzrostem na poziomie 2,30% (WIG miał tego dnia -0,04%). Kurs otwarcia wyniósł 12 606,99 ; Kurs minimalny 12 591,12 ; Kurs maksymalny 12 803,21 ; Wartość ostatnia 12 780,65. Wartość obrotu skumulowana wyniosła 47 675,79 tysięcy złotych.
W styczniu 2020 indeks osiągnął poziom ponad 20000.
Zmiany w indeksie.
Po sesji 17.12.2021 r. spółka Huuuge Games zastąpiła w indeksie PLAYWAY, a udział spółki CDPROJEKT ograniczono do 40%.

</doc>
<doc id="4478482" url="https://pl.wikipedia.org/wiki?curid=4478482" title="Jan Kmita (Nosek)">
Jan Kmita (Nosek)



</doc>
<doc id="4478483" url="https://pl.wikipedia.org/wiki?curid=4478483" title="Mistrzostwa Ameryki U-18 w koszykówce kobiet">
Mistrzostwa Ameryki U-18 w koszykówce kobiet

Mistrzostwa Ameryki U-18 w koszykówce kobiet – turniej koszykarski organizowany przez FIBA, rozgrywany od 1988. Do 2004 zawody były rozgrywane co cztery lata, następnie co dwa lata. Do 2006 mistrzostwa rozgrywane były w kategorii do lat 19. Od 2006 są rozgrywane w kategorii do lat 18.

</doc>
<doc id="4478484" url="https://pl.wikipedia.org/wiki?curid=4478484" title="Cecilia Berdichevski">
Cecilia Berdichevski

Cecilia Berdichevski (ur. 30 marca 1925, zm. 28 lutego 2010) – uznawana za pierwszą osobą pracującą na stanowisku programisty w Argentynie, pionierka w dziedzinie informatyki. Jedna z pierwszych użytkowników komputera Ferranti Mercury, znanego jako Clementina.
Dzieciństwo i młodość.
Urodziła się jako Cecylia Tuwjasz w żydowskiej rodzinie w Wilnie (obecnie Litwa), pierwsze lata życia spędziła w Widze (obecnie Białoruś). W 1930 roku jej rodzina emigrowała z Polski do Argentyny.
W Argentynie studiowała matematykę na wydziale nauk ścisłych Uniwersytetu w Buenos Aires, gdzie miała pierwszą styczność z informatyką.
Kariera.
W 1961 roku Argentyna zakupiła pierwszy komputer Ferranti Mercury, nazywany przez pracowników instytutu „Clementiną” (komputer miał 18 metrów długości). Cecilia była uczestniczką kursu z obsługi przeprowadzanego przez Cecily Popplewell, znanej ze współpracy z Alanem Turingiem i Ernesto Garcíą Camarero. Berdichevski była jednym z wyróżniających się studentów dlatego kontynuowała naukę programowania w Europie (m.in. w Londynie, Paryżu i Manchesterze), gdzie przebywała do 1963 roku. Po powrocie do Argentyny poza obowiązkami programistki, była też kierownikiem Trabajos Prácticos de Cálculo Numérico I, jej przełożonym był profesor Manuel Sadosky. W swojej pracy używała języków wysokiego poziomu. W 1966 roku wróciła do pracy jako księgowa.
W późniejszym czasie pracowała w firmach technologicznych takich jak ACT (założoną przez jej akademickich współpracowników: Sadosky, Guber i Chamero). W 1984 roku została menedżerką w argentyńskiej kasie oszczędnościowej Caja de Ahorro – zajmowała się tam działem informatycznym. Po przejściu na emeryturę pracowała jako konsultant komputerowy i uczestniczyła w ważnych projektach i organizacjach międzynarodowych, takich jak UNDP (Program Narodów Zjednoczonych ds. Rozwoju).
Od 1951 roku jej mężem był Mario Berdichevski.

</doc>
<doc id="4478486" url="https://pl.wikipedia.org/wiki?curid=4478486" title="Albumy numer jeden w roku 2011 (Japonia)">
Albumy numer jeden w roku 2011 (Japonia)

Notowanie przedstawia najlepiej sprzedające się albumy w Japonii. Publikowane jest ono przez magazyn "Oricon Style", a dane skompletowane zostały przez Oricon w oparciu o cotygodniowe wyniki sprzedaży fizycznej albumów. Poniżej znajdują się tabele prezentujące najpopularniejsze albumy w danych tygodniach w roku 2011.

</doc>
<doc id="4478492" url="https://pl.wikipedia.org/wiki?curid=4478492" title="Tomasz Kamiński (muzyk)">
Tomasz Kamiński (muzyk)



</doc>
<doc id="4478494" url="https://pl.wikipedia.org/wiki?curid=4478494" title="Wstawaj, szkoda dnia (piosenka)">
Wstawaj, szkoda dnia (piosenka)



</doc>
<doc id="4478495" url="https://pl.wikipedia.org/wiki?curid=4478495" title="Świątynia braci morawskich w Nowej Soli">
Świątynia braci morawskich w Nowej Soli

Świątynia braci morawskich w Nowej Soli – budowla sakralna wzniesiona w 1769 w Nowej Soli przez zbór braci morawskich i wykorzystywana na cele sakralne do 1945. Mieści się przy ul. Wróblewskiego. Obecnie znajduje się w niej sala gimnastyczna.
Obiekt został wzniesiony w 1769 po mającym miejsce w 1759 pożarze wcześniejszej świątyni zbudowanej w 1747 (gmina braci morawskich w Nowej Soli została założona w 1744 za zgodą króla pruskiego Fryderyka II wydaną w 1742). Ma plan prostokąta, nakryty jest dwuspadowym dachem z naczółkami. W centralnej części kalenicy znajduje się wieżyczka zegarowa z latarnią zakończoną baniastym hełmem z chorągiewką. Na poddaszu budynku znajdowało się mieszkanie. Świątynia przestała pełnić funkcje sakralne w 1945. Później została zamieniona na salę gimnastyczną pobliskiej szkoły.

</doc>
<doc id="4478496" url="https://pl.wikipedia.org/wiki?curid=4478496" title="Maurice Amish">
Maurice Amish



</doc>
<doc id="4478497" url="https://pl.wikipedia.org/wiki?curid=4478497" title="Reprezentacja Ukrainy w baseballu mężczyzn">
Reprezentacja Ukrainy w baseballu mężczyzn

Reprezentacja Ukrainy w baseballu mężczyzn – męski zespół, biorący udział w imieniu Ukrainy w meczach i sportowych imprezach międzynarodowych w baseballu, powoływany przez selekcjonera, w którym mogą występować wyłącznie zawodnicy posiadający obywatelstwo ukraińskie. Za jej funkcjonowanie odpowiedzialny jest Ukraiński Związek Baseballu i Softballu (FBSU), który jest członkiem Światowej Konfederacji Baseballu i Softballu (WBSC).
Historia.
Swój pierwszy oficjalny mecz reprezentacja Ukrainy rozegrała w 1994 roku w mistrzostwach Europy dywizji B w Słowenii. Po przegraniu pierwszego meczu wygrała kolejne 3 mecze w grupie oraz półfinał z Chorwacją i finał z gospodarzami turnieju zajmując pierwsze miejsce i zdobywając awans do dywizji A. W 1995 osiągnęła najlepszy wynik - końcowa 9 lokata w dywizji A.
Udział w turniejach międzynarodowych.
Igrzyska olimpijskie.
Ukraińscy zawodnicy baseballu nie uczestniczyli w letnich igrzyskach olimpijskich.
Uwaga:
"Czcionką kursywą" oznaczone zawody w których była dyscypliną pokazową - bez przyznawania tytułów i medali.
Mistrzostwa świata.
Reprezentacja Ukrainy nigdy nie zakwalifikowała się na turniej World Baseball Classic, inaczej zwanym mistrzostwami świata.
Intercontinental Cup.
Ukraina nigdy nie uczestniczyła w Intercontinental Cup.
Mistrzostwa Europy.
Reprezentacja Ukrainy uczestniczy nieprzerwanie od XXIV edycji Mistrzostw Europy, czyli od 1995 roku. Wcześniej ukraińscy sportowcy występowali w składzie ZSRR. Ukraina występuje w Dywizji B. Najlepszymi mistrzostwami w wykonaniu Ukraińców były mistrzostwa Europy w Holandii z 1995 roku. Wcześniej w 1994 zajęli pierwsze miejsce w Dywizji B, a w 1995 debiutowali w Dywizji A, gdzie zajęli przedostatnie 9.miejsce.

</doc>
<doc id="4478502" url="https://pl.wikipedia.org/wiki?curid=4478502" title="Denis O'Callaghan">
Denis O'Callaghan



</doc>
<doc id="4478511" url="https://pl.wikipedia.org/wiki?curid=4478511" title="Kościół Ducha Świętego w Kadzidle">
Kościół Ducha Świętego w Kadzidle

Kościół pw. Ducha Świętego w Kadzidle – rzymskokatolicki kościół parafialny należący do dekanatu Kadzidło diecezji łomżyńskiej.
Historia.
Murowana świątynia została wzniesiona w Kadzidle w latach 1881–1886 staraniem ks. Konstantego Rejchla i konsekrowana 26 maja 1887 roku przez biskupa Henryka Piotra Kossowskiego.
W 1997 roku wykonano nową elewację kościoła. W latach 1999–2004 przeprowadzono remont świątyni, w trakcie którego m.in. oczyszczono malowidła, wykonano granitową posadzkę, zainstalowano ogrzewanie elektryczne, ołtarz soborowy, a także oświetlenie kościoła na zewnątrz. W latach 2000–2009 zajęto się renowacją wnętrza. W 2015 odnowiono i wzmocniono elewację. W 2018 przeprowadzono remont ściany frontowej. W 2020 renowacji poddano ogrodzenie cmentarza przykościelnego wystawione w końcu XIX wieku. Parafia otrzymała środki finansowe od Starostwa Powiatowego w Ostrołęce.
Architektura.
Kościół został wzniesiony w stylu neobarokowym, z cegły, otynkowany. Wymiary kościoła to 60 m długości, 22 m szerokości i 17 m wysokości do sklepienia. Bryła kościoła została wzniesiona na planie krzyża łacińskiego z nawami bocznymi. Między wieżami kościoła znajduje się figura błogosławiącego Chrystusa wykonana przez Teodora Rygiera. Do 1914 nad wejściem do kościoła umieszczona była figura Matki Boskiej wykonana przez rzeźbiarza Teodora Gundelacha. Obecnie w tym miejscu znajduje się witraż. W trakcie I wojny światowej zniszczeniu uległy wieże kościoła, które Rosjanie wysadzili za pomocą dynamitu. Nie zostały odbudowane w pierwotnej formie.
Wnętrze.
W kościele znajduje się pięć ołtarzy: główny, dwa w nawach bocznych i dwa w kaplicach.
Barokowy ołtarz główny z XVIII wieku pochodzi z bazyliki św. Anny w Kodniu koło Białej Podlaskiej, z której został sprowadzony po roku 1866. Ma po trzy kolumny w dolnej kondygnacji i po dwie w zwieńczeniu. W niszach części bocznej stoją rzeźby św. Mikołaja i św. Kazimierza, a w zwieńczeniu rzeźby św. Wojciecha i św. Stanisława biskupa. Głównym obrazem ołtarzowym jest wizerunek Matki Boskiej Częstochowskiej z 1901 roku, który jest zasłaniany obrazem Matki Boskiej Anielskiej z 1904 roku. W zwieńczeniu ołtarza umieszczono przedstawienie Świętej Trójcy z początku XX wieku.
Ołtarze w kaplicach pochodzą z XVIII wieku, a w nawach z XIX wieku. W lewej nawie znajduje się krucyfiks z figurami Matki Boskiej i św. Jana, w nawie prawej – wizerunek malarski św. Stanisława Kostki zasuwany obrazem św. Franciszka z Asyżu. W ołtarzu kaplicy usytuowanej po lewej stronie nawy umieszczono obraz Matki Boskiej Nieustającej Pomocy, który zasłaniany jest obrazem św. Pawła Pustelnika. W zwieńczeniu ołtarza znajduje się przedstawienie św. Rocha. W kaplicy po prawej stronie znajdują się trzy obrazy: Jezusa Miłosiernego z 2003 roku zasuwany obrazem św. Józefa, a św. Izydora w zwieńczeniu ołtarza.
Wyposażenie świątyni stanowią dwie kropielnice wykonane z muszli z Morza Adriatyckiego, podarowane świątyni przez hrabiego Ludwika Józefa Krasińskiego, który w 1886 r. zorganizował w Kadzidle warsztaty, na których miejscowa ludność wyrabiała guziki z rogu, kości i masy perłowej. 
Organy wykonał kurpiowski rzeźbiarz Andrzej Kaczyński.
W kościele znajdują się: ambona z 1886 roku, chrzcielnica z drugiej połowy XIX wieku, granitowa kropielnica z 1891 roku, dwa kielichy i 19 feretronów z XVIII wieku oraz monstrancja z połowy XIX wieku.

</doc>
<doc id="4478514" url="https://pl.wikipedia.org/wiki?curid=4478514" title="MaK DE 6400">
MaK DE 6400

MaK DE 6400 – normalnotorowa lokomotywa spalinowa towarowa i manewrowa, wyprodukowana w liczbie 120 sztuk w latach 1988–1994 dla kolei holenderskich przez niemieckie przedsiębiorstwo Maschinenbau Kiel (MaK) (obecnie Vossloh). W 2016 DB Cargo Polska sprowadziła i spolonizowała 11 egzemplarzy. Docelowo spółka planuje sprowadzić do Polski do trzydziestu maszyn tego typu. 
Inni użytkownicy.
5 lokomotyw tego typu zostało zakupionych przez Eurotunnel jako lokomotywy ratunkowe.

</doc>
<doc id="4478517" url="https://pl.wikipedia.org/wiki?curid=4478517" title="Józef Bellert">
Józef Bellert

Józef Stanisław Ferdynand Bellert (ur. 19 marca 1887 w Samsonowie, zm. 25 kwietnia 1970 w Warszawie) – polski lekarz, żołnierz I Brygady Legionów.
Życiorys.
Był synem Aleksandra Bellerta (zm. 1890), oficera wojska carskiego oraz Jadwigi z domu Zarębskiej. Miał starszą siostrę Helenę Arkadię (ur. 1886) i młodszego brata Piotra (1888–1979) oraz przyrodnie rodzeństwo z poprzedniego małżeństwa ojca. Kiedy Józef miał trzy lata, zmarł jego ojciec Aleksander, od tej pory Jadwiga wychowywała dzieci samotnie. Rodzina utrzymywała się z pracy matki na plebanii u proboszcza. 
Uczył się w gimnazjum w Kielcach, skąd został relegowany za udział w strajku szkolnym w 1905. Naukę kontynuował w Sankt Petersburgu, po złożeniu egzaminu dojrzałości przeniósł się do Krakowa, gdzie rozpoczął studia na Wydziale Medycznym Uniwersytetu Jagiellońskiego. W uznaniu osiągnięć w nauce otrzymał stypendium Krakowskiej Akademii Umiejętności, podczas studiów wstąpił do Związku Walki Czynnej i Związku Strzeleckiego. Po wybuchu I wojny światowej 3 sierpnia 1914 zgłosił się ochotniczo w oddziale strzelców Józefa Piłsudskiego, otrzymał szarżę sierżanta i przydział do batalionu I Brygady Legionów Polskich. W 1915 urlopowany uzyskał dyplom lekarza, dzięki czemu w czerwcu 1916 został komendantem szpitala w Radomiu, następnie w Kielcach, gdzie równolegle zasiadał w komisji uzupełnień wojskowych. Po kryzysie przysięgowym posiadając stopień porucznika został przeniesiony do rezerwy i objął funkcję lekarza miejskiego w Chęcinach, równocześnie działał w konspiracyjnej Polskiej Organizacji Wojskowej.
Odwołany z rezerwy w lipcu 1920 został mianowany ordynatorem Oddziału Chirurgicznego Szpitala Okręgowego w Kielcach. W 1921 powrócił na wcześniej zajmowane stanowisko w Chęcinach, od 1925 był dyrektorem szpitala św. Juliana w Pińczowie. Działał w Związku Legionistów Polskich, Związku Oficerów Rezerwy RP i Polskim Towarzystwie Lekarskim. Jako prezes pińczowskiego oddziału Związku Strzeleckiego był współinicjatorem budowy cmentarza i Pomnika Czynu Legionowego w Czarkowach, który odsłonięto w 1928. W 1930 zainicjował budowę powszechnej szkoły ślusarsko-mechanicznej w Winiarach, jej uruchomienie przerwał wybuch II wojny światowej. W latach 30. XX wieku przeniósł się do Warszawy, gdzie został zastępcą lekarza naczelnego ZUS. Podczas kampanii wrześniowej w 1939 był ordynatorem szpitala polowego nr 202. Po wybuchu powstania warszawskiego kierował szpitalem powstańczym przy ulicy Jaworzyńskiej 2. Po zakończeniu wyjechał z rannymi, których ewakuowano do szpitala przy ulicy Grzegórzeckiej w Krakowie.
W 1945 jako Naczelny Lekarz PCK zorganizował 38-osobowy ochotniczy oddział ratowniczy niosący pomoc dla pozostałych przy życiu więźniów obozu Auschwitz-Birkenau, zorganizował szpital dla 4800 chorych, którym kierował od 5 lutego do jego rozwiązania 1 października 1945. Następnie pełnił funkcję dyrektora szpitala św. Łazarza oraz lekarza orzekającego w Wojewódzkiej Komisji Lekarsko-Społecznej, od 1951 pracował w III Dzielnicowej Przychodni dla Dzielnicy Kleparz w Krakowie. Na emeryturę przeszedł w wieku 82 lat.
Zmarł 25 kwietnia 1970 podczas pobytu w Warszawie. Pochowany na Starych Powazkach w Warszawie (kwatera 259-3-18.
Upamiętnienie.
Józef Bellert jest patronem ulicy w Krakowie-Podgórzu.

</doc>
<doc id="4478519" url="https://pl.wikipedia.org/wiki?curid=4478519" title="Julian Stelmachów">
Julian Stelmachów

 
Julian Cyryl Stelmachów (ur. 12 lutego 1889, zm. 1940 w ZSRR) – major piechoty Wojska Polskiego, inwalida wojenny.
Życiorys.
Urodził się 12 lutego 1889 roku, w rodzinie Jana. W czasie I wojny światowej walczył w szeregach c. i k. armii. Na stopień podporucznika został mianowany ze starszeństwem z 1 stycznia 1916 roku w korpusie oficerów rezerwy piechoty. Jego oddziałem macierzystym był Galicyjski pułk piechoty nr 30 ze Lwowa.
25 listopada 1920 roku został zatwierdzony z dniem 1 kwietnia 1920 roku w stopniu porucznika, w grupie oficerów byłej armii austro-węgierskiej. Służył w 9 pułku piechoty Legionów w Zamościu. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 783. lokatą w korpusie oficerów piechoty. W grudniu 1923 roku został przydzielony z 9 pp Leg. do PKU Pińczów na stanowisko II referenta. W kwietniu 1924 roku został przydzielony do PKU Stryj na stanowisko I referenta. W lutym 1926 roku, po reorganizacji komendy, został wyznaczony na stanowisko kierownika I referatu administracji rezerw. 23 grudnia 1927 roku został przeniesiony do kadry oficerów piechoty z pozostawieniem na dotychczas zajmowanym stanowisku. 18 lutego 1928 roku został awansowany do stopnia majora ze starszeństwem z dniem 1 stycznia 1928 roku i 15. lokatą w korpusie oficerów piechoty. W lipcu 1929 roku został przesunięty na stanowisko pełniącego obowiązki komendanta PKU Stryj, a w marcu 1932 roku zatwierdzony na tym stanowisku. W marcu 1934 roku został zwolniony ze stanowiska komendanta i oddany do dyspozycji dowódcy Okręgu Korpusu Nr VI, a z dniem 31 lipca tego roku przeniesiony w stan spoczynku. 
Po wybuchu II wojny światowej i agresji ZSRR na Polskę z 17 września 1939 został aresztowany przez funkcjonariuszy NKWD. W 1940 został zamordowany, a jego nazwisko figuruje na Ukraińskiej Liście Katyńskiej. Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="4478523" url="https://pl.wikipedia.org/wiki?curid=4478523" title="Jean Wyllys">
Jean Wyllys

Jean Wyllys de Matos Santos (ur. 10 marca 1974 w Alagoinhas) – brazylijski polityk i dysydent.
Urodzony 10 marca 1974 w Alagoinhas. Z zawodu dziennikarz i wykładowca akademicki, absolwent literatury i językoznawstwa. W 2005 r. był finalistą lokalnej edycji programu „Big Brother”, w którym jako pierwszy przyznał się do homoseksualizmu. Od 2011 do 2019 r. deputowany do parlamentu Brazylii ze stanu Rio de Janeiro, jedyny zdeklarowany gej w składzie tej izby. W 2011 r. zainicjował ogólnokrajową kampanię na rzecz równouprawnienia małżeństw homoseksualnych, który zakończyła się zrównaniem małżeństw jednopłciowych. W wyborach w 2014 r. uzyskał siódmy najlepszy wynik indywidualny w kraju. Rok później brytyjski magazyn The Economist umieścił go na liście 50 najważniejszych osób zajmujących się obroną różnorodności. Po zamordowaniu Marielle Franco ogłosił rezygnację z mandatu i z obawy o własne bezpieczeństwo polityk zdecydował się na emigrację.

</doc>
<doc id="4478524" url="https://pl.wikipedia.org/wiki?curid=4478524" title="Tormięs">
Tormięs

Tormięs – zakład przemysłu mięsnego z siedzibą w Toruniu, który znajdował się we wschodniej części miasta, w dzielnicy Jakubskie Przedmieście, u zbiegu ulic Targowej i Lubickiej. Zlikwidowane po 1998 roku.
Historia.
Zakłady wybudowano w latach 1883–1884. Rzeźnia została otwarta w czerwcu 1884 roku. Po wybudowaniu rzeźni władze Torunia wprowadziły zakaz prowadzenia prywatnego uboju oraz suszenia i wyprawiania skór w centrum miasta. W latach 1893–1894 wybudowano budynek chłodni i maszynowni. Na początku XX wieku powstała hala przykryta pierwszym żelbetonowym stropem, według projektu architekta Reinharda Uebricka. Rzeźnię dwukrotnie rozbudowano i unowocześniano, w latach 1912 i 1928. W latach 1911–1912 wybudowano budynek administracyjny. Do końca lat 20. XX wieku w skład rzeźni wchodziły: trzy hale, chłodnie, stajnie i składnica skór. Obok produkcji mięsa w rzeźni prowadzono rytualny ubój zwierząt dla miejscowej gminy żydowskiej. W 1936 roku uruchomiono bekoniarnię i fabrykę szynek, wówczas najnowocześniejszą w Polsce.
Podczas II wojny światowej w zakładach produkowano produkty dla Wehrmachtu. 1 lipca 1949 roku rzeźnię przekształcono w przedsiębiorstwo państwowe „Zakłady Mięsne w Toruniu”. W okresie komunistycznym zakład eksportował bekon do Wielkiej Brytanii oraz łopatki i szynkę do Stanów Zjednoczonych.
W 1981 roku na murach ogradzających teren Tormięsu działacze NSZZ „Solidarność” napisali "TV kłamie" oraz "Mięso i mydło dla narodu". Autorem haseł był Stanisław Kuczorski, który 11 listopada 1981 roku otrzymał od Zarządu Regionu NSZZ „Solidarność” upoważnienie do namalowania haseł.
W połowie lat 90. Tormięs eksportował swoje towary do Niemiec i Wielkiej Brytanii. W 1995 roku skarb państwa przekazał większość udziałów rzeźni Narodowemu Funduszowi Inwestycyjnemu Foksal. Zakłady otrzymały nazwę Tormięs Narodowy Fundusz Inwestycyjny Foksal. Część udziałów kupiły również zakłady Sokołów. W marcu 1998 roku podjęto decyzję o likwidacji Tormięsu. W chwili likwidacji w zakładach pracowało ok. 400 osób. Przedsiębiorstwo Sokolów ogłosiło, że na miejscu Tormięsu wybuduje nowy zakład, który zatrudni ok. 200 osób. Likwidacja Tormięsu wywołała niezadowolenie pracowników, którzy 3 kwietnia odbyli marsz protestacyjny w Toruniu. W obronie pracowników stanęli Tadeusz Rydzyk i posłanka Anna Sobecka. W październiku 1999 roku Narodowy Fundusz Inwestycyjny Foksal i Sokołów sprzedały akcje.
W maju 1999 roku nieruchomości przejęli małżeństwa Raczkierów i Sulikowskich, toczący spór administracyjny-prawny o prawo własności do tego terenu. Na mocy wyroku sądowego z dnia 23 października 2008 roku jedynymi właścicielami nieruchomości zostali Renata i Jacek Sulikowscy. Małżeństwo za 43 mln złotych sprzedało nieruchomość firmie Libra, planującej wybudować na miejscu centrum handlowo-rozrywkowe Brama Jakubska. Libra wycofała się z planów po uchwaleniu dnia 9 lipca 2009 roku planu zagospodarowania przestrzennego, zgodnie z którym na terenach po Tormięsie nie można było budować wielkopowierzchniowych obiektów handlowych.
W 2000 roku miejski konserwator zabytków próbował wpisać Tormięs do rejestru zabytków. W tym samym roku z planu zrezygnowano po zniszczeniu obiektów po Tormięsie w wyniku pożaru. 26 września 2010 roku w wyniku kolejnego pożaru zawaliła się część magazynowa. 15 grudnia 2012 roku Powiatowy Inspektorat Nadzoru Budowlanego rozpoczął rozbiórkę ruin.
1 kwietnia 2015 roku teren po rzeźni kupiła firma Willa Developer, planująca wybudować na tym obszarze osiedle mieszkaniowe. Budowa osiedla rozpoczęła się w 2018 roku.
W 2021 roku zburzono mur ogradzający teren Tormięsu.

</doc>
<doc id="4478529" url="https://pl.wikipedia.org/wiki?curid=4478529" title="Pascal Stenzel">
Pascal Stenzel

Pascal Stenzel (ur. 20 marca 1996 w Bünde) – niemiecki piłkarz grający na pozycji obrońcy w SC Freiburg.
Życiorys.
Jest wychowankiem Borussii Dortmund. W czasach juniorskich trenował także w VfL Osnabrück, Arminii Bielefeld i JSG Rödinghausen/Bruchmühlen. 29 stycznia 2016 został wypożyczony z Borussii do drugoligowego wówczas SC Freiburg. W barwach tego klubu zadebiutował w Bundeslidze – miało to miejsce 10 września 2016 w wygranym 3:1 meczu z Borussią Mönchengladbach. 1 lipca 2017 został wykupiony przez Freiburg za 4 miliony euro.

</doc>
<doc id="4478531" url="https://pl.wikipedia.org/wiki?curid=4478531" title="Zbigniew Prus-Niewiadomski">
Zbigniew Prus-Niewiadomski

Zbigniew Prus-Niewiadomski (ur. 1 stycznia 1922 w Warszawie, zm. 8 listopada 1997 tamże) – polski aktor teatralny i filmowy, żołnierz Armii Krajowej, powstaniec warszawski.
Życiorys.
Podczas II wojny światowej brał prywatne lekcje aktorstwa u Hanny Małkowskiej i Stanisława Dąbrowskiego. Był członkiem Armii Krajowej, służąc w 1. Pułku Szwoleżerów Józefa Piłsudskiego AK. Podczas powstania warszawskiego walczył na Czerniakowie, Mokotowie oraz po przejściu kanałami - na południowym Śródmieściu. Po zakończeniu walk dostał się do niewoli niemieckiej i został osadzony w Stalagu X B Sandbostel (nr jeniecki 223037). Po wyzwoleniu obozu przebywał w Belgii oraz we Francji. Do Polski powrócił w 1946 roku. Rozpoczął naukę w Miejskiej Szkole Dramatycznej Janusza Strachockiego, przekształconej następnie w Państwową Wyższą Szkołę Aktorską. Uczelnię tę ukończył w 1948 roku. Jeszcze przed dyplomem rozpoczął występy na deskach Teatru Dzieci Warszawy (1946–1947). Następnie był członkiem zespołów: Teatru im. Stefana Jaracza w Olsztynie (1947–1948, 1949–1951), Teatru im. Stefana Żeromskiego w Kielcach (1948–1949) oraz teatrów w Szczecinie (1954–1959) oraz Poznaniu (1955). Od 1955 roku grał w teatrach stołecznych: Teatrze Młodej Warszawy (1955–1957), Teatrze Klasycznym (1959–1972) oraz Teatrze Rozmaitości (1972–1982). W latach 1959–1977 wystąpił w trzech spektaklach Teatru Telewizji.
Oprócz aktorstwa jego pasją było jeździectwo. Był zasłużonym działaczem Polskiego Związku Jeździeckiego, znawcą historii zaprzęgów oraz konsultantem Działu Pojazdów Konnych Muzeum - Zamku w Łańcucie. Jako konsultant ds. zaprzęgów pracował podczas realizacji filmów: "Popioły" (1965, reż. Andrzej Wajda) oraz "Noce i dnie (1975, reż Jerzy Antczak). W 1995 roku wydał książkę pt. "Karety, bryczki i uprzęże w zbiorach polskich".
Został pochowany na cmentarzu Powązkowskim w Warszawie (kwatera 59-3-1).
Odznaczenia i upamiętnienie.
W uznaniu zasług został odznaczony m.in. Krzyżem Walecznych oraz Krzyżem Armii Krajowej. Jego imię nosi powozownia w Muzeum Łowiectwa i Jeździectwa w Warszawie.

</doc>
<doc id="4478539" url="https://pl.wikipedia.org/wiki?curid=4478539" title="Kościół braci morawskich w Herrnhut">
Kościół braci morawskich w Herrnhut

Kościół braci morawskich w Herrnhut – główny budynek sakralny w osadzie braci morawskich w miejscowości Herrnhut wzniesiony w 1756.
Świątynia została wzniesiona w 1756 i nosi nazwę „Wielkiej sali” ze względu na to, że mieści wielką salę przeznaczoną na ogólne zgromadzenia gminy braci morawskich. Sala jest utrzymana w białej kolorystyce. Zapełniają ją ławy. W centrum znajduje się kazalnica. Budynek jest pokryty dachem mansardowym z sygnaturką. Świątyni towarzyszy cmentarz z 1730 zwany „rolą Bożą” (Gottesacker). Pochowano na nim ponad 6000 osób.

</doc>
<doc id="4478540" url="https://pl.wikipedia.org/wiki?curid=4478540" title="Manuel Gulde">
Manuel Gulde

Manuel Gulde (ur. 12 lutego 1991 w Mannheimie) – niemiecki piłkarz grający na pozycji obrońcy w SC Freiburg.
Życiorys.
Jest wychowankiem TSG 1899 Hoffenheim. W czasach juniorskich trenował także w SC Pfingstberg-Hochstädt i VfL Neckarau. 1 lipca 2009 dołączył do seniorskiego zespołu Hoffenheim. W Bundeslidze zadebiutował 24 stycznia 2010 w przegranym 0:3 meczu z Bayerem 04 Leverkusen. Do gry wszedł w 75. minucie, zmieniając Carlosa Eduardo. 1 lipca 2012 został piłkarzem SC Paderborn 07. W latach 2013–2016 grał w Karlsruher SC. 1 lipca 2016 odszedł za 1,2 miliona euro do SC Freiburg.

</doc>
<doc id="4478548" url="https://pl.wikipedia.org/wiki?curid=4478548" title="Ogólnopolski Festiwal Awangardy Beatowej">
Ogólnopolski Festiwal Awangardy Beatowej

Ogólnopolski Festiwal Awangardy Beatowej (OFAB) – ogólnopolski festiwal muzyczny w Kaliszu, który odbył się w listopadzie 1969, a w latach 1972–1973 organizowany był pod nazwą Festiwal Młodzieżowej Muzyki Współczesnej. Nazwa pierwszego z nich miała kojarzyć się z rockiem awangardowym i awangardowymi eksperymentami, lecz na scenie festiwalu występowali także przedstawiciele innych gatunków muzyki rozrywkowej. Niektórzy redaktorzy muzyczni mówili wówczas o tzw. „stylu kaliskim”, nazwą tą określając trendy muzyki młodzieżowej, które wyodrębniły się i zaistniały na trzech kaliskich festiwalach. Można powiedzieć, że były to próby prezentowania lub łączenia różnych rodzajów rocka, jazzu, popu, soulu, afrobeatu, muzyki improwizowanej i innych gatunków muzycznych w nową jakość. Po latach można stwierdzić, że była to muzyka alternatywna, która stała w kontrze do skomercjalizowanego big-beatu, z którym młodzież już się nie utożsamiała. Festiwal okazał się efemerydą i nie spełnił wszystkich pokładanych w nim nadziei, tym niemniej w składach poszczególnych zespołów pojawili się artyści, którzy mieli wpływ na późniejszy rozwój muzyki rozrywkowej (i nie tylko) w Polsce. Byli to m.in. Krystyna Prońko ("Reflex"), Barbara Trzetrzelewska ("Astry"), Krystyna Giżowska ("Grupa I"), Jacek Krzaklewski ("Pakt"), Sławomir Łosowski ("Akcenty"), Dominik Kuta ("Motyw Blues"), Aleksander Mrożek ("Nurt"), Jarosław Śmietana ("Hall"), Andrzej Ellmann ("Anonimus i jego smutny świat", "Reflex"), Ireneusz Nowacki ("Peccavi"), Włodzimierz Kiniorski ("Stop"), Krzesimir Dębski ("Maszyna Rytmiczna"), czy Milo Kurtis ("Grupa w Składzie"), a także zespoły: Romuald &amp; Roman, Wawele, Nurt, czy Laboratorium.
Historia.
I Ogólnopolski Festiwal Awangardy Beatowej (27-30.11.1969).
I OFAB w Kaliszu odbył się w dn. 27-30 listopada 1969 roku. Inicjatorem powstania imprezy była grupa młodych animatorów kultury związanych z Kaliskim Domem Kultury, przede wszystkim: Marek Truszkowski, Henryk Bieniecki, Grzegorz Kuczyński i Krzysztof Marks, autor plakatu i folderu festiwalowego. Patronat honorowy nad festiwalem objął zastępca przewodniczącego PMRN w Kaliszu, mgr Jerzy Szuwała. Chęć jego współorganizacji zgłosiła również Polska Federacja Jazzowa – kierownictwo artystyczne objął Jan Ptaszyn Wróblewski. Z racji tego, że miał to być przegląd ówczesnych tendencji i stylów muzyki młodzieżowej, organizatorzy postanowili, że odbędzie się także I Ogólnopolska Sesja Działaczy i Krytyków Muzyki Młodzieżowej. Pojawili się tam publicyści i krytycy muzyczni oraz redaktorzy m.in. z Programu III Polskiego Radia, Rozgłośni Harcerskiej, Polskiego Radia dla Zagranicy, czy TVP. Formalnie sesja odbyła się, lecz frekwencja była niska. I Ogólnopolski Festiwal Awangardy Beatowej w Kaliszu spotkał się z ogromnym zainteresowaniem młodzieżowego środowiska muzycznego. Zgłoszenia nadeszły od dziesiątek grup muzycznych z całego kraju – wystąpiło 41 wykonawców z 25 miast. Była to impreza o dużym rozmachu organizacyjnym. Koncerty eliminacyjne odbywały się przez pierwsze trzy dni w godzinach 16:00 i 20:00, a po nich nocne jam sessions w których brali udział zarówno uczestnicy, jak i zaproszeni goście. Największym problemem organizatorów był brak miejsc noclegowych dla uczestników imprezy. Festiwal był szeroko komentowany w kraju i poszerzył jego ofertę kulturalną stając się jedną z najbardziej prestiżowych imprez w Polsce. OFAB przemienił na kilka lat Kalisz w stolicę nowego rocka – pisze w swojej książce, pt. "Trzysta tysięcy gitar nam gra" Dariusz Michalski i dodaje: "Wprawdzie organizatorzy (Kaliski Dom Kultury) obstawali przy dotychczasowym określeniu "beat", jednak prawda była inna – w Polsce już grano nowoczesną, europejską muzykę". Ponadto dziennikarz stwierdza jako naoczny świadek, że poziom wykonawczy był wysoki. W jury I OFAB zasiadali muzycy, kompozytorzy i krytycy muzyki młodzieżowej i jazzowej w składzie: Bohdan Adamczak, Jan Byrczek, Marek Garztecki, Andrzej Korman, Krzysztof Sadowski, Tomasz Stańko, Mateusz Święcicki, Roman Waschko i Andrzej "Ibis" Wróblewski. Po przesłuchaniu wszystkich wykonawców, biorących udział w koncertach finałowych, na wstępie komunikatu stwierdzono, że poziom zespołów, zwłaszcza tych zakwalifikowanych do finału był bardzo wysoki i wyrównany. Jury przyznało następujące nagrody i wyróżnienia: I miejsce i nagrodę Polskiej Federacji Jazzowej, zespołowi Romuald &amp; Roman z Wrocławia, II miejsce i nagrodę Wydziału Kultury Prezydium Miejskiej Rady Narodowej w Kaliszu zespołowi Wawele z Krakowa, III miejsce i nagrodę Kaliskiego Domu Kultury zespołowi Młody Blues z Kalisza; IV miejsce i nagrodę Kaliskiego Towarzystwa Muzycznego zespołowi Motyw Blues z Warszawy, V miejsce i nagrodę Wojewódzkiej Komisji Związków Zawodowych w Poznaniu dla najlepszej grupy związkowej zespołowi Antykwa z Sandomierza z podkreśleniem wartościowych poszukiwań muzycznych. Nagrodę dla najlepszego instrumentalisty, ufundowaną przez Romana Waschko przyznano Jackowi Konopce z grupy Dwóch z Gliwic. Nagrodę Centralnej Poradni Amatorskiego Ruchu Artystycznego dla najlepszego aranżera, twórcom kompozycji "Przebieg normalny" z zespołu Wawele. Nagrodę Zarządu Miejskiego ZMS w Kaliszu otrzymał Marek Kucharek, autor tekstów zespołu Riotornel z Gdańska. Wyróżnienie finałowe przyznano (wyłącznie) Dominikowi Kucie z zespołu Motyw Blues z Warszawy. Ponadto jury przyznało następujące wyróżnienia eliminacyjne: Mirosławowi Peśli z zespołu Patrzący w ciemność z Nowej Soli, Ryszardowi Ptasińskiemu z zespołu Family Blues Band z Gdańska, Krystynie Prońko i Piotrowi Prońko z zespołu Reflex z Gorzowa Wielkopolskiego, zespołowi Trabant contra Tank z Warszawy, 74 Grupie Biednych z Ustki i Bożenie Rzemek z Grupy Bluesowej "Tabu" z Warszawy. W konkluzji werdyktu, jury uważa za słuszne i celowe utrzymanie festiwalu jako imprezy dorocznej oraz apeluje do zespołów o rozwijanie własnych poszukiwań repertuarowych, przydatnych do dalszego określania oryginalności stylu polskiej muzyki. Jednocześnie jury wyraziło uznanie dla Kaliskiego Domu Kultury za sprawne zorganizowanie festiwalu.
Imprezy towarzyszące.
Czwartek, 27.09:
Piątek, 28.09:
II Festiwal Młodzieżowej Muzyki Współczesnej (6-9.01.1972).
Kolejną edycję festiwalu, tym razem trzydniową udało się zorganizować w dn. 6-9 stycznia 1972 roku. Szyld "Awangarda beatowa" nie pasował do polityki nowego I sekretarza KC PZPR Edwarda Gierka (wyraz "awangarda" źle się kojarzył i nie pasował jako określenie muzykowania młodzieży robotniczej wsi i miast), w związku z tym zmieniono nazwę na bardziej neutralną – "Festiwal Młodzieżowej Muzyki Współczesnej". Komisarzem FMMW został Jerzy Koszak. Festiwal trwał trzy dni, wystąpiło 39 wykonawców z 23 miast. W skład jury wchodzili polscy jazzmani oraz dziennikarze radiowi i prasowi z całego kraju, a byli to: Bohdan Adamczak (Kaliski Jazz Klub i redakcja "Ziemi Kaliskiej"), Jerzy Bojanowski (Polskie Stowarzyszenie Jazzowe – Warszawa), Stanisław Daniewicz (PWSM – Gdańsk, redakcja "Dziennika Bałtyckiego"), Andrzej Korman (Polskie Radio Warszawa), Norbert Kuźnik (PWSM – Warszawa), Janusz Muniak (Polskie Stowarzyszenie Jazzowe – Warszawa), Sławomir Pietrzykowski (Polskie Radio Warszawa), Tomasz Stańko (Polskie Stowarzyszenie Jazzowe – Warszawa), Andrzej "Ibis" Wróblewski (redakcja "Życia Warszawy"). Formuła imprezy była praktycznie taka sama jak w 1969 roku – poza koncertami konkursowymi (w godz. 16:00 i 19:00) odbywały się seminaria tematyczne i koncerty w ramach tzw. imprez towarzyszących oraz tradycyjnie już, nocne jam sessions. "Kilka zespołów przetrwało nieuniknione przetasowania personalne i zmiany stylu, wielu udało się wyjechać za granicę, nagrać coś dla radia, wystąpić w telewizji, a więc pojęcie "amatorzy" w odniesieniu do uczestników kaliskiej imprezy było raczej iluzoryczne i fałszywe", napisał w ww. publikacji Michalski. W podobnym tonie utrzymana jest wypowiedź mgr Elżbiety Łuszczykiewicz zamieszczona w folderze festiwalowym z marca 1973 roku: "I jakkolwiek w Kaliszu prezentują się wyłącznie zespoły i soliści amatorzy uprawiający muzykę w gatunkach i stylach pokrewnych jazzowi, zdaje się to w niczym nie ujmować rangi tej imprezy, która stanowi jedyną w swoim rodzaju okazję do rozpoznania kierunków i tendencji zaplecza profesjonalnego. Dodajmy też sprawiedliwie, że czołówka amatorów, w tej właśnie dyscyplinie sztuki z powodzeniem radzi sobie zarówno z warsztatem kompozytorskim, jak i z technikami muzykowania". Po raz kolejny festiwal okazał się wydarzeniem na skalę ogólnopolską i odbił się szerokim echem w całym kraju, czego dowodem są liczne komentarze w prasie krajowej. Jury, które oceniało występujące grupy miało pewnego rodzaju trudności z zakwalifikowaniem ich do ścisłego finału, bowiem regulamin imprezy nie zakładał żadnych ograniczeń stylistycznych. Wśród laureatów konkursu znalazły się zespoły, reprezentujące tak różne gatunki muzyczne, jak: heavy rock, pop jazz, afrobeat, a także eksperymenty z pogranicza tzw. muzyki poważnej, a właściwie skrajnej awangardy tej muzyki. A więc jedyne kryterium oceny, jakie trzeba było przyjąć to adekwatność propozycji repertuarowych od strony aranżacyjnej, warsztatowej, czy improwizacyjnej – do obranego kierunku działania lub poszukiwań. Pięć równorzędnych nagród głównych otrzymały zespoły: Laboratorium z Krakowa, System z Warszawy, Nurt z Wrocławia, Reflex z Gorzowa Wlkp. i Sygnały ze Słupska. Nagrodę Kaliskiego Klubu Jazzowego otrzymał Piotr Prońko, saksofonista i kierownik "Reflex-u". Specjalna nagroda trzech członków jury: T. Stańki, J. Muniaka i S. Danielewicza przypadła w udziale warszawskiej "Grupie w Składzie". Wyróżniono między innymi Stress. Na FMMW'72 pojawiły się także grupy sformowane dopiero podczas festiwalu. Jedną z takich formacji był zespół Jacka Gulli, który wszedł do finału, lecz defekt aparatury nagłaśniającej ostatecznie przekreślił jego szanse. 
Seminarium instruktorów grup muzycznych.
Piątek, 7 stycznia:
Sobota, 8 stycznia:
Ponadto: codziennie po zakończeniu koncertów eliminacyjnych o godz. 22:30 w KDK odbywać się będzie nocne jam session dla uczestników FMMW i zaproszonych gości.
III Festiwal Młodzieżowej Muzyki Współczesnej (1-4.03.1973).
Kolejną edycję "Festiwalu Młodzieżowej Muzyki Współczesnej" zorganizowano w KDK w dn. 1-4 marca 1973 roku. Choć prestiż imprezy znacznie się obniżył to była ona nadal sporym wydarzeniem. Był to już trzeci festiwal kaliski (jako pierwszą edycję potraktowano OFAB'69), w którym wzięło udział 24 wykonawców z 19 miast. Laureaci zostali wyłonieni w trzech koncertach eliminacyjnych i w koncercie finałowym. Jury III FMMW oceniało wykonawców konkursowych w składzie: Bohdan Adamczak (KKJ), Jerzy Bojanowski (PSJ), Andrzej Korman (P. R. Warszawa), Zbigniew Namysłowski (muzyk PSJ), Sławomir Pietrzykowski (P. R. Warszawa), Jan Jarczyk (muzyk PSJ), Tomasz Tłuczkiewicz (Komisja Kwalifikacyjna "JnO'73"), Mateusz Święcicki (muzyk), Marek Śnieciński (CRZZ), Bogdan Bogiel (KDK). Jurorzy mieli problem z klasyfikacją poszczególnych wykonawców, stąd podział na kategorię "standard" (style stanowiące główny nurt festiwalu, a więc oscylujące między jazzem, a hard rockiem) i kategorię "otwartą". Poza tym w prezentowanych utworach można było zauważyć coraz krótsze partie wokalne, a rozrost warstwy instrumentalnej, improwizatorskiej i rytmicznej stawał się niejako ważniejszy...
Werdykt jury brzmiał następująco:
Jury zwróciło uwagę na słuszny kierunek rozwoju zespołu Bałtowie oraz zaleciło udział w „warsztatach jazzowych” w Chodzieży (organizowanych przez Polskie Stowarzyszenie Jazzowe) wszystkich nagrodzonych i wyróżnionych zespołów i muzyków. Z upoważnienia organizatorów festiwalu "Jazz nad Odrą" jury wytypowało do udziału w konkursie tej imprezy zespoły: Grupa w Składzie z Warszawy, Akcenty z Gdańska, Grupę Kalisz z Kalisza i ST-44 ze Słupska.
Zakończenie.
Była to ostatnia edycja Festiwalu Młodzieżowej Muzyki Współczesnej, niejako zamykająca pierwszy okres historii polskiego rocka. W kolejnych latach zabrakło chętnych do organizowania tego typu festiwali (i w Kaliszu, i w kraju). W grudniu 1974 w miejsce FMMW zorganizowano I Międzynarodowy Festiwal Pianistów Jazzowych i kontynuowano organizację „Rytmów nad Prosną”. Były to wydarzenia znacznie różniące się od wizjonerskiego i eksperymentalnego OFAB-u, który był stawiany przez krytyków w jednym rzędzie z Warszawską Jesienią i Jazzem nad Odrą. Profesjonalną karierę estradową zrobili tylko nieliczni uczestnicy festiwalu, zaś między grupami spod znaku awangardy beatowej było zbyt wiele różnic, by mogła powstać trwała i niezależna scena muzyczna. Niektórym obserwatorom życia muzycznego w kraju wydawało się, że zainteresowanie muzyką, która zaistniała na kaliskich festiwalach przygasa. Młode talenty zasilały profesjonalne zespoły grające w zagranicznych restauracjach, a co bardziej niezłomni przedstawiciele polskiego rocka, na powrót schronili się w klubach studenckich. Niewątpliwą zaletą kaliskich festiwali był fakt, że: prezentował, odkrywał i promował wykonawców z całej Polski, zaś jego wadą było to, że nikogo nie lansował – po koncercie finałowym organizatorzy tracili na zawsze kontakt z wykonawcami. Ta sama tendencja utrzymywała się na innych festiwalach krajowych.
Ciekawostki.
Wykładowcą na warsztatach w Chodzieży miał być wybitny skrzypek jazzowy Zbigniew Seifert, lecz nie dotarł na miejsce. W związku z tym Piotrowi Micherze ("Grupa Kalisz" – laureat II nagrody na III FMMW) odmówiono udziału w warsztatach. Dzięki osobistej interwencji Dona Cherry’ego, który również wykładał w Chodzieży – skrzypka przyjęto do grupy Zbigniewa Namysłowskiego. Wkrótce doceniono jego talent i pozwolono mu zagrać kilka koncertów z wykładowcami – Donem Cherry, Zbigniewem Namysłowskim, Tomaszem Stańką i Januszem Stefańskim.

</doc>
<doc id="4478551" url="https://pl.wikipedia.org/wiki?curid=4478551" title="Patriarszy Egzarchat w Azji Południowo-Wschodniej">
Patriarszy Egzarchat w Azji Południowo-Wschodniej

Patriarszy Egzarchat w Azji Południowo-Wschodniej – egzarchat Rosyjskiego Kościoła Prawosławnego, z siedzibą w Singapurze.
Utworzony postanowieniem Świętego Synodu 28 grudnia 2018 r. Obejmuje terytoria Filipin, Indonezji, Kambodży, Korei Południowej, Korei Północnej, Laosu, Malezji, Mjanmy, Singapuru, Tajlandii, Wietnamu oraz (od 25 sierpnia 2020 r.) Papui-Nowej Gwinei i Timoru Wschodniego.
26 lutego 2019 r., na kolejnym posiedzeniu Świętego Synodu, w ramach egzarchatu utworzono cztery eparchie:
Zwierzchnikowi administratury przysługuje tytuł egzarchy singapurskiego i Azji Południowo-Wschodniej. Pierwszym egzarchą został arcybiskup (w 2019 r. podniesiony do godności metropolity) Sergiusz (Czaszyn).

</doc>
<doc id="4478554" url="https://pl.wikipedia.org/wiki?curid=4478554" title="Elliot Abrams">
Elliot Abrams



</doc>
<doc id="4478581" url="https://pl.wikipedia.org/wiki?curid=4478581" title="South Roxana">
South Roxana

Alhambra – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478582" url="https://pl.wikipedia.org/wiki?curid=4478582" title="St. Jacob (Illinois)">
St. Jacob (Illinois)

St. Jacob – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478584" url="https://pl.wikipedia.org/wiki?curid=4478584" title="Williamson (Illinois)">
Williamson (Illinois)

Williamson – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478588" url="https://pl.wikipedia.org/wiki?curid=4478588" title="Worden (Illinois)">
Worden (Illinois)

Worden – wieś w Stanach Zjednoczonych, w stanie Illinois, w hrabstwie Madison.

</doc>
<doc id="4478591" url="https://pl.wikipedia.org/wiki?curid=4478591" title="Denis de Champeaux">
Denis de Champeaux

Denis Anne Marie de Champeaux de Saucy (ur. 14 lutego 1865 w Dijon, zm. 1 września 1937) – generał brygady armii francuskiej.
Życiorys.
Syn Josepha de Champeaux de Saucy (1835–?) i Cécile Bocquillon Liger-Belair (1843–1876)
W 1890 ukończył Akademię Wojskową w Saint Cyr, (71 promocja, de Châlons) i został mianowany podporucznikiem kawalerii.
W lutym 1919 został dowódcą 6 Dywizji Strzelców Polskich.
31 sierpnia 1889 poślubił Odette Texier de la Pommeraye. Miał trójkę dzieci Jacquelin (1890-1968), Denis (1892-1914), Bernadett (1897-1983).
W 1922 został odznaczony Krzyżem Srebrnym Orderu Virtuti Militari.

</doc>
<doc id="4478592" url="https://pl.wikipedia.org/wiki?curid=4478592" title="Zuzanna Hertzberg">
Zuzanna Hertzberg

Zuzanna Hertzberg (ur. 1981 w Warszawie) – polska artystka interdyscyplinarna, artywistka i badaczka.
Na jej praktykę artystyczną składa się malarstwo, działania performatywne, tkanina oraz asamblaże. Jest autorką instalacji i kolaży wykorzystujących zasoby archiwalne. Artystkę interesuje problem przenikania się pamięci jednostkowej i kolektywnej, poszukiwanie tożsamości w mechanizmie zawłaszczania i odzyskiwania dziedzictwa blokowanych mniejszości, głównie kobiet, kwestie geopolityki i strategii marginalizowania niewygodnych narracji.
W 2018 r. otrzymała stopień doktora na Wydziale Grafiki Akademii Sztuk Pięknych w Warszawie. Ukończyła studia doktoranckie na Wydziale Sztuki Mediów pod opieką artystyczną prof. Leona Tarasewicza i prof. Krzysztofa Wodiczko. Dyplom z Wyróżnieniem Rektorskim ASP w Warszawie uzyskała w Pracowni Malarstwa prof. Leona Tarasewicza i dr hab. Pawła Susida. Jest także absolwentką Wydziału Grafiki i Malarstwa Akademii Sztuk Pięknych w Łodzi. Związana z Galerią Le Guern.
Działalność artystyczna.
Wystawy indywidualne.
2020
2019
2018
2017
2016
2014
2013
Wystawy zbiorowe.
2021
2020
2019
2018
2017
2016
2015
2014
2013
2012
2011
Stypendia i wyróżnienia.
2020-21      
2019- 2020 
2018
2017
2014
2012–2013
2013 i 2014

</doc>
<doc id="4478596" url="https://pl.wikipedia.org/wiki?curid=4478596" title="Świątynia braci morawskich w Zduńskiej Woli">
Świątynia braci morawskich w Zduńskiej Woli

Świątynia braci morawskich w Zduńskiej Woli – obiekt sakralny wzniesiony w 1926, należący pierwotnie do zboru braci morawskich. Znajduje się przy ul. Złotnickiego 23 w Zduńskiej Woli.
Swoją pierwszą świątynię bracia morawscy wznieśli w Zduńskiej Woli w 1865. Była to drewniana kaplica. Podczas działań wojennych 23 listopada 1914 została ona zniszczona przez wybuch granatu. W okresie międzywojennym tutejsza wspólnota morawczyków liczyła około 120 osób. Wybudowali oni w 1926 przy ul. Belwederskiej (obecnie: Złotnickiego) istniejący do dzisiaj obiekt.
Ostatnio siedzibę w budynku miała Komenda Hufca ZHP oraz wspólnota zielonoświątkowa Centrum Chrześcijańskie Kanaan.

</doc>
<doc id="4478598" url="https://pl.wikipedia.org/wiki?curid=4478598" title="La Rose">
La Rose

La Rose – wieś w Stanach Zjednoczonych, w stanie Illinois, w hrabstwie Marshall.

</doc>
<doc id="4478601" url="https://pl.wikipedia.org/wiki?curid=4478601" title="Sparland">
Sparland

Sparland – wieś w Stanach Zjednoczonych, w stanie Illinois, w hrabstwie Marshall.

</doc>
<doc id="4478604" url="https://pl.wikipedia.org/wiki?curid=4478604" title="Varna (Illinois)">
Varna (Illinois)

Varna – wieś w Stanach Zjednoczonych, w stanie Illinois, w hrabstwie Marshall.

</doc>
<doc id="4478606" url="https://pl.wikipedia.org/wiki?curid=4478606" title="Joppa (Illinois)">
Joppa (Illinois)

Joppa – wieś w Stanach Zjednoczonych, w stanie Illinois, w hrabstwie Massac.

</doc>
<doc id="4478611" url="https://pl.wikipedia.org/wiki?curid=4478611" title="František Bláha">
František Bláha

František Bláha (ur. 26 lutego 1886 w Podiebradzie, zm. 21 maja 1945 w Terezinie) – czechosłowacki wojskowy, generał brygady, uczestnik czechosłowackiego ruchu oporu przeciwko okupacji niemieckiej, dowódca konspiracyjnej wojskowej organizacji Obrona Narodu.
Życiorys.
Urodził się w rodzinie mistrza rzeźnickiego w Podiebradzie. W latach 1896 – 1900 ukończył średnią szkołę w mieście Hradec Králové, potem w latach 1903 – 1907 skończył studia biznesowe w Pradze.
W latach 1907 – 1908 odbył jednoroczną ochotniczą służbę wojskową w 8 pułku piechoty Landwehry w Pradze, po je ukończeniu otrzymał stopień oficerski. 
Po wybuchu I wojny światowej został zmobilizowany i od sierpnia 1914 roku był dowódcą plutonu w 12 pułku piechoty Landwehry. W dniu 23 listopada 1914 wraz z pułkiem został skierowany na front wschodni i już w dniu 29 listopada 1914 roku dostał się do niewoli rosyjskiej.
W czerwcu 1916 roku wstąpił do Legionu Czechosłowackiego, po czym został skierowany na kurs dowódczy do Kijowa, który ukończył 8 maja 1917 roku. Następnie został dowódcą kompanii w 6 pułku piechoty oraz pracował w komisji werbunkowej. Od sierpnia 1917 do kwietnia 1918 roku odbył kurs dowódców przy francuskiej misji wojskowej w Jassach, po czym powrócił do 6 pułku, gdzie dowodził batalionem. Wziął wtedy udział w walkach z oddziałami Armii Czerwonej na Syberii, m.in. uczestniczył w zajęciu miasta Jekaterynburg, po czym w okresie od września 1918 do czerwca 1919 roku był wojskowym komendantem tego miasta. Następnie był przedstawicielem Korpusu Czechosłowackiego przy Armii Syberyjskiej i funkcję tę sprawował do 14 kwietnia 1920 roku. Wrócił do Czechosłowacji, gdzie przybył 1 czerwca 1921 roku.
Po powrocie pozostał w wojsku, został oficerem w II Departamencie Sztabu Generalnego. We wrześniu 1922 roku został przeniesiony na stanowisko dowódcy batalionu w 45 pułku piechoty w Chust, a w grudniu 1923 roku został dowódcą tego pułku, którym dowodził do listopada 1932 roku. W tym czasie odbył liczne kursy i szkolenia, podnosząc swoje kwalifikacje wojskowe. Następnie przez rok był dowódcą 21 Brygady Piechoty w Koszycach, a w grudniu 1933 roku został komendantem Szkoły Dowodzenia w Pradze. W marcu 1935 roku został dowódcą 7 Brygady Piechoty w Josefovie, którą dowodził do 1 stycznia 1938 roku kiedy został mianowany zastępcą dowódcy 4 Dywizji Piechoty i funkcję tę pełnił do czasu rozwiązania armii czechosłowackiej. W czasie mobilizacji armii czechosłowackiej w czasie kryzysu sudeckiego w dniach 21 września – 15 października 1938 roku pełnił obowiązki dowódcy 4 Dywizji Piechoty.
Po rozwiązaniu armii czechosłowackiej włączył się w działania podziemnej organizacji wojskowej Obrona Narodu. W czerwcu 1944 roku został dowódcą organizacji Obrona Narodu i pod jego dowództwem przygotowywany był plan mobilizacji organizacji na okres wyzwolenia Czechosłowacji. W listopadzie 1944 roku został aresztowany przez gestapo i osadzony w dniu 17 listopada w więzieniu gestapo w twierdzy w Terezinie, gdzie przebywał do wyzwolenia w dniu 10 maja 1945 roku. W więzieniu zachorował jednak na tyfus, w wyniku czego zmarł już po odzyskaniu wolności.
Został pochowany w rodzinnym grobowcu w Podiebradzie. 
W związku z jego zasługami w 1946 roku pośmiertnie nadano mu stopień generała dywizji oraz Czechosłowacki Krzyż Wojenny 1939.

</doc>
<doc id="4478613" url="https://pl.wikipedia.org/wiki?curid=4478613" title="Balińce (Ukraina)">
Balińce (Ukraina)

Balińce (ukr. Балинці) – wieś na Ukrainie w rejonie kołomyjskim obwodu iwanofrankiwskiego.
Znajduje się tu przystanek kolejowy Balińce, położony na linii Kołomyja – Stefaneszty.

</doc>
<doc id="4478614" url="https://pl.wikipedia.org/wiki?curid=4478614" title="Trofanówka">
Trofanówka

Trofanówka (ukr. Трофанівка) – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478615" url="https://pl.wikipedia.org/wiki?curid=4478615" title="Wieronika Szyszkina">
Wieronika Szyszkina

Wieronika Pawłowna Szyszkina, ros. Вероника Павловна Шишкина (ur. 18 sierpnia 2003 w Ałmaty) – kazachska skoczkini narciarska. Uczestniczka mistrzostw świata w narciarstwie klasycznym (2019) i mistrzostw świata juniorów (2019). Zwyciężczyni pierwszej edycji zimowych azjatyckich igrzysk dziecięcych w 2019 w Jużnosachalińsku. Medalistka mistrzostw kraju.
Przebieg kariery.
Jej pierwszym trenerem był Aleksandr Nikołajewicz Klimow. Pierwszym występem międzynarodowym Szyszkiny okazały się konkursy rangi FIS Cup w Vancouver 2017. Zajęła tam 8. i 10. miejsce. Sezon 2017/2018 zakończyła na 31. miejscu w klasyfikacji generalnej Pucharu Kontynentalnego kobiet (najlepsza lokata: 12. w Notodden).
W sezonie letnim 2018 zadebiutowała w rozgrywkach Letniego Grand Prix, zajmując 39. miejsce w konkursie w Hinterzarten. Pierwsze punkty tego cyklu zdobyła w skoczni w Czajkowskim, osiągając 30. miejsce, wyprzedzając jedynie swoją rodaczkę, Alinę Tuchtajewę.
W sezonie 2018/2019 Szyszkina zadebiutowała w Pucharze Świata kobiet. 29 listopada 2018 wystąpiła w kwalifikacjach do zawodów w Lillehammer. Zajęła wtedy ostatnie, 55. miejsce. Debiut na mistrzostwach świata juniorów w Lahti zakończyła 32. lokatą w konkursie indywidualnym. W konkurencji drużynowej kobiet Kazaszki zajęły 10. miejsce, zaś w konkurencji mieszanej reprezentacja zanotowała 11. lokatę. Ponadto Szyszkina wzięła udział w części zawodów do kombinacji norweskiej (14. miejsce po skokach).
W lutym 2019 reprezentantka Kazachstanu wystartowała w pierwszej edycji zimowych azjatyckich igrzysk dziecięcych w Jużnosachalińsku, rozgrywanych dla juniorów z kontynentu azjatyckiego. Zdobyła tam dwa złote medale: w konkurencji indywidualnej i drużyn mieszanych (z Daniłem Wasiljewem).
Na arenie krajowej zdobyła nagrody z tytułu mistrzostw Kazachstanu: w 2017 srebrny medal w konkursie na skoczni normalnej i brązowy na skoczni średniej, a w 2018 srebrny medal w czempionacie na skoczni średniej.

</doc>
<doc id="4478616" url="https://pl.wikipedia.org/wiki?curid=4478616" title="6174">
6174



</doc>
<doc id="4478617" url="https://pl.wikipedia.org/wiki?curid=4478617" title="Bełełuja">
Bełełuja

Bełełuja (ukr. Белелуя) – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478627" url="https://pl.wikipedia.org/wiki?curid=4478627" title="Koalicja ProPolska">
Koalicja ProPolska



</doc>
<doc id="4478630" url="https://pl.wikipedia.org/wiki?curid=4478630" title="Tułuków">
Tułuków

Tułuków (ukr. Тулуків) – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478631" url="https://pl.wikipedia.org/wiki?curid=4478631" title="Michał Hurej">
Michał Hurej

Michał Hurej (ur. 21 listopada 1951 w Mierczycach) – polski entomolog, prof. dr hab. Uniwersytetu Przyrodniczego we Wrocławiu, Kierownik Katedry Ochrony Roślin Wydziału Przyrodniczo-Technologicznego.
Życiorys.
W 1974 ukończył studia na Akademii Rolniczej we Wrocławiu, w 1978 obronił doktorat, w 1985 przedstawił pracę habilitacyjną, a w 1992 został profesorem uczelni. W 2000 uzyskał tytuł profesora.
Michał Hurej prowadzi badania nad integrowaną ochroną upraw rolniczych praz szkodnikami upraw buraka nasiennego, buraka cukrowego, gorczycy białej i ziemniaka. Ponadto specjalizuje się w afidologii, tj. biologii, ekologii, szkodliwości i zwalczaniu mszycowatych (Aphilidae). Opracował ekologiczne podstawy ochrony buraków nasiennych i cukrowych przed szkodnikami, a także wykazał ujemny, pośredni wpływ insektycydów na owady pożyteczne.
Jego dorobek stanowi 86 publikacji, w tym 63 prace oryginalne.

</doc>
<doc id="4478632" url="https://pl.wikipedia.org/wiki?curid=4478632" title="Omni Calculator">
Omni Calculator

Omni Calculator – polski startup rozwijający technologie pomagające w rozwiązywaniu problemów o podłożu matematycznym. Jego głównym produktem jest anglojęzyczny serwis internetowy omnicalculator.com zawierający ponad 1700 kalkulatorów.
Historia.
Pierwszą wersją projektu był nieistniejący już serwis percentagecalculator.info, opublikowany w grudniu 2011 roku. Interfejs nie dzielił zmiennych na wejściowe (podawane przez użytkownika) i wyjściowe (wynikowe). Użytkownik sam decydował, które zmienne poda, a które zostaną obliczone. Ta funkcjonalność nadal pozostaje centralnym elementem technologii Omni.
W październiku 2012 Mateusz Mucha, założyciel serwisu, opublikował aplikację Kalkulator Procentowy na telefony z systemem Android. Przetłumaczona na 15 języków zawierała 8 związanych z procentami kalkulatorów i szybko zyskała na popularności. Przepisana od podstaw druga wersja aplikacji została opublikowana w App Store i Google Play w czerwcu 2014. Zawiera 17 kalkulatorów i w praktycznie niezmienionej formie funkcjonuje nadal. Do grudnia 2018 została pobrana przez ok. 3,9 mln użytkowników.
W październiku 2014 projekt wziął udział w programie akceleracyjnym Axel Springer Plug and Play w Berlinie. Trzymiesięczny pobyt zaowocował powstaniem spółki Omni Calculator. Wtedy też zapadła decyzja o finansowaniu spółki ze środków własnych (bootstrapping). W marcu 2016 opublikowano serwis omnicalculator.com i 105 pierwszych kalkulatorów. W pierwszych tygodniach serwis odwiedzało ok. 20 tys. internautów miesięcznie. 
W grudniu 2018 Omni Calculator rozwijany jest przez 21 osób. Trzon merytoryczny zespołu serwisu tworzą w większości pracownicy naukowi krakowskich i warszawskich uczelni. W styczniu 2018 roku serwis odwiedzany był ponad 1,8 mln razy miesięcznie, w styczniu 2019 - 3,75 mln razy miesięcznie. Większość użytkowników serwisu (ok. 60%) pochodzi ze Stanów Zjednoczonych.
Misja.
Celem Omni Calculator jest umożliwienie użytkownikom podejmowania racjonalnych decyzji w oparciu o liczby. Serwis służy jako narzędzie do szybkiego przeprowadzenia obliczeń stanowiących podstawę do decyzji o skutkach ekonomicznych, zdrowotnych lub ekologicznych. Jednym z celów startupu jest utrzymanie wysokiego poziomu user experience, by tworzone narzędzia były maksymalnie intuicyjne w obsłudze.
Kampanie społeczne.
Zgodnie ze swoją misją Omni Calculator realizuje kampanie społeczne mające na celu zwiększenie świadomości społeczeństwa w zakresie tematów dotyczących ekologii, zdrowia i nierówności społecznych. 
Najbardziej udane kampanie społeczne zrealizowane przez Omni Calculator to:
Budowa portalu.
Treść w serwisie podzielona jest na trzynaście kategorii, każda dotycząca innej dziedziny. Są to:
Dodatkowa czternasta kategoria zawiera kalkulatory tworzone w ramach kampanii społecznych realizowanych przez Omni Calculator.

</doc>
<doc id="4478633" url="https://pl.wikipedia.org/wiki?curid=4478633" title="Borszczów (obwód iwanofrankiwski)">
Borszczów (obwód iwanofrankiwski)

Borszczów (ukr. Борщів) – wieś na Ukrainie w rejonie kołomyjskim (do 2020 w rejonie śniatyńskim) obwodu iwanofrankiwskiego.
Znajduje się tu przystanek kolejowy Borszczów, położony na linii Lwów – Czerniowce.

</doc>
<doc id="4478636" url="https://pl.wikipedia.org/wiki?curid=4478636" title="Buczaczki">
Buczaczki

Buczaczki (ukr. Бучачки) – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478638" url="https://pl.wikipedia.org/wiki?curid=4478638" title="Budyłów (obwód iwanofrankiwski)">
Budyłów (obwód iwanofrankiwski)

Budyłów (ukr. Будилів) – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478640" url="https://pl.wikipedia.org/wiki?curid=4478640" title="Chlebiczyn">
Chlebiczyn

Chlebiczyn (ukr. "Хлібичин"), Chlebiczyn Polny, Chlebyczyn Polny – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478645" url="https://pl.wikipedia.org/wiki?curid=4478645" title="Konkurs Piosenki Eurowizji 2020">
Konkurs Piosenki Eurowizji 2020

65. Konkurs Piosenki Eurowizji miał odbyć się 12, 14 i 16 maja 2020 w hali Ahoy w Rotterdamie. Koncerty miała zorganizować Europejska Unia Nadawców oraz holenderscy nadawcy publiczni: Nederlandse Publieke Omroep (NPO), Nederlandse Omroep Stichting (NOS) i AVROTROS.
18 marca 2020 Jon Ola Sand ogłosił, że konkurs zostanie odwołany w wyniku pandemii COVID-19. W dzień niedoszłego finału konkursu (16 maja) odbył się koncert Światło dla Europy (ang. Eurovision: Europe Shine A Light), w którym zostały uhonorowane piosenki, które miały brać udział w konkursie w tym roku. Rotterdam został gospodarzem konkursu w 2021 w dniach 18, 20 i 22 maja, jednak utwory wybrane do konkursu w 2020 nie kwalifikowały się do udziału w 2021.
Lokalizacja.
Miejsce organizacji konkursu.
Telewizja publiczna w Holandii otrzymała prawa do organizacji 65. Konkurs Piosenki Eurowizji dzięki wygranej Duncana Laurence’a, reprezentanta Holandii w finale konkursu w 2019. Przygotowania do organizowania konkursu rozpoczęły się na krótko po rozegraniu 64. konkursu.
30 sierpnia ogłoszono, że koncerty konkursowe odbędą się w hali Rotterdam Ahoy. Uroczysta ceremonia otwarcia konkursu miała odbyć się 10 maja na moście Erazma.
Po raz kolejny zostać miały zorganizowane imprezy dla akredytowanych dziennikarzy w tzw. „euroklubie”. 20 listopada ogłoszono, że odbędą się na terenie hali Maassilo.
Proces wyboru miejsca organizacji.
Kilka godzin po finale konkursu premier Holandii przekazał informację, że burmistrzowie kilku miast złożyli oferty w imieniu władz lokalnych, informując o decyzji za pośrednictwem wiadomości tekstowych. Chęć zorganizowania konkursu wyrazili włodarze Amsterdamu, Arnhem, Bredy, Hagi, Leeuwarden, Maastricht czy Rotterdamu, a także prowincji Brabancja Północna. 10 lipca podano, że o przygotowanie konkursu ubiegać będą się włodarze pięciu miast: Arnhem, Maastricht, Rotterdam, Utrecht i ’s-Hertogenbosch. Kilka dni później EBU poinformowała, że w przetargu pozostały dwa miasta, Maastricht i Rotterdam. 28 sierpnia na oficjalnej stronie konkursu "Eurovision.tv" pojawił się odnośnik do strony informujący, że konkurs odbędzie się w Rotterdamie. Chwilę później wpis zniknął z sieci, a następnie opublikowano drugą wersję informacji, z Maastricht jako miastem organizatorem, tym razem posiadający błędy ortograficzne, który również został usunięty. 30 sierpnia oficjalnie ogłoszono, że konkurs odbędzie się w Rotterdamie.
Przebieg konkursu.
Kierownikami wykonawczymi konkursu z ramienia telewizji z Holandii byli Sietse Bakker i Inge van de Weerd, a ich zastępcami – Emilie Sickinghe i Jessica Stam. Kierownikiem z ramienia EBU został mianowany Jon Ola Sand. Koncerty mieli wyreżyserować Marnix Kaart i Marc Pos, a dyrektorem konkursu miał być Shula Rijxman, prezes telewizji NPO.
Partnerem prezentacyjnym konkursu miał być producent kosmetyków do włosów Moroccanoil.
Pierwsza transza biletów na koncerty trafiła do sprzedaży 12 grudnia. Kolejna pula biletów została sprzedana 30 stycznia, trzecia miała trafić do sprzedaży w połowie marca. Oficjalnymi partnerami sprzedaży są firmy Paylogic i Ticketswap.
W grudniu ogłoszono, że prowadzącymi koncerty konkursowe będą: Edsilia Rombley, Chantal Janzen i Jan Smit. W lutym poinformowano, że internetową transmisję wydarzenia ma poprowadzić Nikkie de Jager, youtuberka znana jako „NikkieTutorials”, która miała także prowadzić relację z ceremonii otwarcia konkursu oraz dodatkowe materiały z udziałem uczestników.
Projekt grafiki i sceny.
W październiku ogłoszono, że sloganem konkursu będzie hasło "Open Up" (pol. Otwórz się). Jak tłumaczyli organizatorzy, hasło ma „motywować do otworzenia się na muzykę, nowe pomysły, rzeczywistość, różnorodność”.
W listopadzie organizatorzy zaprezentowali oficjalny motyw graficzny konkursu, który przygotowała agencja Clever°Franke. Logo „przedstawione w formie wykresu prezentuje barwy flag wszystkich 41 krajów, biorących udział w Eurowizji 2020 w kolejności ich debiutu na konkursowej scenie”. Kierownik wykonawczy konkursu Jon Ola Sand opisał logotyp jako „perfekcyjnie odzwierciedlający wartości, takie jak różnorodność czy integracja”.
Scenę konkursową zaprojektował Florian Wieder, którzy stworzył projekt areny na konkursy w 2011, 2012, 2015, 2017, 2018 i 2019. Jak opisał projektant, przy tworzeniu sceny chciał „zachować jedność pomiędzy trzema dominującymi aspektami holenderskiego krajobrazu: niebem, morzem i ziemią”.
Przed każdym występem konkursowym miał być pokazany krótki, ok. 40-sekundowy filmik (tzw. pocztówka), w których wystąpiliby uczestnicy Eurowizji oraz mieszkańcy Holandii. Za produkcję nagrań odpowiadać będzie firma IDTV. Zdjęcia miały być zrealizowane w marcu i kwietniu.
Losowanie półfinałów i kolejność występów.
Podobnie jak w poprzednich latach, wszystkie kraje uczestniczące, poza Wielką Piątką (czyli Francją, Hiszpanią, Niemcami, Wielką Brytanią i Włochami) oraz gospodarzem (Holandią), zostały podzielone na tak zwane koszyki, a ich ułożenie było zależne od statystyk głosowania mieszkańców danych państw w poprzednich konkursach. Państwa zostały podzielone na dwa półfinały.
Losowanie przydzielające poszczególne kraje do półfinałów odbyło się 28 stycznia 2020 w ratuszu w Rotterdamie. Podczas wydarzenia odbyła się także m.in. ceremonia przekazania insygniów miasta. Ceremonię poprowadzili Chantal Janzen, Edsilia Rombley i Jan Smit.
Oprócz podziału państw na poszczególne półfinały, w wyniku losowania zostało ustalone również, w której połowie każdego z półfinałów wystąpią reprezentanci poszczególnych państw oraz w którym z półfinałów głosować mieli finaliści.
Szczegółowa kolejność występów w półfinałach została ustalona przez produkcję i podana do wiadomości publicznej 12 i 14 maja, w trakcie programu "Eurovision Song Celebration 2020".
Zmiana planu działań z powodu pandemii COVID-19.
W lutym 2020 pojawiły się spekulacje, że konkurs może zostać odwołany z powodu pandemii COVID-19. Rzeczniczka miasta Rotterdam Ingrid Adriaanse poinformowała magazyn „AD”, że włodarze „monitorują rozwój sytuacji i są przygotowani na ewentualne ryzyko”. Przedstawiciel telewizji NPO Danny Vormer zapewnił, że organizatorzy pozostają w stałym kontakcie z Narodowym Instytutem Zdrowia Publicznego i Środowiska. W marcu przedstawiciele telewizji NPO przekazali, że wraz z pozostałymi organizatorami „dopasuje się do rozporządzeń służby zdrowia przy podejmowaniu decyzji o formie wydarzenia, planowanego na 12, 14 i 16 maja”. 13 marca EBU wydała oświadczenie, w którym poinformowała, że „uważnie monitoruje sytuację rozpowszechniania się koronawirusa” oraz „śledzi na bieżąco wytyczne Światowej Organizacji Zdrowia i krajowych organów ds. zdrowia”, a także „pozostaje w stałym kontakcie z telewizji NPO, NOS i AVROTROS oraz miastem Rotterdam, by zbadać potencjalne scenariusze Konkursu Piosenki Eurowizji”, zapewniając, że „jest jeszcze za wcześnie na podjęcie ostatecznej decyzji w sprawie konkursu”.
W marcu rząd Danii zarządził zakaz organizowania imprez masowych z udziałem ponad tysiąca widzów, wskutek czego krajowe eliminacje "Dansk Melodi Grand Prix 2020" odbyły się bez udziału publiczności. Przedstawiciele delegacji z Finlandii, Grecji, Izraela, Szwajcarii, Szwecji i Włoch odmówiły osobistego udziału w spotkaniu szefów delegacji, które odbyło się 9 marca w Rotterdamie, a zamiast tego połączyły się z pozostałymi internetowo, podobnie jak Jon Ola Sand, kierownik wykonawczy konkurs z ramienia EBU.
Pandemia koronawirusa wpłynęła również na plany promocyjne uczestników konkursu. Reprezentująca Izrael Eden Alene przesunęła realizację nagrań pocztówki, tłumaczając decyzję zagrożeniem chorobą COVID-19, podobną decyzję podjął również zespół The Roop z Litwy. 13 marca odwołane zostały przedeurowizyjne koncerty promocyjne: "Pre Party ES" w Madrycie, "Israel Calling" w Tel Awiwie i "London Eurovision Party" w Londynie.
18 marca poinformowano o odwołaniu konkursu w wyniku pandemii COVID-19, a w jego miejsce zaproponowano projekty "Światło dla Europy" i "Eurovision Home Concerts". Koncert "Światło dla Europy" uhonorował tegoroczne piosenki, a na potrzeby Eurovision Home Concerts eurowizyjni wykonawcy śpiewają swoje konkursowe przeboje oraz covery eurowizyjnych przebojów, nagrywając występy z własnych domów.
20 marca potwierdzono, że piosenki wybrane na konkurs w 2020 nie będą mogły zostać wykonane podczas Eurowizji 2021.
Kraje uczestniczące.
13 listopada EBU potwierdziła, że w konkursie wystąpią reprezentanci z 41 krajów. Do stawki konkursowej powrócić miały telewizje z Bułgarii i Ukrainy, które nie uczestniczyły w konkursie w 2019. Potwierdzono również, że reprezentanta na konkurs nie wyślą telewizje z Węgier, która rozważała rezygnację z konkursu z powodu słabnącego zainteresowania widowiskiem, i Czarnogóry, która tłumaczyła decyzję problemami finansowymi. Początkowo spekulowano także nad rezygnacją telewizji z Łotwy, która również zmagała się z problemami finansowymi, jednak ostatecznie potwierdzono jej udział w konkursie.
W 65. Konkursie Piosenki Eurowizji miało wziąć udział kilku wykonawców, którzy już w przeszłości wystąpili w konkursie. Reprezentantką Mołdawii miała być Natalia Gordienko, która wystąpiła w barwach kraju w finale konkursu w 2006. W skład girls bandu Hurricane reprezentującego Serbię wchodzi Sanja Vučić, uczestniczka konkursu w 2016. Reprezentantką San Marino miała być Senhit, która broniła barw kraju w konkursie w 2011.
Niedoszły reprezentant Austrii w konkursie Vincent Bueno był chórzystą podczas występu Nathana Trenta podczas Eurowizji 2017. Przedstawicielem Macedonii miał być Wasil Garwanljew, który wsparł wokalnie Tamarę Todewską podczas Eurowizji 2019. Szwedzko-amerykański zespół The Mamas reprezentujący Szwecję wystąpił w chórkach Johna Lundvika podczas konkursu w 2019.
W konkursie wystartować mieli też byli uczestnicy Konkursu Piosenki Eurowizji dla Dzieci. W barwach Malty miała wystąpić Destiny Chukunyere, zwyciężczyni konkursu w 2015 oraz chórzystka wspierająca Micheli Pace w finale Eurowizji 2019. Przedstawicielką Grecji miała być Stefania Liberakakis, członkini zespołu Kisses reprezentującego Holandię w konkursie w 2016.
Pozostałe kraje.
Możliwość wzięcia udziału w 65. Konkursie Piosenki Eurowizji mieli nadawcy publiczni z aktywnym członkostwem w EBU. Organizacja skierowała zaproszenie do udziału w konkursie do wszystkich 56 aktywnych członków. W przeciwieństwie do poprzednich lat, telewizja z Australii, będąca członkiem stowarzyszonym EBU, nie potrzebowała zaproszenia na konkurs w 2020, ponieważ uzyskała pozwolenie na udział do 2023.
Alternatywne programy.
"Eurovision Song Celebration".
30 kwietnia 2020 ogłoszono, iż zamiennikiem koncertów półfinałowych na kanale YouTube konkursu zostanie Eurovision Song Celebration 2020. Spektakle prowadziła Janouk Kelderman, a ich premiery odbyły się w dniach, w których odbyć miały się półfinały konkursu – 12 i 14 maja.
W pierwszym odcinku zaprezentowano uczestników pierwszego półfinału, a także występ Holandii, Niemiec i Włoch, którzy głosowaliby w tym półfinale. W drugim odcinku wystąpili uczestnicy drugiego półfinału, a także przedstawiciele Francji, Hiszpanii i Wielkiej Brytanii, którzy również głosowaliby w tym półfinale.
Podczas koncertów ujawniono również kolejność występów w półfinałach, które zostały ustalone przez produkcję w marcu 2020.
Format Eurovision Song Cebration został kontynuowany w 2021 roku, tym razem honorując nagrania zapasowe, które powstały na wypadek, gdyby niektórzy uczestnicy nie mogli znaleźć się w Rotterdamie lub wystąpić z powodu kwarantanny na miejscu.
"Światło dla Europy".
Europejska Unia Nadawców i nadawcy-gospodarze po odwołaniu konkursu zaczęli pracować nad programem zastępczym "Światło dla Europy" (Eurovision: Europe Shine a Light). Pokaz był transmitowany 16 maja 2020 ze studia 21 w Hilversum a jego gospodarzami zostali niedoszli gospodarze konkursu, Chantal Janzen, Jan Smit i Edsilia Rombley. Program transmitowało 45 nadawców, w tym wszyscy nadawcy, którzy braliby udział w konkursie, oraz BHRT (Bośnia i Hercegowina), TVCG (Czarnogóra), Khabar (Kazachstan) i RTK (Kosowo).
"Eurovision Home Concerts".
Kanał Konkursu Piosenki Eurowizji w serwisie YouTube od 3 kwietnia do 15 maja 2020 w każdy piątek transmitował koncerty domowe Eurowizji. W koncertach udział brali uczestnicy konkursu z różnych lat (w tym 2020) wykonujący swoje utwory i jeden z ich innych, ulubionych konkursowych propozycji.
"#EurovisionAgain".
Dowiedziawszy się o odwołaniu konkursu, dziennikarz Rob Holley podjął inicjatywę cotygodniowego oglądania jednego z poprzednich konkursów w serwisie YouTube. Akcja szybko zyskała popularność, więc Europejska Unia Nadawców postanowiła przyłączyć się do inicjatywy.
W każdą sobotę o 21:00 czasu środkowoeuropejskiego w serwisie "YouTube" reemiitowane były finały poprzednich konkursów. Edycja emitowana zostaje ujawniona 15 minut przed startem transmisji. Konkursy sprzed 2004 są dostępne przez ograniczony czas. Na Twitterze, #EurovisionAgain stał się popularnym tematem i spotkał się z pozytywnymi reakcjami byłych uczestników. W ramach inicjatywy Holley zebrał ponad 24 700 funtów na cele charytatywne.
W lipcu 2020 powtórką konkursu z 1999 roku w Jerozolimie rozpoczął się drugi sezon. Tym razem był emitowany w każdą trzecią sobotę miesiąca. Sezon zakończył się specjalnym odcinkiem, w którym rywalizowało 26 najpopularniejszych piosenek, które nie zakwalifikowały się do finału, po jednej z każdego kraju, wybranych za pośrednictwem oficjalnych uchwytów mediów społecznościowych Eurowizji. Zwyciężyła reprezentantka Islandii w 2016, Greta Salóme z utworem „Hear Them Calling”.
Krajowe programy zastępcze.
Oprócz ogólnoeuropejskich programów zastępczych, niektórzy nadawcy postanowili również stworzyć własne programy na temat konkursu. Niektórzy nadawcy postanowili również zorganizować alternatywne konkursy piosenki, oferując regularnym widzom szansę wysłuchania konkursowych utworów i głosowania na swoich faworytów. Niektóre kraje postanowiły stworzyć programy z ich własnymi piosenkami konkursowymi na przestrzeni lat oraz retransmisje już istniejących programów specjalnych Eurowizji (np. "") i poprzednich konkursów.
Międzynarodowi nadawcy i komentatorzy.
Poniższy spis uwzględnia nazwiska komentatorów poszczególnych nadawców publicznych, którzy mieli emitować widowisko.

</doc>
<doc id="4478646" url="https://pl.wikipedia.org/wiki?curid=4478646" title="Chomiakówka (rejon śniatyński)">
Chomiakówka (rejon śniatyński)

Chomiakówka (ukr. Хом'яківка) – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478651" url="https://pl.wikipedia.org/wiki?curid=4478651" title="Edward Middleton Barry">
Edward Middleton Barry

Edward Middleton Barry (ur. 7 czerwca 1830 w Londynie, zm. 27 stycznia 1880) – brytyjski architekt, znany z projektów Royal Opera House w Covent Garden w Londynie oraz Royal Opera House w Valletcie; syn Charlesa Barry’ego, po którym kończył prace przy odbudowie Pałacu Westminsterskiego w Londynie.
Życiorys.
Edward Middleton Barry był trzecim synem znanego brytyjskiego architekta Charlesa Barry’ego. Studiował w King’s College w Londynie, a od 1848 w Royal Academy of Arts. Początkowo pracował w biurze architektonicznym Thomasa Henry’ego Wyatta, jednak gdy z biura ojca odszedł jego starszy brat Charles, zajął tam jego miejsce. Współpracował przy realizacji projektów ojca aż do jego śmierci w 1860, równolegle jednak tworząc własne projekty budynków sakralnych i świeckich, które w latach 50. XIX w. znalazły mu uznanie. Wśród nich znalazła się odbudowa po pożarze teatru Covent Garden w Londynie. W 1861 został członkiem stowarzyszonym Royal Academy of Arts. Po nagłej śmierci ojca Barry zajął się dokończeniem przerwanych przez niego projektów – w tym odbudowywanego po pożarze Pałacu Westminsterskiego. Wykonał jednak także bardzo liczne własne projekty. W 1869 został pełnoprawnym członkiem Royal Academy of Arts, a w 1873 i 1878 dwukrotnie powierzano mu na pięcioletnie kadencje profesurę architektury tamże. Ponadto w 1874 został skarbnikiem Akademii. Zaprojektował w tym okresie liczne budynki użyteczności publicznej, w tym ratusz w Halifaksie, bibliotekę publiczną w Birmingham, gmach opery w Valletcie na Malcie oraz hotel w Charing Cross w Londynie. W swoich projektach nawiązywał głównie do sztuki neoklasycystycznej, niekiedy łącząc ją z neogotykiem.
W 1862 Barry poślubił Lucy, córkę Thomasa Kettlewella, z którą miał trójkę dzieci.

</doc>
<doc id="4478653" url="https://pl.wikipedia.org/wiki?curid=4478653" title="Chutir-Budyliw">
Chutir-Budyliw

Chutir-Budyliw (ukr. Хутір-Будилів, hist. "Stacja Załucze") – wieś na Ukrainie, w obwodzie iwanofrankiwskim, w rejonie śniatyńskim.

</doc>
<doc id="4478656" url="https://pl.wikipedia.org/wiki?curid=4478656" title="Hańkowce">
Hańkowce

Hańkowce (ukr. Ганьківці) – wieś na Ukrainie w rejonie śniatyńskim obwodu iwanofrankiwskiego.
Historia.
3 maja 1939 poświęcono nowy lokal Koła Czytelni Towarzystwa Szkoły Ludowej w Hańkowcach.

</doc>
<doc id="4478659" url="https://pl.wikipedia.org/wiki?curid=4478659" title="Marzec 2019">
Marzec 2019



</doc>
<doc id="4478660" url="https://pl.wikipedia.org/wiki?curid=4478660" title="Ilińce (obwód iwanofrankiwski)">
Ilińce (obwód iwanofrankiwski)

Ilińce (ukr. Іллінці) – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478661" url="https://pl.wikipedia.org/wiki?curid=4478661" title="Kielichów">
Kielichów

Kielichów (ukr. "Келихів"), Kolichów – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478662" url="https://pl.wikipedia.org/wiki?curid=4478662" title="Krasnostawce">
Krasnostawce

Krasnostawce (ukr. Красноставці) – wieś na Ukrainie w rejonie śniatyńskim obwodu iwanofrankiwskiego.

</doc>
<doc id="4478663" url="https://pl.wikipedia.org/wiki?curid=4478663" title="Rengo">
Rengo

Rengo – miasto w Chile, położone w środkowej części regionu O’Higgins.
Opis.
Miejscowość została założona w 1695 roku. Przez miasto przebiega Droga Panamerykańska R5 i linia kolejowa San Fernando-Rancagua.
Demografia.
Źródło.

</doc>
<doc id="4478664" url="https://pl.wikipedia.org/wiki?curid=4478664" title="Lubkowce">
Lubkowce

Lubkowce (ukr. Любківці) – wieś na Ukrainie w rejonie kołomyjskim (do 2020 w rejonie śniatyńskim) obwodu iwanofrankiwskiego.
Znajduje się tu przystanek kolejowy Wołczkowce, położony na linii Lwów – Czerniowce.

</doc>
<doc id="4478668" url="https://pl.wikipedia.org/wiki?curid=4478668" title="Relacja Clausius-Mossottiego">
Relacja Clausius-Mossottiego



</doc>
<doc id="4478673" url="https://pl.wikipedia.org/wiki?curid=4478673" title="Równanie Clausiusa-Mossottiego">
Równanie Clausiusa-Mossottiego

Równanie Clausiusa-Mossottiego wyraża stałą dielektryczną (względną przenikalność elektryczną formula_1) przy pomocy polaryzowalności atomowej formula_2 dielektryka składającego się z atomów i/lub cząsteczek, lub ich jednorodnej mieszaniny; jest odpowiednikiem równania Lorentza-Lorenza. Nazwa równania pochodzi od Ottaviano-Fabrizio Mossottiego i Rudolfa Clausiusa.
Równanie można wyrazić jako:
gdzie:
Gdy materiał składa się z mieszaniny dwóch lub więcej substancji (podobnie jak we wzorze na refrakcję molową mieszaniny), prawa strona powyższego równania będzie sumą polaryzowalności cząsteczkowych każdej składowej substancji, indeksowanej przez „i” w postaci:
W układzie CGS równanie Clausiusa-Mossottiego jest zazwyczaj przepisywane na "objętościową" polaryzowalność cząsteczkową formula_9 która ma jednostki objętości [m³]. Istnieje praktyka używania nazwy „polaryzowalność cząsteczkowa” zarówno dla formula_10 jak i formula_11 w literaturach przeznaczonych dla odpowiednich układów jednostek.
Równanie Clausiusa-Mossottiego jest uproszczonym równaniem Debye’a w postaci:
gdzie:
Wzór na polaryzację molową formula_20 w którym pomija się czynnik formula_21 (wynikający z termicznego uśrednienia momentu dipolowego w obecności zewnętrznego pola elektrycznego), daje wzór Clausiusa-Mossottiego. Równanie Clausiusa-Mossottiego stosuje się przy znikomym wpływie trwałych elektrycznych momentów dipolowych na polaryzację, tj. gdy cząsteczki są apolarne lub gdy częstotliwość zewnętrznego pola elektrycznego jest tak wysoka, że cząsteczki nie mogą orientować się wystarczająco szybko, aby nadążyć za zmianą kierunku pola.

</doc>
<doc id="4478676" url="https://pl.wikipedia.org/wiki?curid=4478676" title="Ippolito de’ Rossi">
Ippolito de’ Rossi

Ippolito de’ Rossi (ur. 31 października 1531 w San Secondo, zm. 28 kwietnia 1591 w Rzymie) – włoski kardynał.
Życiorys.
Urodził się 31 października 1531 roku w San Secondo, jako syn Piera Marii de’ Rossi i Camilli Gonzagi. Studiował prawo i teologię, a następnie został protonotariuszem apostolskim. Na początku września 1560 roku przyjął święcenia diakonatu i prezbiteratu. 4 września został wybrany tytularnym arcybiskupem Chunavii i biskupem koadiutorem Pawii, jeszcze w tym samym miesiącu przyjmując sakrę. Cztery lata później zsukcedował diecezję Pawii. 18 września 1585 roku został kreowany kardynałem diakonem i otrzymał diakonię Santa Maria in Portico (Octaviae). Zmarł 28 kwietnia 1591 roku w Rzymie.

</doc>
<doc id="4478678" url="https://pl.wikipedia.org/wiki?curid=4478678" title="Kościół św. Marcelego w Rzymie">
Kościół św. Marcelego w Rzymie

Kościół św. Marcelego na Corso () – rzymskokatolicki kościół tytularny w Rzymie.
Świątynia ta jest kościołem rektoralnym parafii "Santi XII Apostoli" oraz kościołem tytularnym. Jest też kościołem stacyjnym ze szóstej środy Wielkiego Postu.
Lokalizacja.
Kościół znajduje się w II. Rione Rzymu – Trevi przy "Piazza San Marcello" 5.
Patron.
Patronem świątyni jest św. Marceli I – papież w latach 308–309. 
Historia.
W kościele tym w 418 roku został konsekrowany papież Bonifacy I, ten fakt jest pierwszym dowodem na istnienie tej świątyni. Następnie kościół został wymieniony w aktach synodu z 499 i 595 roku jako "Titulus Marcelli". W VIII wieku kościół został odnowiony przez papieża Hadriana I, natomiast Grzegorz IV sprowadził do świątyni relikwie św. Marcelego z "San Silvestro a Priscilla".
Fragmenty paleochrześcijańskiej świątyni zostały odkryte podczas prac archeologicznych. Kościół miał wówczas trzy nawy z półokrągłą apsydą i był zbudowany w technice "opus listatum", przy czym był ustawiony odwrotnie w stosunku do obecnie istniejącej budowli.
W połowie XII wieku do nawy północnej (i być może również południowej) dodano niewielką apsydę, natomiast pod koniec XII wieku wyburzono wszystkie apsydy i wybudowano transept zakończony apsydami. W 1375 roku papież Grzegorz XI przekazał kościół serwitom.
Kościół został zniszczony przez pożar w nocy 22 maja 1519 roku, ocalały tylko ściany zewnętrzne oraz drewniany krucyfiks z XV wieku, obecnie znajdujący się w kaplicy krzyża. Odbudowa została przeprowadzona według projektu Jacopo Sansovino, odwrócono wówczas usytuowanie prezbiterium i wejścia, zrezygnowano z naw bocznych i transeptu na korzyść ciągu kaplic bocznych. Wydarzenia związane z Sacco di Roma przerwały odbudowę, po jej wznowieniu wyznaczono Giovanni Mangone do zakończenia projektu. W 1569 roku wybudowano apsydę według projektu Annibale Lippi i ponownie przerwano prace. Kościół został uznany za ukończony i ponownie konsekrowany w 1592 roku.
Fasada kościoła powstała w latach 1682–1686 według projektu Carlo Fontana. Figury w górnej części fasady zostały umieszczone w 1701 roku.
W 1823 roku została zlikwidowana parafia św. Marcelego.
W latach 1861–1867 pod kierunkiem Virginio Vespignani odrestaurowano wnętrze.
Architektura i sztuka.
Fasada kościoła jest dużo wyższa od nawy głównej. Fasada jest dwukondygnacyjna, została wykonana z trawertynu.
Nad drzwiami znajduje się rzeźba autorstwa Antonio Raggi z 1686 roku przedstawiająca scenę odmowy przyjęcia papieskiej tiary przez św. Filipa Benicjusza. W bocznych częściach dolnej kondygnacji fasady znajdują się rzeźby przedstawiające św. Filipa Benicjusza i św. Marcelego dłuta Francesco Cavallini z 1686 roku.
Kościół jest trójnawowy z dużą apsydą, przy czym nawy boczne są podzielone na kaplice, po pięć z każdej strony.
Płaski, kasetonowy drewniany sufit został wykonany w latach 1592-1594, zawiera on symbole ilustrujące tytuły Matki Bożej z Litanii Loretańskiej, w centrum znajduje się rzeźbiona płaskorzeźba Niepokalanego Poczęcia. Autorem projektu był Carlo Francesco Lambardi.
Ambona została zaprojektowana przez Giovanniego Mattia de Rossiego i wykonana przez Carlo Torriani w 1673 roku. Anioła, który ją wspiera, wykonał z kolei Pietro Paolo Naldini.
Kardynałowie prezbiterzy.
Kościół św. Marcelego w Rzymie jest jednym z kościołów tytularnych nadawanych kardynałom-prezbiterom ("Titulus Sancti Marcelli").

</doc>
<doc id="4478682" url="https://pl.wikipedia.org/wiki?curid=4478682" title="Andrea Vötter">
Andrea Vötter

Andrea Vötter (ur. 3 kwietnia 1995 w Bressanone) – włoska saneczkarka pochodząca z Tyrolu Południowego, medalistka mistrzostw świata juniorów i mistrzostw świata juniorów na torach naturalnych, złota medalistka mistrzostw Europy w Oberhofie.
Kariera.
W 2010 roku rozpoczęła starty w Pucharze Świata juniorów, a także wzięła udział w mistrzostwach świata juniorów na torach naturalnych w Deutschnofen, na których zdobyła brązowy medal w konkurencji jedynek. W 2012 roku wzięła udział w igrzyskach olimpijskich młodzieży w Innsbrucku, na których zajęła 5. miejsce w konkurencji sztafetowej i 6. w konkurencji jedynek. Rok później wystartowała w mistrzostwach świata juniorów w Park City, na których zajęła 8. miejsce w jedynkach, a także w mistrzostwach Europy juniorów w Oberhofie, z których wróciła z jedynkowym 7. miejscem. W tym samym roku, 23 listopada zadebiutowała i zdobyła pierwsze punkty w Pucharze Świata, zajmując na rozgrywanych w Igls zawodach sezonu 2013/2014 jedynkowe 21. miejsce.
W 2014 roku pojawiła się na mistrzostwach Europy w Siguldzie, na których zajęła 14. miejsce w konkurencji jedynek, na mistrzostwach świata juniorów w Igls, które przyniosły jej złoty medal w konkurencji jedynek, a także na igrzyskach olimpijskich w Soczi, na których była dziewiętnasta w jedynkach. Rok później wystartowała w mistrzostwach świata juniorów w Lillehammer, na których zajęła 5. miejsce w konkurencji jedynek oraz w mistrzostwach świata w Siguldzie, z których wróciła z 4. miejscem w sztafecie i 18. w jedynkach. W 2016 roku, na mistrzostwach świata w Königssee zajęła 17. miejsce w konkurencji jedynek. W następnym roku wzięła udział w mistrzostwach Europy w Königssee, na których zajęła 4. miejsce w konkurencji sztafetowej i 9. w konkurencji jedynek, w mistrzostwach świata w Igls, na których była czwarta w sztafecie oraz czternasta zarówno w jedynkach, jak i w sprincie, a także na mistrzostwach świata do lat 23 w Igls, na których zajęła 4. miejsce w konkurencji jedynek.
7 stycznia 2018 roku zaliczyła pierwsze podium i jednocześnie odniosła pierwsze zwycięstwo w Pucharze Świata, pokonując w będącej częścią rozgrywanych w Königssee zawodów sezonu 2017/2018 konkurencji sztafetowej, w której startowała z Dominikiem Fischnallerem, Ivanem Naglerem i Fabianem Malleierem ekipy ze Stanów Zjednoczonych oraz Austrii. W tym samym roku pojawiła się także na mistrzostwach Europy w Siguldzie, na których zajęła 4. miejsce w konkurencji sztafetowej i 8. w konkurencji jedynek oraz na igrzyskach olimpijskich w Pjongczangu, z których wróciła z 5. miejscem w sztafecie i 10. w jedynkach. W 2019 roku wzięła udział w mistrzostwach świata w Winterbergu, na których zajęła 4. miejsce w sztafecie, 7. w jedynkach i 12. w sprincie, a także w mistrzostwach Europy w Oberhofie, na których była czwarta w konkurencji jedynek, ponadto zdobyła złoty medal w konkurencji sztafetowej, w której jej sztafeta, współtworzona przez Dominika Fischnallera, Ivana Naglera i Fabiana Malleiera pokonała ekipy z Niemiec i Łotwy.

</doc>
<doc id="4478683" url="https://pl.wikipedia.org/wiki?curid=4478683" title="Wzór Clausiusa-Mossottiego">
Wzór Clausiusa-Mossottiego



</doc>
<doc id="4478684" url="https://pl.wikipedia.org/wiki?curid=4478684" title="Wzór Clausius-Mossottiego">
Wzór Clausius-Mossottiego



</doc>
<doc id="4478686" url="https://pl.wikipedia.org/wiki?curid=4478686" title="Równanie Clausius-Mossotti">
Równanie Clausius-Mossotti



</doc>
<doc id="4478687" url="https://pl.wikipedia.org/wiki?curid=4478687" title="Równanie Clausius-Mossottiego">
Równanie Clausius-Mossottiego



</doc>
<doc id="4478689" url="https://pl.wikipedia.org/wiki?curid=4478689" title="Giovanni Battista Castrucci">
Giovanni Battista Castrucci

Giovanni Battista Castrucci (ur. w 1541 w Lukce, zm. 18 sierpnia 1595 w San Giuliano Terme) – włoski kardynał.
Życiorys.
Urodził się w 1541 roku w Lukce, jako syn Vincenza Castrucciego i Angeli Gigli. Studiował na Uniwersytecie Padewskim, gdzie uzyskał doktorat utroque iure. Był senatorem z rodzinnego miasta, a po wstąpieniu do stanu duchownego został kanonikiem bazyliki watykańskiej. 21 października 1585 roku został wybrany arcybiskupem Chieti, a 3 listopada przyjął sakrę. Nigdy nie odwiedził swojej diecezji, zarządzając nią poprzez wikariuszów apostolskich. 18 grudnia 1585 roku został kreowany kardynałem prezbiterem i otrzymał kościół tytularny Santa Maria in Ara Coeli. W tym samym roku został prefektem Trybunału Sygnatury Sprawiedliwości. Około 1591 roku zrezygnował z zarządzania archidiecezją. Zmał 18 sierpnia 1595 roku w San Giuliano Terme.

</doc>
<doc id="4478694" url="https://pl.wikipedia.org/wiki?curid=4478694" title="San Marcello al Corso">
San Marcello al Corso



</doc>
<doc id="4478695" url="https://pl.wikipedia.org/wiki?curid=4478695" title="Kościół św. Marcelego na Corso">
Kościół św. Marcelego na Corso



</doc>
<doc id="4478699" url="https://pl.wikipedia.org/wiki?curid=4478699" title="Dylemat jeża">
Dylemat jeża

Dylemat jeża albo dylemat jeżozwierza jest metaforą wyzwań związanych z intymnością i intymnymi relacjami. Opisuje sytuację grupy jeży, starającej się zbliżyć i trzymać blisko siebie podczas zimnej pogody. Nie mogą tego zrobić, ponieważ nie mogą uniknąć ranienia się nawzajem swoimi ostrymi kolcami. Chociaż wszystkie pragną bliskiego i odwzajemnionego kontaktu, może się on nie zdarzyć z przyczyn, których jeże nie mogą uniknąć. 
Zarówno Arthur Schopenhauer, jak i Zygmunt Freud wykorzystali tę sytuację, aby opisać stan jednostki w stosunku do innych w społeczeństwie. Dylemat jeża sugeruje, że pomimo dobrej woli, intymność nie może wystąpić bez znaczącej wzajemnej krzywdy, a rezultatem są ostrożne zachowania i słabe relacje. Dylemat jeża sugeruje stosowanie umiaru w relacjach z innymi, zarówno ze względu na własny interes, jak i ze względu na innych. Dylemat jeża może służyć jako wytłumaczenie introwersji i narzuconej przez siebie społecznej izolacji. 
Schopenhauer.
Koncepcja ta wywodzi się z następującej przypowieści z niemieckiego filozofa Arthura Schopenhauera "Parerga und Paralipomena", tom II, rozdział XXXI, sekcja 396. 
Freud.
Dylemat jeża wkroczył do psychologii po tym, jak opowieść Schopenhauera została odkryta i zaadaptowana przez Zygmunta Freuda. Wersja niemieckiego filozofa została zacytowana przez Freuda w przypisie do jego pracy z 1921 r. pod tytułem "Psychologia zbiorowości i analiza "ja"" (). Freud oświadczył, że jego podróż do Stanów Zjednoczonych w 1909 roku była następująca: "Jadę do USA, aby zobaczyć dzikiego jeżozwierza i dać kilka wykładów". 
Społeczne badania psychologiczne.
Dylemat ten uzyskał empiryczną uwagę we współczesnych naukach psychologicznych. Jon Maner z zespołem (Nathan DeWall, Roy Baumeister i Mark Schaller) odnosili się do "problemu jeżozwierza" Schopenhauera interpretując wyniki z eksperymentów badających reakcje na ostracyzm i inne formy społecznego odrzucenia. Ich wyniki ujawniły, że w przypadku osób, które cierpią na fobie społeczne, doświadczenie odrzucenia doprowadziło do tego, że ludzie są względnie mało skłonni do socjalizacji; ale wśród osób o bardziej optymistycznych skłonnościach, doświadczenie odrzucenia doprowadziło do wzmożonych wysiłków, aby zbliżyć się do innych. Stwierdzili, że choć według Schoppenhauera ludzie ostatecznie doprowadzają siebie do zachowania dystansu i umiarkowanego zaspokojenia potrzeb, to filozof był znany ze zgorzknienia i egoizmu, co mogło wpłynąć na pesymistyczną filozofię.
W kulturze popularnej.
Przypowieść ta stała się podstawą wielu dzieł kultury, w tym odcinka "Dylemat jeża" serialu anime "Neon Genesis Evangelion". Wielokrotnie nagradzany film krótkometrażowy "Henry" jest modernistyczną wersją dylematu jeża: w tej opowieści jeż ostatecznie odnajduje komfort towarzyski dzięki żółwiowi, niewrażliwemu na kolce jeża. W kontekście pierwotnego dylematu można to uznać za potrzebę zróżnicowania ludzkich preferencji społecznych. 

</doc>
<doc id="4478711" url="https://pl.wikipedia.org/wiki?curid=4478711" title="Dalceridae">
Dalceridae

Dalceridae – mała, należąca do nadrodziny "Zygaenoidea" rodzina motyli z około 80 znanymi gatunkami. Obejmuje ona około tuzina rodzajów najczęściej spotykanych w krainach neotropikalnych, z kilkoma sięgającymi daleko na południe od regionu Bliskiego Wschodu.
Są to na ogół małe lub średnie motyle o bardzo owłosionych ciałach. Larwy są raczej podobne do ślimaków i wraz z larwami siostrzanych taksonów Limacodidae i Megalopygidae są często nazywane gąsienicami-klejnotami "(jewel caterpillars)" ze względu na kolorową, galaretowatą i przypominającą koraliki masę pokrywającą egzoszkielet wielu gatunków.
Taksonomia i systematyka.
Ponad połowa opisanych gatunków należy do rodzaju "Acraga". Oprócz tego i "Dalcerides", wszystkie rodzaje mają mniej niż 10 znanych gatunków od 2016 roku, a niektóre są monotypiczne. Zazwyczaj rozpoznawane są dwie podrodziny:
Rodzaj "Protacraga", dawniej tutaj umieszczony, jest obecnie zwykle przypisywany do pokrewnej rodziny Epipyropidae, której gąsienice są zwykle pasożytami.

</doc>
<doc id="4478715" url="https://pl.wikipedia.org/wiki?curid=4478715" title="Niżnia Hawrania Przełęcz">
Niżnia Hawrania Przełęcz

Niżnia Hawrania Przełęcz (ok. 1790 m) – przełęcz w północno-zachodniej grani Hawrania w słowackich Tatrach Bielskich. Grań ta oddziela Dolinę Czarnego Potoku od Doliny Hawraniej. Z obydwu tych dolin łatwo można wejść na przełęcz. Znajduje się pomiędzy Wyżnim Hawranim Zwornikiem (ok. 2112 m) na południu, a Niżnim Hawraniem (1814 m) na północy. Zaraz po północnej stronie przełęczy Niżny Hawrań opada na nią uskokiem o wysokości około 20 m. Z przełęczy na Starą Polanę w Dolinie Czarnego Potoku opada żleb. Jego północne obramowanie tworzy częściowo trawiasta, częściowo kosówkowa, a dołem lesista grańka wyrastająca z Niżniego Hawrania zaraz za przełęczą. Na przeciwną stronę, do Doliny Hawraniej, w kierunku Hawraniej Równi, opada z przełęczy ogromna depresja. Górą jest łatwa, dołem poderwana 80-metrową ścianą z długim, łukowatym okapem. Ściana ta wraz ze ścianą Niżniego Hawrania tworzy długi skalny mur. Można go obejść z Hawraniego Kotła. Od Starej Polany można wejść na przełęcz dwoma żlebami.
Rejon przełęczy był odwiedzany latem w okresie pasterskiej przeszłości Tatr Bielskich. Prawdopodobnie pierwsze wejście zimowe: Beata Malinowska i Władysław Cywiński 
2 grudnia 1994 r. (żlebem ze Starej Polany). Obecnie jest to zamknięty dla turystów i taterników obszar ochrony ścisłej Tatrzańskiego Parku Narodowego.

</doc>
<doc id="4478718" url="https://pl.wikipedia.org/wiki?curid=4478718" title="Kolarstwo na Letnich Igrzyskach Olimpijskich 2008 – Keirin mężczyzn">
Kolarstwo na Letnich Igrzyskach Olimpijskich 2008 – Keirin mężczyzn

Keirin mężczyzn podczas Letnich Igrzyska Olimpijskich 2008 rozegrany został 16 sierpnia na torze Laoshan Welodrom.
Terminarz.
Wszystkie godziny są podane w czasie pekińskim (UTC+08:00)

</doc>
<doc id="4478723" url="https://pl.wikipedia.org/wiki?curid=4478723" title="Enrico Toti (1928)">
Enrico Toti (1928)

Enrico Toti – włoski dwukadłubowy okręt podwodny typu "Balilla" o wyporności nawodnej 1427 ton, zwodowany 14 kwietnia 1928 roku w stoczni Muggiano. Okręt wszedł do służby w marynarce wojennej Królestwa Włoch 19 września 1928 roku. Okręt był intensywnie wykorzystywany w latach 30. XX wieku, jednak po wybuchu II wojny światowej był już przestarzały i zbyt duży na przejrzyste wody Morza Śródziemnego. Bazując w Tarencie, w początkowym okresie wojny prowadził ofensywne patrole, został jednak wkrótce skierowany do misji zaopatrzeniowych dla wojsk włoskich w północnej Afryce. Okręt został unieruchomiony w 2 kwietnia 1943 roku i przesunięty do rezerwy. Podczas II wojny światowej jedynym sukcesem jednostki było zatopienie w pojedynku torpedowo-artyleryjskim 15 października 1940 roku brytyjskiego okrętu podwodnego HMS „Triad”.
Okręt wypierał 1874 tony pod wodą, uzbrojony był w cztery wyrzutnie torpedowe kalibru 533 mm na dziobie oraz dwie wyrzutnie tego samego kalibru na rufie. Ponadto miał działo kal. 120 mm, a także 2 podwójne wkm kal. 13,2 mm. Układ napędowy okrętu stanowiły dwa silniki Diesla Fiat oraz 2 silniki elektryczne Savigliano, 2 wały napędowe (1600 kW) a także pomocniczy silnik Diesla Fiat o mocy 425 KM, służący do rejsu z prędkością ekonomiczną. Napęd główny okrętu zapewniał mu prędkość maksymalną 16 węzłów na powierzchni oraz 7 węzłów w zanurzeniu.

</doc>
<doc id="4478724" url="https://pl.wikipedia.org/wiki?curid=4478724" title="Tobias Hedström">
Tobias Hedström

Tobias Hedström (ur. 3 grudnia 1998) – szwedzki narciarz alpejski, mistrz świata juniorów.
Kariera.
Po raz pierwszy na arenie międzynarodowej pojawił się 15 listopada 2014 roku, kiedy podczas zawodów FIS Race w szwedzkim Kåbdalis w slalomie zajął 66. pozycję na 74 sklasyfikowanych zawodników. W 2017 roku po raz pierwszy wziął udział na mistrzostwach świata juniorów, odbywających się wówczas w Åre. Rok później na mistrzostwach świata juniorów w Davos uplasował się między innymi na 9. pozycji w supergigancie. W 2019 roku zdobył złoty medal w superkombinacji podczas mistrzostwach świata juniorów w Val di Fassa.

</doc>
<doc id="4478727" url="https://pl.wikipedia.org/wiki?curid=4478727" title="Kolarstwo na Letnich Igrzyskach Olimpijskich 2008 – sprint mężczyzn">
Kolarstwo na Letnich Igrzyskach Olimpijskich 2008 – sprint mężczyzn

Sprint mężczyzn podczas Letnich Igrzyska Olimpijskich 2008 rozegrany został 17 - 19 sierpnia na torze Laosham Welodrom.
Terminarz.
Czas w Pekinie ()

</doc>
<doc id="4478729" url="https://pl.wikipedia.org/wiki?curid=4478729" title="ORCO Property Group">
ORCO Property Group



</doc>
<doc id="4478732" url="https://pl.wikipedia.org/wiki?curid=4478732" title="Kolarstwo na Letnich Igrzyskach Olimpijskich 2008 – sprint kobiet">
Kolarstwo na Letnich Igrzyskach Olimpijskich 2008 – sprint kobiet

Sprint kobiet podczas Letnich Igrzyska Olimpijskich 2008 rozegrany został 17 - 18 sierpnia na torze Laosham Welodrom.
Terminarz.
Czas w Pekinie ()

</doc>
<doc id="4478736" url="https://pl.wikipedia.org/wiki?curid=4478736" title="Okręgowa Spółdzielnia Mleczarska w Siedlcach">
Okręgowa Spółdzielnia Mleczarska w Siedlcach

Okręgowa Spółdzielnia Mleczarska w Siedlcach – spółdzielnia mleczarska zlokalizowana w Siedlcach.
Historia.
W 1931 założono w Siedlcach Mleczarnię Spółdzielczą przy ul. Piłsudskiego. W 1942 rozpoczęła się budowa nowego zakładu przy ul. Kazimierzowskiej 7, czyli w obecnej lokalizacji. Po wojnie, w 1951, dzięki wsparciu UNICEF otwarto pionierską w polskich warunkach proszkownię mleka pełnego (UNICEF podarował m.in. wyposażenie). Mleko w proszku z Siedlec, zwane "niebieskim", miało znak jakości Q i było eksportowane. W 1958 zbudowano odbieralnię mleka i aparatownię. 
W latach 60. XX wieku uruchomiono nowe pakowaczki i linie technologiczne, m.in.: pakowaczkę do mleka w proszku, masła, linię rozlewczą mleka oraz pakowaczkę do serków smakowych. Otwarto też magazyn mleka w proszku. W 1978 ruszyła produkcja serków homogenizowanych, co było nowością w skali kraju. W 1980 zmodernizowano masłownię, a rok później proszkownię mleka. W 1984 uruchomiono sterowaną elektronicznie automatyczną linię odbioru mleka wraz z centralną stacją mycia butelek. W 1987 uruchomiono ciągłą linię do produkcji kazeiny eksportowanej m.in. do Niemiec, Włoch, Francji, Kanady, USA i Japonii. Była to pierwsza w Polsce linia produkcji kazeiny spożywczej metodą podpuszczkową. W latach 1987–1989 wybudowano hurtownię spożywczo–nabiałową. 
W 1993 otwarto twarożkarnię (rozbudowana potem w latach 2013–2014), w 1994 rozpoczęto produkcję serków termizowanych, a w 1995 uruchomiono linię do produkcji jogurtów i innych napojów fermentowanych. W 2017 rejon skupu surowca obejmował piętnaście gmin w czterech powiatach zachodniego Podlasia (skupiono z tego terenu niemal 48 milionów litrów mleka).
Nagrody i certyfikaty.
Przedsiębiorstwo posiada m.in. następujące nagrody i certyfikaty:

</doc>
<doc id="4478743" url="https://pl.wikipedia.org/wiki?curid=4478743" title="San Carlos (Chile)">
San Carlos (Chile)

San Carlos – miasto w Chile, w regionie Ñuble, w prowincji Punilla.
Opis.
Miejscowość została założona w 1800 roku. Przez miasto przebiega Droga Panamerykańska R5 i linia kolejowa Chillán-Parral.
Demografia.
Źródło.
Miasta partnerskie.
Baena - Hiszpania

</doc>
<doc id="4478744" url="https://pl.wikipedia.org/wiki?curid=4478744" title="Wyżnia Hawrania Ławka">
Wyżnia Hawrania Ławka

Wyżnia Hawrania Ławka (ok. 1730 m) – szeroka przełęcz w północno-zachodniej grani Hawrania w słowackich Tatrach Bielskich. Grań ta oddziela Dolinę Czarnego Potoku od Doliny Hawraniej. Przełęcz znajduje się pomiędzy Niżnim Hawraniem (1814 m) a Zadnim Hawranim Kopiniakiem (ok. 1740 m). Z Doliny Czarnego Potoku (ze Starej Polany) przełęcz jest łatwo osiągalna, natomiast na południowy zachód do Doliny Hawraniej z przełęczy opada pionowa ściana o wysokości około 40 m. Można też przejść granią z Jeleniego Siodła na Niżni Hawrań. Pierwsze takie przejście: Władysław Cywiński 13 października 1993 r. (trudność: miejscami 0, I, II w skali tatrzańskiej).
Rejon przełęczy porasta kosodrzewina. Nazwę przełęczy wprowadził Władysław Cywiński w 4 tomie przewodnika "Tatry". 

</doc>
<doc id="4478746" url="https://pl.wikipedia.org/wiki?curid=4478746" title="Juraj Drašković">
Juraj Drašković

Juraj Drašković (ur. 5 lutego 1515 w Żylinie, zm. 21 stycznia 1587 w Wiedniu) – chorwacki kardynał.
Życiorys.
Urodził się 5 lutego 1515 roku w Żylinie, jako syn Bertalana Draškovicia i Anny Utiessenich. Studiował w Krakowie, Bolonii, Rzymie i Wiedniu. W 1539 roku przyjął święcenia kapłańskie. Następnie został kanonikiem w Oradei i protonotariuszem apostolskim. 17 lutego 1560 roku został wybrany biskupem Peczu. Był ambasadorem Ferdynanda I na sobór trydencki. 11 listopada 1563 roku został wybrany biskupem Zagrzebia, a 22 marca następnego roku jego kandydaturya została zatwierdzona. 25 kwietnia 1578 roku został wybrany jako ordynariusz Győr, a 27 października papież potwierdził tę kandydaturę. Rok później został kanclerzem i wiceregentem Królestwa Węgier. 30 kwietnia 1582 roku został arcybiskupem Kalocsi. 18 grudnia 1585 roku został kreowany kardynałem prezbiterem, jednak nigdy nie pojechał do Rzymu i nie otrzymał kościoła tytularnego. Zmarł 21 stycznia 1587 roku w Wiedniu.

</doc>
<doc id="4478753" url="https://pl.wikipedia.org/wiki?curid=4478753" title="Bezpieczne Gospodarstwo Rolne">
Bezpieczne Gospodarstwo Rolne

Bezpieczne Gospodarstwo Rolne – ogólnopolski konkurs dla gospodarstw rolnych prowadzony przez Kasę Rolniczego Ubezpieczenia Społecznego we współpracy z Ministerstwem Rolnictwa i Rozwoju Wsi oraz Państwową Inspekcją Pracy od 2003.
Celem konkursu jest prewencja oraz promocja zasad ochrony zdrowia i życia w gospodarstwach rolnych. Do roku 2017, w piętnastu edycjach, udział wzięło ponad 18.000 gospodarstw rolnych, podejmujących wyzwania w kierunku wyeliminowania zagrożeń wypadkowych. Wyniki konkursu maja się przekładać na ergonomiczną i bezpieczna pracę w gospodarstwach rolnych.
XVI Konkurs uzyskał Patronat Honorowy Prezydenta RP, Andrzeja Dudy w roku Stulecia Odzyskania Niepodległości przez Polskę w 2018. 

</doc>
<doc id="4478754" url="https://pl.wikipedia.org/wiki?curid=4478754" title="Il Pomo d’Oro">
Il Pomo d’Oro

Il Pomo d’Oro – europejska orkiestra założona przez Gesine Lübben i Giulio d’Alessio w 2012 r. w Wenecji, wykonująca przede wszystkim utwory z okresu baroku i klasycyzmu, zwłaszcza operę. Aktualnie grupa działa w Szwajcarii, w Zurychu. Swoją nazwę zawdzięcza operze z 1666 r. pt. "Il pomo d’oro" autorstwa Antonia Cestiego. Orkiestrę do tej pory prowadzili tacy dyrygenci jak: Riccardo Minasi, Maksim Jemieljanyczew, Stefano Montanari, George Petrou, Enrico Onofri oraz Francesco Corti. Dyrektorem głównym zespołu od 2016 r. jest Rosjanin Maxim Emelyanychev. Za album "Anima Sacra" nagrany razem z Polakiem Jakubem Józefem Orlińskim otrzymali nominację do Fryderyka 2019 w kategorii «Najlepszy Album Polski Za Granicą».

</doc>
<doc id="4478755" url="https://pl.wikipedia.org/wiki?curid=4478755" title="Boris Czirkow (funkcjonariusz)">
Boris Czirkow (funkcjonariusz)

Boris Nikołajewicz Czirkow (ros. Борис Николаевич Чирков, ur. 9 stycznia 1906 w Głazowie, zm. 28 listopada 1978 w Moskwie) – funkcjonariusz radzieckich służb specjalnych, podpułkownik.
Życiorys.
Do 1918 uczył się w gimnazjum w Omsku, później pracował w banku i w drukarni, od maja do grudnia 1920 był słuchaczem kursów ogólnokształcących w Omsku. Od grudnia 1920 do czerwca 1922 służył w Armii Czerwonej m.in. jako pracownik wydziału politycznego dywizji i sekretarz komisarza wojskowego, pełnił też obowiązki komisarza szwadronu łączności w 1 Syberyjskiej Dywizji Kawalerii. W 1921 został skierowany przez Komsomoł do służby w organach Czeki, od 1922 pracował w GPU Zachodniosyberyjskiego Okręgu Wojskowego, później w gubernialnym oddziale GPU w Smoleńsku, był pełnomocnikiem GPU na powiaty jarcewski i rosławski i pełnomocnikiem okręgowego oddziału GPU w Rosławiu. Od 1926 należał do WKP(b), od stycznia 1930 do lipca 1932 pracował w Pełnomocnym Przedstawicielstwie (PP) OGPU na obwód zachodni, od 21 lipca 1932 do 27 kwietnia 1934 był szefem ałdańskiego sektora operacyjnego GPU (Jakucja), a od kwietnia do czerwca 1934 zastępcą szefa jakuckiego obwodowego oddziału GPU. Od 20 czerwca do 16 listopada 1934 był p.o. szefa jakuckiego obwodowego oddziału GPU/Zarządu NKWD Jakuckiej ASRR, potem do września 1936 zastępcą szefa Zarządu NKWD Jakuckiej ASRR, 2 marca 1936 otrzymał stopień starszego porucznika bezpieczeństwa państwowego, od września 1936 do lutego 1937 był szefem Miejskiego Oddziału NKWD we Włodzimierzu. Od 8 lutego 1937 do 3 stycznia 1939 był szefem Zarządu NKWD obwodu wschodniokazachstańskiego, a od 3 stycznia do 17 grudnia 1939 zastępcą ludowego komisarza spraw wewnętrznych Kazachskiej ASRR w stopniu kapitana bezpieczeństwa państwowego, następnie został przeniesiony do Mordwińskiej ASRR jako naczelnik obozu jenieckiego w Tiemnikowie (do kwietnia 1940), od lipca 1940 do lipca 1942 był szefem zarządu łagru i kombinatu w Żezkazganie w obwodzie karagandyjskim.
Od lipca 1942 do stycznia 1943 był naczelnikiem łagru i kombinatu w Tyrnyauzie, w styczniu 1943 został skierowany do Armii Czerwonej jako zastępca dowódcy 10 Dywizji Powietrznodesantowej ds. tyłów (do lutego 1945), 11 lutego 1943 otrzymał stopień podpułkownika. W lutym 1945 powrócił do pracy w NKWD jako naczelnik łagru i kombinatu nr 6 w Leninabadzie (obecnie Chodżent), w sierpniu-wrześniu 1946 był szefem budowy nr 883 i komendantem łagru, od września 1946 do października 1953 szefem kombinatu nr 6 Drugiego Głównego Zarządu Przy Radzie Ministrów ZSRR w Leninabadzie, potem do 1957 kierował jednym z przedsiębiorstw Ministerstwa Budowy Maszyn Średnich ZSRR w Żółtych Wodach. Pełniąc dwie ostatnie funkcje, kierował wydobyciem uranu, mając wkład w radziecki program atomowy, zwłaszcza w budowę pierwszej bomby atomowej w ZSRR, zdetonowanej 29 sierpnia 1949. W 1957 przeszedł na emeryturę.
Otrzymał wiele wysokich odznaczeń, m.in. Medal Sierp i Młot Bohatera Pracy Socjalistycznej (29 października 1949), dwukrotnie Order Lenina (10 grudnia 1945 i 29 października 1949), Order Czerwonego Sztandaru (12 maja 1945), dwukrotnie Order Wojny Ojczyźnianej II klasy (1 kwietnia 1944 i 9 czerwca 1944), Order Czerwonego Sztandaru Pracy (4 stycznia 1954) i Order Czerwonej Gwiazdy (19 grudnia 1937). W 1957 został wykluczony z partii za udział w masowych represjach pod koniec lat 30., a 16 stycznia 1959 za naruszanie prawa radzieckiego pozbawiony tytułu Bohatera Pracy Socjalistycznej i wszystkich odznaczeń.

</doc>
<doc id="4478756" url="https://pl.wikipedia.org/wiki?curid=4478756" title="Bolesław Gonet">
Bolesław Gonet

Bolesław Gonet (ur. 1920, zm. 1993) – polski naukowiec, profesor, doktor habilitowany. W latach 1981–1988 dziekan Wydziału Technologii Drewna Szkoły Głównej Gospodarstwa Wiejskiego. W 1986 został honorowym członkiem Polskiego Towarzystwa Leśnego. Jest pochowany na Cmentarzu Wojskowym na Powązkach w Warszawie (kwatera H II, rząd 5, grób 7).

</doc>
<doc id="4478757" url="https://pl.wikipedia.org/wiki?curid=4478757" title="Closer to the Truth">
Closer to the Truth

Closer to the Truth – dwudziesty piąty album studyjny amerykańskiej piosenkarki Cher, który został wydany 20 września 2013 roku. Pierwszym singlem promującym krążek został wydany 18 czerwca 2013 roku utwór „Woman's World”. 
Album otrzymał ogólnie pozytywne recenzje od krytyków muzycznych i odniósł sukces komercyjny, debiutując na trzecim miejscu notowania Billboard 200 w Stanach Zjednoczonych ze sprzedażą 63 000 egzemplarzy w pierwszym tygodniu, stając się najwyżej notowanym solowym albumem Cher w tym kraju. W Kanadzie "Closer to the Truth" uzyskał status złotej płyty, a w Wielkiej Brytanii srebrnej. Łączna sprzedaż albumu na całym świecie przekroczyła 600 000 egzemplarzy.

</doc>
<doc id="4478758" url="https://pl.wikipedia.org/wiki?curid=4478758" title="Gabela (Angola)">
Gabela (Angola)

Gabela – miasto w zachodniej Angoli, siedziba administracyjna hrabstwa Amboim, w prowincji Kwanza Południowa. 
Gabela została założona pod nazwą "N'Guebela" dnia 28 września 1907 roku. W połowie XX wieku i aż do lat 70. słynęła na arenie międzynarodowej z produkcji kawy. 
25 km na zachód od Gabela znajduje się Rezerwat Leśny Kumbira, który charakteryzuje się dużą różnorodnością ptaków. 

</doc>
<doc id="4478759" url="https://pl.wikipedia.org/wiki?curid=4478759" title="Jan Barciszewski">
Jan Barciszewski

Jan Barciszewski (ur. 21 listopada 1946 w Poznaniu) – polski biochemik, profesor nauk biologicznych.
Życiorys.
Studia na poznańskim UAM ukończył w 1970 r., doktoryzował się w 1974 r., a habilitację uzyskał w 1985 r. Tytuł naukowy profesora nauk biologicznych otrzymał w 1993 r. Od 1973 r. pracuje w Instytucie Chemii Bioorganicznej PAN (przed 1988 r. w jednostkach naukowych PAN, z których IChB PAN powstał). Jest także profesorem nadzwyczajnym i członkiem rady naukowej Centrum NanoBioMedycznego UAM. 
Jego zainteresowania naukowe obejmują zagadnienia związane z epigenetyką i RNA, biologią molekularną kwasów nukleinowych, właściwościami kwasów nukleinowych pod wysokim ciśnieniem, markerami molekularnymi nowotworów, leczeniem guzów mózgu i innych nowotworów, rozpoznawaniem kwasów nukleinowych i białek oraz biochemią urody.
Jest autorem ok. 250 publikacji w czasopismach indeksowanych Journal Citation Reports, jego wskaźnik Hirscha wynosi 30 (2019). Swoje prace publikował m.in. w „Nucleic Acids Research", „European Journal of Medicinal Chemistry" i „PLOS ONE". Jest też współredaktorem serii książek "RNA Technologies" wydawnictwa Springer – 9 tomów w latach 2010–2018.
Należy do Polskiego Towarzystwa Biochemicznego (w którym był członkiem prezydium). Jest członkiem Komitetu Biologii Molekularnej Komórki PAN, a wcześniej był członkiem Komitetu Biochemii i Biofizyki PAN.
Jest synem Franciszka i Agnieszki, z domu Szambelańczyk. Żonaty z Mirosławą Naskręt-Barciszewską (również profesorem w IChB PAN), ma dwoje dzieci.
Odznaczenia i wyróżnienia.
Odznaczony Krzyżem Kawalerskim (2000) i Krzyżem Oficerskim (2013) Orderu Odrodzenia Polski.

</doc>
<doc id="4478763" url="https://pl.wikipedia.org/wiki?curid=4478763" title="Balilla (1927)">
Balilla (1927)

Balilla – włoski dwukadłubowy okręt podwodny typu "Balilla" o wyporności nawodnej 1427 ton, zwodowany 20 lutego 1927 roku w stoczni Muggiano. Okręt wszedł do służby w marynarce wojennej Królestwa Włoch 21 lipca 1928 roku. Okręt był szeroko wykorzystywany w latach 30. XX wieku, brał udział w hiszpańskiej wojnie domowej, jednak po wybuchu II wojny światowej był już przestarzały i zbyt duży na przejrzyste wody Morza Śródziemnego. Bazując w Tarencie, w początkowym okresie wojny prowadził ofensywne patrole, został jednak wkrótce skierowany do misji zaopatrzeniowych dla wojsk włoskich w północnej Afryce Okręt został unieruchomiony w kwietniu 1941 roku i przesunięty do rezerwy.
Okręt wypierał 1874 tony pod wodą, uzbrojony był w 4 wyrzutnie torpedowe kalibru 533 mm na dziobie oraz 2 wyrzutnie tego samego kalibru na rufie. Ponadto miał działo kal. 120 mm a także 2 wkm kal. 13,2 mm. Układ napędowy okrętu tworzyły dwa silniki Diesla Fiat oraz 2 silniki elektryczne Savigliano, 2 wały napędowe (1600 kW) a także pomocniczy silnik Diesla Fiat o mocy 425 KM, służący do rejsu z prędkością ekonomiczną. Napęd główny okrętu zapewniał mu prędkość maksymalną 16 węzłów na powierzchni oraz 7 węzłów w zanurzeniu.

</doc>
<doc id="4478765" url="https://pl.wikipedia.org/wiki?curid=4478765" title="Juri Marusik">
Juri Marusik



</doc>
<doc id="4478766" url="https://pl.wikipedia.org/wiki?curid=4478766" title="Jaroslav Bžoch">
Jaroslav Bžoch

Jaroslav Bžoch (ur. 30 listopada 1983 w Cieplicach) – czeski polityk, menedżer, samorządowiec i rugbysta, deputowany do Izby Poselskiej.
Życiorys.
Ukończył szkołę średnią techniczną w Cieplicach, a w 2009 studia ekonomiczne na uniwersytecie UJEP w Uściu nad Łabą. Pracował w transporcie i logistyce, przebywał w celach zarobkowych w Nowej Zelandii. Później obejmował wyższe stanowiska menedżerskie w sektorze prywatnym. Jako sportowiec zajął się uprawianiem rugby league w ramach zespołu RLC Dragons Krupka, został też reprezentantem Czech w tej dyscyplinie.
W latach 2007–2011 był członkiem Obywatelskiej Partii Demokratycznej, dołączył następnie do ugrupowania ANO 2011. W 2014 wybrany na radnego miejskiego w Cieplicach, a w 2016 na radnego kraju usteckiego. W wyborach w 2017 i 2021 uzyskiwał mandat deputowanego do Izby Poselskiej.

</doc>
<doc id="4478767" url="https://pl.wikipedia.org/wiki?curid=4478767" title="General Electric F110">
General Electric F110

General Electric F110 – silnik dwuprzepływowy z dopalaczem wyprodukowany przez firmę General Electric, stosowany w myśliwcach F-14, F-16 oraz F-15.
Historia.
W trakcie eksploatacji silników TF-30 na maszynach F-14A szybko okazało się, że ich ciąg nie jest wystarczający do użytkowania tak dużych myśliwców w zamierzony przez US Navy sposób. Na domiar złego problemem stał się pompaż sprężarki przy dużym kącie natarcia oraz zbyt duże zużycie paliwa. Aby rozwiązać ten problem postanowiono zmodyfikować istniejący silnik F101 stworzony na potrzeby projektu bombowca B-1. Powstały w ten sposób model F110 okazał się na tyle dobrą konstrukcją, że był on seryjnie montowany na nowej wersji "Tomcata" - F-14B.
W 1984 US Air Force w ramach programu AFE (Alternative Fighter Engine) wybrało model F110 do napędzania myśliwców F-16 jako alternatywy dla silnika Pratt &amp; Whitney F100. 
Wersje.
F110-GE-400.
Silnik F110-GE-400 to konstrukcja opracowana na potrzeby myśliwca F-14. Charakteryzował się ciągiem maksymalnym 134kN (z dopalaniem).
F110-GE-100.
Silnik F110-GE-100 to konstrukcja opracowana na potrzeby myśliwca F-16. Od poprzednika różnił się brakiem instalacji przedłużenia dyszy wydechowej o 1,3m. Charakteryzował się ciągiem maksymalnym 125kN (z dopalaniem). Stanowi podstawowe wyposażenie myśliwca F-16C block 30.
F110-GE-129.
Silnik F110-GE-129 to unowocześniona wersja F110-GE-100 charakteryzująca się zwiększonym ciągiem do 129kN. Stanowi podstawowe wyposażenie myśliwca F-16C block 50. Montowany również na niektórych wersjach myśliwca F-15.
F110-GE-132.
Silnik F110-GE-132 to unowocześniona wersja F110-GE-129 charakteryzująca się zwiększonym ciągiem do 145kN. Stanowi podstawowe wyposażenie myśliwca F-16E block 60. Montowany również na niektórych wersjach myśliwca F-15.

</doc>
<doc id="4478768" url="https://pl.wikipedia.org/wiki?curid=4478768" title="Domenico Millelire (1927)">
Domenico Millelire (1927)

Domenico Millelire – włoski dwukadłubowy okręt podwodny typu "Balilla" o wyporności nawodnej 1427 ton, zwodowany 19 września 1927 roku w stoczni Muggiano. Okręt wszedł do służby w marynarce wojennej Królestwa Włoch 21 sierpnia 1928 roku. Okręt był szeroko wykorzystywany w latach 30. XX wieku, brał udział w hiszpańskiej wojnie domowej, jednak po wybuchu II wojny światowej był już przestarzały i zbyt duży na przejrzyste wody Morza Śródziemnego. Bazując w Tarencie, w początkowym okresie wojny prowadził ofensywne patrole, został jednak wkrótce skierowany do misji zaopatrzeniowych dla wojsk włoskich w północnej Afryce Okręt został przeniesiony do rezerwy w kwietniu 1943 roku.
Okręt wypierał 1874 tony pod wodą, uzbrojony był w 4 wyrzutnie torpedowe kalibru 533 mm na dziobie oraz 2 wyrzutnie tego samego kalibru na rufie. Ponadto miał działo kal. 120 mm a także 2 wkm kal. 13,2 mm. Układ napędowy okrętu tworzyły dwa silniki Diesla Fiat oraz 2 silniki elektryczne Savigliano, 2 wały napędowe (1600 kW) a także pomocniczy silnik Diesla Fiat o mocy 425 KM, służący do rejsu z prędkością ekonomiczną. Napęd główny okrętu zapewniał mu prędkość maksymalną 16 węzłów na powierzchni oraz 7 węzłów w zanurzeniu.

</doc>
<doc id="4478769" url="https://pl.wikipedia.org/wiki?curid=4478769" title="Manuel Camacho">
Manuel Camacho



</doc>
<doc id="4478771" url="https://pl.wikipedia.org/wiki?curid=4478771" title="May Bundy">
May Bundy



</doc>
<doc id="4478772" url="https://pl.wikipedia.org/wiki?curid=4478772" title="Rashad Sadygov">
Rashad Sadygov



</doc>
<doc id="4478773" url="https://pl.wikipedia.org/wiki?curid=4478773" title="Richard Grant">
Richard Grant



</doc>
<doc id="4478775" url="https://pl.wikipedia.org/wiki?curid=4478775" title="Wiktoria Goryńska">
Wiktoria Goryńska

Wiktoria Julia Jadwiga Goryńska (ur. 6 lipca 1902 w Wiedniu, zm. 29 marca 1945 w Ravensbrück (KL)) – polska malarka i graficzka.
Życiorys.
Córka Maksymiliana Goryńskiego (właściwie Szyja Mayer Goldscheider) i Stanisławy z domu Markheim. Dzieciństwo spędziła w Wielkiej Brytanii, a następnie powróciła z rodzicami do Wiednia, gdzie uczyła się w Kunstgewerbeschule. W 1918 przyjechała do Warszawy, gdzie kontynuowała naukę w Szkole Sztuk Pięknych pod kierunkiem Konrada Krzyżanowskiego. Następnie przez pewien czas mieszkała w Berlinie, skąd wróciła do Warszawy, gdzie podjęła regularne studia w Szkole Sztuk Pięknych, w pracowniach Tadeusza Pruszkowskiego i Władysława Skoczylasa.
Należała do Stowarzyszenia Artystów Grafików "Ryt" oraz była członkiem Związku Polskich Artystów Grafików. Zajmowała się drzeworytem, kolorowanym lub lawowanym, w 1931 w warszawskim Towarzystwie Zachęty Sztuk Pięknych miała miejsce pierwsza indywidualna wystawa jej prac. Pisała felietony dotyczące sztuki do prasy polskiej i zagranicznej, recenzowała wystawy oraz tłumaczyła teksty prasowe. Na antenie Polskiego Radia wygłaszała prelekcje dla Polonii amerykańskiej, jako jedna z pierwszych kobiet w Polsce uprawiała szermierkę i na jej temat pisała artykuły do prasy. Tworzyła drzeworyty o tematyce religijnej, fantastycznej, animalistycznej, zajmowała się grafiką książkową, do września 1939 powstało ponad sto prac. W zbiorach Muzeum Narodowego w Warszawie znajduje się zespół 44 klocków drzeworytniczych artystki.
Podczas okupacji hitlerowskiej działała w konspiracji, używając pseudonimu "Leti" była łączniczką, od 1943 przy Komendzie Głównej Armii Krajowej, gdzie była przydzielona do Oddziału VI BiP (Biuro Informacji i Propagandy), wchodziła w skład redakcji Biuletynu Informacyjnego. Po upadku powstania warszawskiego została skierowana do obozu przejściowego, a stamtąd do obozu koncentracyjnego w Ravensbrück, gdzie zginęła.
Linki zewnętrzne.
Dzieła Wiktorii Goryńskiej w zbiorach Biblioteki Narodowej – wersja cyfrowa na Polona.pl

</doc>
<doc id="4478777" url="https://pl.wikipedia.org/wiki?curid=4478777" title="Roman Haider">
Roman Haider

Roman Haider (ur. 13 kwietnia 1967 w Grieskirchen) – austriacki polityk, konsultant i samorządowiec, działacz Wolnościowej Partii Austrii (FPÖ), poseł do Rady Narodowej, deputowany do Parlamentu Europejskiego IX kadencji.
Życiorys.
W latach 1986–1997 studiował ekonomię na Universität Linz, uzyskując magisterium w tej dziedzinie. Od 1990 pracował jako trener komunikacji, badacz rynku i opinii oraz konsultant do spraw zarządzania.
Zaangażował się w działalność polityczną w ramach Wolnościowej Partii Austrii. W latach 1990–1997 przewodniczył jej organizacji młodzieżowej Ring Freiheitlicher Jugend w Górnej Austrii, w latach 1995–1997 stał także na czele federalnych struktur RFJ. W 2005 dołączył do prezydium partii w Górnej Austrii. Od 1991 wybierany na radnego gminy targowej Aschach an der Donau, wchodził też w skład władz wykonawczych tej miejscowości.
W wyborach w 2008 po raz pierwszy został wybrany do Rady Narodowej, reelekcję do niższej izby austriackiego parlamentu uzyskiwał następnie w 2013 i 2017. W 2019 uzyskał mandat posła do Parlamentu Europejskiego IX kadencji, gdy Heinz-Christian Strache i następnie Petra Steger przed jej rozpoczęciem zrezygnowali z jego objęcia.

</doc>
<doc id="4478778" url="https://pl.wikipedia.org/wiki?curid=4478778" title="Robert Coleman">
Robert Coleman



</doc>
<doc id="4478779" url="https://pl.wikipedia.org/wiki?curid=4478779" title="Mike O’Rourke">
Mike O’Rourke



</doc>
<doc id="4478781" url="https://pl.wikipedia.org/wiki?curid=4478781" title="Not.com.mercial">
Not.com.mercial

Not.com.mercial – dwudziesty trzeci album studyjny amerykańskiej piosenkarki Cher, który został wydany 8 listopada 2000 roku, za pośrednictwem oficjalnej strony internetowej artystki oraz wytwórni Artist Direct.
Album został napisany i nagrany w 1994 roku po tym, jak Miles Copeland (manager Stinga i założyciel IRS Records) zaprosił Cher, by wzięła udział w półrocznym warsztacie tekściarzy, który prowadził w zamku, który ma we Francji. Tam poznała Bruce'a Robertsa, z którym napisała 10 piosenek w ciągu pięciu dni. Po powrocie do Stanów Zjednoczonych zatrudniła jednego z członków zespołu "Late Show" Davida Lettermana i nagrała album w ciągu tygodnia. Po zakończeniu pracy zaprezentowała dzieło swojej wytwórni płytowej, która odrzuciła materiał, stwierdzając, że jest „nie komercyjny”. Cher przechowywała ten album przez sześć lat, zanim zdecydowała się wydać go wyłącznie przez internet.
"„Nie mam żadnych oczekiwań”" - stwierdziła Cher. "„Zrobiłam to dla siebie, więc dzielę się tym z ludźmi, którzy mogą być zainteresowani i nie przejmują się tym, co myślą recenzenci”".

</doc>
<doc id="4478783" url="https://pl.wikipedia.org/wiki?curid=4478783" title="Michael O’Rourke">
Michael O’Rourke



</doc>
<doc id="4478785" url="https://pl.wikipedia.org/wiki?curid=4478785" title="Petra Steger">
Petra Steger

Petra Steger (ur. 4 października 1987 w Wiedniu) – austriacka polityk i koszykarka, wielokrotna mistrzyni kraju, działaczka Wolnościowej Partii Austrii (FPÖ), posłanka do Rady Narodowej.
Życiorys.
Córka polityka Norberta Stegera, w latach 1980–1986 przewodniczącego FPÖ.
Profesjonalna koszykarka, w trakcie kariery sportowej grała na pozycji rzucającego obrońcy. W 2003 została zawodniczką wiedeńskiej drużyny Flying-Foxes SVS Post, w której objęła funkcję kapitana. Wielokrotnie zdobywała z drużyną m.in. mistrzostwo najwyższego poziomu rozgrywek (AWBL), trzykrotnie wyróżniana tytułem MVP.
W 2005 zdała egzamin maturalny, w 2006 podjęła studia na Uniwersytecie Ekonomicznym w Wiedniu. W 2008 dołączyła do wiedeńskich struktur Wolnościowej Partii Austrii. W 2013 objęła funkcję rzeczniczki partii do spraw sportu i młodzieży. W wyborach w tym samym roku po raz pierwszy została wybrana do Rady Narodowej, reelekcję do niższej izby austriackiego parlamentu uzyskała następnie w 2017.
W 2019 uzyskała możliwość objęcia mandatu w Parlamencie Europejskim IX kadencji, gdy Heinz-Christian Strache przed rozpoczęciem kadencji zrezygnował z objęcia uzyskanego przez siebie mandatu, zdecydowała się jednak pozostać posłanką do Rady Narodowej. Utrzymała mandat deputowanej w przedterminowych wyborach w tym samym roku.

</doc>
<doc id="4478786" url="https://pl.wikipedia.org/wiki?curid=4478786" title="On a Night Like This">
On a Night Like This



</doc>
<doc id="4478787" url="https://pl.wikipedia.org/wiki?curid=4478787" title="Wiktorija Łanczakowa">
Wiktorija Łanczakowa

Wiktorija Pawłowna Łanczakowa (ros. Виктория Павловна Ланчакова; ur. 5 lutego 1988) – kazachska biegaczka narciarska.
Kariera.
Po raz pierwszy na arenie międzynarodowej pojawiła się 31 stycznia 2006 roku, podczas zawodów Mistrzostwa Świata Juniorów 2006 w słoweńskiej miejscowości Kranj, gdzie uplasowała się na pozycji 73. w sprincie stylem dowolnym.
W Pucharze Świata zadebiutowała 21 stycznia 2012 roku w Otepää, gdzie uplasowała się na pozycji 51. w sprincie stylem klasycznym. Pucharowych punktów jeszcze nie zdobyła.

</doc>
<doc id="4478788" url="https://pl.wikipedia.org/wiki?curid=4478788" title="Mai Kageyama">
Mai Kageyama

Mai Kageyama (ur. 1989 w Urayasu, japońskie imię i nazwisko: 影山 茉以) – tancerka sceny baletowej; od 2017 pierwsza solistka Polskiego Baletu Narodowego.
Życiorys.
Uczyła się w Acri-Harimoto Ballet Academy w Saitama (2000-2005) oraz w Koninklijke Balletschool w Antwerpii (2005-2007).
Tańczyła w Balecie Teatru Vanemuine w Tartu (2007-2011 jako solistka), Balecie Chorwackiego Teatru Narodowego w Zagrzebiu (od 2011 jako solistka, od 2013 jako pierwsza solistka). W 2014 rozpoczęła występy w Teatrze Wielkim – Operze Narodowej w Warszawie, w 2016 obejmując angaż solistki, a w 2017 pierwszej solistki.
Najważniejsze role.
Opracowano na podstawie materiału źródłowego

</doc>
<doc id="4478789" url="https://pl.wikipedia.org/wiki?curid=4478789" title="Gramatyka deskryptywna">
Gramatyka deskryptywna



</doc>
<doc id="4478790" url="https://pl.wikipedia.org/wiki?curid=4478790" title="Gramatyka deskrypcyjna">
Gramatyka deskrypcyjna



</doc>
<doc id="4478791" url="https://pl.wikipedia.org/wiki?curid=4478791" title="Gramatyka preskryptywna">
Gramatyka preskryptywna



</doc>
<doc id="4478793" url="https://pl.wikipedia.org/wiki?curid=4478793" title="Ambasada Rzeczypospolitej Polskiej w Republice Jemenu">
Ambasada Rzeczypospolitej Polskiej w Republice Jemenu

Ambasada Rzeczypospolitej Polskiej w Republice Jemenu (ar. سفارة جمهورية بولندا في صنعاء) – polska misja dyplomatyczna w stolicy Jemenu, której ambasador reprezentował Polskę w Sułtanacie Omanu.
Placówka istniała w latach 1990–2008. Jej kompetencje przejęła ambasada RP w Rijadzie.
Konsulaty honorowe RP.
Na terenie działalności ambasady w roku zamknięcia znajdowały się następujące konsulaty honorowe RP:

</doc>
<doc id="4478794" url="https://pl.wikipedia.org/wiki?curid=4478794" title="JAR (oprogramowanie)">
JAR (oprogramowanie)

JAR – format kompresji danych oraz program do kompresji i dekompresji tego typu plików. Został stworzony przez Roberta K. Junga jako następca programu ARJ.
Program JAR ma składnię polecenia i zestaw opcji podobne do ARJ, nie jest jednak z nim zgodny. Choć osiągał bardzo dobrą kompresję (ze współczesnych mu programów: RAR 2.00, UC2 rev 3 i PKZIP 2.04 żaden nie dorównywał mu stopniem kompresji, a tylko PKZIP kompresował dane szybciej), nie był powszechnie używany.
UWAGA: program kompresji JAR nie ma nic wspólnego z (opartym na formacie ZIP) formatem JAR archiwów bibliotek i aplikacji w języku Java.

</doc>
<doc id="4478801" url="https://pl.wikipedia.org/wiki?curid=4478801" title="You're No Good">
You're No Good



</doc>
<doc id="4478802" url="https://pl.wikipedia.org/wiki?curid=4478802" title="Kościół świętych Nereusza i Achillesa w Rzymie">
Kościół świętych Nereusza i Achillesa w Rzymie

Kościół świętych Nereusza i Achillesa () – rzymskokatolicki kościół tytularny w Rzymie.
Świątynia ta jest kościołem rektoralnym parafii "Santa Maria in Vallicella" oraz kościołem tytularnym. W związku z zamknięciem od 2013 roku z powodu remontu bazyliki św. Sykstusa pełni rolę kościoła stacyjnego z czwartej środy Wielkiego Postu.
Lokalizacja.
Kościół znajduje się w XXI. Rione Rzymu – San Saba przy "Viale delle Terme di Caracalla" 28 naprzeciwko wejścia do term Karakalli.
Patroni.
Patronami świątyni są święci Nereusz i Achilles – rzymscy żołnierze, którzy ponieśli śmierć męczeńską za wiarę chrześcijańską w III lub IV wieku.
Historia.
Nie wiadomo kiedy powstał pierwszy kościół w tym miejscu, natomiast jest wzmiankowany jako "Titulus Fasciolae" w tekście datowanym na 377 rok. Był również wzmiankowany w aktach synodu w 499 roku. Z kolei akta synodu z 595 roku określają go jako "Titulus SS. Nerei e Achillei". Kościół został przebudowany w 814 roku, a Liber Pontificalis podają jako powód zaniedbanie i powodzie, przy czym nowy kościół postawiono na wyżej położonym miejscu obok starego.
Kościół został odnowiony za Sykstusa IV przed jubileuszem 1475 roku. Wyburzono wówczas fasadę i dwa pierwsze przęsła nawy, które zastąpiono małym placykiem istniejącym do dzisiaj, usunięto również starożytne kolumny arkad, które zostały zastąpione ceglanymi filarami w stylu renesansowym. Obecny wygląd kościoła jest efektem renowacji przeprowadzonej przez kardynała Cezarego Baroniusza w latach 1596-1598.
Architektura i sztuka.
Konstrukcja fasady (pochodząca prawdopodobnie z przebudowy w XV wieku) jest bardzo prosta. Wejście flankują dwie kolumny w porządku doryckim z szarego granitu podtrzymujące naczółek z tympanonem ozdobionym krzyżem z dwiema gałęziami palmowymi. Nad frontonem okna znajduje się tondo z wizerunkiem Matki Bożej z Dzieciątkiem.
Kościół jest zbudowany z cegły, ma trzy nawy, półokrągłą apsydę, nie ma natomiast transeptu. Nawa ma obecnie sześć przęseł. Cykl fresków zdobiących ściany nawy przedstawia obrazy legendarnych dziejów patronów kościoła.
Koncha apsydy ozdobiona jest freskiem przedstawiającym świętych oddających cześć Prawdziwemu Krzyżowi. W górnej części apsydy znajduje się starożytny rzeźbiony gzyms przedstawiający pogańskie bóstwa. Malowidło na ścianie apsydy przedstawia papieża Grzegorza Wielkiego wygłaszającego kazanie.
Pod ołtarzem głównym znajdują się relikwie świętych Nereusza i Achillesa (bez głów) oraz św. Flawii Domitylli.
Baldachim pochodzi z renowacji w XVI wieku, składa się z kolumn w porządku jońskim z afrykańskiego marmuru wspierających kopułę.
Za ołtarzem głównym znajdują się dwa starożytne pogańskie ołtarze ofiarne pochodzące z okolicznej świątyni.
Świecznik paschalny został zrobiony w XV wieku z rzeźbionej marmurowej tralki datowanej na II wiek.
Ambona z polichromowanego marmuru pochodzi z 1597 roku. Stoi ona na dwóch starożytnych elementach, pochodzących prawdopodobnie z term Karakalli; jeden z nich jest z afrykańskiego marmuru, drugi natomiast z porfiru. Uważa się, że sama ambona pochodzi z bazyliki św. Pawła za Murami.
Ściany naw bocznych zdobią freski przedstawiające sceny męczeństwa Apostołów.
Kardynałowie prezbiterzy.
Kościół świętych Nereusza i Achillesa jest jednym z kościołów tytularnych nadawanych kardynałom-prezbiterom ("Titulus Sanctorum Nerei et Achillei").

</doc>
<doc id="4478803" url="https://pl.wikipedia.org/wiki?curid=4478803" title="Santi Nereo e Achilleo">
Santi Nereo e Achilleo



</doc>
<doc id="4478804" url="https://pl.wikipedia.org/wiki?curid=4478804" title="Kościół św. Nereusza i św. Achillesa w Rzymie">
Kościół św. Nereusza i św. Achillesa w Rzymie



</doc>
<doc id="4478806" url="https://pl.wikipedia.org/wiki?curid=4478806" title="Antonio Sciesa (1928)">
Antonio Sciesa (1928)

Antonio Sciesa – włoski dwukadłubowy okręt podwodny typu "Balilla" o wyporności nawodnej 1427 ton, zwodowany 18 sierpnia 1928 roku w stoczni Muggiano. Okręt wszedł do służby w marynarce wojennej Królestwa Włoch 14 kwietnia 1929 roku. jednostka była szeroko wykorzystywana w latach 30. XX wieku, jednak po wybuchu II wojny światowej była już przestarzała i zbyt duża na przejrzyste wody Morza Śródziemnego. Bazując w Tarencie, w początkowym okresie wojny okręt prowadził ofensywne patrole, został jednak wkrótce skierowany do misji zaopatrzeniowych dla wojsk włoskich w północnej Afryce 5 listopada 1942 roku w pobliżu Tobruku „Antonio Sciesa” został zaatakowany przez amerykańskie samoloty oraz ciężko uszkodzony, po czym osadzony na brzegu aby uniknąć zatopienia. 12 listopada 1942 roku – po zajęciu Tobruku przez wojska brytyjskie – został wysadzony w powietrze.
Okręt wypierał 1874 tony pod wodą, uzbrojony był w 4 wyrzutnie torpedowe kalibru 533 mm na dziobie oraz 2 wyrzutnie tego samego kalibru na rufie. Ponadto miał działo kal. 120 mm a także 2 wkm kal. 13,2 mm. Układ napędowy okrętu tworzyły dwa silniki Diesla Fiat oraz 2 silniki elektryczne Savigliano, 2 wały napędowe (1600 kW) a także pomocniczy silnik Diesla Fiat o mocy 425 KM, służący do rejsu z prędkością ekonomiczną. Napęd główny okrętu zapewniał mu prędkość maksymalną 16 węzłów na powierzchni oraz 7 węzłów w zanurzeniu.

</doc>
<doc id="4478811" url="https://pl.wikipedia.org/wiki?curid=4478811" title="Konwencja o ocenach oddziaływania na środowisko w kontekście transgranicznym">
Konwencja o ocenach oddziaływania na środowisko w kontekście transgranicznym

Konwencja o ocenach oddziaływania na środowisko w kontekście transgranicznym, zwana konwencją Espoo – umowa międzynarodowa określająca obowiązki państw-sygnatariuszy na przeprowadzenie oceny oddziaływania na środowisko niektórych działań na wczesnym etapie planowania. Została sporządzona w Espoo, w Finlandii, 25 lutego 1991 r.
W Polsce ratyfikowana 30 kwietnia 1997 r., weszła w życie 10 września tego samego roku.

</doc>
<doc id="4478812" url="https://pl.wikipedia.org/wiki?curid=4478812" title="Humaita (1927)">
Humaita (1927)

Humaita – brazylijski dwukadłubowy okręt podwodny włoskiego typu "Balilla" o wyporności nawodnej 1427 ton, zwodowany 11 czerwca 1927 roku w stoczni Muggiano we Włoszech. Okręt wszedł do służby w marynarce wojennej Brazylii 20 lipca 1929 roku. Okręt pozostał w służbie marynarki tego kraju do 25 listopada 1950 roku, pocięty na złom w następnym roku.
Okręt wypierał 1874 tony pod wodą, uzbrojony był w 4 wyrzutnie torpedowe kalibru 533 mm na dziobie oraz 2 wyrzutnie tego samego kalibru na rufie. Ponadto miał działo kal. 120 mm. Układ napędowy okrętu tworzyły dwa silniki Diesla Ansaldo oraz 2 silniki elektryczne Savigliano, 2 wały napędowe (1600 kW) a także pomocniczy silnik Diesla Fiat o mocy 425 KM, służący do rejsu z prędkością ekonomiczną. Napęd główny okrętu zapewniał mu prędkość maksymalną 16 węzłów na powierzchni oraz 7 węzłów w zanurzeniu.

</doc>
<doc id="4478818" url="https://pl.wikipedia.org/wiki?curid=4478818" title="Fleet boats">
Fleet boats



</doc>
<doc id="4478821" url="https://pl.wikipedia.org/wiki?curid=4478821" title="Ishmael Baidoo">
Ishmael Baidoo

Ishmael Baidoo (ur. 1 grudnia 1998 w Akrze) – ghański piłkarz występujący na pozycji skrzydłowego. Aktualnie zawodnik MKP Pogoń Siedlce. Wychowanek katarskiego ASPIRE Academy.
Kariera klubowa.
Ishamel jest wychowankiem ASPIRE Academy, katarskiej akademii piłkarskiej. 1 stycznia 2017 został zawodnikiem Septemwri Sofia. W bułgarskiej pierwszej lidze zadebiutował 17 lipca 2017, w meczu przeciwko FK Dunav, wchodząc na boisko w 57 minucie za Iwana Wałchanowa. Swoją pierwszą bramkę w Bułgarii, oraz dodatkowo w seniorskiej karierze zdobył 22 września 2018 w meczu przeciwko Łokomotiwowi Płowdiw. 5 lutego 2019 został oficjalnie zawodnikiem Górnika Zabrza, związując się kontraktem do czerwca 2022 roku. Polski klub zapłacił za zawodnika kwotę w wysokości 150 tysięcy euro. W Górniku zadebiutował 15 lutego 2019 w ramach 22. kolejki Ekstraklasy, w meczu przeciwko Pogoni Szczecin wchodząc w przerwie za Łukasza Wolsztyńskiego. 21 lutego 2020 został wypożyczony do FK Železiarne Podbrezová.

</doc>
<doc id="4478823" url="https://pl.wikipedia.org/wiki?curid=4478823" title="Przetwornik ultradźwiękowy">
Przetwornik ultradźwiękowy

Przetworniki ultradźwiękowe, czujniki ultradźwiękowe - rodzaj czujnika akustycznego, urządzenie wykorzystywane w układach regulacji oraz układach mikroprocesorowych.
Zasada działania.
Czujniki akustyczne dzielące się na trzy szerokie kategorie: nadajniki, odbiorniki i aparaty nadawczo-odbiorcze. Przetworniki przetwarzają sygnały elektryczne w ultradźwięki, odbiorniki konwertują sygnał ultradźwiękowy na sygnały elektryczne, a aparaty nadawczo-odbiorcze mogą zarówno transmitować, jak i odbierać ultradźwięki. W sposób podobny do radaru i sonaru, przetworniki ultradźwiękowe są stosowane w układach, które oceniają cele poprzez interpretację odbitych sygnałów. Na przykład, mierząc czas od wysłania sygnału do otrzymania echa, można obliczyć odległość od obiektu. Przetworniki ultradźwiękowe wykonane są z kryształów zawierających dipole elektryczne w sieci krystalicznej. Pasywne czujniki ultradźwiękowe to w zasadzie mikrofony wykrywające dźwięk ultradźwiękowy występujący w określonych warunkach. Urządzenia tego typu wykorzystywane są w wielu dziedzinach, między innymi w medycynie do ultrasonografii, przemyśle do badań jakości materiałów i wyrobów, mają także zastosowania militarne.

</doc>
<doc id="4478824" url="https://pl.wikipedia.org/wiki?curid=4478824" title="Czujnik ultradźwiękowy">
Czujnik ultradźwiękowy



</doc>
<doc id="4478825" url="https://pl.wikipedia.org/wiki?curid=4478825" title="Margrit Olfert">
Margrit Olfert

Margrit Olfert z domu Herbst (ur. 10 lutego 1947 w Magdeburgu) – niemiecka lekkoatletka reprezentująca Niemiecką Republikę Demokratyczną, skoczkini w dal i wieloboistka, medalistka mistrzostw Europy w 1971.
Zdobyła brązowy medal w pięcioboju na mistrzostwach Europy w 1971 w Helsinkach, przegrywając jedynie z Heide Rosendahl z RFN i swą koleżanką z reprezentacji Burglinde Pollak. Na tych samych mistrzostwach zajęła 9. miejsce w skoku w dal. Na igrzyskach olimpijskich w 1972 w Monachium zajęła 8. miejsce w skoku w dal. Zdobyła złoty medal w tej konkurencji na letniej uniwersjadzie w 1973 w Moskwie. Zajęła 7. miejsce w pięcioboju na mistrzostwach Europy w 1974 w Rzymie.
Olfert była mistrzynią NRD w skoku w dal w 1970 i 1971 oraz brązową medalistką w 1973. W pięcioboju była mistrzynią NRD w 1971, wicemistrzynią w 1969, 1970 i 1974 oraz brązową medalistką w 1973. Zdobyła także brązowe medale w sztafecie 4 × 100 metrów w 1970, 1973 i 1974. Była również halową mistrzynią NRD w skoku w dal w 1971 oraz brązową medalistką w 1970 i 1973, a także mistrzynią w pięcioboju w 1971.
Czterokrotnie poprawiała rekord NRD w skoku w dal do rezultatu 6,81 m (26 czerwca 1971 w Lipsku) i dwukrotnie w pięcioboju (do wyniku 5141 punktów osiągniętego 10 czerwca 1970 w Magdeburgu).
Rekordy życiowe Olfert:

</doc>
<doc id="4478828" url="https://pl.wikipedia.org/wiki?curid=4478828" title="Margrit Herbst">
Margrit Herbst



</doc>
<doc id="4478833" url="https://pl.wikipedia.org/wiki?curid=4478833" title="Orunia Górna-Gdańsk Południe">
Orunia Górna-Gdańsk Południe

Orunia Górna-Gdańsk Południe – dzielnica administracyjna Gdańska, położona w południowej części miasta. 
Powstała zgodnie z uchwałą LVI/1670/18 z dn. 30 sierpnia 2018, w której Rada miasta Gdańska dokonała podziału ówczesnej dzielnicy Chełm na Chełm i Orunię Górną-Gdańsk Południe. Nowy podział administracyjny wszedł w życie wraz z rozpoczęciem nowej kadencji samorządu.
Położenie administracyjne.
Dzielnica położona jest w południowej części miasta Gdańska. Północne granice od dzielnic Chełm i Ujeścisko-Łostowice wyznaczają ulice: Małomiejska i Świętokrzyska, następnie śladem projektowanej Nowej Świętokrzyskiej i znów wzdłuż ulicy Świętokrzyskiej do granicy z gminą Kolbudy, wschodnia granica natomiast biegnie podnóżami wzniesień (pomiędzy ulicami Działyńskiego, Granitową, Platynową, Piaskową, Diamentową, Rubinową, Czirenberga), omijając Park Oruński, następnie biegnie na tyłach budynków wzdłuż ulic Nowiny i Trakt św. Wojciecha do Południowej obwodnicy Gdańska, która stanowi południową granice między Św. Wojciechem w dzielnicy Orunia-Św. Wojciech-Lipce i gminą Pruszcz Gdański. Od zachodu bezpośrednio sąsiaduje z wsiami Kowale (gm. Kolbudy) i Borkowo (gm. Pruszcz Gdański).
Rada Dzielnicy.
Kadencja 2019–2024.
W Radzie Dzielnicy zasiada 15 radnych.

</doc>
<doc id="4478834" url="https://pl.wikipedia.org/wiki?curid=4478834" title="Jan Kulesza">
Jan Kulesza

Jan Kulesza herbu Ślepowron – chorąży bielski w latach 1618-1638, wojski bielski w latach 1617-1618.
W grudniu 1625 roku był legatem królewskim na sejmik bielski.

</doc>
<doc id="4478835" url="https://pl.wikipedia.org/wiki?curid=4478835" title="River Radamus">
River Radamus

River Radamus (ur. 12 lutego 1998 w Edwards) – amerykański narciarz alpejski, mistrz świata, czterokrotny medalista mistrzostw świata juniorów i trzykrotny medalista igrzysk olimpijskich młodzieży.
Kariera.
Po raz pierwszy na arenie międzynarodowej pojawił się 28 grudnia 2014 roku, kiedy podczas zawodów FIS Race w Echo Mountain w slalomie zajął 58. pozycję na 61 sklasyfikowanych zawodników. Trzykrotnie startował na mistrzostwach świata juniorów. Na mistrzostwach w 2017 oraz w 2018 roku zdobywał srebrne medale odpowiednio w superkombinacji i supergigancie. Na mistrzostwach w Val di Fassa dwukrotnie plasował się na 1. miejscu, wygrywając rywalizację w gigancie i supergigancie.
Debiut w Pucharze Świata zanotował 3 grudnia 2017 roku w Beaver Creek. Nie zakwalifikował się wtedy do drugiego przejazdu w gigancie. Pierwsze pucharowe punkty zdobył ponad rok później, 16 grudnia 2018 roku w Alta Badii, kiedy to uplasował się na 24. pozycji w gigancie.
Podczas mistrzostw świata w Courchevel/Méribel w 2023 roku razem z kolegami i koleżankami z reprezentacji zdobył złoty medal w zawodach drużynowych. W zawodach indywidualnych był między innymi czwarty w kombinacji. Walkę o podium przegrał z Austriakiem Raphaelem Haaserem o 0,25 sekundy. Brał także udział w igrzyskach olimpijskich w Pekinie w 2022 roku, gdzie był czwarty w gigancie i zawodach drużynowych. W gigancie do brązowego medalisty, Francuza Mathieu Faivre'a stracił 0,26 sekundy. 

</doc>
<doc id="4478836" url="https://pl.wikipedia.org/wiki?curid=4478836" title="I Won’t Let You Go">
I Won’t Let You Go

I WON’T LET YOU GO – trzeci japoński minialbum południowokoreańskiej grupy Got7, wydany 30 stycznia 2019 roku przez Epic Records. Ukazał się w pięciu edycjach: jednej regularnej (CD) i czterech limitowanych (CD+DVD). Album osiągnął 1 pozycję w rankingu Oricon i pozostał na liście przez 3 tygodnie, sprzedał się w nakładzie egzemplarzy.
Jackson nie brał udziału w nagrywaniu płyty.

</doc>
<doc id="4478843" url="https://pl.wikipedia.org/wiki?curid=4478843" title="Paweł Marchocki">
Paweł Marchocki

Paweł Marchocki herbu Ostoja (zm. w 1631 roku) – starosta czchowski w 1600 roku, do 1629 roku, generalny poborca podatków krakowskich w 1629 roku, rotmistrz królewski.
Poseł na sejm 1624 roku, 1625 roku, sejm zwyczajny i nadzwyczajny 1626 roku, sejm 1627 roku, 1628 roku, sejm nadzwyczajny 1629 roku, sejm 1631 roku z województwa krakowskiego.

</doc>
<doc id="4478846" url="https://pl.wikipedia.org/wiki?curid=4478846" title="Korean Journal of Ophthalmology">
Korean Journal of Ophthalmology

Korean Journal of Ophthalmology (skrót: KJO, Korean J Ophthalmol) – koreańskie czasopismo okulistyczne. Anglojęzyczny organ Koreańskiego Towarzystwa Okulistycznego. Dwumiesięcznik.
Pierwsze wydanie ukazało się w 1987 dzięki staraniom Katedry Okulistyki Narodowego Uniwersytetu Seulskiego. W 1998 tytuł trafił pod nadzór Koreańskiego Towarzystwa Okulistycznego, a w 2001 stał się jego oficjalnym pismem. Z biegiem lat tytuł zaczął ukazywać się w coraz krótszym cyklu wydawniczym (od 2005 jako kwartalnik, a od 2010 jako dwumiesięcznik). 
Czasopismo jest recenzowane i publikuje w otwartym dostępie. Ukazują się tu prace dotyczące wszystkich obszarów okulistyki oraz nauki o widzeniu w zakresie zarówno badań podstawowych, jak i klinicznych (w szczególności: obserwacje kliniczne, nowe metody diagnostyczne, techniki chirurgiczne, metody leczenia i wyniki badań klinicznych). Redaktorem naczelnym czasopisma jest Sang In Khwarg (Narodowy Uniwersytet Seulski). Pismo nie posiada wskaźnika cytowań (impact factor).
W polskim wykazie czasopism punktowanych przez Ministerstwo Nauki i Szkolnictwa Wyższego artykuł w tym czasopiśmie otrzymuje 20 punktów (wg listy z 2019).
Czasopismo jest indeksowane w bazach PubMed, PubMed Central, Scopus, Google Scholar, CrossRef, KoreaMed, KoreaMed Synapse oraz KoMCI.

</doc>
<doc id="4478848" url="https://pl.wikipedia.org/wiki?curid=4478848" title="Konwencja Espoo">
Konwencja Espoo



</doc>
<doc id="4478852" url="https://pl.wikipedia.org/wiki?curid=4478852" title="Home Moravian Church">
Home Moravian Church

Home Moravian Church – świątynia braci morawskich mieszcząca się w Winston-Salem w Karolinie Północnej. Zbór, którego budynek jest świątynią powstał 13 listopada 1771.

</doc>
<doc id="4478858" url="https://pl.wikipedia.org/wiki?curid=4478858" title="Krzysztof Brzozowski">
Krzysztof Brzozowski



</doc>
<doc id="4478862" url="https://pl.wikipedia.org/wiki?curid=4478862" title="Wacław Lenckowski">
Wacław Lenckowski

Wacław Bonifacy Lenckowski (ur. 6 stycznia 1896 w Mroczy, w Wielkopolsce, zm. między 4 a 7 kwietnia 1940 w Katyniu) – kapitan piechoty Wojska Polskiego, ofiara zbrodni katyńskiej.
Życiorys.
Antoniego i Marianny z Kuberów. Od 1912 działał w polskich organizacjach młodzieżowych. Pracując jako kierownik w domu towarowym Gunderman w Tucholi organizował stowarzyszenia „Młodzieży Polskiej” i „Młodzieży Kupieckiej”. Czynnie uczestniczył w Towarzystwie Gimnastycznym „Sokół”, za co został aresztowany przez władze niemieckie i skazany przez sąd w Grudziądzu na dozór policyjny. W związku z wybuchem I wojny światowej zmobilizowany i po wcieleniu do 13 Dywizji Piechoty skierowany na front zachodni. Po zakończeniu wojny wraca do kraju i po przekroczeniu linii demarkacyjnej pod Nakłem zgłasza się do powstańczych oddziałów wielkopolskich. Komenda Poborowa w Poznaniu wciela go do I batalionu saperów wielkopolskich. Do Wojska Polskiego przyjęty w sierpniu 1919. 7 lutego 1920 został przyjęty na trzeci kurs do Szkoły Podchorążych Piechoty w Poznaniu (klasa 2/III) który był przeznaczony dla podoficerów armii niemieckiej. Po ukończeniu Szkoły Podchorążych z 4 lokatą otrzymuje przydział do 51 pułku piechoty Strzelców Kresowych i wraz z pułkiem walczy w wojnie polsko-bolszewickiej.
W okresie międzywojennym pozostał w wojsku. W 1922 był w stopniu podporucznika ze starszeństwem z dniem 1 sierpnia 1920 roku i 1013 lokatą wśród podporuczników piechoty. Pełnił różne funkcje w 51 pp. Na porucznika awansował ze starszeństwem z dniem 1 maja 1921, w 1924 posiadał - 35, w 1930 - 13 lokatę w swoim starszeństwie. Aktywnie uczestniczył w działalności Związku Strzeleckiego „Strzelec’, jako instruktor oraz autor szeregu instrukcji „Strzelca”. Był, wraz z Arturem Freyem, komendantem X Obwodu Związku Strzeleckiego, inicjatorem zorganizowania Marszu im Generała Rydza Śmigłego na trasie Podhajce – Brzeżany. Przy organizacji drugiej edycji marszu (20 – 22 lipca 1928) opracował regulamin, który został wydany w kilkutysięcznym nakładzie i stał się zasadniczym wzorem przy organizacji podobnych imprez w całym kraju. Absolwent kursu w Centrum Szkolenia Broni Specjalnych w Chełmnie. W 1933 został przeniesiony do Korpusu Ochrony Pogranicza. Awansował na stopień kapitana ze starszeństwem z dniem 19 marca 1937 i 40. lokatą w korpusie oficerów piechoty. W marcu 1939 służył w batalionie KOP „Sejny” na stanowisku dowódcy plutonu łączności.
Podczas kampanii wrześniowej walczył w batalionie KOP „Sejny”, został wzięty do niewoli przez Sowietów. Według stanu na kwiecień 1940 był jeńcem obozu w Kozielsku. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru poz. 24, z obozu został wywieziony 3 kwietnia 1940. Został zamordowany między 4 a 7 kwietnia 1940 przez NKWD w lesie katyńskim. Nie został zidentyfikowany podczas ekshumacji prowadzonej przez Niemców w 1943.
Życie prywatne.
Żonaty z Joanną z Buzdyganów.

</doc>
<doc id="4478866" url="https://pl.wikipedia.org/wiki?curid=4478866" title="KPCEN">
KPCEN



</doc>
<doc id="4478868" url="https://pl.wikipedia.org/wiki?curid=4478868" title="Grigorij Tieleszow">
Grigorij Tieleszow

Grigorij Gałaktionowicz Tieleszow (ros. Григорий Галактионович Телешёв, ur. 1902 w Kabansku w obwodzie zabajkalskim, zm. w październiku 1978 w Moskwie) − funkcjonariusz radzieckich służb specjalnych, działacz partyjny i urzędnik państwowy ZSRR, kapitan bezpieczeństwa państwowego.
Życiorys.
Był wnukiem zesłańca na Syberię. W 1916 skończył szkołę w Kabansku, od grudnia 1919 do lipca 1921 był w komunistycznym oddziale partyzanckim i organach milicji robotniczo-chłopskiej w obwodzie zabajkalskim, w 1920 został członkiem RKP(b), w lipcu 1921 rozpoczął pracę w organach Czeki jako komendant biura politycznego powiatowej Czeki w Sielenginsku, później pracował w Ziminskiej Powiatowej Czece i oddziałach pogranicznych, m.in. jako komendant odcinków pogranicznych w obwodzie zabajkalskim (obecnie Buriacja). W 1924 na granicy chińsko-mongolskiej brał udział w walkach z oddziałami dawnego wojska barona Ungern-Sternberga, w których był ranny. Od lutego 1927 do kwietnia 1928 był słuchaczem Wyższej Szkoły Pogranicznej OGPU przy Radzie Komisarzy Ludowych ZSRR, później pracował w oddziale pogranicznym w Noworosyjsku, od października 1929 do lutego 1933 był szefem Wydziału Ekonomicznego Czarnomorskiego Oddziału Okręgowego/Sektora Operacyjnego OGPU, a od lutego 1933 do stycznia 1934 szefem Oddziału III Wydziału Ekonomicznego Pełnomocnego Przedstawicielstwa (PP) OGPU na Kraj Północnokaukaski. Od 19 stycznia 1934 do 16 sierpnia 1936 był zastępcą szefa Wydziału Ekonomicznego PP OGPU/Zarządu Bezpieczeństwa Państwowego (UGB) NKWD na Kraj Północnokaukaski, 31 stycznia 1936 otrzymał stopień starszego porucznika bezpieczeństwa państwowego, od 16 sierpnia do 28 listopada 1936 był szefem Wydziału Ekonomicznego UGB NKWD na Kraj Północnokaukaski, a od listopada 1936 do kwietnia 1937 szefem Wydziału III tego zarządu, 20 grudnia 1936 awansował na kapitana bezpieczeństwa państwowego.
Od 15 kwietnia do września 1937 był szefem Wydziału III UGB NKWD Kraju Stalingradzkiego (obecnie obwód wołgogradzki), od września do 1 października 1937 zastępcą szefa Zarządu NKWD obwodu archangielskiego, od 1 października 1937 do 13 marca 1938 szefem Zarządu NKWD obwodu tambowskiego, a od 3 marca do kwietnia 1938 Zarządu NKWD obwodu charkowskiego. Następnie został skierowany do pracy w organach partyjnych i od 4 maja 1938 do 26 stycznia 1939 był I sekretarzem Komitetu Obwodowego KP(b)U w Odessie i jednocześnie od 18 czerwca 1938 do 13 maja 1940 członkiem KC KP(b)U i Biura Organizacyjnego KC KP(b)U. Później, od lutego 1939 do maja 1947 pracował w Moskwie na kierowniczych stanowiskach w Ludowym Komisariacie/Ministerstwie Przemysłu Spożywczego ZSRR, od maja 1947 do stycznia 1949 pracował w Rydze, gdzie pełnił funkcję wiceministra przemysłu spożywczego Łotewskiej SRR, od lutego 1949 do marca 1953 kierował Departamentem Leśnym Ministerstwa Przemysłu Spożywczego ZSRR. Po zmianie nazwy resortu na Ministerstwo Przemysłu Artykułów Spożywczych ZSRR w marcu 1953 pracował w nim na kierowniczych stanowiskach, od lipca 1957 do stycznia 1966 pełnił funkcje kierownicze w podmiotach gospodarczych przy Państwowym Komitecie Planowania ZSRR i Sownarchozie ZSRR, od stycznia 1966 do lipca 1966 ponownie pracował w Ministerstwie Przemysłu Spożywczego ZSRR. Był deputowanym do Rady Najwyższej ZSRR 1 kadencji. W czerwcu 1970 przeszedł na emeryturę, jednak we wrześniu 1971 podjął pracę jako starszy inżynier w truście, od października 1972 do lutego 1973 ponownie był na emeryturze, od lutego 1973 do lipca 1976 był starszym inżynierem we Wszechzwiązkowym Naukowo-Badawczym Instytucie Wyrobu Win i Uprawy Winorośli "Magaracz", po czym ostatecznie przeszedł na emeryturę. Był odznaczony Orderem Czerwonej Gwiazdy (11 lipca 1937), Odznaką "Honorowy Funkcjonariusz Czeki/GPU (XV)" (20 grudnia 1932) i siedmioma medalami.

</doc>
<doc id="4478869" url="https://pl.wikipedia.org/wiki?curid=4478869" title="Kamienica przy ulicy Stawowej 13 w Katowicach">
Kamienica przy ulicy Stawowej 13 w Katowicach

Kamienica przy ulic Stawowej 13 w Katowicach – zabytkowa kamienica mieszkalno-usługowa z 1893 roku, położona na skrzyżowaniu ulicy Stawowej 13 i ulicy 3 Maja 15 w Katowicach-Śródmieściu. Powstała ona w stylu neobarokowym wg projektu firmy Ignatza Grünfelda, a biegiem czasu kamienica ta kilkukrotnie zmieniała swoich właścicieli. W 2002 roku uległa ona pożarowi, po którym nie odbudowano górującej nad nią charakterystycznej kopuły. Kamienica wpisana jest do rejestru zabytków nieruchomych województwa śląskiego
Historia.
Kamienica wzniesiona w 1893 roku według projektu firmy Ignatza Grünfelda w stylu neobarokowym. Pierwotnie posiadała adres Teichstrasse 5-7 i należała do firmy Grünfeldów, następnie do Grunfeld’s Erben (Spadkobiercy Grünfelda). W latach 1905–1911 mieszkali tu: kupcy Martin Siebner, Max Wachsmann, Herman Wante, Jakob Neumann, dyrektor Richard Daubner, inspektor Robert Stodlisch, nauczyciele Maria Domay i Louis Armitage, fryzjerzy Josef Zwickirsch i Georg Höchler oraz dentysta Wilhelm Schrammen. Swą siedzibę miało przedsiębiorstwo drzewne Russek &amp; Wajda oraz firma Waytz &amp; Freitag.
Około 1910 roku wykonano podłączenie wodno-kanalizacyjne, powstałe według projektu biura technicznego M. Herdemerten z Katowic. Po 1914 roku właścicielem domu był Ryszard Cichoń. Wówczas zmieniono rozplanowanie pomieszczeń parteru i piętra, przystosowując je do celów biurowych i usługowo-handlowych. Planowano zabudowę dębowych schodów łączących parter z pierwszym piętrem.
W dwudziestoleciu międzywojennym obiekt był własnością przedsiębiorstwa Caesar-Wollheim. Swoje siedziby miały tu firmy: Bayernische Versicherungsbank (Bawarskie Towarzystwo Ubezpieczeniowe), katowicki oddział spółki „Polski Lloyd”, część administracji hrabiego Tiele-Wincklera oraz Zjednoczone Kopalnie Górnośląskie „Progress”. W lokalu na pierwszym piętrze odbywały się zebrania Związku Żydów Uczestników Walk o Niepodległość Polski. Lokatorami byli: lekarz Konrad Jarczyk, urzędnicy Alfons Arczyński, Jan Frach i Henryk Połłak, wdowa Helena Schrammen oraz adwokat dr Kwiatek. Narożny sklep mieścił branże związane z tekstyliami.
W 1924 roku zmieniono wystrój elewacji pierwszego piętra i przebudowano je na lokale biurowe spółki Caesar-Wollheim. Prace wykonała firma budowlana R. Patoschka z Katowic. W 1926 roku przedsiębiorstwo budowlane Brunona Iwańskiego wymieniło pokrycie dachowe kopuły narożnej. Zamontowano też windę ręczną. W 1929 roku firma Józefa Artelata odświeżyła fasadę, natomiast dwa lata później w 1931 roku odnowiono sufit na poddaszu według projektu Jerzego Menzla.
W czasie II wojny światowej kamienica należała do braci Viktora i Reinharda Drostów. Po 1945 roku mieściło się tu Zjednoczenie Energetyczne Okręgu Górnośląskiego (późniejszy Zakład Zbytu Energii). W 1948 roku wykonano remont dachu, a trzy lata później swą siedzibę ulokował tu Powszechny Sklep Spożywczy (Gastronom), jeden lokal zaadaptowano na cele PSS oraz naprawiono luźne partie fasady, gzymsów i balkonów. W 1955 roku przebudowano część wnętrz (piwnica i parter) według projektu Janusza Warunkiewicza. W tym czasie mieścił się tu sklep Gallux, po jego likwidacji Dom Handlowy Tekstyl.
Po 1990 oku właścicielem została Marion Keas. Mieścił się tu Dom Handlowy Michał Habas. Jeszcze w tym samym roku wykonano instalację gazową, a w latach 1994–1995 odnowiono i przebudowano elewację parteru według projektu Marka Mikulskiego. W 1998 roku biuro architektoniczne Konior Studio T. Koniora wykonało adaptację wnętrz dla potrzeb DH Habas. W 2002 roku budynek uległ częściowemu zniszczeniu podczas pożaru. W latach 2004–2007 przeprowadzono kompleksowy remont, lecz nie odtworzono narożnej kopuły.
Od 2010 roku obiekt należy do firmy Apartamenty Stawowa 13. W 2019 roku parter budynku zajmowały: Bank Millennium i Salon Firmowy T-Mobile.
W kamienicy Katarzyna Bonda umieściła akcję swej powieści "Tylko martwi nie kłamią". W książce budynek nosi nazwę Keiserhof, nawiązując do nieistniejącego już hotelu, który znajdował się pod adresem Stawowa 19 (na rogu z ul. Młyńską, obecnie teren dworca kolejowego).
Architektura.
Kamienica wzniesiona na planie zbliżonym do prostokąta z zaokrąglonym narożnikiem i boczną oficyną. Usytuowana na narożnej parceli przy ul. Stawowej (dawniej "Teichstrasse") i 3 Maja (dawniej "Grundmanstrasse"). Czterokondygnacyjna, podpiwniczona, z poddaszem, o bryle dwuskrzydłowej, urozmaiconej niewielkimi wykuszami, nad którymi balkony z kutymi, ozdobnymi balustradami. Nakryta dachem dwuspadowym o stromej połaci frontowej z lukarnami. Pierwotnie posiadała w narożu wysoką kopułę zwieńczoną iglicą, z dwiema dużymi lukarnami w bardzo ozdobnych obramieniach, naświetlającymi wewnętrzne, koliste pomieszczenie mieszkalne. Elewacja południowa (od ul. 3 Maja) czteroosiowa, wschodnia (od ul. Stawowej) dziewięcioosiowa z bramą wejściową. Na poziomie drugiej kondygnacji ośmioosiowa, z prostokątnymi oknami w tynkowanych opaskach, rozczłonkowana żłobkowanymi pilastrami. Okna trzeciej kondygnacji zwieńczone gzymsami wspartymi na konsolkach, pomiędzy którymi rzeźby główek aniołów. Na czwartej kondygnacji opaski okienne przerwane sztukatorskimi kartuszami. Okna w osi narożnej flankowane hermami. Elewację wieńczy fryz sztukatorski i gzyms oparty na konsolach. Wnętrza przebudowane, pozbawione pierwotnego wystroju.

</doc>
<doc id="4478870" url="https://pl.wikipedia.org/wiki?curid=4478870" title="Raszówka (Raszówka)">
Raszówka (Raszówka)

Raszówka – przysiółek wsi Raszówka w Polsce, położony w województwie dolnośląskim, w powiecie lubińskim, w gminie Lubin.
W latach 1975–1998 przysiółek położony był w województwie legnickim. 

</doc>
<doc id="4478871" url="https://pl.wikipedia.org/wiki?curid=4478871" title="Raszówka (ujednoznacznienie)">
Raszówka (ujednoznacznienie)



</doc>
<doc id="4478877" url="https://pl.wikipedia.org/wiki?curid=4478877" title="Dmitrij Szlonow">
Dmitrij Szlonow

Dmitrij Wasiljewicz Szlonow (ros. Дмитрий Васильевич Шлёнов, ur. 1891 we wsi Szyłowo w guberni moskiewskiej, zm. w sierpniu 1957 w Moskwie) – funkcjonariusz radzieckich służb specjalnych i działacz partyjny, kapitan bezpieczeństwa państwowego.
Życiorys.
Do 1901 skończył dwie klasy szkoły w Bogorodsku (obecnie Nogińsk), później pracował w fabrykach m.in. w Kineszmie i później jako elektryk w Moskwie, a od 1913 jako elektromonter i tokarz kolejno w Bachmucie, Moskwie, Riewdzie w guberni permskiej i ponownie w Moskwie. W kwietniu 1917 wstąpił do SDPRR(b), a w sierpniu 1917 do Czerwonej Gwardii w Moskwie, jesienią 1917 był członkiem Komitetu Wojskowo-Rewolucyjnego rejonu lefortowskiego w Moskwie, a od marca do kwietnia 1918 żołnierzem moskiewskiego oddziału specjalnego przeznaczenia. Brał udział w walkach z Niemcami pod Orszą, w kwietniu 1918 został członkiem Moskiewskiego Komitetu Wykonawczego i członkiem Komitetu ds. Prasy Moskiewskiej Rady Miejskiej, później był komisarzem sekcji 3 Armii Frontu Wschodniego Armii Czerwonej w wojnie domowej w Rosji. W sierpniu 1918 został członkiem kolegium miejskiej Czeki w Permie, od kwietnia do października 1919 był komisarzem pułku kolejowego, później funkcjonariuszem Wydziału Specjalnego Czeki 3 Armii i szefem Zarządu Administracyjno-Organizacyjnego Wydziału Specjalnego Czeki Frontu Kaukaskiego, a od stycznia 1921 do lutego 1922 przewodniczącym Kubańsko-Czarnomorskiej Obwodowej Czeki. Następnie został szefem Sekcji Tajno-Operacyjnej GPU Turkiestańskiej ASRR i zastępcą pełnomocnego przedstawiciela OGPU na Turkiestan, od 1922 do lutego 1923 był szefem Wydziału Specjalnego Pełnomocnego Przedstawicielstwa (PP) OGPU Turkiestanu i jednocześnie od 17 października 1922 do 1923 szefem Wydziału Specjalnego GPU Frontu Turkiestańskiego (potem od lutego do października 1923 był zastępcą szefa tego wydziału) i od grudnia 1922 do września 1923 członkiem Rady Wojskowo-Rewolucyjnej obwodu fergańskiego.
Od 20 marca 1924 do 4 maja 1927 był szefem gubernialnego/okręgowego oddziału GPU w Irkucku, potem do 16 stycznia 1930 w Omsku, a od 16 stycznia do 16 sierpnia 1930 w Briańsku. Od 16 sierpnia 1930 do 28 października 1931 był szefem Zarządu Tajno-Operacyjnego i szefem Wydziału Specjalnego PP OGPU obwodu zachodniego i jednocześnie pomocnikiem szefa Wydziału Specjalnego GPU Białoruskiego Okręgu Wojskowego. Następnie został inspektorem Wydziału Kadr w centrali OGPU w Moskwie, potem pomocnikiem szefa tego wydziału i szefem Oddziału IV w tym wydziale, pełnił też obowiązki Oddziału I tego wydziału. Od marca 1933 do sierpnia 1936 pracował w Państwowej Komisji Planowania ZSRR, po czym powrócił do pracy w służbach specjalnych i od 3 sierpnia 1936 do 1 lipca 1937 był szefem Zarządu NKWD Udmurckiej ASRR, 7 września 1936 otrzymał stopień kapitana bezpieczeństwa państwowego, od 1 lipca 1937 do 27 kwietnia 1939 był ludowym komisarzem spraw wewnętrznych Udmurckiej ASRR, jednocześnie od sierpnia 1938 do 11 stycznia 1939 był I sekretarzem Udmurckiego Komitetu Obwodowego WKP(b). Później kierował budową fabryki im. Wołodarskiego i był zastępcą zarządu trustu budowlano-montażowego Ludowego Komisariatu Budownictwa ZSRR w Uljanowsku, a od stycznia 1942 do kwietnia 1943 był zastępcą przewodniczącego Komitetu Wykonawczego Uljanowskiej Rady Miejskiej. Był deputowanym do Rady Najwyższej RFSRR.
Odznaczenia.
I medal.

</doc>
<doc id="4478881" url="https://pl.wikipedia.org/wiki?curid=4478881" title="Dialekt aragońsko-kastylijski">
Dialekt aragońsko-kastylijski



</doc>
<doc id="4478885" url="https://pl.wikipedia.org/wiki?curid=4478885" title="Reks">
Reks

Reks, właściwie Corey Isiah Christie (ur. 24 sierpnia 1977) – amerykański raper związany z podziemną sceną stanu Massachusetts. Zadebiutował w 2001 roku wydając album Along Came The Chosen. W sumie wydał 11 solowych albumów. Raper kilkukrotnie grał koncerty w Polsce.

</doc>
<doc id="4478886" url="https://pl.wikipedia.org/wiki?curid=4478886" title="Reprezentacja Ukrainy w futbolu amerykańskim kobiet">
Reprezentacja Ukrainy w futbolu amerykańskim kobiet

Reprezentacja Ukrainy w futbolu amerykańskim kobiet – żeński zespół, biorący udział w imieniu Ukrainy w meczach i sportowych imprezach międzynarodowych w baseballu, powoływany przez selekcjonera, w którym mogą występować wyłącznie zawodnicy posiadający obywatelstwo ukraińskie. Za jej funkcjonowanie odpowiedzialny jest Ukraiński Związek Futbolu Amerykańskiego (NFAFU), który jest członkiem Międzynarodowej Federacji Futbolu Amerykańskiego (IFAF).
Historia.
Swój pierwszy oficjalny mecz reprezentacja Ukrainy rozegrała w 2004 roku po założeniu Ukraińskiego Związku Futbolu Amerykańskiego.
Udział w turniejach międzynarodowych.
Igrzyska olimpijskie.
Ukraińscy zawodnicy futbolu amerykańskiego nie uczestniczyli w letnich igrzyskach olimpijskich.
Uwaga:
"Czcionką kursywą" oznaczone zawody w których była dyscypliną pokazową – bez przyznawania tytułów i medali.
Mistrzostwa świata.
Reprezentacja Ukrainy nigdy nie zakwalifikowała się na mistrzostwa świata.

</doc>
<doc id="4478889" url="https://pl.wikipedia.org/wiki?curid=4478889" title="Tahjere McCall">
Tahjere McCall

 
Tahjere McCall (ur. 17 sierpnia 1994 w Filadelfii) – amerykański koszykarz, występujący na pozycji rzucającego obrońcy, obecnie zawodnik Orléans Loiret Basket.
20 września 2019 dołączy do Atlanty Hawks. 18 października opuścił klub.

</doc>
<doc id="4478892" url="https://pl.wikipedia.org/wiki?curid=4478892" title="Piotr Watolin">
Piotr Watolin

Piotr Aleksandrowicz Watolin (ros. Пётр Александрович Ватолин, ur. w listopadzie 1898 we wsi Ust'-Kiszert' w guberni permskiej, zm. 1941 w Moskwie) − radziecki działacz partyjny i państwowy.
Życiorys.
W 1915 skończył miejską szkołę handlową w Permie, 1917-1918 służył w rosyjskiej armii, później pracował w gubernialnym oddziale zaopatrzenia w Permie jako kierownik pododdziału, potem kierował wydziałem Komitetu Wykonawczego Rady Miejskiej Penzy. Od 1919 należał do RKP(b), 1921-1924 był zastępcą przewodniczącego Komitetu Wykonawczego Rady Powiatowej w Piatigorsku, w 1926 był sekretarzem i kierownikiem wydziału organizacyjnego Komitetu Wykonawczego Terskiej Rady Okręgowej, później zastępcą sekretarza i kierownikiem wydziału organizacyjnego Komitetu Wykonawczego Północnokaukaskiej Rady Krajowej i kierownikiem biura sekretariatu tego komitetu. Od 1931 do 1937 studiował w Moskiewskim Instytucie Energetycznym im. Mołotowa, od listopada 1937 do lipca 1938 był przewodniczącym Komitetu Wykonawczego Woroneskiej Rady Obwodowej, potem organizatorem odpowiedzialnym Wydziału Kierowniczych Organów Partyjnych KC WKP(b), a 1939-1940 Wydziału Kadr Partyjnych Zarządu Kadr KC WKP(b), 1940-1941 był zastępcą przewodniczącego KC MOPR.

</doc>
<doc id="4478893" url="https://pl.wikipedia.org/wiki?curid=4478893" title="Mistrzostwa Ameryki U-20 w koszykówce kobiet">
Mistrzostwa Ameryki U-20 w koszykówce kobiet

Mistrzostwa Ameryki U-18 w koszykówce kobiet – turniej koszykarski organizowany przez FIBA, rozgrywany od 2002 do 2006. W 2002 zawody były rozgrywane do lat 21, natomiast w 2006 w kategorii do lat 20.

</doc>
<doc id="4478894" url="https://pl.wikipedia.org/wiki?curid=4478894" title="Iwan Kołosunin">
Iwan Kołosunin

Iwan Michajłowicz Kołosunin (ros. Иван Михайлович Колосунин, ur. 1897 we wsi Nowaja Usada w guberni niżnonowogrodzkiej, zm. ?) – funkcjonariusz radzieckich służb specjalnych, pułkownik.
Życiorys.
Należał do RKP(b), od kwietnia 1930 do lutego 1931 był szefem Adygejskiego Obwodowego Oddziału GPU, a od lutego 1931 do sierpnia 1932 szefem Kabardo-Bałkarskiego Obwodowego Oddziału GPU. W 1932 został szefem Wydziału Operacyjnego Zarządu Milicji Robotniczo-Chłopskiej Pełnomocnego Przedstawicielstwa OGPU Kraju Północnokaukaskiego, 1937-1939 był szefem Okręgowego Oddziału NKWD w Astrachaniu w stopniu kapitana bezpieczeństwa państwowego, a w 1945 komendantem łagru nr 62 w stopniu pułkownika, w 1947 zakończył służbę w organach.

</doc>
<doc id="4478895" url="https://pl.wikipedia.org/wiki?curid=4478895" title="Leon Lichtenstein">
Leon Lichtenstein

Leon Lichtenstein (ur. 16 maja 1878 w Warszawie, zm. 21 sierpnia 1933 w Zakopanem) – polsko-niemiecki matematyk, profesor matematyki Politechniki w Charlottenburgu, Uniwersytetu w Münsterze i Uniwersytetu w Lipsku. W swojej pracy naukowej zajmował się równaniami różniczkowymi, odwzorowaniami konforemnymi, rachunkiem wariacyjnym, teorią potencjału, hydromechaniką, astronomią, filozofią. Współzałożyciel i redaktor „Mathematische Zeitschrift”.
Życiorys.
Syn urzędnika Juliana Lichtensteina. Ukończył szkołę inżynierską w 1893, naukę uzupełnił w rządowej szkole realnej w Warszawie, po czym wstąpił na wydział mechaniczny Politechniki w Charlottenburgu. Po roku przerwał studia, przez rok pracował w fabryce maszyn drukarskich Jakuba Fajansa w Warszawie, służył ochotniczo w armii rosyjskiej i pracował w fabryce maszyn i pomp Augusta Repphana oraz w biurze inżyniera Słuckiego w Warszawie. Podjął studia na nowo w 1902, uzyskał dyplom inżyniera mechanika i studiował przez rok elektrotechnikę. Od 1902 do 1920 pracował w zakładach Siemens-Halske w Berlinie. W 1907 zdał niemiecką maturę i uzyskał tytuł doktora nauk technicznych na Uniwersytecie Berlińskim na podstawie rozprawy "Beiträge zur Theorie der Kabel", a potem doktora filozofii na podstawie pracy "Zur Theorie der gewöhnlichen Differentialgleichungen". W 1910 habilitował się na Politechnice w Charlottenburgu. W 1918 został profesorem nadzwyczajnym, a w 1920 profesorem zwyczajnym. W 1920 powołany na katedrę Uniwersytetu w Münsterze, po roku przeniósł się na katedrę w Lipsku. Jego doktorantami byli m.in. Ernst Hölder, Erich Kähler, Aurel Wintner, Hermann Boerner i Karl Maruhn.
W 1918 był jednym z inicjatorów powstania „Mathematische Zeitschrift”, do końca życia był redaktorem naczelnym czasopisma. Od 1919 do 1927 redagował również „Jahrbuch über die Fortschritte der Mathematik”
Był członkiem czynnym Polskiej Akademii Umiejętności (1928), Saskiej Akademii Nauk (1925), Lwowskiego Towarzystwa Naukowego, członkiem Polskiego Towarzystwa Matematycznego, Niemieckiego Stowarzyszenia Matematycznego, Szwajcarskiego Towarzystwa Matematycznego, Niemieckiego Towarzystwa Filozoficznego.
Od 1908 żonaty ze Stefanią Rosenblatt (1880–1957) z Lublina, psycholożką po studiach w Bernie. Był spokrewniony z Norbertem Wienerem. Siostrzeńcem żony Lichtensteina był Stefan Rozental.
Z początkiem września 1933, po wejściu w życie ustaw norymberskich, miał stracić katedrę w Lipsku. Wiedząc o tym udał się z żoną do Polski, zmarł nagle na zawał serca w Zakopanem. 30 sierpnia odbyła się uroczystość pogrzebowa w krematorium w Lipsku.
Dorobek naukowy.
W swojej działalności naukowej zajmował się analizą matematyczną, teorią równań różniczkowych o pochodnych cząstkowych, liniowych i nieliniowych, typu eliptycznego, a także teorią potencjału.
Zajmował się mechaniką płynów, teorią równowagi obracającej się cieczy. Udowodnił twierdzenie Poincaré′go dotyczące rodziny figur równowagi. Przedstawił matematyczne uzasadnienie stabilności pierścieni Saturna.

</doc>
<doc id="4478898" url="https://pl.wikipedia.org/wiki?curid=4478898" title="Samuił Samowski">
Samuił Samowski

Samuił Izrailewicz Samowski (ros. Самуил Израилевич Самовский ur. 1898 w Jekaterynosławiu, zm. 26 lipca 1977 w Rydze) – funkcjonariusz radzieckich służb specjalnych.
Życiorys.
Od 1919 należał do RKP(b), 1925-1927 był pełnomocnikiem Okręgowego Oddziału GPU w Połtawie, 1927-1928 szefem Wydziału Tajno-Operacyjnego tego oddziału, a od 11 czerwca 1928 do 5 września 1930 szefem Okręgowego Oddziału GPU w Niżynie. W 1930 był pomocnikiem szefa Sumskiego Sektora Operacyjnego GPU, 1930-1932 szefem Wydziału Specjalnego Charkowskiego Sektora Operacyjnego/Obwodowego Oddziału GPU, od grudnia 1932 do 1934 II zastępcą szefa Charkowskiego Obwodowego Oddziału GPU, a 1934-1937 zastępcą szefa Zarządu NKWD obwodu czernihowskiego w stopniu kapitana bezpieczeństwa państwowego. Od 24 czerwca do lipca 1937 był p.o. szefa Zarządu NKWD obwodu czernihowskiego, a od września 1937 szefem Wydziału Transportu Drogowego GUGB NKWD Kolei Sachalińskiej.

</doc>
<doc id="4478904" url="https://pl.wikipedia.org/wiki?curid=4478904" title="Pawieł Oziorkin">
Pawieł Oziorkin

Pawieł Gurjewicz Oziorkin (ros. Павел Гурьевич Озёркин, ur. 1899 we wsi Borki w guberni riazańskiej, zm. 7 stycznia 1952 w Woroneżu) – funkcjonariusz radzieckich służb specjalnych.
Życiorys.
W 1910 skończył 3-klasową szkołę w Woroneżu, później pracował w manufakturze i w drukarni, od maja do lipca 1917 był członkiem robotniczej drużyny bojowej w Woroneżu. W grudniu 1917 wstąpił do SDPRR(b), 1919-1921 był członkiem Komsomołu, od lipca 1918 do kwietnia 1920 służył w Armii Czerwonej, od maja 1920 pracował w organach Czeki. Od 20 lutego 1927 do 1 lipca 1928 był szefem Wydziału Informacyjno-Agenturalnego Woroneskiego Gubernialnego Oddziału GPU, od 1 lipca 1928 do 1 października 1930 szefem Lgowskiego Okręgowego Oddziału GPU, a 1930-1931 Lgowskiego Sektora Operacyjnego GPU, później od stycznia 1931 do maja 1932 zastępcą szefa Wydziału Specjalnego OGPU 6 Dywizji Piechoty. Od maja 1932 do kwietnia 1934 był szefem Wydziału Specjalnego OGPU 18 Dywizji Piechoty, a od kwietnia 1934 do kwietnia 1936 szefem Miejskiego Oddziału GPU/NKWD w Kostromie i jednocześnie Wydziału Specjalnego OGPU/NKWD 49 Dywizji Piechoty, 23 lutego 1936 otrzymał stopień starszego porucznika bezpieczeństwa państwowego. Od 31 maja 1936 do 16 lutego 1937 był szefem Zarządu NKWD Kałmuckiej ASRR, a od 16 lutego 1937 do 28 stycznia 1939 ludowym komisarzem spraw wewnętrznych Kałmuckiej ASRR. Był deputowanym do Rady Najwyższej ZSRR 1 kadencji. 19 grudnia 1937 został odznaczony Orderem Znak Honoru.
W styczniu 1939 został aresztowany, w październiku 1939 wypuszczony. W sierpniu 1944 objął funkcję pełnomocnika Rady ds. Kultów Religijnych przy Radzie Komisarzy Ludowych/Rady Ministrów ZSRR na obwód woroneski, którą pełnił do końca życia.

</doc>
<doc id="4478905" url="https://pl.wikipedia.org/wiki?curid=4478905" title="Stefan Posch">
Stefan Posch

Stefan Posch (ur. 14 maja 1997 w Judenburgu) – austriacki piłkarz grający na pozycji obrońcy w TSG 1899 Hoffenheim.
Życiorys.
W czasach juniorskich trenował w następujących klubach: Tus Kraubath, DSV Leoben, Grazer AK, AKA HIB Liebenau, Sturm Graz, Admira Wacker Mödling i TSG 1899 Hoffenheim. W latach 2014–2015 był zawodnikiem rezerw Admiry Wacker. W latach 2016–2017 grał rezerwach Hoffenheim. Przed rozpoczęciem sezonu 2017/2018 dołączył do pierwszego zespołu. W Bundeslidze zadebiutował 14 października 2017 w zremisowanym 2:2 meczu z FC Augsburg.

</doc>
<doc id="4478908" url="https://pl.wikipedia.org/wiki?curid=4478908" title="Reprezentacja Finlandii w futbolu amerykańskim">
Reprezentacja Finlandii w futbolu amerykańskim



</doc>
<doc id="4478909" url="https://pl.wikipedia.org/wiki?curid=4478909" title="Krzysztof Brzozowski (zm. 1635)">
Krzysztof Brzozowski (zm. 1635)

Krzysztof Brzozowski herbu Korab (zm. w 1635 roku) – pisarz bielski w latach 1617-1635, starosta drohicki w 1620 roku.
Poseł powiatu drohickiego na sejm 1620 roku. Marszałek sejmiku ziemi bielskiej w grudniu 1625 roku. Poseł na sejm 1625, 1628 i sejm nadzwyczajny 1629 roku. Podpisał "pacta conventa" Władysława IV Wazy w 1632 roku.
Poseł na sejm koronacyjny 1633 roku.

</doc>
<doc id="4478911" url="https://pl.wikipedia.org/wiki?curid=4478911" title="Julio Villalba">
Julio Villalba

Julio César Villalba Gaona (ur. 17 września 1998 w Ciudad del Este) – paragwajski piłkarz grający na pozycji napastnika w Borussii Mönchengladbach.
Życiorys.
Jest wychowankiem Cerro Porteño. 1 stycznia 2016 dołączył do kadry pierwszego zespołu. 1 stycznia 2017 odszedł za 1,25 miliona euro do niemieckiej Borussii Mönchengladbach, pozostając w dotychczasowym klubie na zasadzie wypożyczenia do 30 czerwca 2017. W Bundeslidze zadebiutował 9 września 2017 w przegranym 0:1 meczu z Eintrachtem Frankfurt. Do gry wszedł w 84. minucie, zastępując Oscara Wendta.

</doc>
<doc id="4478914" url="https://pl.wikipedia.org/wiki?curid=4478914" title="Reprezentacja Francji w futbolu amerykańskim">
Reprezentacja Francji w futbolu amerykańskim



</doc>
<doc id="4478915" url="https://pl.wikipedia.org/wiki?curid=4478915" title="Reprezentacja Japonii w futbolu amerykańskim">
Reprezentacja Japonii w futbolu amerykańskim



</doc>
<doc id="4478916" url="https://pl.wikipedia.org/wiki?curid=4478916" title="Reprezentacja Kanady w futbolu amerykańskim">
Reprezentacja Kanady w futbolu amerykańskim



</doc>
<doc id="4478917" url="https://pl.wikipedia.org/wiki?curid=4478917" title="Reprezentacja Meksyku w futbolu amerykańskim">
Reprezentacja Meksyku w futbolu amerykańskim



</doc>
<doc id="4478918" url="https://pl.wikipedia.org/wiki?curid=4478918" title="Reprezentacja Niemiec w futbolu amerykańskim">
Reprezentacja Niemiec w futbolu amerykańskim



</doc>
<doc id="4478919" url="https://pl.wikipedia.org/wiki?curid=4478919" title="Reprezentacja Stanów Zjednoczonych w futbolu amerykańskim">
Reprezentacja Stanów Zjednoczonych w futbolu amerykańskim



</doc>
<doc id="4478920" url="https://pl.wikipedia.org/wiki?curid=4478920" title="Reprezentacja Polski w futbolu amerykańskim">
Reprezentacja Polski w futbolu amerykańskim



</doc>
<doc id="4478923" url="https://pl.wikipedia.org/wiki?curid=4478923" title="Jackie Moggridge">
Jackie Moggridge

Jackie Moggridge (ur. 1 marca 1922, zm. 7 stycznia 2004) – była pionierką lotnictwa i pierwszą kobietą, która została kapitanem rejsowych lotów pasażerskich.
Biografia.
Urodziła się jako Dolores Theresa Sorour w Pretorii, Południowej Afryce, zdecydowała się przyjąć imię Jackie na cześć swojej idolki Jackie Rissik, zawodniczki hokejowej. Nauczyła się latać i uzyskała licencję typu 'A’ w wieku 16 lat. W wieku 17 lat została pierwszą kobietą, która skoczyła ze spadochronem w Południowej Afryce. W 1938 roku przeniosła się do Wielkiej Brytanii, aby uzyskać licencję typu 'B' w Aeronautical College w Witney. Jak wiele kobiet dołączyła do Women’s Auxiliary Air Force, dopóki nie udało się jej dołączyć do Air Transport Auxiliary, stacjonowała w bazie radarowej w Rye. Do ATA zrekrutowała ją Kobieca Komendant Pauline Gower w lipcu 1940 roku. W tamtym czasie Jackie była najmłodsza spośród kobiecych pilotów. Wykonała ponad 1,500 lotów, 83 rodzajami samolotów.
Po zamknięciu ATA porzuciła latanie. W 1945 roku wyszła za mąż za porucznika pułkownika Reginalda Moggridge'a w Taunton w hrabstwie Devon. Urodziła dwie córki. Była zaangażowana w amatorskie stowarzyszenia dramatyczne, ale cały czas chciała latać. Dołączyła do ochotniczych rezerw RAF, by finalnie dostać się do RAF w 1953 roku, wtedy też otrzymała "skrzydła" (oficjalną odznakę RAF). Z powodu aktywności w stowarzyszeniach dramatycznych i ochotniczych rezerw RAF była gościem Richarda Dimbleby'ego w jego audycji radiowej Down Your Way. W latach 50. Moggridge otrzymała też licencję komercyjnego pilota.
W 1957 roku LEC Refrigeration prezentowała nową demonstracyjną wersję swoich lodówek. Produkt był w różnych miejscach pokazywany, dlatego Jackie została zatrudniona jako drugi pilot. Pokonała 15,000 mil lecąc z lodówkami do Południowej Afryki. Następnie linie lotnicze Channel Airways poszukiwały pilota, Moggridge w dokumentach rekrutacyjnych nie wspomniała, że jest kobietą dlatego została zaproszona na rozmowę kwalifikacyjną. Po zaprezentowaniu swoich osiągnięć została zatrudniona. Pracowała na trasach pomiędzy wyspą Wight, Jersey i Guernsey.
Nagrody i dziedzictwo.
Moggridge za zasługi wojenne otrzymała Coronation Medal i medal War Commendation. Została nagrodzona Jean Lennox Bird Trophy nadawaną przez British Women Pilots’ Association w 1959. Stworzyła Jackie Moggridge Cup, które odznaczały brytyjskie pilotki za uzyskanie doskonałych kwalifikacji. Moggridge napisała książkę o swoich doświadczeniach, początkowo wydano ją w 1957 roku jako „Kobieta pilot / Jackie Moggridge”, ale później nazwę zmieniona na „Spitfire Girl”.
Pierwsza piątka.
Jean Bird, Benedetta Willis, Jackie Moggridge, Freydis Leaf i Joan Hughes były pierwszymi kobietami, które otrzymały odznakę RAF. Następną kobietą, która otrzymała "skrzydła" była Julie Ann Gibson w 1991.

</doc>
<doc id="4478926" url="https://pl.wikipedia.org/wiki?curid=4478926" title="Veronica Hamel">
Veronica Hamel

Veronica Hamel (ur. 20 listopada 1943 w Filadelfii) – amerykańska aktorka i modelka.
Życiorys.
Urodziła się w Filadelfii w rodzinie stolarza i gospodyni domowej. Po ukończeniu Temple University, rozpoczęła pracę jako sekretarka w firmie zajmującej się produkcją pokrowców na deski do prasowania. Niedługo potem, „odkryta” przez Eileena Forda, rozpoczęła pracę w modelingu. Również jako modelka zadebiutowała w filmie – był to "Klute" Alana J. Pakuli z 1971.
Veronica Hamel przeszła do historii światowej reklamy jako modelka, która wystąpiła w ostatniej reklamie telewizyjnej papierosów (były to „Virginia Slims”), wyemitowanej przez stację NBC 31 grudnia 1970 roku o godz. 23:59, na minutę przed oficjalnym zakazem ich reklamowania w USA.
Hamel zaczęła pojawiać się w serialach telewizyjnych w 1975. Odrzuciła propozycję zagrania roli Kelly Garrett w serialu "Aniołki Charliego", a ostatecznie producent Aaron Spelling obsadził Jaclyn Smith. Były to głównie produkcje serialowe, z których najpopularniejsza – "Posterunek przy Hill Street" (1981-87) – przyniósł jej pięciokrotnie nominację do nagrody Emmy. O wiele lepiej została zapamiętana jako aktorka dużego ekranu. Zagrała w zaledwie kilku, lecz dość ówcześnie dosyć głośnych filmach kinowych – "Wyścig gumowej kuli" (1976), "Po tragedii Posejdona" (1979), "Gdy czas ucieka" (1980), "Dbać o interes" (1990).
Od 2010 nie występuje. W swojej wieloletniej karierze aktorskiej przyszło jej grać w filmach tak znanych reżyserów jak (m.in.): Irwin Allen, Alan Alda, Arthur Hiller. Występowała u boku tak znanych gwiazd światowego kina oraz telewizji jak: David Carradine, Sylvester Stallone, Michael Caine, Telly Savalas, Sally Field, Karl Malden, Shirley Jones, Jack Warden, Peter Boyle, Slim Pickens, Mark Harmon, Paul Newman, Jacqueline Bisset, William Holden, James Franciscus, Ernest Borgnine, James Belushi, Charles Grodin, Eddie Albert, Robert Wagner, Paul Michael Glaser, David Soul, James Garner, Sam Neill, David Duchovny, Bonnie Bedelia, Kim Delaney, Bruce Boxleitner, Michael Horse, Patrick Duffy, Linda Gray i in.
Życie osobiste.
W latach 1971–1981 była zamężna z aktorem Michaelem Irvingiem. Związek ten zakończył się rozwodem po 10 latach. Od tego momentu żadne inne jej związki i relacje osobiste nie są znane. Nie posiada potomstwa.

</doc>
<doc id="4478929" url="https://pl.wikipedia.org/wiki?curid=4478929" title="Paulius Baltakis">
Paulius Baltakis

Paulius Antanas Baltakis (ur. 1 stycznia 1925 w Traszkunach, zm. 17 maja 2019 w Kownie) – litewski duchowny rzymskokatolicki, franciszkanin, od 1984 biskup tytularny "Egara".
Życiorys.
15 września 1950 złożył franciszkańskie śluby zakonne. Święcenia kapłańskie przyjął 24 sierpnia 1952. 14 września 1984 został mianowany biskupem tytularnym Egara. Sakrę otrzymał 14 września 1984.

</doc>
<doc id="4478931" url="https://pl.wikipedia.org/wiki?curid=4478931" title="Forge of Empires">
Forge of Empires

Forge of Empires – komputerowa gra strategiczna rozgrywana w przeglądarce internetowej, wyprodukowana i wydana przez niemieckie studio InnoGames. 
Gra okazała się sukcesem. Do pierwszej połowy 2017 roku gra wygenerowała 250 milionów euro przychodu
Opis gry.
Fabuła gry skupia się na zarządzeniu miastem na przestrzeni kolejnych epok historycznych. Gracz rozpoczyna rozgrywkę w epoce kamienia łupanego jako posiadacz skromnej wioski. W miarę postępów gry wioska stopniowo rozbudowuje się o kolejne budynki. Gracz wynajduje też nowe technologie i powiększa kontrolowane terytorium. Walczy przy tym z wrogami, którymi mogą być inni gracze lub przeciwnicy sterowani przez komputer. Wioska staje się miastem, które stopniowo zmienia swój wygląd, gdy gracz przechodzi do następnej epoki, udostępniając mu tym samym nowe technologie, budynki czy jednostki wojskowe. 

</doc>
<doc id="4478932" url="https://pl.wikipedia.org/wiki?curid=4478932" title="Reprezentacja Stanów Zjednoczonych w futbolu amerykańskim kobiet">
Reprezentacja Stanów Zjednoczonych w futbolu amerykańskim kobiet

Reprezentacja Stanów Zjednoczonych w futbolu amerykańskim – reprezentuje USA w rozgrywkach międzynarodowych w futbolu amerykańskim.
W reprezentacji mogą występować wyłącznie byłe zawodniczki drużyn uniwersyteckich niegrające w żadnej z profesjonalnych lig w Ameryce Północnej. Za jej funkcjonowanie odpowiedzialny jest związek USA Football, który jest członkiem Międzynarodowej Federacji Futbolu Amerykańskiego (IFAF).
Historia.
Po raz pierwszy w rozgrywkach mistrzostw świata w futbolu amerykańskim reprezentacja USA wzięła udział w 2010 roku. Stany Zjednoczone wygrały swój pierwszy mecz 63:0, pokonując reprezentację Austrii w pierwszej rundzie turnieju. W drugiej rundzie drużyna amerykańska pokonała Finlandię 72:0. W finale Stany Zjednoczone pokonały broniącą tytułu Kanadę 66:0 i zdobyła tytuł mistrzowski.
Udział w turniejach międzynarodowych.
Igrzyska olimpijskie.
Uwaga: "Kursywą" oznaczono zawody, w których dana dyscyplina była pokazową – bez przyznawania tytułów i medali.
Mistrzostwa świata.
Reprezentacja USA trzykrotnie uczestniczyła w mistrzostwach świata, zawsze je wygrywając.

</doc>
<doc id="4478938" url="https://pl.wikipedia.org/wiki?curid=4478938" title="General Electric F101">
General Electric F101

General Electric F101 – silnik dwuprzepływowy z dopalaczem wyprodukowany przez firmę General Electric, stosowany w bombowcu B-1B Lancer.
Historia.
Model F101 został zaprojektowany przez General Electric na potrzeby projektu bombowca B-1A. Po zawieszeniu prac nad samolotem w 1977 roku stworzono nową wersję silnika o nazwie F101-GE-102 która ostatecznie napędzała B-1B który wszedł do służby w 1984 roku.
Rozwój konstrukcji.
CFM56.
W 1974 model F101 został przerobiony na wydajną jednostkę do zastosowań cywilnych. Powstały w ten sposób dwuprzepływowy silnik o dużym stosunku dwuprzepływowości został oznaczony CFM56 i obecnie wykorzystywany jest przede wszystkim na Boeingu 737.
F110.
W latach 80. silnik F101 został zmodyfikowany do modelu F110 na potrzeby myśliwców F-14, F-16 oraz później F-15.

</doc>
<doc id="4478959" url="https://pl.wikipedia.org/wiki?curid=4478959" title="August Kolb">
August Kolb



</doc>
<doc id="4478962" url="https://pl.wikipedia.org/wiki?curid=4478962" title="August Kolb (inżynier)">
August Kolb (inżynier)

August Kolb – polski inżynier
Dyrektor kopalń naftowych w Wańkowej i Borysławiu.
11 listopada 1937 został odznaczony Krzyżem Kawalerskim Orderu Odrodzenia Polski.

</doc>
<doc id="4478964" url="https://pl.wikipedia.org/wiki?curid=4478964" title="Wodnicha ozdobna">
Wodnicha ozdobna

Wodnicha ozdobna ("Hygrophorus speciosus" Peck) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Hygrophorus, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską nadała w 1975 r. Barbara Gumińska.
Morfologia.
Średnica 2–6 cm, za młodu wypukły z podwiniętym brzegiem, później płasko rozpostarty, często z wypukłością na środku i prostym brzegiem. Powierzchnia gładka, śluzowata, przy brzegu chromowożółta, ku środkowi stopniowo coraz ciemniejsza; pomarańczowa. Czasami całe owocniki są pomarańczowe (zwłaszcza młode).
Zbiegające, dość rzadkie, z blaszeczkami i rzadkie, białe lub żółtawe.Ostrza blaszek równe.
Wysokość 4–10 cm, grubość 0,4–0,5 cm, walcowaty, czasem zwężający się ku szczytowi. Powierzchnia śluzowata z mniej lub bardziej wyraźnym pierścieniem. U szczytu trzon jest biały i delikatnie oprószony, poza tym początkowo biały, później staje się żółtawy, a nawet pomarańczowy.
W kapeluszu cienki, biały, tylko pod skórką z żółtym lub pomarańczowym odcieniem, nie zmieniający barwy po uszkodzeniu, bez zapachu, w smaku łagodny.
Wysyp zarodników biały. Zarodniki 8–11 × 4,5–5,5 μm, elipsoidalne, gładkie, w KOH hialinowe, nieamyloidalne. Brak cystyd. Podstawki 4–sterygmowe, o długości 45–65 μm. Trama w blaszkach rozbieżna. Strzępki skórki kapelusza w postaci ixotrichodermy.
Występowanie i siedlisko.
Wodnicha ozdobna w Ameryce Północnej, jest szeroko rozprzestrzeniona, w Europie występuje tylko w niektórych krajach. W Polsce notowana, ale rzadka. Jej rozprzestrzenienie i stopień zagrożenia nie są znane.
Grzyb mikoryzowy współżyjący z drzewami iglastymi, głównie modrzewiem i sosną. Owocniki pojawiają się w rozproszeniu, pojedynczo lub grupkami późnym latem i jesienią.
Gatunki podobne.
Młode owocniki mają pomarańczowoczerwoną, lepką czapkę i biały, śluzowaty trzon. W czasie suchej pogody śluz ten wysycha i trzon staje się pomarańczowy. Blaszki są białe lub lekko żółtawe i silnie zbiegające. Ten zestaw cech, wraz z miejscem występowania zwykle wystarczają do odróżnienia wodnichy ozdobnej od innych pomarańczowoczerwonych wodnich, bez odwoływania się do cech mikroskopowych. W lasach modrzewiowych czasami występuje wodnicha modrzewiowa ("Hygrophorus lucorum"), ale ma cytrynowożółty kapelusz.

</doc>
<doc id="4478965" url="https://pl.wikipedia.org/wiki?curid=4478965" title="Hygrophorus speciosus">
Hygrophorus speciosus



</doc>
<doc id="4478967" url="https://pl.wikipedia.org/wiki?curid=4478967" title="Krzysztof Prymek">
Krzysztof Prymek

Krzysztof Prymek (ur. 6 grudnia 1950) – polski reżyser filmowy oraz aktor filmowy i teatralny
Życiorys.
Jako aktor występował na scenach warszawskich: Teatrze Baj oraz Teatrze Żydowskim. Od połowy lat 70. XX wieku pracował jako współpracownik reżysera lub II reżyser przy produkcjach fabularnych oraz serialach filmowych. Od lat 90. XX wieku zajmował się reżyserią filmów reklamowych, dokumentalnych oraz. realizacją programów telewizyjnych. Wykładał w Szkole Promocji i Reklamy Benta w Warszawie (obecnie Wyższa Szkoła Promocji, Mediów i Show Businessu). Obecnie związany zawodowo z Klubem Kultury Seniora przy Centrum Promocji Kultury Praga Południe.

</doc>
<doc id="4478975" url="https://pl.wikipedia.org/wiki?curid=4478975" title="Cadet (raper)">
Cadet (raper)

Cadet, właśc. Blaine Cameron Johnson, (ur. 26 marca 1990 w Londynie, zm. 9 lutego 2019 w Betley) "–" brytyjski raper.
Karierę solową rozpoczął w 2015 roku, wydając szereg freestyle’ów na YouTube. Jego debiutancki projekt "The Commitment" został wydany w 2016 roku, a drugi, "The Commitment 2", rok później. Popularność zyskał dzięki singlowi "Advice" z gościnnym występem Deno, który osiągnął 27 miejsce na liście UK Singles Chart.
Kariera.
Gipset (2006-2014).
Muzyczny świat usłyszał o nim po raz pierwszy dzięki współpracy z formacją Gipset, założoną przez Krepta i Konana w 2006 roku. Często występował w filmach z ich freestyle'ami. W 2008 r. wydał swój pierwszy komercyjny mixtape pt. "Are You Ready". Gipset zyskał większą popularność w social mediach w 2010 roku poprzez freestyle o życiu w londyńskim gangu. Grupa rozpadła się w 2013 roku po tym, jak Krept i Konan podpisał swój kontrakt nagraniowy, natomiast reszta członków zajęła się karierami solowymi.
Kariera solowa (2015-2019).
Karierę solową rozpoczął w 2015 roku, wydając freestyle "Slut" na YouTube w lipcu. Został zauważony przez Link Up TV i zaproszony do udziału w ich serii freestyle’ów "Behind Barz". Odcinek z jego udziałem został opublikowany 27 sierpnia 2015 r.
Debiutancka EPka Cadeta "The Commitment" ujrzała światło dzienne w 2016 roku, z gościnnym udziałem m.in. Konana, Donae'o i Tis Rome. W tym samym roku wydał singiel "Letter to Krept", będącym wiadomością do swojego kuzyna Krepta, z którym w chwili wydania singla Cadet nie miał najlepszych relacji, oraz przedstawieniem ich wspólnej historii. W odpowiedzi na to, Krept opublikował piosenkę "Letter to Cadet." Pod koniec 2016 r. ukazał się jeszcze singiel "Corn", wykonany we współpracy z Big Tobzem. W 2017 roku wydano "The Commitment 2", będące drugą EPką w dyskografii rapera. Można na niej usłyszeć gościnne występy m.in. Konana i Ghettsa.
29 sierpnia 2018 roku wydał singiel "Advice" we współpracy z Deno, który stał się jego pierwszą notowaną na listach piosenką, osiągając 27 miejsce na UK Singles Chart. Pierwotnie był to freestyle nagrany w samochodzie Cadeta, który pomógł spopularyzować piłkarz Dele Alli, udostępniając go w swojej relacji na Instagramie. Drugim notowanym singlem z udziałem rapera był "Pumpy", który na liście UK Singles Chart osiągnął pozycję siedemdziesiątą. Ostatnim singlem wydanym za życia artysty był "Trendy" z udziałem Tion Wayne’a i Ay Ema, ujrzał światło dzienne w grudniu 2018 r.
Życie prywatne.
Był kuzynem rapera Krepta, znanego dzięki współpracy w duecie z Konanem. W dzieciństwie spędzali ze sobą wiele czasu. W wieku 15 lat przeszedł na islam.
Śmierć.
9 lutego 2019 roku Cadet wraz z trzema znajomymi był w drodze na koncert w Keele University, gdy taksówka Toyota Prius, którą jechali, zderzyła się z Vauxhallem Combo w miejscowości Betley, około 8 kilometrów od miejsca koncertu. Zginął na miejscu.
Wiadomość o jego śmierci wstrząsnęła brytyjską sceną hip-hopową. 10 lutego 2019 r. Krept zorganizował spotkanie ku pamięci Cadeta w londyńskim Hyde Parku, a raperzy Deno, Rapman (reżyser serialu "Shiro's Story", w którym zagrał Cadet) Clue i Krept (wraz z Konanem) wydali piosenki na jego cześć.

</doc>
<doc id="4478990" url="https://pl.wikipedia.org/wiki?curid=4478990" title="Szkoły dla Zdrowia w Europie">
Szkoły dla Zdrowia w Europie

Szkoły dla Zdrowia w Europie (ang. "Schools for Health in Europe", skr. SHE) – projekt promocji zdrowia z elementami profilaktyki realizowany przez sieć szkół europejskich będąca projektem utworzonym przez WHO, Radę Europy i Komisję Europejską w 1991 (wówczas pod nazwą "Europejska Sieć Szkół Promujących Zdrowie").
Historia.
Istotnym spotkaniem dla planowanego projektu było Europejskie Sympozjum "Szkoła Promująca Zdrowie" zorganizowane w 1986 przez Scottish Health Education Group (ośrodek współpracujący z Biurem Regionalnym dla Europy Światowej Organizacji Zdrowia). Wzięli w nim udział przedstawiciele 28 krajów, także Polski. Zapoczątkowało ono budowanie koncepcji SHE, zapisanej po raz pierwszy w 1989 w raporcie "Zdrowa Szkoła".
Cele i realizacja.
Celem programu jest rozwijanie systemu edukacji szkolnej w zdrowiu, rozumianym jako dobrostan fizyczny, psychiczny, społeczny i duchowy. Do sieci należy 45 państw (2018). W 1992 wśród siedmiu pierwszych państw przyjęto m.in. Polskę, po dobrych efektach jakie przyniósł trzyletni program "Szkoła promująca zdrowie", firmowany przez WHO.
Program jest uznawany za inwestycję w zdrowie i edukację (w Polsce w 2000 koordynowanie zadań w programie przeniesiono z resortu zdrowia do resortu edukacji). W ramach programu prowadzone są warsztaty, szkolenia i wymiana informacji, przygotowuje się wydawnictwa i poradniki oraz realizuje projekty. SHE jest najbardziej rozpowszechnionym i dynamicznie rozwijającym się siedliskowym projektem promocji zdrowia w Europie.
Zasady.
Kluczowe zasady szkoły promującej zdrowie zapisane w rezolucji pierwszej Europejskiej Konferencji Szkół Promujących Zdrowie, (Saloniki-Halkidiki, 1997):

</doc>
<doc id="4478994" url="https://pl.wikipedia.org/wiki?curid=4478994" title="Biurokracja pierwszego kontaktu">
Biurokracja pierwszego kontaktu

Biurokracja pierwszego kontaktu (ang. "street-level bureaucracy") – działania kreowane przez grupę urzędników i pracowników służb publicznych, w tym społecznych, mających podczas wykonywania swych obowiązków bezpośrednią styczność z obywatelami, polegające na stosowaniu i interpretacji obowiązujących zapisów prawa oraz realizowaniu polityki kreowanej na wyższych szczeblach administracyjnych.
Według koncepcji sformułowanej przez Michaela Lipsky’ego w latach 80. XX wieku, polityki publiczne nie są rzeczywiście kreowane na najwyższych szczeblach administracji, lecz tworzone przez profesjonalistów (urzędników) pierwszego kontaktu, będących łącznikami pomiędzy obywatelem a światem organizacji. Do grupy tej należą m.in. policjanci, pielęgniarki, pracownicy socjalni, pracownicy służb komunalnych. Jako grupa charakteryzują się regularną i bezpośrednią interakcją z obywatelami lub odbiorcami usług publicznych oraz posiadaniem uprawnień do dostępu do pewnych informacji w odniesieniu do świadczonych usług, jak również możliwością nakładania sankcji w zakresie swych kompetencji. Według Lipsky'ego kontakt z przedstawicielem instytucji publicznej jest doniosłą chwilą życia ludzkiego, ponieważ to w interakcji z tą osobą obywatel bezpośrednio doświadcza rządów, które w drodze wyborów sam skonstruował.
Autorką polskiej wersji językowej pojęcia ("biurokracja pierwszego kontaktu") jest Karolina Sztandar-Sztanderska.

</doc>
<doc id="4478997" url="https://pl.wikipedia.org/wiki?curid=4478997" title="Men Like Gods">
Men Like Gods



</doc>
<doc id="4479003" url="https://pl.wikipedia.org/wiki?curid=4479003" title="Styl funkcjonalny">
Styl funkcjonalny



</doc>
<doc id="4479009" url="https://pl.wikipedia.org/wiki?curid=4479009" title="Pratt &amp; Whitney TF30">
Pratt &amp; Whitney TF30

Pratt &amp; Whitney TF30 – silnik dwuprzepływowy z dopalaczem wyprodukowany przez firmę Pratt &amp; Whitney, stosowany w samolotach F-111 Aardvark, F-14 Tomcat oraz A-7 Corsair II.

</doc>
<doc id="4479013" url="https://pl.wikipedia.org/wiki?curid=4479013" title="Kościół św. Anny w Łysych">
Kościół św. Anny w Łysych

Kościół świętej Anny – rzymskokatolicki kościół filialny należący do parafii Chrystusa Króla Wszechświata w Łysych w dekanacie Myszyniec diecezji łomżyńskiej.
Historia.
Jest to świątynia wzniesiona w 1882 jako rozbudowa istniejącej od 1789 kaplicy. Wybudowana została dzięki staraniom ks. Józefa Gadomskiego. Budowla była remontowana w latach 1965–1969.
Kościoły w Lemanie, Turośli, Dąbrówce i Łysych to zespół czterech budowli sakralnych określanych mianem kościołów w stylu kurpiowskim. Wszystkie mają dwie wieże w ścianie frontowej i trójkątny szczyt. Forma ta nawiązuje do klasycystycznych tympanonów.
Rozgłos, jaki kościół w Łysych zyskał dzięki organizowanym od 1969 konkursom na najpiękniejszą palmę wielkanocną, sprawił, że świątynia była zbyt mała, by pomieścić wiernych i pielgrzymów. W latach 1998–2000 wystawiono nowy murowany kościół. Stara świątynia jest otwierana tylko w Niedzielę Palmową. Z kościoła wyrusza uroczysta procesja z palmami. We wnętrzu kościoła palmy prezentowane są na czas konkursu i przechowywane przez cały rok.
Architektura.
Kościół jest drewniany, zbudowany w konstrukcji zrębowej. Ściany są szalowane z listwowaniem. Kościół ma jedną nawę. Budowla jest orientowana, na planie krzyża łacińskiego. Ramiona boczne tworzą kaplice zamknięte trójbocznie z kalenicami niższymi w stosunku do nawy głównej. Prezbiterium jest mniejsze w stosunku do nawy, ale tej samej szerokości, zamknięte jest trójbocznie. Do prezbiterium przylegają dwie boczne zakrystie. Do nawy od zachodu przylega kruchta z dwoma identycznymi kwadratowymi lamusami. 
Fasada frontowa jest dwukondygnacyjna. Druga kondygnacja jest czteroosiowa z oknami, ozdobiona dwiema wieżami, między którymi znajduje się trójkątny szczyt oddzielony od niższej kondygnacji wyraźnym gzymsem obitym blachą. W szczycie umieszczono medalion flankowany dwoma trójkątnymi okienkami. Wieże zbudowano na planie kwadratu, na szczycie przechodzą w ośmiokątne. Są zwieńczone dachami hełmowymi z podwójnymi latarniami. Elewacja południowa i północna są identyczne, z ryzalitami na zachodzie i wejściami na osi ścian naw bocznych. Na elewacji wschodniej, oprócz trójbocznie zamkniętego prezbiterium, widoczne jednoosiowe ściany zakrystii z oknami. 
Więźba dachowa kościoła jest krokwiowa, podwójna, wzmocniona jętkami na stolcach z zastrzałami. Dach świątyni jest jednokalenicowy i pokryty blachą. Na dachu, na skrzyżowaniu nawy głównej i ramion transeptu, umieszczono czworokątną wieżyczkę na sygnaturkę zwieńczoną blaszanym dachem hełmowym z podwójną latarnią. Nad zakrystią i kruchtą dach jest pulpitowy. 
Do kościoła prowadzą drewniane, dwuskrzydłowe, spongowe drzwi umieszczone na osi symetrii elewacji frontowej. Drzwi do kruchty bocznej i zakrystii są drewniane, jednoskrzydłowe, spongowe. Wszystkie drzwi są szalowane w romby i nabijane kowalskimi gwoździami. Okna w kościele są prostokątne w drewnianych ramach, podwójne, dwu- i czteropolowe, z nadświetlem. W oknach prezbiterium zmontowano nadświetla z witrażami. 
Wnętrze nakryte jest stropem płaskim z fasetą obejmującym nawę i prezbiterium. Ramiona transeptu rozgraniczone są od nawy dwiema parami słupów o sfazowanych narożach z zastrzałami. Chór muzyczny podpierają dwa słupy. Jest lekko wysunięty do przodu w środkowej części. Na chórze stoi neobarokowy prospekt organowy z instrumentem z 1902 autorstwa Jana Szrejberta. Podłoga została wykonana z drewnianych desek. Polichromia ma formę geometrycznych wzorów. Została wykonana w II połowie XIX wieku. 
Pod względem rozplanowania kościół jest prawie identyczny jak świątynia w Turośli, różni się tylko zamknięciem ramion transeptu. 
Wyposażenie.
Wyposażenie w stylu neobarokowym pochodzi głównie z końca XIX wieku. Należą do niego ołtarz główny, dwa ołtarze boczne, ambona i chrzcielnica. 

</doc>
<doc id="4479014" url="https://pl.wikipedia.org/wiki?curid=4479014" title="Eugen Voss">
Eugen Voss

Eugen Berthold Voss (ur. 26 marca 1926 w Lucernie, zm. 4 lutego 2021) – szwajcarski duchowny ewangelicko-reformowany, działacz na rzecz praw człowieka, twórca i dyrektor Institut Glaube in der 2. Welt (G2W, Instytut Wiara w Drugim Świecie) oraz związanego z nim czasopisma «Glaube in der 2. Welt», doktor "honoris causa" Chrześcijańskiej Akademii Teologicznej w Warszawie.
Życiorys.
Miał korzenie szwajcarskie i rosyjskie. Studiował w Zurychu muzykę, filozofię i teologię Po studiach został wyświęcony na pastora Kościoła Reformowanego Kantonu Zurych w 1952 roku. Został pastorem parafii ewangelicko-reformowanej w Sankt Moritz w szwajcarskim kantonie Gryzonia.
W 1972 założył z mandatu Kościołów chrześcijańskich Szwajcarii w miejscowości Küsnacht «Institut Glaube in der 2. Welt», którego celem było raportowanie o sytuacji ludzi religijnych w krajach bloku wschodniego. Jednocześnie angażował się bezpośrednio w pomoc prześladowanym przez reżimy komunistyczne w tych państwach. Był dyrektorem tegoż instytutu do 1991.
19 maja 1994 Senat Chrześcijańskiej Akademii Teologicznej w Warszawie nadał mu tytuł doktora "honoris causa". Jak stwierdził ówczesny rektor ChAT bp Wiktor Wysoczański pastor Eugen Voss uzyskał w Akademii doktorat honorowy „w dowód uznania jego zasług ekumenicznych i pokojowych. Ks. Eugeniusz Voss wiele uwagi poświęcił również osobom represjonowanym przez władze komunistyczne; występował w ich obronie, informował opinię publiczną o represjach, apelował o zwolnienie z więzień i obozów ludzi skazanych za przekonania religijne i polityczne”. W tym samym roku otrzymał węgierski Order Zasługi.

</doc>
<doc id="4479015" url="https://pl.wikipedia.org/wiki?curid=4479015" title="Seattle Slew">
Seattle Slew

Seattle Slew (15 lutego 1974 – 7 maja 2002) – amerykański koń wyścigowy pełnej krwi angielskiej. Zwycięzca wielu prestiżowych gonitw i zdobywca Triple Crown z 1977 roku.
Życiorys.
Skarogniady syn Bold Reasoning i My Charmer przyszedł na świat na farmie White Horse Acres niedaleko Lexington w stanie Kentucky. Wyhodował go Ben S. Castleman. Początkowo zamierzał pokryć My Charmer ogierem Jacinto, ale był on już zajęty na ten sezon, więc Seth Hancock, właściciel Claiborne Farm, doradził hodowcy wybranie konia Bold Reasoning. Seattle Slew pochodził z pierwszego rocznika jego źrebiąt.
Jako źrebię nie zachwycał wyglądem – przypominał muła i był niezgrabny. Niektórzy mówili na niego „Baby Huey” (jest to dosyć niezdarny bohater kreskówki „The Baby Huey Show”). Kiedy dorósł, mierzył około 164 cm, miał silne nogi i mocne łopatki, jednak jego prawe przednie kopyto było nieco bardziej wysunięte do przodu niż drugie.Ta drobna wada nie przeszkodziła mu w wypracowaniu stylu biegania z przyspieszeniem porównywalnym do „nurkującego sokoła”. W 1975 roku za 17 500 dolarów (odpowiednik 81 tysięcy na rok 2018) zakupili go Karen i Mickey Taylor oraz Jim i Sally Hill. Trenował go William H. Turner Jr.
Koń był opisywany jako inteligentny, dominujący i zdeterminowany. Jego trener twierdził, że lubił ludzi, ale nie przepadał za pieszczotami. Mówił też, że można było z nim robić co tylko się chciało, ale tylko wtedy, gdy on sam tego chciał.
Sezon 1976.
Seattle Slew miał zadebiutować pod koniec sierpnia, ale w boksie uległ drobnemu urazowi. Po raz pierwszy stanął na torze 20 września. Wygrał Maiden Special Weight o 5 długości, a nieco ponad dwa tygodnie później wygrał Allowance o 3 1⁄2 długości. 16 sierpnia wystartował w Champagne Stakes. Szybko objął prowadzenie. Rywale nie próbowali go dogonić, gdyż uważali, że koń zmęczy się i odpadnie na ostatnich metrach. Zamiast tego, zwiększył swoją przewagę i wygrał o 9 3⁄4 długości, jednocześnie ustanawiając nowy rekord czasowy. Za osiągnięcia z tego roku zdobył tytuł najlepszego dwuletniego ogiera.
Sezon 1977.
Jego pierwszy start w wieku trzech lat odbył się 9 marca, kiedy pobiegł w gonitwie Allowance. Pomimo tego, że jego dżokej wstrzymywał go na ostatnich stu metrach, koń wygrał o 9 długości i ustanowił nowy rekord. 26 marca z łatwością wygrał Flamingo Stakes. 23 kwietnia z przewagą 3 1⁄4 długości wygrał Wood Memorial Stakes. 7 maja jako faworyt wystartował w Kentucky Derby, pierwszym z trzech wyścigów Triple Crown. Przed startem koń był bardzo zestresowany i mocno spocony, a w trakcie biegu był blokowany i wpadł na kilka koni, ale udało mu się wygrać o 1 3⁄4 długości. Po gonitwie opiekujący się nim John Polston zauważył, że Seattle Slew jest zły.„To był jedyny raz, kiedy się go bałem. Był bardzo nerwowy tej nocy. Był zły, po prostu zły. Nie mogłem uwierzyć, jak spięty on był. [...] Musiałem zabrać go na karuzelę [dla koni] i przejechał mnie kilka razy. Jeszcze nigdy nie widziałem go w takim stanie”.Dwa tygodnie później wystartował w Preakness Stakes. Przed gonitwą William H. Turner Jr. podał mu fenylobutazon, gdyż obawiał się, że na ostatnim treningu mógł doznać niewielkich obrażeń. Wygrał Preakness Stakes z łatwością. 11 czerwca wygrał Belmont Stakes na błotnistym torze. Był to jego dziewiąty wyścig i dziewiąte zwycięstwo, tym samym stając się pierwszym koniem, który zdobył Triple Crown będąc niepokonanym (jedynym koniem, który zdobył Potrójną Koronę i skończył karierę jako niepokonany jest Justify). Po gonitwie jego trener ukrył się w boksie i rozpłakał ze szczęścia.
Seattle Slew nie utrzymał długo tytułu niepokonanego – niespodziewanie przegrał Swaps Stakes, kończąc bieg na czwartym miejscu. Wywołało to dużo kontrowersji. Przed wysłaniem do Kalifornii, gdzie odbywał się wyścig, Seattle Slew wielokrotnie był poddawany działaniom leków uspokajających, by mógł wystąpić w kampanii reklamowej firmy Xerox. Trener konia był przeciwny startowi w Swaps Stakes, gdyż uważał, że koń potrzebuje więcej czasu by zregenerować się po zdobyciu Triple Crown. Nieporozumienie między trenerem konia a jego właścicielami doprowadziło do tego, że Turner został zwolniony, a jego miejsce zajął Douglas Peterson. Do końca roku koń nie brał udziału w żadnych gonitwach, jednak z łatwością zdobył tytuł najlepszego trzyletniego ogiera oraz Konia Roku 1977.
Sezon 1978.
16 stycznia miał wystartować w Tallahassee Handicap, ale został wycofany dwa dni wcześniej, gdy stracił apetyt i okazało się, że ma gorączkę. Jego stan szybko się pogorszył. Był osłabiony, odwodniony i spadła liczba białych krwinek – z 8500 do 4200. Gdy koń wrócił do zdrowia, 14 maja wystartował w gonitwie Allowance i wygrał o 8 1⁄4 długości. Miał wystartować w Metropolitan Handicap, ale został wycofany z powodu drobnego urazu. W sierpniu ponownie wygrał Allowance z przewagą 6 długości. 5 września wystartował w Paerson Handicap, ale przegrał o szyję z koniem Dr. Patches. Dżokej Seattle Slewa, Jean Cruguet, został zwolniony, gdy wyraził wątpliwości co do tego, czy koń został dobrze przygotowany do biegu.
Odbywające się 16 września Marlboro Cup było pierwszym i jak do tej pory jedynym wyścigiem w historii, w którym zmierzyli się ze sobą dwaj zdobywcy Triple Crown. Rywalem Seattle Slewa był młodszy o rok Affirmed. Mickey Taylor powiedział przed wyścigiem: „Widzieliśmy każdy wyścig Affirmeda w tym roku i każdy oglądaliśmy uważnie. Jest wybitnym koniem, ale Slew też. Niech Affirmed lepiej przygotuje się do Marlboro Cup, bo będzie oglądał wielki, czarny tyłek przed sobą”. Seattle Slew po raz pierwszy w karierze nie był faworytem wyścigu. Dosiadał go nowy dżokej, Angel Cordero Jr. Taylor miał rację – Seattle Slew wygrał Marlboro Cup i pokonał Affirmeda o 3 długości. Po gonitwie Cordero powiedział, że „nie ma na świecie konia, który mógłby go pokonać tego dnia”.
Dwa tygodnie później wygrał Woodward Stakes. W październiku on i Affirmed ponownie spotkali się, biorąc udział w Jockey Club Gold Cup. Affirmed ukończył bieg jako piąty, w trakcie wyścigu zaczęło mu się zsuwać siodło. Seattle Slew zajął drugie miejsce po heroicznej walce z koniem Exceller, przegrywając jedynie o nos.Pomimo przegranej, uznano to za jeden z najlepszych wyścigów Seattle Slewa. Andrew Breyer napisał:„Exceller był zwycięzcą wczorajszego Jockey Club Gold Cup, Seattle Slew był jego bohaterem”.Ostatnim wyścigiem konia było Stuyvesant Handicap, które wygrał o 3 1⁄4 długości. Wyścig oglądali Turner i Cruguet, którzy wyrazili żal z tego, że zostali zwolnieni i musieli rozstać się z koniem. Były dżokej powiedział: „Nawet teraz on powinien być niepokonany”.
Seattle Slew przeszedł na emeryturę z 14 zwycięstwami na 17 startów i zarobkami 1 208 726. Ogłoszono go również najlepszym starszym ogierem, ale tytuł Konia Roku 1978 odebrał mu Affirmed.
Emerytura i śmierć.
Przez siedem lat działał jako reproduktor na Spendthrift Farm, a w 1985 został przeniesiony do Three Chimneys Farm w Midway w stanie Kentucky. Gdy w 1984 jeden z jego synów, Swale, (który padł tego samego roku) wygrał Kentucky Derby i Belmont Stakes, Seattle Slew został wiodącym reproduktorem w Stanach Zjednoczonych.
Seattle Slew spłodził ok. 1103 źrebięta, z czego 537 zwyciężało na torach. Wśród nich są:
Seattle Slew sprawdził się również jako tzw. „ojciec matek”. Jego wnuki i prawnuki pochodzące z linii córek odnoszą sukcesy na torze. Znajduje się on w rodowodach takich koni jak California Chrome, Tapit czy Cigar.
W 2000 oraz w 2002 roku przeszedł operacje kręgosłupa z powodu spondylodezy. By mógł się zregenerować, przeniesiono go do Hill 'n' Dale Farm.
7 maja 2002 roku, w 25 rocznicę jego zwycięstwa w Kentucky Derby, zmarł we śnie w wieku 28 lat. Został pochowany w całości, co jest ogromnym zaszczytem dla konia wyścigowego, gdyż zwykle chowa się tylko łeb, kopyta i serce, a reszta jest kremowana. Wraz z nim pogrzebano jego ulubioną derkę i torbę z miętówkami, które były jednymi z jego ulubionych smakołyków.
Three Chimneys Farm wzniosło pomnik na jego cześć. Ponieważ Affirmed został uśpiony rok wcześniej, wraz ze śmiercią Seattle Slewa po raz pierwszy w historii nie było żadnego żyjącego zdobywcy Triple Crown.
The Blood-Horse Magazine umieściło go na dziewiątym miejscu w rankingu stu najwybitniejszych koni wyścigowych XX wieku. W 2015 roku w stanie Kentucky zaczęto wydawać tablice rejestracyjne z jego wizerunkiem.

</doc>
<doc id="4479022" url="https://pl.wikipedia.org/wiki?curid=4479022" title="Polska na Zimowej Uniwersjadzie 2019">
Polska na Zimowej Uniwersjadzie 2019

Polskę na Zimowej Uniwersjadzie 2019 reprezentowało 42 zawodników w sześciu dyscyplinach.
Do tej pory polska reprezentacja zdobyła łącznie 171 medali – 52 złote, 58 srebrnych i 61 brązowych.
Chorążym podczas ceremonii otwarcia uniwersjady została Magdalena Warakomska występująca w short tracku.
Jedyne medale zdobyli Oskar Kwiatkowski i Michał Nowaczyk w równoległym slalomie gigancie w snowboardingu. Obaj spotkali się w finałowej rywalizacji, w której lepszy okazał się Oskar, wyprzedzając Michała o 0,01 sekundy.
Kadra.
W Zimowej Uniwersjadzie 2019 wzięło udział 42 zawodników w 6 dyscyplinach.

</doc>
<doc id="4479034" url="https://pl.wikipedia.org/wiki?curid=4479034" title="Andrzej Krzywoń">
Andrzej Krzywoń

Andrzej Krzywoń (ur. 31 maja 1844 w Trzycieżu, zm. 16 września 1911) – duchowny ewangelicko-augsburski, pastor parafii w Międzyrzeczu (1868–1889) i w Skoczowie (1899–1911), senior śląski (1888–1909) i superintendent morawsko-śląski (1909–1911).
Życiorys.
W wieku 17 lat ukończył naukę w gimnazjum ewangelickim w Cieszynie. Odbył studia teologiczne na Uniwersytecie Wiedeńskim i Uniwersytecie w Heidelbergu. 20 grudnia 1866 został ordynowany na duchownego przez ks. superintendenta Karla Samuela Schneidera w Bielsku. Otrzymał nominację na wikariusza superintendencjalnego i funkcję tę pełnił przez dwa lata. W 1868 powołano go na stanowisko pastora nowo utworzonego zboru w Międzyrzeczu. Funkcję tę pełnił przez 20 lat. 21 października 1888 został wybrany w Drogomyślu seniorem śląskim (na tym stanowisku zastąpił ks. Pawła Terlicę). W 1889 objął urząd proboszcza parafii w Skoczowie. W 1909 został wybrany superintendentem morawsko-śląskim.
Został odznaczony Krzyżem Kawalerskim Orderu Franciszka Józefa I. W 1911 Wydział Teologii Ewangelickiej Uniwersytetu Wiedeńskiego nadał mu tytuł doktora teologii.
Przez 43 lata był w związku małżeńskim z Antoniną z Wolfów. Był ojcem 2 synów i 2 córek. Jego zięciem był proboszcz jaworski ks. Paweł Wałach (zm. 1907).
Zmarł 16 września 1911 roku i został pochowany na cmentarzu ewangelickim w Skoczowie

</doc>
<doc id="4479036" url="https://pl.wikipedia.org/wiki?curid=4479036" title="Post bellum">
Post bellum

Post Bellum – czeska organizacja pozarządowa, zajmującą się nagrywaniem i archiwizacją wspomnień świadków ważnych wydarzeń historycznych. Na podstawie zebranych materiałów przygotowuje wystawy oraz programy dokumentalne we współpracy z różnymi mediami tj. radio, telewizja, prasa czy Internet. Głównym celem jej działalności jest zachowanie zebranego materiału dźwiękowego, wizualnego i pisanego oraz jego udostępnienie szerokiej publiczności.
Przesłanie organizacji Post Bellum.
Zespół pracowników organizacji nagrywa w terenie relacje weteranów II wojny światowej, więźniów politycznych, ofiar kolektywizacji i wielu innych, często zapomnianych świadków wydarzeń historycznych. Oprócz nagrań Post Bellum stara się również zgromadzić od każdego świadka jak najwięcej materiałów fotograficznych i pisanych. Jego zamiarem jest zarchiwizowanie wszystkich wspomnień oraz towarzyszących im materiałów dodatkowych, żeby mogły służyć nie tylko do badań historycznych, ale także społeczeństwu i przyszłym pokoleniom w zachowaniu pamięci o ważnych i często bohaterskich czynach osób, które poza kilkoma wyjątkami są zapominane lub pomijane.
Metody pracy.
Cały projekt jest oparty na historii mówionej - metodzie badawczej, polegającej na nagrywaniu, archiwizowaniu oraz interpretowaniu ustnych relacji uczestników i świadków badanych wydarzeń i procesów. Ta metoda nie stanowi jednak bezwzględnych ram nagrywania wywiadów. W praktyce metoda często powstaje sama na miejscu. Ma to związek z tym, że materiał tworzą żywi ludzie o niespotykanych losach i niezwykłych życiowych doświadczeniach. Dużą rolę pełnią także umiejętności narracyjne respondenta. Pojedyncze wywiady składają się zarówno z części historycznej, np. pytań dotyczących suchych faktów i ogólnego kontekstu, jak i psychologicznej, w której świadek otwarcie mówi o swoich motywach, odczuciach (strachu, nadziei). Rozmowy są prowadzone w formie reportażu. Trzon zespołu Post Bellum tworzą tzw. ankieterzy – zbieracze, którzy kontaktują się z poszczególnymi świadkami i odwiedzają ich. Wywiady nie są prowadzone jednak w klasyczny dziennikarski sposób, wręcz przeciwnie, świadkowie są zachęcani do tego, żeby opowiadali swoje historie w najwygodniejszy dla siebie sposób. Rozmowa zazwyczaj przebiega w trakcie dwóch spotkań. Podczas pierwszego świadek opowiada swoją historię, natomiast podczas drugiego spotkania jest konfrontowany z materiałami archiwalnymi oraz są mu zadawane dokładniejsze pytania na temat niektórych wydarzeń z jego życia.
Sposób dokumentacji.
W początkowym okresie realizacji programu nagrania były rejestrowane wyłącznie w formie dźwiękowej, a następnie udostępniane w formacie WAV lub MP3. Obecnie OPP Post Bellum ma do dyspozycji mobilne studio oraz specjalny system filmowania Eye Direct, pozwalający na to, żeby świadek utrzymywał kontakt wzrokowy z zadającym pytania, jednocześnie patrząc w obiektyw kamery, co wywołuje u widza unikalne wrażenie bezpośredniej interakcji. „Eye direct działa na zasadzie luster weneckich, dzięki czemu filmowany świadek zamiast patrzeć w obiektyw kamery spogląda prosto w twarz reportera. Jest to szczególnie ważne podczas nagrywania starszych osób, dla których taki sposób kręcenia jest wygodniejszy i bardziej naturalny. Jednocześnie widzowie odnoszą wrażenie, że świadek patrzy prosto na nich, co daje niezwykle imponujący efekt." Nagrania są następnie udostępniane w całości na portalu Pamięć Narodu. Rozmowy są tam publikowane także w formie tekstu, który w trafny i zwięzły sposób streszcza o czym opowiadał świadek.
Archiwum wspomnień.
Archiwum Post Bellum jest otwartym źródłem dla działalności publikacyjnej czy naukowej. Do każdego nagrania jest dołączona pisemna zgoda świadka, pozwalająca na takie wykorzystanie. O ile nie jest zaznaczone inaczej, to zgoda dotyczy również całego materiału wizualnego, który razem z nagraniem audio tworzy jedną archiwalną całość. Post Bellum jest organizacją non-profit i swoje cele realizuje wyłącznie z pieniędzy przekazywanych przez darczyńców lub dotacji publicznych instytucji.
Historia projektu.
Założenie oraz projekt Głosy Bohaterów.
Za założeniem OPP Post Bellum w 2001 r. stoi redaktor Mikuláš Kroupa. Projekty Post Bellum przebiegały w pięciu spójnych fazach, jednogłośnie nazwanych projektem Głosy Bohaterów (Hlasy Hrdinů). Do 2006 r. zostało nagranych ponad sześćset, przeważnie dwugodzinnych wywiadów ze świadkami prawdopodobnie wszystkich ważnych wydarzeń z przed- i powojennej historii Czechosłowacji. Na wiosnę 2006 r. została nawiązana bliższa współpraca z Czeskim Radiem (Český rozhlas) (który był też partnerem wcześniejszych projektów), która zaowocowała do dziś trwającym programem radiowym Opowieści z XX w. (Příběhy 20. století). Nazwa projektu Głosy Bohaterów została wkrótce po tym zmieniona na Pamięć Narodu (Paměť národa), ponieważ Post Bellum zdecydowało się rozszerzyć swoją działalność poza grupy weteranów o innych świadków (zarówno bohaterów jak i antybohaterów). W ten sposób obrało nowy cel -  zajmowanie się wszystkim co jest związane ze współczesną historią Czech.
Stowarzyszenie Pamięć Narodu.
W 2006 r. Post Bellum jako członek założyciel Stowarzyszenia Pamięć Narodu (Společenství paměti národa) podpisała wspólną deklarację z kilkoma instytucjami, także zajmującymi się nagrywaniem świadków o udostępnianiu i uzupełnianiu zbiorów archiwalnych. Deklaracje podpisały: Czeskie Radio, Post Bellum, Instytut Historii Współczesnej RCZ – Centrum Historii Mówionej (Ústav pro soudobé dějiny AV ČR – Centrum pro orální historii), Muzeum Żydowskie w Pradze, Wojskowy Instytut Historyczny RCZ (Vojenský historický ústav AČR), Organizacja Pożytku Publicznego Żywa Pamięć (Živá paměť) oraz Muzeum miasta Uście nad Łabą (Muzeum města Ústí nad Labem) wraz z pracownią Collegium Bohemicum.
Współcześnie.
Do głównej grupy świadków, którymi interesuje się Post Bellum należą: weterani II wojny światowej, walczący zarówno na zachodnim, wschodnim, jak i środkowowschodnim froncie, ofiary Holocaustu, uczestnicy krajowego i zagranicznego ruchu oporu z okresu II wojny światowej, świadkowie wydarzeń politycznych w powojennej Czechosłowacji, członkowie antykomunistycznego ruchu oporu (np. agenci, członkowie antykomunistycznych grup dywersyjnych), więźniowie polityczni, szczególnie w latach 50. i 60., osobistości świata kultury i sztuki działający poza oficjalnym obiegiem w latach 60. oraz w okresie normalizacji. Post Bellum stara się nagrywać wspomnienia także drugiej strony np. współpracowników i agentów czechosłowackich komunistycznych Służb Bezpieczeństwa (Státní bezpečnost - StB) oraz przedstawicieli władz komunistycznych. Do najsłynniejszych rozmówców należy Karel Vaš, komunistyczny prokurator wojskowy, jeden z twórców pokazowego procesu generała Heliodora Piki.
Program radiowy "Opowieści z XX w.".
Cykl dokumentalny "Opowieści z XX w." (Příběhy 20. století) powstał na podstawie opowieści świadków zamieszczonych na portalu Pamięć Narodu i jest transmitowany przez Czeskie Radio. Autorami dokumentu są redaktorzy Mikuláš Kroupa i Adam Drda. Program jest transmitowany regularnie, co tydzień, a każdy odcinek zawsze jest poświęcony innemu tematowi: indywidualnej opowieści lub ciekawemu zjawisku reżimu totalitarnego (np. sposobom więzienia, pracy w łagrach, współpracy z StB). "Opowieści z XX w." są programem Czeskiego Radia, a Stowarzyszenie Pamięć Narodu tylko przy nim współpracuje.
Wybrane odcinki autorzy programu Mikuláš Kroupa i Adam Drda wydali w formie książki. W 2008 r. wyszła książka "Okrutne stulecie" (Kruté století), na podstawie której została oparta publikacja z 2009 r. "W komunizmie żyć nie chcieliśmy" (V komunismu jsme žít nechtěli). W latach 2014 – 2015 autorzy wzięli też udział w tworzeniu serii Czeskiej Telewizji – "Nieznani bohaterowie" (Neznámí hrdinové).
Pamięć Narodu.
Obecnie głównym elementem działalności Post Bellum jest duży projekt Pamięć Narodu (Paměť národa), nad którym współpracuje z Czeskim Radiem i Instytutem Badania Reżimów Totalitarnych (Ústav pro studium totalitních režimů). Jest to internetowa baza danych, obejmująca archiwum pełne dźwiękowych, pisanych i wizualnych materiałów. Na stronie internetowej są do dyspozycji zarejestrowanych badaczy i innych głęboko zainteresowanych dokumenty archiwalne oraz naukowe komentarze. W styczniu 2017 r. w bazie danych znajdowało się niecałe 3 500 wspomnień, co oznacza około 4 400 godzin dźwiękowych opowiadań, ok. 8 000 stron standardowego maszynopisu naukowych i biograficznych tekstów autorskich oraz ok. 44 000 fotografii i zeskanowanych dokumentów. Archiwum jest bezustannie uzupełniane, a do jego rozbudowy przyczyniają się także dalsze instytucje z Czech i innych krajów. Portal jest dostępny na stronie www.pametnaroda.cz działającej od 28 października 2008.
Nagrody Pamięci Narodu.
Rokrocznie od 2010 r. są przyznawane Nagrody Pamięci Narodu (Ceny Paměti národa). Laureaci są wybierani z archiwum świadków przez jury specjalistów. Są to osoby, których losy nie powinny popaść w zapomnienie, a ich postawy zasłużyły na wyróżnienie, niezależnie od tego, czy są to weterani, ocaleni z Holocaustu, czy byli więźniowie polityczni lub dysydenci.
Projekty edukacyjne.
Post Bellum przybliża historię współczesną również młodszym pokoleniom. W ramach projektu "Opowieści naszych sąsiadów" uczniowie klas 8 i 9 szkół podstawowych spotykają się z ludźmi ze swojej okolicy. Słuchają ich opowieści, które filmują lub nagrywają na dyktafon. Później pod okiem Post Bellum i swoich nauczycieli przygotowują reportaże, które następnie prezentują publiczności.
Organizacja wykorzystuje opowieści świadków także do dalszych celów edukacyjnych. Organizuje  warsztaty edukacyjne dla uczniów szkół podstawowych i średnich oraz studentów, a także prowadzi internetowy podręcznik "Nie poddaliśmy się (My jsme to nevzdali)".
Aplikacja mobilna Miejsca Pamięci Narodu.
Miejsca Pamięci Narodu (Místa Paměti národa) to aplikacja mobilna, która użytkownikom smartfonów udostępnia wydarzenia bezpośrednio w miejscach, w których się odegrały. Włączona aplikacja pokazuje użytkownikowi miejsca w jego okolicy, związane z poszczególnymi opowieściami. Każdy dziennik z danego wydarzenia jest też uzupełniony nagraniem audio ze stosownej rozmowy ze świadkiem.

</doc>
<doc id="4479041" url="https://pl.wikipedia.org/wiki?curid=4479041" title="Brixen">
Brixen



</doc>
<doc id="4479043" url="https://pl.wikipedia.org/wiki?curid=4479043" title="Bozen">
Bozen



</doc>
<doc id="4479044" url="https://pl.wikipedia.org/wiki?curid=4479044" title="Niżnia Hawrania Ławka">
Niżnia Hawrania Ławka

Niżnia Hawrania Ławka (ok. 1710 m) – przełączka w północno-zachodniej grani Hawrania w słowackich Tatrach Bielskich. Grań ta oddziela Dolinę Czarnego Potoku od Doliny Hawraniej. Przełęcz znajduje się pomiędzy Skrajnym Hawranim Kopiniakiem (ok. 1720 m) na północy, a Zadnim Hawranim Kopiniakiem (ok. 1740 m) na południu. Z Doliny Czarnego Potoku przełęcz jest łatwo osiągalna, natomiast na południowy zachód do Doliny Hawraniej z przełęczy opada pionowa ściana o wysokości około 80 m.
Przełączka jest jedynym miejscem, z którego łatwo można wejść na Skrajny Hawrani Kopiniak. Można przejść granią z Jeleniego Siodła na Niżni Hawrań. Pierwsze takie przejście: Władysław Cywiński 13 października 1993 r. (trudność: miejscami 0, I, II w skali tatrzańskiej)
Rejon przełęczy porasta kosodrzewina. Nazwę przełęczy wprowadził Władysław Cywiński w 4 tomie przewodnika "Tatry". 

</doc>
<doc id="4479047" url="https://pl.wikipedia.org/wiki?curid=4479047" title="Lewica (Niemcy)">
Lewica (Niemcy)



</doc>
<doc id="4479049" url="https://pl.wikipedia.org/wiki?curid=4479049" title="AN/AWG-9">
AN/AWG-9

AN/AWG-9 – radar dalekiego zasięgu używany na samolotach F-14 Tomcat.

</doc>
<doc id="4479051" url="https://pl.wikipedia.org/wiki?curid=4479051" title="Skrajny Hawrani Kopiniak">
Skrajny Hawrani Kopiniak

 
Skrajny Hawrani Kopiniak (ok. 1720 m) – turnia w północno-zachodniej grani Hawrania w słowackich Tatrach Bielskich. Grań ta oddziela Dolinę Czarnego Potoku od Doliny Hawraniej. Zadni Hawrani Kopiniak znajduje się pomiędzy Niżnią Hawranią Ławką (ok. 1710 m) na południu, a Jelenim Siodłem (ok. 1480 m) na północy. Nazwy te utworzył Władysław Cywiński w 4 tomie przewodnika "Tatry".
Od strony Doliny Czarnego Potoku Skrajny Hawrani Kopiniak to niepozorna skała wznosząca się nad łanami kosodrzewiny, natomiast do Doliny Hawraniej opada ścianą o wysokości około 250 m. Jest to jedna z największych ścian w całych Tatrach – i jak dotąd dziewicza (niezdobyta przez taterników). Obecnie znajduje się w zamkniętym dla turystów i taterników obszarze ochrony ścisłej Tatrzańskiego Parku Narodowego. Oprócz zakazu wspinaczki, od pokonania jej odstrasza jej pionowość i wysokość oraz kruszyzna.
Pierwsze przejście granią z Jeleniego Siodła na Niżni Hawrań: Władysław Cywiński 13 października 1993 r. (trudność: miejscami 0, I, II w skali tatrzańskiej).

</doc>
<doc id="4479054" url="https://pl.wikipedia.org/wiki?curid=4479054" title="Alma (Illinois)">
Alma (Illinois)

Alma – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479059" url="https://pl.wikipedia.org/wiki?curid=4479059" title="Central City (Illinois)">
Central City (Illinois)

Central City – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479061" url="https://pl.wikipedia.org/wiki?curid=4479061" title="Jelenie Siodło">
Jelenie Siodło

Jelenie Siodło (ok. 1480 m) – szeroko i płytko wcięta przełęcz w północno-zachodniej grani Hawrania w słowackich Tatrach Bielskich. Grań ta oddziela Dolinę Czarnego Potoku od Doliny Hawraniej. Przełęcz znajduje się pomiędzy Jelenią Kopką (ok. 1480 m) na północy, a Skrajnym Hawranim Kopiniakiem (ok. 1720 m) na południu. 
Rejon przełęczy i obydwa jej zbocza porasta las. Przełęcz jest łatwo dostępna z obydwu dolin. Stanowi wygodne połączenie Starej Polany z Hawranią Równią. Prowadzi nią Bielska Ścieżka nad Reglami. Stan ścieżek w rejonie przełęczy wskazuje jednak, że korzystają z tego skrótu wyłącznie zwierzęta. Przełęcz znajduje się w zamkniętym dla turystów i taterników obszarze ochrony ścisłej Tatrzańskiego Parku Narodowego.
Nazwę przełęczy wprowadził Władysław Cywiński w 4 tomie przewodnika "Tatry". 

</doc>
<doc id="4479064" url="https://pl.wikipedia.org/wiki?curid=4479064" title="Iuka (Illinois)">
Iuka (Illinois)

Iuka – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479068" url="https://pl.wikipedia.org/wiki?curid=4479068" title="Junction City (Illinois)">
Junction City (Illinois)

Junction City – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479070" url="https://pl.wikipedia.org/wiki?curid=4479070" title="Kell (Illinois)">
Kell (Illinois)

Kell – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479072" url="https://pl.wikipedia.org/wiki?curid=4479072" title="Odin (Illinois)">
Odin (Illinois)

Odin – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479074" url="https://pl.wikipedia.org/wiki?curid=4479074" title="Patoka (Illinois)">
Patoka (Illinois)

Patoka – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479075" url="https://pl.wikipedia.org/wiki?curid=4479075" title="Jelenia Kopka">
Jelenia Kopka

 
Jelenia Kopka (ok. 1490 m) – kopka w północno-zachodniej grani Hawrania w słowackich Tatrach Bielskich. Grań ta oddziela Dolinę Czarnego Potoku od Doliny Hawraniej. Jelenia Kopka znajduje się pomiędzy Czarnym Siodłem (ok. 1355 m) na północy, a Jelenim Siodłem (ok. 1480 m) na południu. Nazwy te utworzył Władysław Cywiński w 4 tomie przewodnika "Tatry".
Obydwa zbocza Jeleniej Kopki porasta las, natomiast na wierzchołku znajduje się trawiasta płaśń będąca dobrym punktem widokowym, zwłaszcza na wschodnie urwiska Kominów Zdziarskich. Z wszystkich stron można na Jelenią Kopkę wyjść bez trudności, a najłatwiej z Doliny Czarnego Potoku, lub z Jeleniego Siodła. Jest to jednak zamknięty dla turystów i taterników obszar ochrony ścisłej Tatrzańskiego Parku Narodowego.

</doc>
<doc id="4479078" url="https://pl.wikipedia.org/wiki?curid=4479078" title="Sandoval (Illinois)">
Sandoval (Illinois)

Sandoval – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479079" url="https://pl.wikipedia.org/wiki?curid=4479079" title="Vernon (Illinois)">
Vernon (Illinois)

Vernon – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479081" url="https://pl.wikipedia.org/wiki?curid=4479081" title="Walnut Hill (Illinois)">
Walnut Hill (Illinois)

Walnut Hill – wieś w Stanach Zjednoczonych, w stanie Illinois, w hrabstwie Marion.

</doc>
<doc id="4479083" url="https://pl.wikipedia.org/wiki?curid=4479083" title="Easton (Illinois)">
Easton (Illinois)

Easton – wieś w Stanach Zjednoczonych, w stanie Illinois, w hrabstwie Mason.

</doc>
<doc id="4479084" url="https://pl.wikipedia.org/wiki?curid=4479084" title="Forest City (Illinois)">
Forest City (Illinois)

Forest City – wieś w Stanach Zjednoczonych, w stanie Illinois, w hrabstwie Mason.

</doc>
<doc id="4479086" url="https://pl.wikipedia.org/wiki?curid=4479086" title="Kilbourne (Illinois)">
Kilbourne (Illinois)

Kilbourne – wieś w Stanach Zjednoczonych, w stanie Illinois, w hrabstwie Mason.

</doc>
<doc id="4479098" url="https://pl.wikipedia.org/wiki?curid=4479098" title="Biegi narciarskie na Mistrzostwach Świata w Narciarstwie Klasycznym 2019 – sztafeta kobiet">
Biegi narciarskie na Mistrzostwach Świata w Narciarstwie Klasycznym 2019 – sztafeta kobiet

Sztafeta 4 × 5 km kobiet była jedną z konkurencji na Mistrzostwach Świata w Narciarstwie Klasycznym w austriackim Seefeld in Tirol. Rywalizacja została rozegrana 28 lutego. Do startu przystąpiło 17 sztafet, lecz podczas biegu reprezentacje Chin i Ukrainy zostały zdublowane. Tytułu z 2017, z fińskiego Lahti nie obroniły Norweżki, Polska sztafeta w składzie Monika Skinder, Justyna Kowalczyk, Izabela Marcisz, Urszula Łętocha uplasowała się na trzynastej pozycji.
Dwie pierwsze zawodniczki pobiegły po 5 km techniką klasyczną. Po przebiegnięciu tego dystansu, dwie kolejne zawodniczki biegły po 5 km techniką dowolną.

</doc>
<doc id="4479099" url="https://pl.wikipedia.org/wiki?curid=4479099" title="Tajwańska Fala">
Tajwańska Fala

Tajwańska Fala lub Tairyu – neologizm, pierwotnie użyty w Japonii, w celu odniesienia się do wzrostu popularności tajwańskiej kultury popularnej w kraju (w tym: aktorów, dramatów, muzyki, mody oraz filmów) i odróżnienia go od koreańskiej fali współistniejącej w Japonii. Wiele tajwańskich dramatów, piosenek, a także idoli, aktorów, piosenkarzy i zespołów stało się popularnych w całej Azji Wschodniej i Azji Południowo-Wschodniej.
Historia.
Pod koniec XX wieku, pomimo wczesnego sukcesu "Hallyu", nastąpił równie zauważalny wzrost zainteresowania kulturą Tajwanu, który podobnie jak Korea Południowa, jest także jednym z czterech azjatyckich tygrysów. Rozprzestrzenianie się tajwańskiej kultury popularnej nastąpiło nieco wcześniej, zanim "Hallyu" było znane w Azji. W 2001 roku ukazał się tajwański dramat "Meteor Garden", który wkrótce przyciągnął zainteresowanie publiczności z całego regionu. Stał się najczęściej oglądanym serialem w historii filipińskiej telewizji, zgromadził ponad 10 milionów widzów dziennie tylko w Manili i wysławiał męskich bohaterów z tajwańskiego boysbandu F4. Ich popularność rozprzestrzeniła się w całej Azji, w tym w Chinach, Hongkongu, Singapurze, Malezji, Tajlandii, Indonezji, Japonii, Korei Południowej, Wietnamie i na Filipinach. Wraz z sukcesami F4 pojawiło się wiele innych zespołów z Tajwanu, takich jak 5566, 183 Club i Fahrenheit. W 2002 r. dziennikarz BBC opisał członków F4 jako nieznanych wcześniej aktorów, którzy „sprowokowali histerię w całej Azji“ w wyniku sukcesu "Meteor Garden".

</doc>
<doc id="4479100" url="https://pl.wikipedia.org/wiki?curid=4479100" title="Hiperpolaryzowalność">
Hiperpolaryzowalność

Hiperpolaryzowalność – wielkość fizyczna z dziedziny optyki opisująca zdolność cząsteczki dielektryka do nieliniowego odkształcania się pod wpływem silnego zewnętrznego pola elektrycznego promieniowania i tworzenia w ten sposób dipoli elektrycznych, co makroskopowo prowadzi do polaryzacji dielektryka.
Definicja.
W substancji izotropowej hiperpolaryzowalność jest podatnością elektryczną drugiego rzędu na jednostkę objętości.
Hiperpolaryzowalnością nazywamy wielkość formula_1 we wzorze:
gdzie:
Gdy w równaniu pojawią się wyrazy z wyższymi potęgami formula_6 wówczas współczynniki w nich występujące nazywamy hiperpolaryzowalnością drugiego, trzeciego (itd.) rzędu.
Zastosowanie.
Hiperpolaryzacja leży u podstaw działania podwajaczy częstotliwości (zwanych też generatorami drugiej harmonicznej) w technice laserowej. Podwajanie albo potrajanie częstotliwości zachodzi np. gdy laser (który normalnie emituje promieniowanie o długości fali 1064 nm) produkuje odpowiednio zielone światło 532nm albo ultrafioletowe 355nm. Inne powszechne materiały, które mogą być użyte jako podwajacze częstotliwości to: diwodorofosforan potasu (), niobian litu ( i β-boran baru ().
Zasada podwajacza częstości.
W świetle o niskim natężeniu większość substancji odpowiada liniowo. Natomiast przy świetle o wysokim natężeniu niektóre substancje odpowiadają nieliniowo i składnik formula_7 przestaje być pomijalny. Jeśli założymy, że padające światło o częstości formula_8 ma pole elektryczne równe formula_9 to wtedy nieliniowy współczynnik formula_10 może zostać zapisany następująco:
Ponieważ nieliniowa polaryzowalność powoduje oscylacje o częstości formula_12 może ona stanowić źródło promieniowania o częstości formula_13

</doc>
<doc id="4479103" url="https://pl.wikipedia.org/wiki?curid=4479103" title="San Javier (Chile)">
San Javier (Chile)

San Javier – miasto w Chile, położone we wschodniej części regionu Maule.
Opis.
Miejscowość została założona w 1852 roku. Przez miasto przebiega Droga Panamerykańska R5, L16, L142 i linia kolejowa.
Demografia.
Źródło.

</doc>
<doc id="4479104" url="https://pl.wikipedia.org/wiki?curid=4479104" title="Superjednostka (ujednoznacznienie)">
Superjednostka (ujednoznacznienie)



</doc>
<doc id="4479106" url="https://pl.wikipedia.org/wiki?curid=4479106" title="Ewa Osiecka">
Ewa Osiecka

Ewa Osiecka (ur. 11 lipca 1938, zm. 3 grudnia 2017) – polska profesor nadzwyczajna Politechniki Warszawskiej, docent Instytutu Techniki Budowlanej na Wydziale Inżynierii Lądowej w Katedrze Inżynierii Produkcji i Zarządzania w Budownictwie. W latach 1990-1993 pełniła funkcję prodziekana Wydziału Inżynierii Lądowej. Odznaczona Złotym Krzyżem Zasługi. Jest pochowana na cmentarzu Powązkowskim.

</doc>
<doc id="4479107" url="https://pl.wikipedia.org/wiki?curid=4479107" title="Ivan David">
Ivan David

Ivan David (ur. 24 września 1952 w Pradze) – czeski psychiatra i polityk, w latach 1998–1999 minister zdrowia, deputowany do Izby Poselskiej, poseł do Parlamentu Europejskiego IX kadencji.
Życiorys.
Ukończył studia medyczne na Uniwersytecie Karola w Pradze, specjalizował się w zakresie psychiatrii. Podjął praktykę w zawodzie lekarza, pracował m.in. na macierzystej uczelni, w latach 2005–2008 kierował kliniką psychiatryczną w Bohnicach, później był lekarzem w szpitalu psychiatrycznym w gminie Horní Beřkovice.
Pod koniec lat 80. był jednym z liderów skrajnie lewicowej organizacji „Levá alternativa”. Od 1990 zasiadał w radzie praskiej dzielnicy Dubeč. W 1993 wstąpił do Czeskiej Partii Socjaldemokratycznej. W latach 1998–2002 sprawował mandat deputowanego do Izby Poselskiej. Od lipca 1998 do grudnia 1999 zajmował stanowisko ministra zdrowia w rządzie Miloša Zemana. W późniejszym czasie bezskutecznie kandydował w wyborach parlamentarnych. W 2015 wystąpił z ČSSD, związał się następnie z ugrupowaniem Wolność i Demokracja Bezpośrednia. W 2019 z ramienia tej partii uzyskał mandat eurodeputowanego IX kadencji.

</doc>
<doc id="4479116" url="https://pl.wikipedia.org/wiki?curid=4479116" title="Nikos Tornaritis">
Nikos Tornaritis

Nikos Tornaritis, gr. Νίκος Τορναρίτης (ur. 6 grudnia 1964 w Nikozji) – cypryjski polityk i prawnik, poseł do Izby Reprezentantów.
Życiorys.
Ukończył studia prawnicze na Uniwersytecie Narodowym im. Kapodistriasa w Atenach, a także nauki polityczne w John F. Kennedy School of Government w ramach Uniwersytetu Harvarda. Podjął praktykę w zawodzie prawnika. W latach 1994–2000 wchodził w skład zarządu wspieranej przez państwo organizacji odpowiedzialnej za prowadzenie i promocję targów międzynarodowych na Cyprze.
Zaangażował się w działalność polityczną w ramach Zgromadzenia Demokratycznego (DISY) i jej organizacji młodzieżowej. Wszedł w skład biura wykonawczego i biura politycznego partii, w latach 2007–2012 pełnił funkcję wiceprzewodniczącego DISY. W 2001 po raz pierwszy uzyskał mandat posła do Izby Reprezentantów. Z powodzeniem ubiegał się o reelekcję w wyborach w 2006, 2011, 2016 i 2021. Objął m.in. funkcję rzecznika grupy parlamentarnej DISY.

</doc>
<doc id="4479117" url="https://pl.wikipedia.org/wiki?curid=4479117" title="Ixotrichoderma">
Ixotrichoderma

Ixotrichoderma – struktura skórki u grzybów w której strzępki w zewnętrznej lub środkowej warstwie są zżelowane. Podczas wilgotnej pogody strzępki te pęcznieją, powodując śluzowatość i tłusty wygląd owocników, podczas suchej wysychają, nadając zewnętrznej ich warstwie połysk. Ixotrichoderma występuje np. u wilgotnic ("Hygrocybe"), wodnich ("Hygrphorus"), mleczajów ("Lactarius"), "Trichoderma". Występowanie ixotrichodermy i jej budowa ma znaczenie przy oznaczaniu niektórych gatunków grzybów.
Nazwa pochodzi od greckich słów "ixos" = jemioła (która ma śluzowate owoce), "trichos" = strzępki, włosy i "derma" = skóra, naskórek.

</doc>
<doc id="4479120" url="https://pl.wikipedia.org/wiki?curid=4479120" title="Ribera Alta">
Ribera Alta



</doc>
<doc id="4479126" url="https://pl.wikipedia.org/wiki?curid=4479126" title="Nicola Abrate">
Nicola Abrate

Nicola Abrate (ur. 10 lutego 1798 w Sommariva del Bosco, zm. luty 1849) – włoski duchowny rzymskokatolicki. w latach 1842–1848 biskup pomocniczy Sabina, następnie w 1848 biskup Terni.
Życiorys.
Urodził się 10 lutego 1798 w Sommariva del Bosco.
Święcenia kapłańskie otrzymał 7 kwietnia 1821. 27 stycznia 1842 został mianowany biskupem pomocniczym Sabina ze stolicą tytularną Sidon. Sakrę przyjął 6 lutego 1842 z rąk kardynała Luigi Lambruschini. W 1848 został przeniesiony na stolicę Terni. Zmarł w lutym 1849.

</doc>
<doc id="4479127" url="https://pl.wikipedia.org/wiki?curid=4479127" title="Malles Venosta">
Malles Venosta



</doc>
<doc id="4479129" url="https://pl.wikipedia.org/wiki?curid=4479129" title="Anna Borkowska (zakonnica)">
Anna Borkowska (zakonnica)

Anna Borkowska, Matka Bertranda OP, właśc. Janina Siestrzewitowska (ur. 1900 w Cebulewie, zm. 1988 w Warszawie) – polska dominikanka klauzurowa, przeorysza w klasztorze dominikanek w Kolonii Wileńskiej (lit. Pavilnys).
Podczas II wojny światowej zakonnice pod jej kierownictwem udzieliły schronienia grupie młodych żydowskich aktywistów z wileńskiego getta, ona sama pomagała również Zjednoczonej Organizacji Partyzanckiej przemycając dla niej broń. W uznaniu zasług została w 1984 roku udekorowana przez instytut Jad Waszem medalem Sprawiedliwy wśród Narodów Świata.
Życiorys.
Działalność.
Janina Siestrzewitowska urodziła się w roku 1900 we wsi Cebulew. Po ukończeniu Uniwersytetu Jagiellońskiego wstąpiła do zakonu dominikanek klauzurowych przyjmując imię zakonne Bertranda. W 1938 roku został założony klasztor dominikanek w Kolonii Wileńskiej. W chwili wybuchu II wojny światowej siostra Bertranda była już jego przeoryszą.
Wilno zostało zajęte przez Niemców 24 czerwca 1941 roku w wyniku operacji Barbarossa i niemal natychmiast rozpoczęło się mordowanie Żydów. Matka Betranda po raz pierwszy zasięgnęła informacji w sprawie ratowania Żydów po rozpoczęciu masakry w Ponarach w lipcu 1941 roku. Początkowo starała się uzyskać poparcie zwierzchników kościoła katolickiego w Wilnie, ale ci odmówili pomocy z obawy, że niemieckie władze okupacyjne zniszczą majątek kościelny i zabiją wszystkich chrześcijan, którzy według ich wiedzy pomagali Żydom.
Działając z własnej inicjatywy Matka Betranda przyjęła kilkunastu członków Ha-Szomer Ha-Cair, lokalnej grupy syjonistycznej i ukryła ich na terenie swojego klasztoru. Wśród działaczy znaleźli się: Arie Wilner, Aba Kowner (przywódca organizacji), Abraham Suckewer, Izrael Nagel, Chuma Godot, Chajka Grossman i Edek Boraks. Podczas pobytu w klasztorze działacze ci za wiedzą i w porozumieniu z Matką Bertrandą i kilkoma innymi siostrami zakonnymi zorganizowali ośrodek działalności żydowskiego podziemia. Zimą 1942 roku działacze opuścili klasztor i powrócili do getta, aby tam zorganizować podziemną komórkę ruchu oporu. Kowner stwierdził później, że swoją pierwszą odezwę wzywającą do buntu w getcie sporządził właśnie w klasztorze. Odezwa, zaczynająca się od słów: nie dajmy się prowadzić jak owce na rzeź”, została rozpowszechniona w getcie 1 stycznia 1942 roku. Mimo opuszczenia klasztoru utrzymywali bliskie więzi z Matką Bertrandą, która odwiedzała ich w getcie, pomagała im zdobywać broń i dostarczyła pierwsze granaty ukrywając je pod habitem. Gestapo po otrzymaniu wiadomości o ukrywaniu Żydów w klasztorze aresztowało we wrześniu 1943 roku Matkę Bertrandę. Klasztor dominikanek został zamknięty, a siostry musiały go opuścić. Matka Bertranda została deportowana do obozu pracy koło Kowna, gdzie przebywała aż do momentu wyzwolenia go przez Armię Czerwoną.
Losy po wojnie.
Po wojnie siostra Bertranda wystąpiła ze stanu duchownego i przyjęła nazwisko Anna Borkowska. Jak wyjaśniła swoim przełożonym, nie mogła dłużej poświęcać życia Bogu, który w taki sposób postąpił w stosunku do ludzkich istot. Pozostała jednak wierną katoliczką. Do śmierci utrzymywała kontakt z tymi ze swych byłych podopiecznych, którzy przeżyli Zagładę.
W kwietniu 1948 roku z okazji piątej rocznicy powstania w getcie warszawskim przebywała w Warszawie z wizytą delegacja Erec Israel z Kownerem, który spotkał matkę przełożoną, mieszkającą w niewielkim, ubogim pomieszczeniu. Podczas rozmowy opowiedziała mu ona o dalszych losach klasztoru, na czele którego stała. Nie poinformowała go jednak o swojej rezygnacji ze stanu duchownego.
W latach 80. XX wieku Kowner i jego przyjaciele w Izraelu dowiedzieli się, że Anna Borkowska mieszka w Warszawie i że nie jest już zakonnicą. Odnaleźli ją, jako starą i samotną kobietę, mieszkającą w niewielkim, nieumeblowanym pokoju, z wielkim krzyżem zawieszonym na ścianie. Kiedy pewien Izraelczyk odwiedził ją w imieniu ocalałych, powiedziała mu, że jedynym jej życzeniem jest możliwość zobaczenia jednego z Żydów, których ukrywała w klasztorze. Kowner udał się do Warszawy i, w obecności wielu osób, wręczył jej medal Sprawiedliwy wśród Narodów Świata. Kiedy zapytała go, czemu zawdzięcza ten zaszczyt, odpowiedział:
Medalem Sprawiedliwy wśród Narodów Świata udekorowanych zostało również siedem innych sióstr, ukrywających w czasie wojny żydowskich działaczy: Maria Ostreyko (siostra Jordana), Maria Janina Roszak (siostra Cecylia), Maria Neugebauer (siostra Imelda), Stanisława Bednarska (siostra Stefania), Irena Adamek (siostra Małgorzata), Julia Michrowska (siostra Bernadeta) i Helena Frąckiewicz (siostra Diana).
W 1985 roku Kowner posadził na cześć Anny Borkowskiej drzewko na terenie Jad Waszem.
Anna Borkowska zmarła w 1988 roku w Warszawie.

</doc>
<doc id="4479145" url="https://pl.wikipedia.org/wiki?curid=4479145" title="Konstantin Ogurcow">
Konstantin Ogurcow

Konstantin Michajłowicz Ogurcow (ros. Константин Михайлович Огурцов, ur. 1903 w guberni niżnonowogrodzkiej, zm. 24 kwietnia 1974) − radziecki działacz partyjny i państwowy.
Życiorys.
W 1922 został członkiem RKP(b), do czerwca 1924 uczył się w technikum przemysłowo-ekonomicznym, później był sekretarzem fabrycznego komitetu WKP(b) fabryki samochodów im. Mołotowa w mieście Gorki (obecnie Niżny Nowogród) i potem I sekretarzem rejonowego komitetu WKP(b) w Gorkim i w 1934 Komitetu Miejskiego WKP(b) w Gorkim. Od 14 czerwca do 29 września 1937 był II sekretarzem Komitetu Obwodowego WKP(b) w Gorkim, od października 1937 do maja 1938 p.o. I sekretarza Komitetu Obwodowego WKP(b) w Czelabińsku, a później szefem Centralnego Zarządu Przedsiębiorstw Przemysłowych Ludowego Komisariatu Floty Rzecznej ZSRR i od 1943 szefem Głównego Zarządu Zaopatrzenia Robotniczego Ludowego Komisariatu Floty Rzecznej ZSRR.

</doc>
<doc id="4479154" url="https://pl.wikipedia.org/wiki?curid=4479154" title="Only Want You">
Only Want You

Only Want You – utwór brytyjskiej piosenkarki Rity Ory z gościnnym udziałem amerykańskiego piosenkarza 6lacka wydany 1 marca 2019 roku jako piąty singel promujący drugie studyjne wydawnictwo artystki, "Phoenix". Nagranie napisane przez Emily Warren, Ali Tamposi, Carla Rosena i jego producentów – Andrew Watta oraz Louisa Bella jako oryginał było notowane na 89. miejscu listy UK Singles Chart tydzień po wypuszczeniu albumu w listopadzie 2018 roku.

</doc>
<doc id="4479155" url="https://pl.wikipedia.org/wiki?curid=4479155" title="Leonid Gusiew">
Leonid Gusiew

Leonid Nikołajewicz Gusiew (ros. Леонид Николаевич Гусев, ur. 1907 w Petersburgu, zm. ?) – radziecki działacz partyjny i funkcjonariusz służb specjalnych.
Życiorys.
W 1922 skończył szkołę fabryczno-zawodową, w 1925 został członkiem RKP(b), od października 1927 do sierpnia 1928 kierował wydziałem agitacyjno-propagandowym rejonowego komitetu Komsomołu w Leningradzie, a od sierpnia 1927 do sierpnia 1928 biurem młodych pionierów Komitetu Obwodowego Komsomołu w Leningradzie. Od sierpnia 1928 do października 1929 był sekretarzem odpowiedzialnym rejonowego komitetu Komsomołu w Leningradzie, od października 1929 do grudnia 1930 był II sekretarzem, a od stycznia 1931 do lipca 1933 I sekretarzem Komitetu Obwodowego Komsomołu w Leningradzie. Następnie przeszedł do pracy w organach partyjnych i został sekretarzem komitetu WKP(b) i partyjnym organizatorem KC WKP(b) fabryki Ludowego Komisariatu Komunikacji Drogowej im. Kaganowicza, 1935-1936 był sekretarzem komitetu WKP(b) i partyjnym organizatorem KC WKP(b) fabryki parowozów, od marca 1936 do czerwca 1937 I sekretarzem rejonowego komitetu WKP(b) w Leningradzie, a od czerwca do sierpnia 1937 kierownikiem wydziału handlu radzieckiego Komitetu Obwodowego WKP(b) w Leningradzie. Od 23 sierpnia do 17 października 1937 był p.o. II sekretarza Zachodniosyberyjskiego Komitetu Obwodowego WKP(b), od września 1937 do 7 czerwca 1938 I sekretarzem Biura Organizacyjnego KC WKP(b) na Kraj Ałtajski, od 14 czerwca 1938 do lutego 1939 I sekretarzem Ałtajskiego Komitetu Krajowego WKP(b), a 1943-1947 śledczym i pomocnikiem szefa sekcji śledczej ds. szczególnie ważnych NKGB/MGB ZSRR. 4 kwietnia 1936 został odznaczony Orderem Znak Honoru.

</doc>
<doc id="4479159" url="https://pl.wikipedia.org/wiki?curid=4479159" title="Red Line">
Red Line

The Red Line – amerykański serial telewizyjny (dramat) wyprodukowany przez Forward Movement, Berlanti Productions oraz Warner Bros. Television, którego twórcami są Caitlin Parrish i Erica Weiss. Serial był emitowany od 28 kwietnia 2019 roku do 19 maja 2019 roku przez CBS. Na początku czerwca 2019 roku, stacja CBS ogłosiła anulowanie serialu po jednym sezonie.
Fabuła serialu opowiada historię zastrzelenia czarnego lekarza przez białego policjanta.
Produkcja.
Pod koniec lutego 2018 roku poinformowano, że Emayatzy Corinealdi zagra w dramacie. W marcu 2018 roku, ogłoszono, że: Noah Wyle, Howard Charles, Elizabeth Laidlaw, Vinny Chhibber, Michael Patrick Thornton i Noel Fisher dołączyli do obsady serialu.
12 maja 2018 roku, stacja CBS zamówiła serial na sezon telewizyjny 2018/2019.

</doc>
<doc id="4479163" url="https://pl.wikipedia.org/wiki?curid=4479163" title="Spójnia Stargard (piłka siatkowa kobiet)">
Spójnia Stargard (piłka siatkowa kobiet)

KS Spójnia Stargard – polski klub z sekcją siatkówka kobiet z siedzibą w Stargardzie, założona w 2015, od 2016 w II lidze piłki siatkowej kobiet, w 2020 awansował do I ligi, ostatecznie wycofał się z rozgrywek ligowych.
Historia.
W Klubie Sportowym Spójnia Stargard funkcjonowała sekcja koszykówki mężczyzn od 1949 do 2018. Spójnia Stargard z sekcją piłka siatkowa kobiet powołana została do życia 27 października 2015 roku decyzją członków Klubu Sportowego Spójnia. Prezes Spójni Tadeusz Gutowski był zwolennikiem poszerzenia klubu o sekcję siatkówki kobiet. Ostatecznie klub przejął sekcję siatkówki kobiet od Ludowego Uczniowskiego Klubu Sportowego Piątka, który działa przy Zespole Szkół nr 5 im. Tadeusza Tańskiego w Stargardzie. Został założony w Stargardzie 2005 roku przez nauczycieli wychowania fizycznego Zespołu Szkół nr 5 w Stargardzie, sympatyków i trenerów siatkówki w mieście, siatkarki Piątki rywalizowały w III lidze. LUKS Piątka otrzymywał dotację z miasta, którą w nowej rzeczywistości na szkolenie siatkarek otrzymała KS Spójnia.
Rozgrywki w III i II lidze (2015/2018).
W 2015 drużyna siatkarek już pod szyldem Spójni 21 listopada 2015 roku w meczu z SMS Police zainaugurowała I sezon w III lidze kobiet. W sezonie 2016/2017 zespół grał w II lidze piłki siatkowej kobiet, w rundzie zasadniczej Spójnia zajęła 4 miejsce w grupie 1, siatkarki odniosły 7 zwycięstw i poniosły 11 porażek. W serii play-off Spójnia w półfinale zagrała o trzecią lokatę z SKF Politechniką Poznańską, wygrywając u siebie 3:0, w rewanżu przegrywając 0:3, małymi punktami.
W 2017 w okresie przygotowawczym do sezonu rozgrywkowego 2017/18 siatkarki Spójni Stargard przygotowywały się m.in. z mistrzyniami Polski Chemikiem Police. Zgodnie z decyzją PZPS powrócono do starego systemu gry, gdzie 42 zespoły rywalizować będą w czterech grupach II ligi kobiet. W grupie 1 Spójnia rywalizowała z zespołami: UKŻPS „COCCODRILLO” Kościan, E.Leclerc Orzeł Elbląg, UKS ZSMS Poznań, TPS Czarni Słupsk, WTS KDBS Bank Włocławek, KS Murowana Goślina, APS Rumia, Enea PTPS II Piła, SMS Police.
Rozgrywki w II lidze (2018/2019).
Wyniki, tabela sezonu 2018/2019.
1. W sezonie 2018/2019 zespół grał w II lidze piłki siatkowej kobiet. W rundzie zasadniczej Spójnia zajęła 3 miejsce w grupie 1. W serii play-off stargardzka drużyna wygrała 16 i 17 lutego 2019 u siebie dwa mecze I rundy fazy play-off II ligi z Gedanią Gdańsk. 2 marca 2019 KS Spójnia Stargard wygrała w Gdańsku 3:1 i awansowała do kolejnej rundy play-off. 9 i 10 marca 2019 siatkarki KS Spójni Stargard w play-offach II ligi grały na wyjeździe z Pałacem II Bydgoszcz, gdzie wygrały pierwszy mecz 3:0, drugi mecz 3:0, prowadząc w play-offach 2:0 rozegrali trzeci mecz w Stargardzie wygrywając 3:1, awansowali do półfinału, gdzie wezmą udział w turnieju II ligowych play-offów. W półfinale II ligi w dniach od 2 kwietnia do 4 kwietnia 2019 siatkarki Spójni Stargard w Częstochowie rozegrały trzy spotkania, które przegrały, z KS Częstochowianka 0:3, z UKŻPS Kościan 0:3 i z Olimpią Jawor 1:3.
2. Wyniki, tabela II ligi siatkówki kobiet sezonu 2018/2019
Rozgrywki w II lidze (2019/2020).
Wydarzenia, wyniki, tabela sezonu 2019/2020.
I.
1. W dniach od 13 do 15 września 2019 odbywały się obchody "70-lecia" powstania Spójni Stargard w których uczestniczyły siatkarki II ligowej drużyny, prezentując swój skład szkoleniowy i zespół na sezon 2019/2020.
2. Sezon 2019/2020 zespół KS Spójnia Stargard rozpoczął 28 września 2019 w II lidze piłki siatkowej kobiet wygrywając z MKS Sokół Mogilno 3:1 (20:25, 25:23, 25:22, 25:22).
3. Stargardzianki w spotkaniu 6 kolejki sezonu 2019/2020 2 ligi kobiet pokonały we własnej hali ENEA Energetyk II Poznań 3:1 (25:15, 20:25, 25:14, 25:16). Spójnia zagrała w składzie:Sowa, Półchłopek, Łubniewska, Mikheieva, Wawrzoła, Gierczak, Robak (L) oraz Pulikowska, Kazaniecka, Bagniak, Michoń, Łyczywek (L).
4. W spotkaniu 7 rundy sezonu 2019/2020 2 ligi kobiet drużyna stargardzka wygrała z Gedanią Gdańsk 3:2 (25:27, 25:22, 25:17, 22:25, 15:10). KS Spójnia:Sowa, Bagniak, Łubniewska, Matusz, Wawrzoła, Gierczak, Robak(L) oraz Pulikowska, Kazaniecka, Półchłopek, Mikheieva.
5. Drużyna stargardzka 9 listopada 2019 wygrała u siebie z Truso Elbląg 3:1 (25:18, 19:25, 25:22, 25:10) i jest na drugim miejscu w tabeli;
6. 16 listopada 2019 siatkarki 2 ligowe w spotkaniu 9 kolejki pokonały na wyjeździe Pałac II Bydgoszcz w setach 3:2 (21:25, 25:16, 23:25, 25:20, 15:12);
7. 30 listopada 2019 siatkarki 2 ligowe w spotkaniu 11 kolejki przegrały na wyjeździe z SKF Politechnika Poznańska 1:3 (23:25, 18:25, 25:21, 19:25);
8. 7 grudnia 2019 siatkarki 2 ligowe w spotkaniu 12 kolejki wygrały na wyjeździe z Sokołem Mogilno 3:1 (25:17, 25:19, 25:22, 25:20), 17 grudnia 2019 wygrały na wyjeździe z SMS Police 3:0 (25:16, 25:19, 25:10);
9. 10 stycznia 2020 2 ligowe siatkarki wygrały z UKS ZSMS Poznań 3:1 (25:18, 18:25, 25:22, 25:18), 18 stycznia 2020 przegrały z Energetykiem II Poznań 0:3, 25 stycznia 2020 2 wygrały z Gedanią Gdańsk 3:1 (25:12, 25:23, 19:25, 25:20);
10. 1 lutego 2020 siatkarki II ligowe przegrały 2:3 z Truso Elbląg. 15 lutego 2020 stargardzianki wygrały 3:1 (24:26, 25:23, 25:20, 25:23) z Pałacem II Bydgoszcz, 1 marca 2020 wygrały 3:1 z SKF Politechniką Poznańską i zakwalifikowały się do rozgrywek fazy play-off z pierwszego miejsca w tabeli;
11. W marcu 2020 siatkarki zajęły pierwsze miejsce w tabeli grupy 1 drugiej ligi. Z powodu pandemii koronawirusa nie odbyły się jednak decydujące o awansie mecze fazy play-off i decyzją Polskiego Związku Piłki Siatkowej przy aprobacie Zarządu Polskiego Związku Piłki Siatkowej, awansowały do I ligi. Ostatecznie nie przystąpiły do rozgrywek, gdyż klub wycował się z rozgrywek.
II.
1. Wyniki, tabela II ligi siatkówki kobiet sezonu 2019/2020

</doc>
<doc id="4479164" url="https://pl.wikipedia.org/wiki?curid=4479164" title="Fiodor Naumow">
Fiodor Naumow

Fiodor Pietrowicz Naumow (ros. Фёдор Петрович Наумов (ur. 1902 w powiecie muromskim w guberni włodzimierskiej, zm. w styczniu 1966) – radziecki działacz partyjny.
Życiorys.
Ukończył Akademię Rolniczą im. Timiriaziewa, od 1920 należał do RKP(b). W latach 1922-1923 pracował w Wydziale Transportu Drogowego GPU w Muromiu i Włodzimierzu, 1923-1926 służył w Armii Czerwonej, później został działaczem partyjnym w Muromiu. Od 1932 do lutego 1937 był sekretarzem kilku rejonowych komitetów WKP(b) w Kraju Gorkowskim i Kraju/obwodzie kirowskim, od lutego do maja 1937 kierował wydziałem kadr partyjnych Komitetu Miejskiego WKP(b) w Kirowie, w maju-czerwcu 1937 był sekretarzem tego komitetu, 18 czerwca 1937 został II sekretarzem Komitetu Obwodowego WKP(b) w Kirowie, a od listopada 1937 do 19 grudnia 1938 p.o. I sekretarza Komitetu Obwodowego WKP(b) w Omsku. Od 1944 do 1946 był I sekretarzem Komitetu Miejskiego WKP(b) w Chimkach (w obwodzie moskiewskim), później inspektorem Rady ds. Kołchozów przy Radzie Ministrów ZSRR i potem do 1953 kierownikiem jednego z wydziałów tej rady, później dyrektorem jednego z departamentów w Ministerstwie Gospodarki Rolnej ZSRR. Był odznaczony Orderem Znak Honoru.

</doc>
<doc id="4479165" url="https://pl.wikipedia.org/wiki?curid=4479165" title="Klára Dobrev">
Klára Dobrev

Klára Dobrev (ur. 2 lutego 1972 w Sofii) – węgierska polityk i prawniczka, posłanka do Parlamentu Europejskiego IX kadencji i wiceprzewodnicząca tego gremium. Żona Ferenca Gyurcsánya.
Życiorys.
Córka Bułgara i Węgierki; jej dziadek od strony matki, Antal Apró, był prominentnym działaczem komunistycznym. Absolwentka ekonomii (ze specjalnością w zakresie integracji europejskiej) na uczelni ekonomicznej w Budapeszcie (przekształconej później w Uniwersytet Korwina w Budapeszcie). Ukończyła następnie studia prawnicze na Uniwersytecie im. Loránda Eötvösa w Budapeszcie, a także zdała państwowy zawodowy egzamin prawniczy. Pracowała w międzyczasie w organizacji studenckiej AIESEC i w prywatnych przedsiębiorstwach.
Od 1998 do 2000 pełniła funkcję zastępczyni dyrektora generalnego jednego z departamentów w ministerstwie finansów. W 2001 podjęła pracę jako nauczyciel akademicki na ELTE. W 2002 kierowała gabinetem Pétera Medgyessya, kandydata Węgierskiej Partii Socjalistycznej na urząd premiera. Następnie do 2004 była wiceprzewodniczącą rządowego biura zajmującego się integracją europejską. Zrezygnowała z tego stanowiska, gdy jej mąż objął urząd premiera. Stanęła na czele węgierskiego komitetu organizacji ONZ Kobiety. W 2009 została dyrektor generalną w przedsiębiorstwie doradczym należącym do jej męża.
Zaangażowała się też w działalność polityczną w ramach założonej przez Ferenca Gyurcsánya Koalicji Demokratycznej, w 2019 została liderką jej listy wyborczej do Europarlamentu. W wyniku głosowania z maja 2019 uzyskała mandat europosłanki IX kadencji. 3 lipca została wybrana na wiceprzewodniczącą Parlamentu Europejskiego. W październiku 2021 ubiegała się o wybór na lidera zjednoczonej opozycji w wyborach w 2022; w drugiej turze głosowania pokonał ją jednak Péter Márki-Zay. W wyborach tych uzyskała mandat poselski, zrezygnowała jednak z jego objęcia.
Życie prywatne.
Trzecia żona Ferenca Gyurcsánya, z którym ma troje dzieci. W 2013 znalazła się na liście "100 Women", publikowanym przez BBC zestawieniu najbardziej inspirujących i wpływowych kobiet. W 2016 „Forbes” umieścił ją na siódmym miejscu najbardziej wpływowych kobiet w węgierskim życiu publicznym.

</doc>
<doc id="4479168" url="https://pl.wikipedia.org/wiki?curid=4479168" title="Andrzej Woźniak (fotograf)">
Andrzej Woźniak (fotograf)

Andrzej Woźniak (ur. 10 czerwca 1950) – polski artysta fotograf. Członek rzeczywisty i Artysta Fotoklubu Rzeczypospolitej Polskiej Stowarzyszenia Twóeców (AFRP). Członek rzeczywisty Związku Polskich Fotografów Przyrody. Członek Zarządu Okręgu Dolnośląskiego ZPFP. Członek fotograficznej grupy twórczej "Fotoazyl".
Życiorys.
Andrzej Woźniak związany z dolnośląskim środowiskiem fotograficznym – mieszka, pracuje, tworzy w Mirsku – fotografuje od początku lat 70. XX wieku. Zajmuje się głównie fotografią krajobrazową oraz fotografią pejzażową. Miejsce szczególne w jego twórczości zajmuje fotografia przyrodnicza. W latach 2005–2009 był organizatorem cyklicznego konkursu fotograficznego o charakterze regionalnym "Skarby Izerów" – propagującego piękno Gór Izerskich. W 2010 (w ramach działalności w fotograficznej grupie twórczej "Fotoazyl)" był inspiratorem, organizatorem objazdowej wystawy zbiorowej "The Best of Poland" – prezentowanej m.in. w Dąbrowie Górniczej, Gliwicach, Łodzi, Mikołowie, Mosznie, Olecku, Sosnowcu, Warszawie, Wrocławiu. W 2013 był współtwórcą regionalnego konkursu fotograficznego "Rębiszów Dziś" oraz w 2014 współtwórcą konkursu "Rębiszów Nieznany".
Andrzej Woźniak jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych – gdzie otrzymał wiele akceptacji, wyróżnień. W 2012 został przyjęty w poczet członków rzeczywistych Związku Polskich Fotografów Przyrody, w którym obecnie pełni funkcję wiceprezesa Zarządu Okręgu Dolnośląskiego ZPFP. W 2014 został przyjęty w poczet członków rzeczywistych Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 379). 
Prace Andrzeja Woźniaka zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców, w 2017 roku.

</doc>
<doc id="4479172" url="https://pl.wikipedia.org/wiki?curid=4479172" title="Aleksiej Lewicki">
Aleksiej Lewicki

Aleksiej Michajłowicz Lewicki (ros. Алексей Михайлович Левицкий, ur. 1904 we wsi Bariatino w guberni tulskiej, zm. 1964 w Moskwie) – radziecki działacz partyjny.
Życiorys.
Od 1919 do 1921 służył w Armii Czerwonej, od 1920 należał do RKP(b), po demobilizacji z armii został instruktorem i kierownikiem wydziału Komitetu Powiatowego RKP(b) w Bielowie, a później informatorem gubernialnego komitetu RKP(b) w Tule. Następnie był m.in. przewodniczącym komitetu wykonawczego rady rejonowej w Sieriebrianych Prudach (gubernia moskiewska), 1933-1937 I sekretarzem rejonowego komitetu WKP(b) w Sasowie i później do sierpnia 1937 szefem moskiewskiego obwodowego oddziału rolnego. Od 11 sierpnia 1937 do 30 marca 1938 był p.o. II sekretarza KC Komunistycznej Partii (bolszewików) Białorusi i jednocześnie od 31 stycznia 1938 do 15 maja 1940 członkiem KC KP(b)B i członkiem Biura KC KP(b)B, 1938-1941 studiował w Akademii Rolniczej im. Timiriaziewa. W 1941 został komisarzem wojskowym szkoły wojsk pancernych w Gorkim, później do 1946 był szefem Wydziału Politycznego 15 Brygady Pancernej w stopniu podpułkownika, 1946-1950 przewodniczącym komitetu wykonawczego rady rejonowej w Łuchowicy (obwód moskiewski), później szefem moskiewskiego obwodowego zarządu gospodarki rolnej/zarządu gospodarki rolnej i zapasów, 157-1964 pracował w Komisji Ekonomicznej Rady Narodowości Rady Najwyższej ZSRR.

</doc>
<doc id="4479177" url="https://pl.wikipedia.org/wiki?curid=4479177" title="Jadwiga Dzido">
Jadwiga Dzido

Jadwiga Dzido (ur. 26 stycznia 1918 w Suchowoli, zm. 10 grudnia 1985 w Warszawie) – polska farmauceutka, jako studentka aresztowana w 1941 przez Gestapo, więźniarka niemieckiego obozu koncentracyjnego w Ravensbrück i ofiara eksperymentów pseudomedycznych, świadek podczas procesów w Norymberdze.
Życiorys.
Młodość.
Urodziła się 26 stycznia 1918 w Suchowoli, jako córka Katarzyny i Józefa Dzido. Wychowywała się w Łukowie we wschodniej Polsce. Po śmierci ojca w czasie I wojny światowej jej matka pracowała w aptece prowadzonej przez Teodozjusza Nowińskiego. Rozpoczęła studia na Uniwersytecie Warszawskim w 1938 na kierunku farmacji. Po ukończeniu pierwszego roku powróciła do Łukowa, gdy wybuchła wojna. Dołączyła do ruchu oporu Związku Walki Zbrojnej, pomagając w rozpowszechnianiu nielegalnej prasy.
Aresztowanie i pobyt w obozie koncentracyjnym.
Gestapo aresztowało ją 28 marca 1941 i umieściło w zamku w Lublinie, gdzie była torturowana w nadziei, że ujawni nazwiska współpracowników. 21 września 1941 została deportowana do Ravensbrück, gdzie w listopadzie 1942 wraz z dziewięcioma innymi kobietami, z rozkazu Karla Gebhardta, niemieckiego obozowego lekarza, poddano ją eksperymentom medycznym, których celem było zbadanie działania leków sulfonamidowych na rany. Nacięcia wykonano na jej nodze, która została zainfekowana bakteriami, brudem i odłamkami szkła. Cierpiała na wysoką gorączkę i ból, a nacięcie w jej nodze spowodowało atrofię mięśni. Była ukrywana przez innych więźniów pod podłogą, dopóki obóz nie został wyzwolony przez wojska radzieckie w 1945. Pod koniec wojny Dzido wróciła do domu do Łukowa o kulach, aby przekonać się, czy jej matka przeżyła. Po dowiedzeniu się o śmierci matki wróciła do Warszawy, gdzie ukończyła studia. Ukończyła farmację, a następnie pracowała na Uniwersytecie Warszawskim.
Proces lekarzy i dalsze życie.
Dzido była świadkiem oskarżenia na procesie lekarzy w Norymberdze, który rozpoczął się w listopadzie 1946. Wraz z nią zeznawały inne więźniarki, m.in. Władysława Karolewska i Maria Kuśmierczuk.
Po ukończeniu studiów Dzido pracowała w firmie farmaceutycznej w Warszawie. W 1951 wyszła za mąż za Józefa Hassa, oficera polskiej armii. Mieli dwoje dzieci. Zmarła w Warszawie 10 grudnia 1985.

</doc>
<doc id="4479179" url="https://pl.wikipedia.org/wiki?curid=4479179" title="Sichuan Chengdu">
Sichuan Chengdu

Sichuan Chengdu () – męski klub piłki siatkowej z Chengdu.
Sukcesy.
Mistrzostwo Chin:
Klubowe Mistrzostwa Azji:

</doc>
<doc id="4479183" url="https://pl.wikipedia.org/wiki?curid=4479183" title="Michaił Gorczajew">
Michaił Gorczajew

Michaił Dmitrijewicz Gorczajew (ros. Михаил Дмитриевич Горчаев, ur. 1886 w Syzraniu w guberni samarskiej, zm. 1961 w Moskwie) – radziecki polityk.
Życiorys.
W 1905 został aresztowany, później skazany na zesłanie do guberni astrachańskiej, 1907-1917 służył w rosyjskiej marynarce wojennej, w której dosłużył się stopnia starszego podoficera, w 1914 wstąpił do partii bolszewickiej SDPRR(b). W 1917 podczas rewolucji był członkiem Centralnego Komitetu Floty Bałtyckiej, potem wstąpił do Czerwonej Gwardii i następnie do Armii Czerwonej, brał udział w wojnie domowej, był ranny. W 1919 został funkcjonariuszem partyjnym, od 31 grudnia 1925 do 26 stycznia 1934 wchodził w skład Centralnej Komisji Kontrolnej WKP(b) (od 4 lutego 1932 do 26 stycznia 1934 był członkiem Prezydium tej komisji), jednocześnie 1928-1929 przewodniczył Krymskiej Obwodowej Komisji Kontrolnej WKP(b) i 1929-1931 Centralnej Komisji Kontrolnej Komunistycznej Partii (bolszewików) Azerbejdżanu i od 1933 do stycznia 1934 Północnokaukaskiej Krajowej Komisji Kontrolnej WKP(b). Od stycznia do października 1934 był przewodniczącym Komitetu Wykonawczego Północnokaukaskiej Rady Krajowej, 1935-1937 zastępcą przewodniczącego Komitetu Wykonawczego Krasnojarskiej Rady Krajowej, później do lipca 1938 dyrektorem Krasnojarskiego Krajowego Zarządu "Zagotpusznina".
28 lipca 1938 został aresztowany, 17 stycznia 1940 zwolniony, w 1952 otrzymał emeryturę.

</doc>
<doc id="4479185" url="https://pl.wikipedia.org/wiki?curid=4479185" title="The Code">
The Code

 The Code – amerykański serial telewizyjny (dramat prawniczy) wyprodukowany przez Forward Movement, Berlanti Productions oraz Warner Bros. Television, którego twórcami są Craig Sweeny i Craig Turk. Serial był emitowany od 9 kwietnia 2019 roku do 22 lipca 2019 roku przez CBS.
Pod koniec lipca 2019 roku stacja ogłosiła anulowanie serialu po jednym sezonie.
Fabuła serialu opowiada o pracy prawników służących w amerykańskim wojsku.
Produkcja.
W lutym 2018 roku ogłoszono, że Phillipa Soo wcieli się w rolę porucznika Harper Li. W kolejnym miesiącu obsada powiększyła się o Ato Essandoh, Anne Wood oraz Raffia Barsoumiana.
12 maja 2018 roku stacja CBS zamówiła serial na sezon telewizyjny 2018/2019.
W sierpniu 2018 roku poinformowano, że Luke Mitchell i Dana Delany dołączyli do obsady.

</doc>
<doc id="4479190" url="https://pl.wikipedia.org/wiki?curid=4479190" title="Iwan Szypierow">
Iwan Szypierow

Iwan Fiodorowicz Szypierow (ros. Иван Фёдорович Шиперов, ur. 1894 w powiecie łodiejnopolskim w guberni ołonieckiej, zm. 15 października 1938 w Machaczkale) – funkcjonariusz radzieckich służb specjalnych.
Życiorys.
Skończył dwie klasy szkoły rolniczej, później pracował jako stolarz, od września 1918 do marca 1920 służył w Armii Czerwonej, we wrześniu 1918 został członkiem RKP(b). Od marca 1920 do marca 1922 był zastępcą przewodniczącego Czarnomorskiej Czeki, później kierował jednym z działów Kubańsko-Czarnomorskiego Oddziału GPU i następnie do września 1923 był szefem Sekcji Tajno-Operacyjnej Okręgowego Oddziału GPU w Armawirze, od września 1923 do września 1925 kierował działem Kubańsko-Czarnomorskiego Obwodowego Oddziału GPU/Kubańskiego Okręgowego Oddziału GPU. Od września 1925 do października 1933 był pełnomocnikiem i funkcjonariuszem Pełnomocnego Przedstawicielstwa (PP) OGPU na Kraj Północno-Kaukaski, od października 1933 do 10 lipca 1934 szefem Czerkieskiego Obwodowego Oddziału GPU, a od 15 lipca do 22 września 1934 szefem Zarządu NKWD Czerkieskiego Obwodu Autonomicznego. We wrześniu 1934 został przeniesiony do rezerwy NKWD ZSRR i objął funkcję przewodniczącego Kolegium Specjalnego Głównego Sądu Dagestańskiej ASRR.

</doc>
<doc id="4479192" url="https://pl.wikipedia.org/wiki?curid=4479192" title="Czarne Siodło">
Czarne Siodło

Czarne Siodło (ok. 1355 m) – szeroko i płytko wcięta przełęcz w północno-zachodniej grani Hawrania w słowackich Tatrach Bielskich. Grań ta oddziela Dolinę Czarnego Potoku od Doliny Hawraniej. Przełęcz znajduje się pomiędzy Czarnym Wierchem (ok. 1364 m) na północy, a Jelenią Kopką (ok. 1490 m) na południu. Na wschód do Doliny Czarnego Potoku stoki przełęczy opadają łagodnym stokiem, na zachód, do górnego końca Hawraniego Kanionu opada stromy stok. 
Rejon przełęczy i obydwa jej zbocza porasta las. Przełęcz jest łatwo dostępna z obydwu dolin. W jej rejonie krzyżuje się kilka ścieżek. Przez przełęcz przechodzi Bielska Ścieżka nad Reglami. Przy niewielkim kamiennym kopczyku odgałęzia się od niej ścieżka wiodąca do Doliny Hawraniej, na przełęcz dochodzi także ścieżka ze Starej Polany. Przełęcz znajduje się jednak w zamkniętym dla turystów i taterników obszarze ochrony ścisłej Tatrzańskiego Parku Narodowego.
Nazwę przełęczy wprowadził Władysław Cywiński w 4 tomie przewodnika "Tatry". 

</doc>
<doc id="4479195" url="https://pl.wikipedia.org/wiki?curid=4479195" title="Gleb Safonov">
Gleb Safonov



</doc>
<doc id="4479196" url="https://pl.wikipedia.org/wiki?curid=4479196" title="Veronika Shishkina">
Veronika Shishkina



</doc>
<doc id="4479197" url="https://pl.wikipedia.org/wiki?curid=4479197" title="Pēteris Plēsums">
Pēteris Plēsums

Pēteris Plēsums (ur. 1895, zm. 12 grudnia 1968 w Rydze) – łotewski działacz komunistyczny, radziecki polityk.
Życiorys.
Od 1915 do 1917 służył w rosyjskiej armii, w 1917 wstąpił do SDPRR(b), od listopada 1917 do grudnia 1920 służył w Gwardii i Armii Czerwonej. W 1921 został funkcjonariuszem partyjnym w Baszkirskiej ASRR, 1931-1932 prowadził nielegalną działalność komunistyczną na Łotwie, za co w 1932 został aresztowany przez łotewskie władze i skazany na więzienie, 21 czerwca 1940 zwolniony. Wznowił działalność komunistyczną jako sekretarz komitetu obwodowego KPŁ, od sierpnia 1940 do marca 1947 był zastępcą przewodniczącego Prezydium Rady Najwyższej Łotewskiej SRR, a od 1 marca 1941 do 1943 sekretarzem KC Komunistycznej Partii (bolszewików) Łotwy ds. transportu. Jednocześnie w 1941 został pełnomocnikiem KC KP(b)Ł ds. pracy wśród ewakuowanych obywateli Łotewskiej SRR do obwodu kirowskiego, 1942-1944 był redaktorem gazety "Cīņa" ("Walka"), od marca 1947 do marca 1948 sekretarzem Kolegium Partyjnego Komisji Partyjnej przy KC KP(b)Ł, a od marca 1948 do 1960 przewodniczącym Komisji Partyjnej przy KC KPŁ.

</doc>
<doc id="4479199" url="https://pl.wikipedia.org/wiki?curid=4479199" title="Pumapard">
Pumapard



</doc>
<doc id="4479200" url="https://pl.wikipedia.org/wiki?curid=4479200" title="Kazys Preikšas">
Kazys Preikšas

Kazys Preikšas (ur. 14 czerwca 1903 w miejscowości Verbūnai na Litwie, zm. 5 grudnia 1961 w Sereje) – litewski komunista, radziecki polityk.
Życiorys.
Działał w KPL. Od 15 sierpnia 1940 do 16 lutego 1954 był członkiem Biura KC Komunistycznej Partii (bolszewików) Litwy/Komunistycznej Partii Litwy, jednocześnie od 15 sierpnia 1940 do 25 listopada 1948 sekretarzem Biura KC KP(b)L ds. propagandy, 1948-1960 zastępcą przewodniczącego Rady Ministrów Litewskiej SRR, a od 1960 do końca życia ministrem spraw zagranicznych Litewskiej SRR.

</doc>
<doc id="4479201" url="https://pl.wikipedia.org/wiki?curid=4479201" title="Ingebjoerg Saglien Braaten">
Ingebjoerg Saglien Braaten



</doc>
<doc id="4479202" url="https://pl.wikipedia.org/wiki?curid=4479202" title="Incheon Korean Air Jumbos">
Incheon Korean Air Jumbos

Incheon Korean Air Jumbos (kor. 인천 대한 항공 점보) – południowokoreański męski klub siatkarski z siedzibą w Inczon.
Sukcesy.
Mistrzostwo Korei Południowej:
Puchar KOVO:

</doc>
<doc id="4479204" url="https://pl.wikipedia.org/wiki?curid=4479204" title="Aleksandr Gogun">
Aleksandr Gogun

Aleksandr Siergiejewicz Gogun (, ur. 1980) – rosyjski historyk, badacz II wojny światowej i sowieckiej historii ery stalinowskiej. Stypendysta Wydziału Historii Europy Wschodniej Uniwersytetu Humboldtów w Berlinie, wykładowca Uniwersytetu Poczdamskiego.
Życiorys.
W 2001 roku ukończył Rosyjski Państwowy Uniwersytet Pedagogiczny im. Aleksandra Hercena w Petersburgu.
W 2006 roku obronił pracę doktorską w Północno-Zachodniej Akademii Służby Cywilnej na temat „Działalność zbrojnych formacji nacjonalistycznych na terenie zachodnich regionów ZSRR (1943-1949)”. 
Jego główne kierunki badań to zagadnienia takie jak: Ukraina w czasie II wojny światowej, propaganda nazistowska, polityka zagraniczna ZSRR w latach 1939-1945, wystąpienia powstańcze w czasie II wojny światowej i bezpośrednio po niej oraz działalność sowieckiej tajnej policji na okupowanych przez nazistów terytoriach sowieckich.

</doc>
<doc id="4479211" url="https://pl.wikipedia.org/wiki?curid=4479211" title="Santa Cruz (Chile)">
Santa Cruz (Chile)

Santa Cruz – miasto w Chile, położone w środkowej części regionu Libertador O’Higgins. W mieście znajduje się węzeł drogowy-R90, I-72, I-86, I-720 i I-730.
Demografia.
Źródło.

</doc>
<doc id="4479212" url="https://pl.wikipedia.org/wiki?curid=4479212" title="Juozas Aleksonis">
Juozas Aleksonis

Juozas Aleksonis (ros. Юозас Юльевич Алексонис, ur. 23 października 1913 we wsi Ricieliai na Litwie, zm. 5 kwietnia 1944 w Kownie) – radziecki działacz komunistycznego podziemia narodowości litewskiej podczas wojny ZSRR z Niemcami, uhonorowany pośmiertnie tytułem Bohatera Związku Radzieckiego w 1958.
Życiorys.
Urodził się w rodzinie chłopskiej. Skończył szkołę podstawową. Odbył służbę wojskową w litewskiej armii, uczył się w szkole ekonomicznej w Kownie, gdzie założył komórkę komunistycznej organizacji młodzieżowej. W 1944 był członkiem Komitetu Miejskiego Komsomołu w Kownie. W 1943 skończył radziecką szkołę specjalnego przeznaczenia i został wysłany na terytorium okupowanej przez Niemców Litwy, gdzie został radzistą podziemnej radiostacji w Kownie. Przekazywał mieszkańcom miasta otwartym tekstem wiadomości Sowinformbiura o sytuacji na frontach, okrucieństwach faszystowskich najeźdźców i wzywał do walki z nimi. Radiostacja została odkryta przez Niemców, jednak Aleksonisowi udało się uciec. Po uzyskaniu nowej radiostacji osiadł praktycznie w centrum miasta, koło stacji kolejowej. Obserwując pociągi wroga, powiadamiał o nich sztab ruchu partyzanckiego, dostarczając radzieckiemu dowództwu cennych informacji o ruchu niemieckich pociągów. W styczniu 1944 zmienił miejsce przebywania na dom robotnika-komunisty Obelenisa. 5 kwietnia 1944 dom ten został okrążony przez Niemców; Aleksonis zastrzelił się ostatnim nabojem. 1 lipca 1958 otrzymał pośmiertnie tytuł Bohatera Związku Radzieckiego i Order Lenina. Jego imieniem nazwano statek morski i szkołę średnią w Kownie.

</doc>
<doc id="4479216" url="https://pl.wikipedia.org/wiki?curid=4479216" title="Girolamo della Rovere">
Girolamo della Rovere

Girolamo della Rovere (ur. w 1530 w Turynie, zm. 7 lutego 1592 w Rzymie) – włoski kardynał.
Życiorys.
Urodził się w 1530 roku w Turynie, jako syn Lelia della Rovere i Giovanny (albo Anna) Piossasco. Studiował na Uniwersytecie Padewskim i Paryskim. 26 stycznia 1560 roku został wybrany biskupem Tulonu. Cztery lata później został arcybiskupem Turynu. 16 listopada 1586 roku został kreowany kardynałem prezbiterem i otrzymał kościół tytularny San Pietro in Vincoli. Zmarł 7 lutego 1592 roku w Rzymie.

</doc>
<doc id="4479218" url="https://pl.wikipedia.org/wiki?curid=4479218" title="Satanta (Indianin)">
Satanta (Indianin)



</doc>
<doc id="4479219" url="https://pl.wikipedia.org/wiki?curid=4479219" title="Nikołaj Szczuczkin">
Nikołaj Szczuczkin

Nikołaj Iwanowicz Szczuczkin (ros. Николай Иванович Щучкин, ur. 1895 w Petersburgu, zm. 10 października 1938 w Symferopolu) – radziecki działacz partyjny i państwowy.
Życiorys.
W 1917 został instruktorem-organizatorem Ludowego Komisariatu Ubezpieczeń Społecznych RFSRR, 1919-1920 służył w oddziałach aprowizacyjnych, od 1919 należał do RKP(b), w 1920 został funkcjonariuszem partyjnym. Przewodniczył kolejno dwóm gminnym komitetom RKP(b) w guberni samarskiej, później w latach 1921-1923 był zastępcą przewodniczącego Głównego Zarządu Oświaty Politycznej przy Radzie Komisarzy Ludowych Turkiestańskiej ASRR, 1923-1926 był sekretarzem odpowiedzialnym Komitetu Powiatowego RKP(b)/WKP(b) kolejno w Skopinie i Riazaniu. W latach 1927-1928 był funkcjonariuszem partyjnym w guberni kurskiej i Biełgorodzie, 1928-1930 sekretarzem odpowiedzialnym rejonowego komitetu WKP(b) w Symferopolu, 1930-1932 I sekretarzem rejonowego komitetu WKP(b) w Riażsku, a od 1932 do kwietnia 1937 I sekretarzem rejonowego komitetu WKP(b) w Riazaniu. Od kwietnia do lipca 1937 był III sekretarzem Moskiewskiego Komitetu Obwodowego WKP(b), od 14 lipca 1937 do lipca 1938 p.o. I sekretarza, a później I sekretarzem Krymskiego Komitetu Obwodowego WKP(b).

</doc>
<doc id="4479220" url="https://pl.wikipedia.org/wiki?curid=4479220" title="Carola Vila Obiols">
Carola Vila Obiols

Carola Vila Obiols (ur. 19 stycznia 1999 r.) – andorska biegaczka narciarska, zawodniczka klubu NEC.
Kariera.
Po raz pierwszy na arenie międzynarodowej pojawiła się 28 marca 2014 roku, podczas zawodów juniorskich we francuskiej miejscowości Prémanon, gdzie uplasowała się na 41. pozycji w sprincie stylem klasycznym.
W Pucharze Świata zadebiutowała 15 lutego 2020 roku w Östersund, gdzie zajęła 64. miejsce w biegu na dystansie 10 km stylem dowolnym. Pucharowych punktów jeszcze nie wywalczyła.

</doc>
<doc id="4479222" url="https://pl.wikipedia.org/wiki?curid=4479222" title="Objaw Neriego">
Objaw Neriego

Objawy opisane przez włoskiego neurologa Vincenzo Neriego

</doc>
<doc id="4479226" url="https://pl.wikipedia.org/wiki?curid=4479226" title="Dala (Angola)">
Dala (Angola)

Dala – angolskie miasto-hrabstwo nad rzeką Chiumbe, w prowincji Lunda Południowa. W 2014 roku hrabstwo liczyło 29 991 mieszkańców.

</doc>
<doc id="4479227" url="https://pl.wikipedia.org/wiki?curid=4479227" title="Józef Mazur (Skrzypik)">
Józef Mazur (Skrzypik)



</doc>
<doc id="4479228" url="https://pl.wikipedia.org/wiki?curid=4479228" title="Józef Mazur (Słyk)">
Józef Mazur (Słyk)



</doc>
<doc id="4479230" url="https://pl.wikipedia.org/wiki?curid=4479230" title="Kazimierz Janczewski (Litwa)">
Kazimierz Janczewski (Litwa)



</doc>
<doc id="4479233" url="https://pl.wikipedia.org/wiki?curid=4479233" title="Kazimierz Piłsudski (XVIII/XIX w.)">
Kazimierz Piłsudski (XVIII/XIX w.)



</doc>
<doc id="4479234" url="https://pl.wikipedia.org/wiki?curid=4479234" title="Suntory Sunbirds">
Suntory Sunbirds

Suntory Sunbirds (jap. サントリーサンバーズ) – japoński męski klub siatkarski założony w 1973 roku w Osace.
W klubie występowało już wielu zawodników różnych państw w tym kilku reprezentantów Japonii takich jak Yū Koshikawa czy Masahiro Yanagida.
Sukcesy.
Puchar Kurowashiki:
Mistrzostwo Japonii:
Klubowe Mistrzostwa Azji:
Puchar Cesarza:

</doc>
<doc id="4479242" url="https://pl.wikipedia.org/wiki?curid=4479242" title="Zwój z En Gedi">
Zwój z En Gedi

Zwój z En Gedi – zwęglony starożytny pergaminowy zwój biblijny zawierający hebrajski tekst Księgi Kapłańskiej. Pochodzi z okresu pomiędzy drugą połową I a IV wiekiem n.e. Został znaleziony w 1970 roku w En Gedi. Stanowi ważne świadectwo przekazywania tekstu Biblii. Jest przechowywany w Israel Antiquities Authority.
Opis.
Zwój ten został znaleziony w 1970 w En Gedi w Izraelu podczas prac prowadzonych w spalonej w VI wieku podczas pożaru i zniszczenia miasta synagodze. Zwój znajdował się w skrzyni ołtarzowej zwanej Aron ha-kodesz, w której przechowywano Torę. Datowanie metodą radiowęglową wykazało, że powstał on prawdopodobnie pomiędzy III a IV w. n.e. Natomiast paleograficzne badania stylu pisma i kroju liter wskazują, że mógł on powstać nawet w drugiej połowie I lub na początku II wieku n.e. Ponieważ synagoga została zniszczona w pożarze, zwój na skutek wysokiej temperatury został zwęglony, co nie pozwalało na jego odczytanie. Każdy dotyk mógł spowodować jego zniszczenie. Z tego względu pozostawał nierozwinięty i nieodczytany do roku 2015, przez ponad 40 lat od odkrycia.
Dopiero zastosowanie mikrotomografii komputerowej wykorzystującej prześwietlenie rentgenowskie 3D pozwoliło badaczom z Uniwersytetu Kentucky na „wirtualne rozwinięcie” zwoju. Zastosowano proces złożony z trzech kroków: segmentacji, teksturyzacji i rozpłaszczania. Podczas segmentacji identyfikowano poszczególne fragmenty i warstwy zwoju. Następnie na podstawie zawartości nawet najmniejszych drobin żelaza lub ołowiu zostawiających jaśniejszy ślad program komputerowy „wyszukiwał” atrament użyty do pisania, co powodowało pojawianie się liter i słów na wyodrębnionych warstwach. Później cyfrowo wygenerowany zwój poddano wirtualnemu rozpłaszczeniu, najpierw we fragmentach, które następnie połączono w całość, co pozwoliło go odczytać.
Wówczas okazało się, że zwój zawiera 35 linijek (z których 17 częściowo zrekonstruowano) pierwszego i drugiego rozdziału Księgi Kapłańskiej (Kpł 1:1-9; 2:1-11). Sam tekst posiada jedynie spółgłoski, bez znaków oznaczających samogłoski charakterystycznych dla tekstu masoreckiego. Datowanie zwoju wskazujące, że powstał pomiędzy drugą połową I a IV wiekiem n.e. oznacza, że stanowi on ważne ogniwo łączące zwoje znad Morza Martwego z tekstem masoreckim. W miejscach, gdzie rękopisy z Qumran różnią się od tekstu masoreckiego, zwój ten zawiera tekst identyczny z młodszym o kilka stuleci tekstem masoreckim zachowując nawet ten sam podział na akapity, przez co potwierdza jego starożytne pochodzenie.
Zwój z En Gedi jest przechowywany w Israel Antiquities Authority.

</doc>
<doc id="4479245" url="https://pl.wikipedia.org/wiki?curid=4479245" title="Voldemārs Putniņš">
Voldemārs Putniņš

Voldemārs Putniņš (ros. Владимир Маркович Путнин, ur. 6 lutego 1896 w Wenden w guberni inflanckiej (obecnie Kieś na Łotwie), zm. 19 czerwca 1938 w Rostowie nad Donem) – radziecki działacz partyjny.
Życiorys.
Od maja 1914 do sierpnia 1915 pracował w oddziale poczt i telegrafów w powiecie wolmarskim w guberni inflanckiej, od sierpnia 1915 do marca 1918 służył w rosyjskiej armii, w listopadzie 1917 uczył się w szkole chorążych Frontu Północnego w Gatczynie. Od marca 1918 do lutego 1919 był komisarzem Centralnego Telegrafu w Penzie, w kwietniu 1918 został członkiem RKP(b), od lutego 1919 do listopada 1920 kierował gubernialnym oddziałem łączności w Penzie, a później gubernialnym oddziałem sprawiedliwości w Penzie. Od kwietnia do lipca 1921 był sekretarzem odpowiedzialnym penzeńskiego gubernialnego komitetu RKP(b), potem przewodniczącym gubernialnego związku spółdzielni spożywców w Penzie i następnie członkiem Zarządu Centralnego Obwodowego Związku Spółdzielni Spożywców w Mińsku, a od listopada 1922 do października 1923 sekretarzem odpowiedzialnym Komitetu Powiatowego Komunistycznej Partii (bolszewików) Białorusi w Borysowie i jednocześnie od 26 marca 1923 do 4 lutego 1924 członkiem KC KP(b)B. Od października 1923 do kwietnia 1924 był sekretarzem odpowiedzialnym rejonowego komitetu KP(b)B w Mińsku, od maja 1924 do listopada 1925 kierownikiem wydziału organizacyjnego carycyńskiego gubernialnego komitetu RKP(b), a od listopada 1925 do sierpnia 1927 sekretarzem odpowiedzialnym stalingradzkiego gubernialnego komitetu WKP(b), od sierpnia 1927 do maja 1929 uczył się na kursach marksizmu-leninizmu przy KC WKP(b). Od czerwca 1929 do stycznia 1931 był kierownikiem Dolnowołżańskiego Krajowego Oddziału Handlu Radzieckiego, od lutego 1931 do lutego 1932 kierownikiem Północno-Kaukaskiego Krajowego Oddziału Zaopatrzenia, od lutego do listopada 1932 I sekretarzem Komitetu Miejskiego WKP(b) w Rostowie nad Donem, a od listopada 1932 do stycznia 1934 sekretarzem Północno-Kaukaskiego Krajowego Komitetu WKP(b) ds. zaopatrzenia. Od stycznia 1934 do sierpnia 1935 był II sekretarzem Północno-Kaukaskiego Krajowego Komitetu WKP(b), od 8 sierpnia 1935 do maja 1937 II sekretarzem Komitetu Obwodowego WKP(b) w Kursku, a od 14 czerwca do 19 lipca 1937 I sekretarzem Mordwińskiego Komitetu Obwodowego WKP(b). Był odznaczony Krzyżem św. Jerzego (24 lutego 1917).
W lipcu 1937 został aresztowany podczas wielkiego terroru, następnie rozstrzelany.

</doc>
<doc id="4479246" url="https://pl.wikipedia.org/wiki?curid=4479246" title="Selama (Hargewein)">
Selama (Hargewein)

Selama (imię świeckie Gebre Silassie Hargewein, ur. 1941 w regionie Tigraj) – duchowny Etiopskiego Kościoła Ortodoksyjnego, od 2015 arcybiskup Wschodniego Hararu.
Życiorys.
Sakrę otrzymał 26 sierpnia 2005 jako biskup Aksum. W 2015 został mianowany arcybiskupem Wschodniego Hararu.

</doc>
<doc id="4479247" url="https://pl.wikipedia.org/wiki?curid=4479247" title="Charles Townshend (Kanclerz Skarbu)">
Charles Townshend (Kanclerz Skarbu)



</doc>
<doc id="4479248" url="https://pl.wikipedia.org/wiki?curid=4479248" title="Spójnia – zestawienia (1953-2018)">
Spójnia – zestawienia (1953-2018)



</doc>
<doc id="4479250" url="https://pl.wikipedia.org/wiki?curid=4479250" title="Philippe de Lénoncourt">
Philippe de Lénoncourt

Philippe de Lénoncourt (ur. w 1527 w Lotaryngii, zm. 13 grudnia 1592 w Rzymie) – francuski kardynał.
Życiorys.
Urodził się w 1527 roku w Lotaryngii, jako syn Henriego de Lénoncourt i Marguerite de Broyes. 30 maja 1550 roku został wybrany biskupem Châlons-en-Champagne, lecz po około czterech latach zrezygnował z zarządzania diecezją. W latach 1560–1562 był biskupem Auxerre. 16 listopada 1586 roku został kreowany kardynałem prezbiterem i otrzymał kościół tytularny Sant’Onofrio. Zmarł 13 grudnia 1592 roku w Rzymie.

</doc>
<doc id="4479252" url="https://pl.wikipedia.org/wiki?curid=4479252" title="Czesław Lewkowicz">
Czesław Lewkowicz

Czesław Lewkowicz (ur. 14 lipca 1897 w majątku Iwanowo, woj. wileńskie, zm. między 13 a 14 kwietnia 1940 w Katyniu) – kapitan artylerii Wojska Polskiego, ofiara zbrodni katyńskiej.
Życiorys.
Syn Józefa i Natalii z Rutkiewiczów. Ukończył Michajłowską Szkołę Artylerii w Piotrogrodzie. Po zakończeniu I wojny światowej wstąpił do Wojska Polskiego. Uczestniczył w wojnie polsko-bolszewickiej.
Po zakończeniu działań wojennych pozostał w wojsku. Z dniem 1 kwietnia 1920 roku został zatwierdzony w stopniu porucznika artylerii „z grupy Korpusów Wschodnich i armii rosyjskiej” ze starszeństwem z dniem 1 czerwca 1919. W 1924 służył w stopniu porucznika w 3 dywizjonie artylerii konnej. Z dniem 1 stycznia 1927 został awansowany do stopnia kapitana z 16 lokatą w swoim starszeństwie. W 1927 służył w Dowództwie Obszaru Warownego „Wilno”. W tym samym roku wpłacił 10 zł jako składkę na zakup łodzi podwodnej im. Józefa Piłsudskiego. W 1928 został przeniesiony do 3 pułku artylerii ciężkiej. W 1932 służył w 3 dywizjonie artylerii pieszej (od 1 czerwca 1933 – 33 dywizjonie artylerii lekkiej). W marcu 1934 został zwolniony z zajmowanego stanowiska, pozostawiony bez przynależności służbowej i oddany do dyspozycji dowódcy Okręgu Korpusu Nr III. Z dniem 30 czerwca tego roku został przeniesiony w stan spoczynku. Po zakończeniu służby wojskowej został członkiem Związku Rezerwistów w Wilnie.
Podczas kampanii wrześniowej został wzięty do niewoli przez Sowietów. Według stanu na grudzień 1939 był jeńcem obozu w Kozielsku. Między 11 a 12 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 025/1 poz. 20 nr akt 669, z 9 kwietnia 1940. Został zamordowany między 13 a 14 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji z 12.05.1943 pod numerem 1759. Przy szczątkach Czesława Lewkowicza znaleziono książeczkę oficerską, dowód osobisty, odznaczenia, kilka listów nadanych przez Janinę Dembińską z Gostynia. Figuruje na liście AM-214-1759 i liście Komisji Technicznej PCK pod numerem: GARF-62-01759. Nazwisko Lewkowicza znajduje się na liście ofiar (pod nr 1759) opublikowanej w Gońcu Krakowskim nr 107, w Nowym Kurierze Warszawskim nr 112 z 1943.
Życie prywatne.
Żonaty z Marią z Ochotnickich, miał syna.

</doc>
<doc id="4479256" url="https://pl.wikipedia.org/wiki?curid=4479256" title="Cacolo">
Cacolo

Cacolo – angolskie miasto-hrabstwo w prowincji Lunda Południowa, położone przy granicy z prowincją Lunda Północna. W 2014 roku hrabstwo Cacolo liczyło 31 896 mieszkańców.

</doc>
<doc id="4479260" url="https://pl.wikipedia.org/wiki?curid=4479260" title="Jake McGing">
Jake McGing

Jake McGing (ur. 22 maja 1994 w Sydney) – australijski piłkarz irlandzkiego pochodzenia występujący na pozycji obrońcy w Macarthur FC.
Kariera klubowa.
Grę w piłkę nożną rozpoczął w wieku 5 lat w klubie Eschol Park FC z przedmieść Sydney. Następnie trenował w akademii Marconi Stallions FC. W 2012 roku przeniósł się do Western Sydney Wanderers FC i rozpoczął występy w rozgrywkach Foxtel Y-League. W sezonie 2013/14 pełnił funkcję kapitana zespołu i otrzymał wyróżnienie dla najlepszego piłkarza ligi. W 2013 oraz 2014 roku był wypożyczany na krótki okres do Marconi Stallions, z którymi rywalizował na poziomie National Premier Leagues.
Jesienią 2014 roku został graczem Central Coast Mariners FC. W lutym 2015 roku podpisał z tym klubem pierwszy w swojej karierze zawodowy kontrakt i zasilił szeregi zespołu rezerw. W październiku 2015 został włączony do składu pierwszej drużyny. 10 października zadebiutował w A-League w wygranym 3:2 spotkaniu z Perth Glory FC i od tego momentu stał się zawodnikiem podstawowego składu. Przez 3,5 roku zaliczył w barwach tego klubu łącznie 82 ligowe mecze i zdobył 4 gole.
W lutym 2019 roku podpisał półtoraroczną umowę z Wisłą Płock, prowadzoną przez Kibu Vicuñę. 11 marca zadebiutował w Ekstraklasie w zremisowanym 1:1 meczu z Lechią Gdańsk.
Życie prywatne.
Syn Irlandczyka i Australijki. Posiada paszport irlandzki i australijski.

</doc>
<doc id="4479261" url="https://pl.wikipedia.org/wiki?curid=4479261" title="Costanzo Buttafoco da Sarnano">
Costanzo Buttafoco da Sarnano

Costanzo Buttafoco da Sarnano OFMConv (ur. 4 października 1531 w Sarnano, zm. 20 grudnia 1595 w Rzymie) – włoski kardynał.
Życiorys.
Urodził się 4 października 1531 roku w Sarnano, otrzymując na chrzcie imię Gasparo. Około 1541 roku wstąpił do zakonu franciszkanów konwentualnych, a następnie studiował filozofię i teologię. Po przyjęciu święceń kapłańskich został wykładowcą w Perugii, Padwie i Rzymie. 16 listopada 1586 roku został kreowany kardynałem prezbiterem i otrzymał kościół tytularny San Vitale. 6 kwietnia 1587 roku został wybrany biskupem Vercelli, a 12 lipca przyjął sakrę. Około 1589 roku zrezygnował z zarządzania diecezją. Zmarł 20 grudnia 1595 roku w Rzymie.

</doc>
<doc id="4479263" url="https://pl.wikipedia.org/wiki?curid=4479263" title="Alfreds Rozītis">
Alfreds Rozītis

Alfreds Rozītis (ros. Альфред Рихардович Розит, ur. 1892 w powiecie ryskim w guberni inflanckiej, zm. 5 sierpnia 1942 w Czelabińsku-40) – łotewski komunista, radziecki polityk.
Życiorys.
W 1913 wstąpił do SDPRR(b), od 15 grudnia 1932 do 1934 był ludowym komisarzem zaopatrzenia Ukraińskiej SRR, później 1936-1937 pełnomocnikiem Komisji Kontroli Radzieckiej przy Radzie Komisarzy Ludowych ZSRR na Kraj Zachodniosyberyjski. W 1937 był przewodniczącym Komitetu Wykonawczego Ordżonikidzewskiej Rady Krajowej, później do listopada 1938 kierownikiem wydziału Centralnego Związku Spółdzielni Spożywców ZSRR. 6 listopada 1938 został aresztowany podczas wielkiego terroru, 11 stycznia 1940 skazany, zmarł w łagrze.

</doc>
<doc id="4479264" url="https://pl.wikipedia.org/wiki?curid=4479264" title="Christopher Wandesford">
Christopher Wandesford



</doc>
<doc id="4479265" url="https://pl.wikipedia.org/wiki?curid=4479265" title="Fricis Roziņš">
Fricis Roziņš

Fricis Roziņš (ur. 1870, zm. 1919) – łotewski komunista, działacz łotewskiego i rosyjskiego ruchu rewolucyjnego.
Życiorys.
W latach 90. XIX wieku związał się z ruchem socjaldemokratycznym, wstąpił do Łotewskiej Socjaldemokratycznej Partii Demokratycznej, a w 1906 do SDPRR. W 1907 został członkiem KC SDPRR, 1908 został skazany na katorgę, skąd w 1913 zbiegł za granicę. W czerwcu 1917 został przewodniczącym Komitetu Wykonawczego Łotewskiej Rady Krajowej. 
W grudniu 1917 r. został wybrany na przewodniczącego Iskołatu - bolszewickiego rządu "de facto" kontrolującego północno-wschodnią Łotwę. 24 grudnia 1917 r. ogłosił niepodległość radzieckiej Łotwy (Republika Iskołatu). Iskołat przetrwał do lutego 1918 r., gdy Niemcy w nowej ofensywie - po zerwaniu rokowań pokojowych w Brześciu - zajęli całość ziem łotewskich. 
W 1918 był zastępcą ludowego komisarza ds. narodowości RFSRR, od 4 grudnia 1918 do 1919 r. komisarzem rolnictwa nowo proklamowanej Łotewskiej Socjalistycznej Republiki Radzieckiej. 

</doc>
<doc id="4479268" url="https://pl.wikipedia.org/wiki?curid=4479268" title="Antanas Raguotis">
Antanas Raguotis

Antanas Raguotis (ur. 14 marca 1914 w Kušnieriūnai, rejon uciański, zm. 24 kwietnia 2003 w Wilnie) – litewski komunista, radziecki polityk.
Życiorys.
Należał do WKP(b). Od 1 października 1946 do grudnia 1952 był I sekretarzem KC Komsomołu Litwy, jednocześnie od 19 lutego 1949 do 22 września 1952 zastępcą członka, a od 25 września 1952 do 1953 członkiem Biura KC Komunistycznej Partii (bolszewików) Litwy/Komunistycznej Partii Litwy i od grudnia 1952 do 1953 zastępcą przewodniczącego Rady Ministrów Litewskiej SRR. W 1964 był wiceministrem ochrony porządku publicznego Litewskiej SRR.

</doc>
<doc id="4479270" url="https://pl.wikipedia.org/wiki?curid=4479270" title="Charles Adderley">
Charles Adderley



</doc>
<doc id="4479271" url="https://pl.wikipedia.org/wiki?curid=4479271" title="Nharea">
Nharea

Nharea – miasto-hrabstwo w środkowej Angoli, w prowincji Bié, położone w obrębie Wyżyny Bije. W 2014 roku hrabstwo liczyło 126 339 mieszkańców.
Ludność zajmuje się głównie uprawą kukurydzy, fasoli, manioku, orzeszków ziemnych, kawy arabica i owoców.
Historia.
Historia mówi, że pierwsi Europejczycy osiedlili się tutaj w połowie XIX wieku i byli holenderskimi kupcami. W tym czasie Nharêa była już komercyjną wioską, należącą do urzędu administracyjnego w Andulo. Hrabstwo Nharea zostało ustanowione w 1965 roku.

</doc>
<doc id="4479275" url="https://pl.wikipedia.org/wiki?curid=4479275" title="Ołeksij Majdanewycz">
Ołeksij Majdanewycz

Ołeksij Ołeksandrowycz Majdanewycz, ukr. Олексій Олександрович Майданевич (ur. 18 lipca 1991 w Kijowie) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu Zmina-Obołoń Kijów, barwy którego bronił w juniorskich mistrzostwach Ukrainy (DJuFL). 25 lipca 2009 rozpoczął karierę piłkarską w młodzieżowej drużynie Obołoni Kijów. 22 lipca 2015 został piłkarzem Bukowyny Czerniowce. 12 marca 2016 został piłkarzem Arsenału Kijów. Podczas przerwy zimowej sezonu 2018/19 opuścił kijowski klub. Na początku 2019 przeniósł się do Szewardeni-1906 Tbilisi. 4 lipca 2019 wrócił do Obołoni.

</doc>
<doc id="4479283" url="https://pl.wikipedia.org/wiki?curid=4479283" title="Margarida Marques">
Margarida Marques

Maria Margarida Ferreira Marques (ur. 2 marca 1954 w Bombarral) – portugalska polityk, urzędniczka państwowa i europejska, działaczka Partii Socjalistycznej, posłanka do Zgromadzenia Republiki, w latach 2015–2017 sekretarz stanu, posłanka do Parlamentu Europejskiego IX kadencji.
Życiorys.
Absolwentka matematyki i statystyki na Uniwersytecie Lizbońskim (1976). W 1991 uzyskała magisterium w zakresie nauk o edukacji na Universidade Nova de Lisboa. Należała do założycieli Juventude Socialista, organizacji młodzieżowej Partii Socjalistycznej. W latach 1981–1984 stała na czele JS jako jej sekretarz generalna.
Pracowała początkowo jako nauczycielka w szkole średniej (1975–1976), później do 1983 jako urzędniczka w ministerstwie transportu. W latach 1983–1985 wykonywała mandat posłanki do Zgromadzenia Republiki III kadencji. Od 1983 wykładała na różnych uczelniach, m.in. na Universidade Autónoma de Lisboa i w ISCTE-IUL. W latach 1985–1994 była zatrudniona w ministerstwie edukacji. Później została urzędniczką w Komisji Europejskiej, pracując w dyrekcjach generalnych odpowiedzialnych za edukację i kulturę oraz za komunikację. Od 2005 do 2011 pełniła funkcję dyrektora Przedstawicielstwa Komisji Europejskiej w Portugalii.
W 2015 powróciła do działalności politycznej, uzyskała wówczas mandat deputowanej XIII kadencji. W listopadzie 2015 objęła stanowisko sekretarza stanu do spraw europejskich w rządzie Antónia Costy, zajmowała je do lipca 2017. W 2019 została wybrana na posłankę do Parlamentu Europejskiego IX kadencji.

</doc>
<doc id="4479299" url="https://pl.wikipedia.org/wiki?curid=4479299" title="Rye (rzeka w Anglii)">
Rye (rzeka w Anglii)

Rye (ang. "River Rye") – rzeka w północno-wschodniej Anglii, w hrabstwie North Yorkshire, dopływ rzeki Derwent.
Źródło rzeki znajduje się na wzgórzu Whorlton Moor, w zachodniej części parku narodowego North York Moors, na wysokości około 305 m n.p.m. Rzeka płynie w kierunku południowo-wschodnim. Wzdłuż rzeki położone są miejscowości Hawnby, Rievaulx, Helmsley, Nunnington, Butterwick, Brawby, Little Habton, Great Habton, Ryton i Wykeham. Za tą ostatnią, na północny wschód od miasta Malton rzeka uchodzi do Derwent, na wysokości około 15 m n.p.m.

</doc>
<doc id="4479301" url="https://pl.wikipedia.org/wiki?curid=4479301" title="Kazimierz Duchowski">
Kazimierz Duchowski

Kazimierz Antoni Duchowski (ur. 11 października 1936 w Smardzewicach, zm. 20 marca 2021 w Warszawie) – polski urzędnik i dyplomata, ambasador RP w Kostaryce (1991–1995) i Kambodży (2002–2005).
Życiorys.
Ukończył prawo międzynarodowe w Szkole Głównej Służby Zagranicznej (1960). Ukończył także studia podyplomowe w Szkole Głównej Planowania i Statystyki (1966), London School of Economics (1965), Haskiej Akademii Prawa Międzynarodowego (1973).
Członek Międzynarodowej Komisji Nadzoru i Kontroli (1957–1959). Kierował wydziałem zagranicznym w Ministerstwie Szkolnictwa Wyższego (1960–1964). Następnie pracował w Ministerstwie Spraw Zagranicznych. Był zastępcą Instytutu Polskiego w Londynie (1967–1972), kierownikiem wydziału brytyjskiego w MSZ (1972–1975), I sekretarzem w ambasadzie PRL w Waszyngtonie (1975–1979), kierownikiem wydziału północnoamerykańskiego w MSZ (1979–1982), radcą-ministrem w ambasadzie PRL w Londynie (1982–1987), zastępcą dyrektora Departamentu Europy Zachodniej (1987) i dyrektorem Departamentu Ameryk (1988–1991). 17 października 1991 został ambasadorem RP w Kostaryce, akredytowanym także w Hondurasie, Salwadorze, Gwatemali, Panamie i Belize. Funkcję pełnił do 1996. Kierownik Ambasady RP w Phnom Penh w randze ambasadora ad personam sierpnia 1999 do 2002. Ambasador Nadzwyczajny i Pełnomocny w Kambodży 2002–2005. W 2005 przeszedł na emeryturę.
Włada językami: angielskim, francuskim, hiszpańskim oraz rosyjskim. Syn Antoniego i Józefy z domu Składowska. W 1960 ożenił się z Teresą Pelką, tłumaczką języka angielskiego.
Według materiałów zgromadzonych w archiwum Instytutu Pamięci Narodowej był w latach 1953–1990 funkcjonariuszem Departamentu I (wywiadu) Służby Bezpieczeństwa. Posługiwał się nazwiskiem operacyjnym „Służewski”.
Żonaty z Barbarą. Pochowany w katolickiej części cmentarza prawosławnego w Warszawie.

</doc>
<doc id="4479304" url="https://pl.wikipedia.org/wiki?curid=4479304" title="Zofia Zaleska (Feldt)">
Zofia Zaleska (Feldt)



</doc>
<doc id="4479305" url="https://pl.wikipedia.org/wiki?curid=4479305" title="Zofia Feldt">
Zofia Feldt



</doc>
<doc id="4479307" url="https://pl.wikipedia.org/wiki?curid=4479307" title="Cmentarz radziecki pod Toruniem">
Cmentarz radziecki pod Toruniem

Cmentarz radziecki pod Toruniem – cmentarz wojskowy, na których pochowano jeńców wojennych z II wojny światowej, głównie Rosjan.
Lokalizacja.
Cmentarz znajduje się w województwie kujawsko-pomorskim, w powiecie toruńskim, w gminie Wielka Nieszawka, w sąsiedztwie granicy administracyjnej Torunia.
Historia.
Cmentarz powstał po II wojnie światowej, w miejscu masowych grobów ofiar hitleryzmu, którymi byli głównie jeńcy wojenni, głównie Rosjanie, z pobliskiego obozu - Stalag XX C. Wśród nich byli także Amerykanie, Anglicy, Holendrzy i Włosi. Ekshumację ofiar przeprowadzono w 1948 roku. 
W 1969 roku w sąsiedztwie cmentarza odsłonięto pomnik ku czci pomordowanych, zaprojektowany przez Witolda Marciniaka. Składa się on z dziesięciometrowej kolumny z płaskorzeźbą sierpa i młota (w przeszłości była też czerwona gwiazda, dziś usunięta) oraz z niższego postumentu, na którym wyrzeźbiono dwie leżące postacie zamęczonych na śmierć jeńców.
Cmentarz w 1987 roku został wpisany do rejestru zabytków.
Charakterystyka.
Na cmentarzu spoczywa 10 000 jeńców narodowości rosyjskiej, 519 żołnierzy armii radzieckiej poległych w 1945 roku oraz 481 jeńców innych narodowości. (informacje o pochowanych znajdują się w urzędzie gminy w Wielkiej Nieszawce) Groby mają postać wydzielonych kwater, każda z niewielkim kamieniem pamiątkowym z czerwoną gwiazdą. W centralnym punkcie cmentarza znajduje się tablica z napisem: POLEGŁYM OFIAROM FASZYZMU.

</doc>
<doc id="4479312" url="https://pl.wikipedia.org/wiki?curid=4479312" title="Oddział Wioślarski Sokoła Krakowskiego">
Oddział Wioślarski Sokoła Krakowskiego

Oddział Wioślarski Towarzystwa Gimnastycznego „Sokół” w Krakowie (nazwy skrócone: Oddział Wioślarski Sokoła Krakowskiego lub O.W.S.K) – sekcja wioślarska założona w 1892 roku w Krakowie przez lokalne Towarzystwo Gimnastyczne „Sokół”. Członek założyciel Polskiego Związku Towarzystw Wioślarskich. Rozwiązana w 1950 roku.
Historia.
Działalność pod zaborami.
Pierwszym klubem wioślarskim w Krakowie było Krakowskie Towarzystwo Wioślarskie, powstałe w roku 1884. Wobec braku szerszego zainteresowania, towarzystwo to szybko zaczęło podupadać, pomimo zatrudnienia trenera i zakupienia kilku łodzi półwyczynowych. Łodziami tymi zainteresowało się krakowskie Towarzystwo Gimnastyczne „Sokół”, które odkupiło je w 1891 roku od upadającego klubu wioślarskiego. Pierwsze zajęcia i wycieczki wioślarskie rozpoczęto jeszcze w tym samym roku. Za datę powstania Oddziału Wioślarskiego Krakowskiego Sokoła uznaje się jednak rok 1892, wtedy bowiem TG „Sokół” zatwierdziło regulamin Oddziału i wybrało jego naczelnikiem Józefa Rudnickiego. W tym samym roku J. Rudnicki nabył z własnych funduszy i przekazał Oddziałowi dworek nad Wisłą, mający służyć jako klubowa przystań.
W początkowych latach działalność O.W.S.K. ograniczała się do wycieczek wioślarskich. W 1896 roku Oddział zorganizował pierwsze zawody w Krakowie, zapraszając zaprzyjaźnione Warszawskie Towarzystwo Wioślarskie. Późniejsze regaty wioślarskie odbywały się w Krakowie średnio raz na rok. W tamtym okresie równie ważną działalnością, co uprawianie sportu, było kultywowanie przez członków TG „Sokół” polskości i podtrzymywanie z rodakami więzi społecznych. Stan osobowy sekcji oscylował przed I wojną światową wokół 50 członków. Wioślarstwo było sportem relatywnie drogim i tylko ludzi zamożnych stać było na opłacanie składek członkowskich.
Przez pierwszych dwadzieścia lat największą bolączką O.W.S.K było przechowanie łodzi wioślarskich. Pierwsza przystań klubowa nie nadawała się za bardzo do tego celu, a zakupiona w roku 1901 przystań pływająca, wymagała ciągłych poważnych remontów. Powodowało to problemy finansowe Oddziału i konflikty w jego gronie. Problem rozwiązało przekazanie przez Zarząd Krakowa w roku 1913 gruntu nad Wisłą przy ul. Kościuszki 2. Latem tego samego roku powstał na tym terenie obszerny hangar na łodzie wraz z szatniami. W okresie tym O.W.S.K. posiadał już liczny tabor wodny – w tym nowoczesne łodzie wyczynowe.
Wybuch I wojny światowej wstrzymał na jakiś czas działalność wioślarską Oddziału. Przystań zajęła armia, władze zakazały wypływania na Wisłę (rzekę uznano za „obiekt wojskowy”), a większość członków sekcji wcielono do armii. Dzięki usilnym staraniom pozostałych członków O.W.S.K., już w 1917 nieruchomość klubu zwrócono i wznowiono treningi na wodzie. W tym samym roku, pomimo trwającej wojny, przeprowadzono zawody na Wiśle, z udziałem nowo powstałego klubu AZS Kraków.
Okres dwudziestolecia międzywojennego.
Okres pierwszych lat po odzyskaniu przez Polskę niepodległości, to czas świetności O.W.S.K. Już w grudniu 1919 roku Oddział, wraz z dwunastoma innymi polskimi klubami, założył Polski Związek Towarzystw Wioślarskich. W kolejnych latach znacząco wzrosła liczba członków sekcji – z 45 w 1919 do 152 w 1922 roku. Zbiegło się to z zakończoną w 1923 roku rozbudową przystani. Wioślarze krakowskiego „Sokoła” stali się znaczącą siłą w Polsce. W najlepszym, 1933 roku, Oddział zajął 7. miejsce w klasyfikacji klubów PZTW (na 42 sklasyfikowane kluby). Od połowy lat trzydziestych coraz bardziej odczuwalny był brak zimowego basenu wioślarskiego i brak środków, aby zatrudnić zawodowego trenera. Wszystko to spowodowało spadek zainteresowania wioślarstwem wyczynowym – na rzecz turystyki wioślarskiej. Wyniki sportowe po 1933 roku pogorszyły się znacząco.
II wojna i okres powojenny.
II wojna światowa przerwała działalność Oddziału Wioślarskiego, a Niemcy przejęli jego majątek. Po zakończeniu wojny, krakowskie TG „Sokół” wznowiło na krótko działalność (w tym działalność Oddziału Wioślarskiego). Kres „Sokołowi” przyniosły działania Urzędu Bezpieczeństwa, który w dniu 31 lipca 1947 opieczętował siedzibę towarzystwa, odebrał dokumenty i zezwolenia na prowadzenie działalności. Formalna likwidacja towarzystwa trwała do roku 1950.
W roku 1989 dokonano reaktywacji Towarzystwa Gimnastycznego „Sokół” w Krakowie. Towarzystwo nie wskrzesiło jednak Oddziału Wioślarskiego.
Naczelnicy Oddziału Wioślarskiego.
Naczelnikami O.W.S.K. były następujące osoby:
Zawodnicy.
Najwybitniejszym zawodnikiem sekcji był skifista Włodzimierz Długoszewski. Po przejściu z AZS Kraków, zdobył dla O.W.S.K. dwa tytuły mistrza Polski – w 1929 i 1930 roku. W roku 1929 reprezentował Polskę na Mistrzostwach Europy w Wioślarstwie w Bydgoszczy, na których zajął IV miejsce.
Wyniki sportowe O.W.S.K..
W latach dwudziestolecie międzywojennego, Oddział Wioślarski Sokoła Krakowskiego odnotowywał następujące wyniki w rywalizacji sportowej PZTW (miejsca w klasyfikacji klubowej według tabel punktacyjnych PZTW za poszczególne lata):
Warto jednak zauważyć, iż wiele klubów w rywalizacji tej nie uczestniczyło lub nie zdołało w danym roku zdobyć punktów.
Koło Kajakowe O.W.S.K..
Przy Oddziale Wioślarskim Sokoła Krakowskiego od roku 1929 działa autonomiczna sekcja kajakarska, zwana początkowo Kołem Kajakowców, a potem Kołem Kajakowym. Siedziba Koła mieściła się przy ul. Emaus 41a w Krakowie. Aktywność członków ograniczała się do wycieczek kajakowych.

</doc>
<doc id="4479314" url="https://pl.wikipedia.org/wiki?curid=4479314" title="Horand von Grafrath">
Horand von Grafrath

Horand von Grafrath, formalnie Hektor Linksrhein (ur. 1 stycznia 1895, zm. po 1899) – pierwszy owczarek niemiecki, stanowiący podstawę genetyczną dla wszystkich współczesnych psów tej rasy.
Hodowla.
Horand spłodził liczne potomstwo. Jego najsłynniejszym synem był Hektor von Schwaben, dzięki któremu na świat przyszły psy Heinz von Starkenburg, Beowolf i Pilot. Ta trójka została wykorzystana w następnych programach hodowlanych, a ich potomstwo to przodkowie wszystkich współczesnych owczarków niemieckich.

</doc>
<doc id="4479317" url="https://pl.wikipedia.org/wiki?curid=4479317" title="Hyundai Ioniq Electric">
Hyundai Ioniq Electric



</doc>
<doc id="4479327" url="https://pl.wikipedia.org/wiki?curid=4479327" title="Dysk Nipkowa">
Dysk Nipkowa



</doc>
<doc id="4479341" url="https://pl.wikipedia.org/wiki?curid=4479341" title="Samuel Humnicki">
Samuel Humnicki

Samuel Humnicki herbu Gozdawa – podstoli sanocki w latach 1626–1653, dworzanin królewicza Władysława.
Poseł na sejm warszawski 1626 roku z województwa ruskiego. Poseł na sejm nadzwyczajny 1626 roku z ziemi sanockiej. 

</doc>
<doc id="4479342" url="https://pl.wikipedia.org/wiki?curid=4479342" title="Podkrzacze">
Podkrzacze



</doc>
<doc id="4479346" url="https://pl.wikipedia.org/wiki?curid=4479346" title="Danuta Barałkiewicz">
Danuta Barałkiewicz

Danuta Barałkiewicz – polska chemik, profesor nauk chemicznych, kierownik Zakładu Analizy Śladowej Wydziału Chemii UAM, członek Komitetu Chemii Analitycznej PAN.
Życiorys naukowy.
Stopień doktora nauk przyrodniczych uzyskała w 1987 r. w Instytucie Meteorologii i Gospodarki Wodnej za pracę pt. "Efektywność wydzielania różnych zanieczyszczeń organicznych w wodach metoda ekstrakcji w układzie ciecz-ciecz", wykonaną pod kierunkiem prof. Jana Dojlidy. W 2002 r. Rada Wydziału Chemii UAM nadała jej stopień doktora habilitowanego nauk chemicznych na podstawie rozprawy zatytułowanej "Aspekty metodyczne i specjalne oznaczania pierwiastków śladowych w wodzie metodą atomowej spektrometrii absorpcyjnej". Została zatrudniona jako profesor nadzwyczajny, a następnie profesor w Pracowni Analizy Spektroskopowej Pierwiastków (od 2020 Zakład Analizy Śladowej) Wydziału Chemii UAM.
Do 2020 r. wypromowała 7 doktorów, a także była recenzentem 3 prac habilitacyjnych i 17 prac doktorskich.
W 2007 r. objęła funkcję wiceprezesa Polskiego Towarzystwa Magnezologicznego im. Juliusza Aleksandrowicza. Od 2010 r. jest członkiem Komitetu Chemii Analitycznej PAN oraz wiceprzewodniczącą Komisji Analizy Spektralnej PAN.

</doc>
<doc id="4479349" url="https://pl.wikipedia.org/wiki?curid=4479349" title="Eva Aariak">
Eva Aariak

Eva Aariak () (ur. 10 stycznia 1955 w Arctic Bay) – kanadyjska polityk, premier Nunavut w latach 2008–2013, promotorka języków eskimoskich w Nunavut.
Życiorys.
Eva Aariak urodziła się 10 stycznia 1955 roku w Arctic Bay w północnej części Ziemi Baffina w Terytoriach Północno-Zachodnich (obecnie Nunavut). Kształciła się zawodowo w Churchill w północnej Manitobie, następnie ukończyła szkołę średnią w Ottawie i uzyskała świadectwa ukończenia edukacji policealnej w zakresie zarządzania i nauczania. Następnie pracowała m.in. jako wychowawca, tłumacz, reporter telewizyjny i spiker radiowy dla CBC/Radio-Canada.
Jako aktywna działaczka na rzecz lokalnej społeczności zasiadała w radzie ds. edukacji w Arctic Bay, szefowała regionalnej izbie handlowej i kierowała działem ds. szkolenia i rozwoju w Departamencie Zasobów Ludzkich Nunavut.
Propagowała języki eskimoskie wśród dzieci i młodzieży. W 1999 roku została pierwszym komisarzem nowo powstałego terytorium Nunavut ds. języków. Doprowadziła do uznania inuktitut i inuinnaqtun za języki robocze rządu terytorialnego. Wprowadzała do języka inuktitut nowe słowa, np. "ikiaqqivik" (pol. „podróżowanie przez warstwy”) jako określenie na internet. Po upływie kadencji w 2004 roku prowadziła sklep z wyrobami rzemiosła i sztuką eskimoską, a także nauczała inuktitut.
W 2007 roku ponownie została komisarzem ds. języków, lecz wkrótce zrezygnowała ze stanowiska, by kandydować do parlamentu Nunavut. W wyborach 2008 roku uzyskała mandat parlamentarny – jako jedyna kobieta w liczącym 19 deputowanych parlamencie Nunavut. 14 listopada 2008 roku została wybrana na drugiego w historii premiera terytorium. Prowadziła politykę nastawioną na walkę z ubóstwem i wykorzystanie zasobów surowców naturalnych dla rozwoju terytorium. W wyborach 2013 roku nie uzyskała ponownie mandatu do parlamentu.
Po zakończeniu kariery politycznej poświęciła się pracy na rzecz zachowania i promocji języków eskimoskich oraz na rzecz praw ludów tubylczych.

</doc>
<doc id="4479352" url="https://pl.wikipedia.org/wiki?curid=4479352" title="Pawieł Sysojew">
Pawieł Sysojew

Pawieł Jakowlewicz Sysojew (ros. Павел Яковлевич Сысоев, ur. 27 lutego 1941 we wsi Karmały w rejonie jantikowskim w Czuwaszji, zm. 6 sierpnia 1982 w Togliatti) – radziecki lekkoatleta, długodystansowiec, medalista mistrzostw Europy z 1971.
Specjalizował się w biegu na 3000 metrów z przeszkodami. Startował w tej konkurencji na mistrzostwach Europy w 1969 w Atenach, ale odpadł w eliminacjach. Na kolejnych mistrzostwach Europy w 1971 w Helsinkach zdobył brązowy medal na tym dystansie, przegrywając jedynie z Jeanem-Paulem Villainem z Francji i Dušanem Moravčíkiem z Czechosłowacji. 
Był mistrzem ZSRR w biegu na 3000 metrów z przeszkodami w 1971 oraz brązowym medalistą na tym dystansie w 1970.
Jego rekord życiowy na 3000 metrów z przeszkodami wynosił 8:26,41. Został ustanowiony 15 sierpnia 1971 w Helsinkach, podczas biegu finałowego na mistrzostwach Europy
Po zakończeniu kariery zawodniczej pracował jako trener w Togliattim, gdzie zmarł.

</doc>
<doc id="4479354" url="https://pl.wikipedia.org/wiki?curid=4479354" title="Czarny Wierch (Tatry Bielskie)">
Czarny Wierch (Tatry Bielskie)

 
Czarny Wierch (ok. 1364 m) – rozległe wzniesienie w północno-zachodniej grani Hawrania w słowackich Tatrach Bielskich. Znajduje się na północnym krańcu grani. Stoki zachodnie i północno-zachodnie opadają do Hawraniego Kanionu, wschodnie do dolnej części Doliny Czarnego Potoku, północne do najniższej części Czarnego Potoku, na południu płytka przełęcz Czarne Siodło oddziela go od Jeleniej Kopki. Partie szczytowe to rozległy płaskowyż.
Tylko dolna część zboczy nad Hawranim Kanionem jest urwista, poza tym cały Czarny Wierch jest porośnięty lasem. W 1997 roku 80% jego powierzchni stanowiły wiatrołomy, służbom leśnym Tatrzańskiego Parku Narodowego wiele lat pracy zajęła rekultywacja. Na czarnym Wierchu jest gęsta sieć dróg i ścieżek, ale jest to zamknięty dla turystów i taterników obszar ochrony ścisłej Tatrzańskiego Parku Narodowego.

</doc>
<doc id="4479364" url="https://pl.wikipedia.org/wiki?curid=4479364" title="Cylindrophis">
Cylindrophis



</doc>
<doc id="4479368" url="https://pl.wikipedia.org/wiki?curid=4479368" title="Penn State University">
Penn State University



</doc>
<doc id="4479377" url="https://pl.wikipedia.org/wiki?curid=4479377" title="Olga Benario-Prestes">
Olga Benario-Prestes

Olga Benario-Prestes (ur. 12 lutego 1908 w Monachium, zm. po 19 lutego 1942 w Bernburgu) – niemiecka i brazylijska rewolucjonistka pochodzenia żydowskiego, działaczka Kominternu, ofiara niemieckiego nazizmu.
W pierwszej połowie lat 20. związała się z Komunistyczną Partią Niemiec. Od 1928 roku przebywała w ZSRR, gdzie przeszła przeszkolenie wojskowe i należała do kierownictwa Komunistycznej Międzynarodówki Młodzieży. W 1934 roku na polecenie Kominternu udała się do Brazylii. Poślubiła lidera brazylijskich komunistów, Luísa Carlosa Prestesa. W 1935 roku wzięła udział w nieudanym puczu przeciw prezydentowi Getúlio Vargasowi. W konsekwencji została aresztowana i deportowana do III Rzeszy. Była więziona w obozach koncentracyjnych w Lichtenburgu i Ravensbrück. W 1942 roku została zagazowana w „ośrodku eutanazji” w Bernburgu.
Życiorys.
Urodziła się w Monachium, w zamożnej mieszczańskiej rodzinie pochodzenia żydowskiego. Jej rodzicami byli Leo Benario i Eugenie z d. Gutmann. Ojciec był socjaldemokratą i zaangażowanym politycznie prawnikiem, który występował m.in. w obronie praw strajkujących kobiet. Pod jego wpływem Olga zainteresowała się problemem niesprawiedliwości społecznej, aczkolwiek jej poglądy stały się szybko dalece bardziej radykalne od ojcowskich.
W wieku czternastu lat uciekła z domu i dołączyła do komunistycznej organizacji młodzieżowej. Została kochanką Ottona Brauna, jednego z czołowych działaczy KPD. W 1926 roku aresztowano ją po raz pierwszy; spędziła trzy miesiące w więzieniu w Berlinie-Moabicie. Dwa lata później zdobyła duży rozgłos, gdy z bronią w ręku pomogła zagrożonemu karą śmierci Braunowi w ucieczce z gmachu berlińskiego sądu. Oboje udali się na emigrację do ZSRR. Podczas V zjazdu Komunistycznej Międzynarodówki Młodzieży została wybrana na członka Komitetu Centralnego. Później została także członkiem Komitetu Wykonawczego. W międzyczasie rozpadł się jej związek z Braunem. W 1931 roku na polecenie Kominternu odbyła tajne misje do Francji, Niemiec i Włoch. Po powrocie do ZSRR przeszła szkolenie wojskowe, obejmujące m.in. naukę skoku ze spadochronem. Była współpracowniczką sowieckiego wywiadu wojskowego (GRU).
W 1934 roku decyzją Kominternu została wysłana do Brazylii. Miała odpowiadać za bezpieczeństwo lidera tamtejszej partii komunistycznej, Luísa Carlosa Prestesa. Jej znajomość z Prestesem przerodziła się wkrótce w związek uczuciowy, uwieńczony małżeństwem. W listopadzie 1935 roku brazylijscy komuniści wzniecili zbrojne powstanie przeciw rządowi Getúlio Vargasa. Rebelia została jednak stłumiona, a Benario i Prestes znaleźli się w więzieniu. Mimo iż poprzez małżeństwo z Prestesem uzyskała brazylijskie obywatelstwo, rząd Vargasa postanowił deportować ją oraz inną niemiecką komunistkę – Elisę Ewert – do nazistowskich Niemiec. Działacze komunistyczni planowali odbić Benario podczas postoju statku w Southampton, jednakże o planie tym dowiedziały się brytyjskie służby specjalne i parowiec udał się bezpośrednio do Niemiec. W listopadzie 1936 roku Benario zeszła na ląd w Hamburgu. Była wtedy w ósmym miesiącu ciąży.
Początkowo trafiła do berlińskiego więzienia przy Barminstraße, w którym urodziła córkę Anitę. Komintern wszczął tymczasem kampanię na rzecz ich uwolnienia. Nazistowskie władze pragnąc uniknąć międzynarodowego skandalu, zaproponowały, aby Anita została oddana na wychowanie matce Olgi. Ta jednak wyrzekła się córki po jej ucieczce z rodzinnego domu, stąd odmówiła zaopiekowania się wnuczką. Ostatecznie Heinrich Himmler postanowił przekazać dziecko matce Prestesa, Leocádii. Anita została zabrana z więzienia w listopadzie 1937 roku. Trzy miesiące później Benario została uwięziona w obozie koncentracyjnym Lichtenburg. Wiosną 1939 roku przeniesiono ją do nowo utworzonego kobiecego obozu koncentracyjnego Ravensbrück. Początkowo była przetrzymywana w izolatce i źle traktowana. Wkrótce na skutek zabiegów rodziny Prestesów naziści wyrazili jednak wstępną zgodę na jej zwolnienie, stawiając jedynie warunek, że po opuszczeniu obozu musi natychmiast udać się na emigrację do Ameryki. Negocjacje były na tyle zaawansowane, że w lipcu 1939 roku Benario zabrano z Ravensbrück do Berlina. Wybuch II wojny światowej pokrzyżował jednak plany jej zwolnienia. 8 września 1939 roku została odwieziona z powrotem do Ravensbrück.
Od tego momentu Benario nie była już izolowana od innych więźniów. Jesienią 1939 roku główna nadzorczyni Johanna Langefeld mianowała ją nawet blokową w bloku 11 („blok żydowski”). Benario wykorzystywała swoje stanowisko, aby nieść pomoc innym więźniarkom oraz animować działalność edukacyjną i artystyczną. Gdy jednak kierownictwo obozu dowiedziało się, że w bloku 11 potajemnie wystawiono sztukę teatralną, została zdjęta z funkcji blokowej i na wiele tygodni uwięziona w bunkrze. Po odbyciu kary trafiła do komanda zajmującego się wyładunkiem cegieł. Gdy pewnego razu ośmieliła się zwrócić do obozowego lekarza Waltera Sonntaga z prośbą o pomoc dla omdlałej koleżanki, ten ciężko ją pobił. Została ponadto ukarana wielotygodniowym uwięzieniem w bunkrze; spędziła w nim całe lato 1941 roku.
Na przełomie 1941/42 roku w ramach tzw. akcji „14f13” ("Sonderbehandlung 14f13") więźniarki Ravensbrück – przede wszystkim Żydówki oraz kobiety chore i wyczerpane – zaczęto wywozić na śmierć do „ośrodka eutanazji” w Bernburgu. 19 lutego Benario napisała ostatni list do rodziny. Niedługo później, prawdopodobnie w jednym z marcowych transportów, zabrano ją do Bernburga i zgładzono w komorze gazowej.
Pamięć.
W Niemieckiej Republice Demokratycznej była jedną z ikon państwowej propagandy. Jej imieniem nazywano ulice i szkoły, publikowano także jej biografie. Na jej postaci była wzorowana rzeźba kobiety podtrzymującej zasłabłą towarzyszkę ("Tragende"), którą w 1959 roku odsłonięto na terenie byłego obozu w Ravensbrück.
Olga Benario-Prestes jest bohaterką brazylijskiego filmu biograficznego "Olga" z 2004 roku (reż. Jayme Monjardim). W jej postać wcieliła się Camila Morgado.

</doc>
<doc id="4479382" url="https://pl.wikipedia.org/wiki?curid=4479382" title="Płoszczań (Kwaczała)">
Płoszczań (Kwaczała)

Płoszczań – przysiółek wsi Kwaczała w Polsce, położony w województwie małopolskim, w powiecie chrzanowskim, w gminie Alwernia.
W latach 1975–1998 przysiółek administracyjnie należał do województwa krakowskiego.

</doc>
<doc id="4479383" url="https://pl.wikipedia.org/wiki?curid=4479383" title="Zofia Zaleska (1903–1937)">
Zofia Zaleska (1903–1937)



</doc>
<doc id="4479385" url="https://pl.wikipedia.org/wiki?curid=4479385" title="Zasada Maksimum Pontriagina">
Zasada Maksimum Pontriagina



</doc>
<doc id="4479394" url="https://pl.wikipedia.org/wiki?curid=4479394" title="Marina Sidorowa">
Marina Sidorowa

Marina Grigoriewna Sidorowa z domu Nikiforowa (ros. Марина Григорьевна Сидорова (Никифорова}, ur. 16 stycznia 1950 w Leningradzie) – radziecka lekkoatletka, sprinterka, dwukrotna halowa mistrzyni Europy.
Zdobyła brązowy medal w sztafecie 4 × 100 metrów (która biegła w składzie: Nadieżda Szelsara, Nadieżda Biesfamilna, Jelena Mołodcowa i Nikiforowa) oraz zajęła 4. miejsca w biegach na 100 metrów i 200 metrów na europejskich igrzyskach juniorów w 1966 w Odessie.
Zwyciężyła w sztafecie 4 × 100 metrów (w składzie: Raisa Nikanorowa, Biesfamilna, Nikiforowa i Ludmiła Żarkowa na europejskich igrzyskach juniorów w 1968 w Lipsku.
Zdobyła złoty medal w sztafecie 4 × 200 metrów na halowych mistrzostwach Europy w 1971 w Sofii (sztafeta radziecka biegła w składzie: Nikiforowa, Tatjana Kondraszowa, Ludmyła Aksionowa i Natalja Czistiakowa). Na odbywających się w tym samym roku mistrzostwach Europy w Helsinkach zdobyła brązowy medal w sztafecie 4 × 100 metrów (w składzie: Żarkowa, Galina Bucharina, Nikiforowa i Biesfamilna).
Na igrzyskach olimpijskich w 1972 w Monachium Sidorowa odpadła w półfinale biegu na 200 metrów, a radziecka sztafeta 4 × 100 metrów w składzie: Sidorowa, Bucharina, Żarkowa i Biesfamilna zajęła w finale 5. miejsce.
Sidorowa odpadła w eliminacjach biegu na 60 metrów na halowych mistrzostwach Europy w 1973 w Rotterdamie. Na mistrzostwach Europy w 1974 w Rzymie odpadła w półfinale biegu na 200 metrów.
5 lipca 1974 w Durham ustanowiła wraz z koleżankami rekord świata w sztafecie 4 × 110 jardów czasem 44,2 s (zawodniczki radzieckie biegły w zestawieniu: Natalja Karnawkowa, Ludmiła Masłakowa, Sidorowa i Biesfamilna). 
Zajęła 3. miejsce w sztafecie 4 × 100 metrów i w sztafecie 4 × 400 metrów podczas 1. edycji Pucharu Świata w 1977, rozgrywanej w Düsseldorfie.
Zwyciężyła w biegu na 400 metrów na halowych mistrzostwach Europy w 1978 w Mediolanie. Na mistrzostwach Europy w 1978 w Pradze odpadła w półfinale tej konkurencji. Zajęła 3. miejsce w sztafecie 4 × 100 metrów w Pucharze Świata w 1979 w Montrealu.
Sidorowa odnosiła wiele sukcesów na uniwersjadach. Trzykrotnie (w 1970 w Turynie. 1973 w Moskwie i 1977 w Sofii zwyciężała w sztafecie 4 × 100 metrów, a w 1973 i 1977 zdobyła również srebrne medale w biegu na 200 metrów.
Była mistrzynią ZSRR w biegu na 100 metrów w 1974, w biegu na 200 metrów w 1973, 1974 i 1977, w biegu na 400 metrów w 1977, w biegu na 200 metrów przez płotki w 1970, w sztafecie 4 × 100 metrów w 1969 i 1970 oraz w sztafecie 4 × 200 metrów w 1978, wicemistrzynią w biegu na 200 metrów w 1972, w biegu na 200 metrów przez płotki w 1969 oraz w sztafecie 4 × 100 metrów w 1971, 1972 i 1974, a także brązową medalistką w sztafecie 4 × 100 metrów w 1973. W hali była mistrzynią ZSRR w biegu na 400 metrów w 1977 i 1978 oraz wicemistrzynią w biegu na 60 metrów w 1972 i w biegu na 200 metrów w 1971.
Była rekordzistką ZSRR w biegu na 200 metrów z czasem 22,72 s osiągniętym 20 sierpnia 1973 w Moskwie i dwukrotnie w biegu na 400 metrów (do wyniku 50,98 s uzyskanego 27 lipca 1977 w Moskwie.
Rekordy życiowe Sidorowej:

</doc>
<doc id="4479397" url="https://pl.wikipedia.org/wiki?curid=4479397" title="Marina Nikiforowa">
Marina Nikiforowa



</doc>
<doc id="4479407" url="https://pl.wikipedia.org/wiki?curid=4479407" title="Wojciech Albiński (1977)">
Wojciech Albiński (1977)

Wojciech Albiński (ur. 1977) – polski pisarz, krytyk sztuki współczesnej i bibliotekarz.
Biografia.
W 2000 ukazały się drukiem jego debiutanckie wiersze w czasopiśmie Lampa i Iskra Boża. Studia skończył w 2001. W 2005 podjął pracę copywritera w reklamie. Pracował w kilku warszawskich agencjach reklamowych. Jako pisarz prozy zadebiutował w 2011 książką "Przekąski - zakąski". W 2012, w trakcie wypowiedzenia napisał książkę "Jak czuć się dobrze, gdy cię wywalą (bo że to się stanie, to pewne)". Jest autorem portretów publikowanych na łamach magazynu Szum, z którym współpracuje. Współpracuje także z Kulturą Liberalną, na łamach której publikuje m.in. felietony o sztuce. Obecnie jest pracownikiem biblioteki publicznej w Ożarowie Mazowieckim. Od 1 maja 2019 pełni obowiązki dyrektora tej placówki.

</doc>
<doc id="4479415" url="https://pl.wikipedia.org/wiki?curid=4479415" title="Stanisław Czerny z Witowic">
Stanisław Czerny z Witowic

Stanisław Czerny z Witowic herbu Nowina – podstoli lubelski w latach 1625-1636.
Poseł na sejm warszawski 1626 roku z województwa lubelskiego.

</doc>
<doc id="4479416" url="https://pl.wikipedia.org/wiki?curid=4479416" title="Adriana Spilberg">
Adriana Spilberg

Adriana Spilberg (ur. 5 grudnia 1650 w Amsterdamie, zm. po 1697/w 1700/w 1703 r. w Düsseldorfie) – holendersko-niemiecka malarka i portrecistka działająca na dworze elektora Palatynatu Reńskiego Jana Wilhelma Wittelsbacha.
Życiorys.
Adriana Spilberg była córką niemiecko-holenderskiego malarza barokowego Johannesa Spilberga (1619–1690), który pracował dla elektorów Palatynatu Reńskiego.
Niewiele wiadomo na temat jej życia i działalności malarskiej. Większość informacji pochodzi z jej biografii autorstwa Arnolda Houbrakena (1660–1719), zamieszczonej w jego dziele o XVII-wiecznych malarzach holenderskich – "De groote Schouburgh der Nederlantsche Konstschilders en Schilderessen" (1718–21). Houbraken podaje, że Johannes Spilberg uczył córkę malarstwa od najmłodszych lat. Rodzina Spilbergów mieszkała w Amsterdamie, a Johannes Spilberg pracował w Düsseldorfie, dokąd na polecenie elektora chciał sprowadzić córkę, która odmówiła przeprowadzki. Elektor wysłał Spilberga do Amsterdamu, któremu w końcu udało się sprowadzić córkę do Düsseldorfu. 
W 1864 roku Adriana poślubiła malarza Willema Breekvelta (1658–1687), z którym miała trzech synów. Po śmierci Breekvelta wyszła ponownie za mąż w 1697 roku za holenderskiego pejzażystę Eglona van der Neera (1634–1703), który po śmierci Spilberg objął funkcję malarza nadwornego w Düsseldorfie.
Nie wiadomo dokładnie, kiedy i gdzie zmarła – "Digitaal Vrouwenlexicon van Nederland" podaje, że zmarła po 1697 r. w Düsseldorfie, Julia K. Dabbs (2017), że w 1703 roku, natomiast w "Dictionary of pastellists before 1800" podano rok 1700. 
Działalność malarska.
Adriana Spilberg malowała głównie portrety. Pracowała również wraz z ojcem nad freskami w pałacu elektorskim. 

</doc>
<doc id="4479419" url="https://pl.wikipedia.org/wiki?curid=4479419" title="It's a Breeze">
It's a Breeze



</doc>
<doc id="4479424" url="https://pl.wikipedia.org/wiki?curid=4479424" title="Superjednostka (film)">
Superjednostka (film)

Superjednostka (ang. "Superunit") – 20-minutowy film dokumentalny, będący debiutem reżyserskim Teresy Czepiec. Premiera odbyła się w 27 października 2014 roku podczas 57. Festiwalu DOK. Leipzig. Film wyświetlany był na najważniejszych polskich i światowych festiwalach filmowych, na których został wyróżniony i obsypany wieloma nagrodami. Jest to opowieść o ludziach zamieszkujących największy blok w Katowicach. Bohaterami filmu dokumentalnego są ludzie zamieszkujący wnętrze Superjednostki. Tytułowa „Superjednostka” to ogromny budynek mieszkalny. 
Fabuła.
Film ukazuje migawki z życia mieszkańców katowickiej Superjednostki. Wysokościowiec Superjednostka to ogromny blok mieszkalny, jeden z największych budynków mieszkalnych w Polsce o 762 mieszkaniach, w których może mieszkać nawet 3 tys. ludzi.
Obsada.
Janina Bielska, Józef Górecki, Ewa Kilar, Miruś Lorenc, Stanisław Steczyński, Noe Kronka

</doc>
<doc id="4479428" url="https://pl.wikipedia.org/wiki?curid=4479428" title="Festiwal Filmowy &quot;Opolskie Lamy&quot;">
Festiwal Filmowy &quot;Opolskie Lamy&quot;



</doc>
<doc id="4479429" url="https://pl.wikipedia.org/wiki?curid=4479429" title="Baltazar Brodecki">
Baltazar Brodecki

Baltazar (Balcer) Brodecki (Brodacki) herbu Jastrzębiec – starosta niegrodowy jasielski od 1621 roku, przed 1648 rokiem.
Miał syna Kazimierza.
Poseł na sejm 1624 roku, sejm zwyczajny 1626 roku, sejm 1627 roku, sejm zwyczajny 1629 roku i sejm 1631 roku z województwa bełskiego.
Poseł na sejm koronacyjny 1633 roku.

</doc>
<doc id="4479443" url="https://pl.wikipedia.org/wiki?curid=4479443" title="Michał Kropiwnicki">
Michał Kropiwnicki

Michał Kropiwnicki (Kropidnicki) herbu Jelita – podsędek bracławski w 1618 roku, miecznik bracławski w 1612 roku, sekretarz królewski w 1637 roku.
Żonaty z Anną Hołowińską. Był wyznawcą prawosławia.
Poseł województwa bracławskiego na sejm zwyczajny 1613 roku. Poseł na sejm warszawski 1626 roku z województwa bracławskiego. Poseł na sejm zwyczajny 1629 roku z województwa bracławskiego. Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z województwa bracławskiego. Poseł na sejm koronacyjny 1633 roku, sejm nadzwyczajny 1635 roku.

</doc>
<doc id="4479447" url="https://pl.wikipedia.org/wiki?curid=4479447" title="Jan Sokołowski (kasztelan)">
Jan Sokołowski (kasztelan)



</doc>
<doc id="4479455" url="https://pl.wikipedia.org/wiki?curid=4479455" title="Reprezentacja Stanów Zjednoczonych w pelocie baskijskiej">
Reprezentacja Stanów Zjednoczonych w pelocie baskijskiej

Reprezentacja Stanów Zjednoczonych w pelocie baskijskiej – zespół, biorący udział w imieniu USA w meczach i sportowych imprezach międzynarodowych w pelocie baskijskiej, powoływany przez selekcjonera, w którym mogą występować wyłącznie zawodnicy posiadający obywatelstwo Stanów Zjednoczonych. Za jej funkcjonowanie odpowiedzialny jest United States Federation of Pelota, który jest członkiem Międzynarodowej Federacji Peloty Baskijskiej (FIPV).
Historia.
Po raz pierwszy w rozgrywkach Mistrzostw świata w pelocie baskijskiej reprezentacja USA wzięła udział we Francji w 1958 roku. Stany Zjednoczone nie zdobyły żadnego medalu w pierwszym swoim występie na turnieju. Dopiero w 1982 drużyna USA zdobyła swój pierwszy srebrny medal. W 1986 i 2006 dołożyła brązowe medale.
Udział w turniejach międzynarodowych.
Igrzyska olimpijskie.
Zawodnicy USA grali pokazowe mecze na letnich igrzyskach olimpijskich w Meksyku w 1968 roku, jednak nie zdobyły żadnych medali i zostali sklasyfikowane razem z Filipinami na ostatnim 6-7.miejscu.
Uwaga:
"Czcionką kursywą" oznaczone zawody w których była dyscypliną pokazową – bez przyznawania tytułów i medali.
Mistrzostwa świata.
Reprezentacja USA 12 razy uczestniczyła w mistrzostwach świata. Najwyższym osiągnięciem jest 6.miejsce na mistrzostwach świata 1982.

</doc>
<doc id="4479471" url="https://pl.wikipedia.org/wiki?curid=4479471" title="Kaplica Matki Boskiej Bolesnej w Żebbuġ">
Kaplica Matki Boskiej Bolesnej w Żebbuġ

Kaplica Matki Boskiej Bolesnej (, ) – rzymskokatolicka kaplica w Ħaż-Żebbuġ na Malcie. Kaplica jest własnością rodziny Bonniċi Mallia.
Historia.
Budowa.
Raport Pietro Dusiny, papieskiego wizytatora na Malcie w 1575, zawiera informację, że w miejscu, gdzie dziś stoi "kappella tad-Duluri", znajdowała się kaplica Wniebowzięcia Matki Bożej „Għaltin”, wraz z przylegającymi do niej kaplicami św. Augustyna oraz św. Antoniego. Z powodu złego stanu zostały one zdesakralizowane oraz zburzone. Na ich miejscu w 1722 rozpoczęto budowę kaplicy, której fundatorem był Baltassare Debono. Ukończono ją w 1740. Debono zmarł 28 grudnia 1745 i został w kaplicy pochowany. Portret fundatora znajduje się dziś w zakrystii kaplicy. 
Bazylika mniejsza.
Źródła podają, że na prośbę fundatora, papież Benedykt XIII 20 września 1728 uhonorował świątynię tytułem bazyliki mniejszej, stowarzyszonej z bazyliką św. Jana na Lateranie w Rzymie, co nadało mu te same przywileje, i uniezależniło od diecezji maltańskiej. W zakrystii znajduje się herb papieski Benedykta XIII oraz dokumenty i zdjęcia oprawione w ramki.
Architektura.
Wygląd zewnętrzny.
Kaplica, której dominująca kopuła łamie jednolitość otaczających ją budynków, zbudowana jest w stylu barokowym. Jej architekt i budowniczowie są nieznani. Budowla powstała na planie ośmiokąta, z dwoma zakrystiami, przylegającymi do jej drugiego i szóstego boku. Przed każdymi z pięciu drzwi frontowych wyrastają dwa schody.
Fasada świątyni ma wiele cech architektonicznych, sprawiających wrażenie wielkości i majestatu. Główne wejście, otoczone kamiennym profilem, zwieńczone jest łukowym frontonem. Poniżej frontonu wymyślny kartusz z łacińskim napisem „SACROSANCTÆ LATERANSIS BASILICÆ FILIA”. Ponad frontonem większy kartusz w formie papieskiej tarczy herbowej, ozdobiony tiarą i kluczami św. Piotra, podtrzymywany przez dwa skrzydlate "putti". Na tarczy łaciński napis „SACROSANCTA LATERANENSIS ECCLESIA OMNIVM VRBIS ET ORBIS ECCLESIARVM MATER ET CAPVT”. Na każdym rogu budynku znajduje się pilaster, zachodzący na obie ściany narożnika, zwieńczony doryckim kapitelem. Szeroki gzyms biegnie dokoła budowli. Po obu stronach głównych drzwi, na sąsiednich ścianach, są boczne wejścia, zwieńczone podobnym łukowym frontonem, poniżej którego stylizowana muszla pielgrzymia na ozdobnym podkładzie. Na budynku niski ośmiokątny bęben i niewielka kopuła, wspomagana przez osiem narożnych pilastrów z kamiennymi półesownicami na szczycie. Ośmiokątna latarnia z krzyżem wieńczy całość.
Drzwi do obu zakrystii są proste, z niewielkim oknem zwieńczonym gzymsem, znajdującym się ponad nimi. Na dachu lewej zakrystii niewielka dzwonnica parawanowa z dwoma dzwonami, ukazująca wpływ architektury hiszpańskiej. Mniejszy nosi datę 1756 oraz herb wielkiego mistrza Zakonu Kawalerów Maltańskich Manuela Pinto, na większym data 1805. 
Wnętrze kaplicy.
Wchodzący do wnętrza widzi piękno i estetykę, której nie spodziewa się po wyglądzie zewnętrznym świątyni. Główne doświetlenie wnętrza pochodzi z latarni na kopule, oraz z dwóch owalnych okien, wychodzących ponad dachy obu zakrystii. 
Ołtarz wykonany z marmuru stoi naprzeciw głównych drzwi. Jego front ozdobiony jest reliefem w pozłacanej ramie. Znajduje się on w zwieńczonej łukiem wnęce – apsydzie. Na ołtarzu zdobione tabernakulum, krzyż oraz dwa zestawy srebrnych świeczników.
Obraz tytularny nad ołtarzem, namalowany na początku XVIII wieku przez nieznanego artystę (niektórzy – Luret Cutajar – przypisują jego autorstwo Antoine de Favrayowi, co jest raczej niemożliwe, biorąc pod uwagę czas powstania dzieła), przedstawia ciało Jezusa na kolanach Jego matki.
Wnętrze kopuły podzielone jest przez osiem ozdobnych żeber, na taką samą ilość pól, udekorowanych rozetami oraz stylizowanymi rzeźbami muszli przegrzebka („muszla pielgrzymia”) wokół pierścienia latarni oraz ponad gzymsem. Na czterech pendentywach, we wspaniale rzeźbionych w kamieniu barokowych ramach, obrazy przedstawiające cztery symbole Pasji.
W kaplicy znajdują się też dwa owalne obrazy z pierwszej połowy XVIII wieku, autorstwa malarza z otoczenia Ġannikoli Buhagiara: 
Zakrystia.
W zakrystii po lewej stronie znajduje się szafa do przechowywania rzeczy, potrzebnych do sprawowania liturgii, antyczny krucyfiks wykonany z drzewa oliwnego oraz dwa obrazy:
Z zakrystii prowadzą schody na dach, oraz drzwi do pokoi, które tworzą budynek na tyłach kościoła.
W małej zakrystii po drugiej stronie budynku znajdują się organy z początku XVIII wieku, wykonane we Włoszech. Są podobne do tych, znajdujących się w kościele Matki Bożej "Ħal-Xluq" w Siġġiewi.
Kaplica dzisiaj.
Świątynia jest dostępna dla społeczeństwa w celach modlitewnych wieczorem. Odbywają się w niej msze święte rocznicowe oraz ślubne.
Ochrona dziedzictwa kulturowego.
Budynek umieszczony jest na liście National Inventory of the Cultural Property of the Maltese Islands pod nr. 2239.

</doc>
<doc id="4479478" url="https://pl.wikipedia.org/wiki?curid=4479478" title="Américo Aguiar">
Américo Aguiar

Américo Manuel Alves Aguiar (ur. 12 grudnia 1973 w Leça do Balio) – portugalski duchowny rzymskokatolicki, biskup pomocniczy Patriarchatu Lizbony od 2019.
Życiorys.
Święcenia kapłańskie otrzymał 8 lipca 2001 i został inkardynowany do diecezji Porto. Był m.in. sekretarzem biskupim, wikariuszem generalnym diecezji oraz dyrektorem rady administracyjnej radia "Renascença".
1 marca 2019 papież Franciszek mianował go biskupem pomocniczym Patriarchatu lizbońskiego, ze stolicą tytularną "Dagnum". Sakry udzielił mu 31 marca 2019 patriarcha Lizbony – kardynał Manuel Clemente.

</doc>
<doc id="4479480" url="https://pl.wikipedia.org/wiki?curid=4479480" title="Simota">
Simota



</doc>
<doc id="4479481" url="https://pl.wikipedia.org/wiki?curid=4479481" title="Américo Manuel Alves Aguiar">
Américo Manuel Alves Aguiar



</doc>
<doc id="4479491" url="https://pl.wikipedia.org/wiki?curid=4479491" title="Mała Kopka">
Mała Kopka



</doc>
