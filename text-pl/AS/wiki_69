<doc id="4524048" url="https://pl.wikipedia.org/wiki?curid=4524048" title="Patrick Breyer">
Patrick Breyer

Patrick Breyer (ur. 1977 we Frankfurcie nad Menem) – niemiecki polityk i prawnik, działacz Niemieckiej Partii Piratów, poseł do landtagu Szlezwika-Holsztynu, deputowany do Parlamentu Europejskiego IX kadencji.
Życiorys.
Z wykształcenia prawnik, kształcił się na Uniwersytecie Johanna Wolfganga Goethego we Frankfurcie nad Menem. W 2004 doktoryzował się na podstawie pracy poświęconej retencji danych. Pracował jako sędzia w sądzie Amtsgericht Meldorf. Zaangażował się w różne inicjatywy na rzecz zwiększenia ochrony danych osobowych oraz bezpieczeństwa i nadzoru nad ich przechowywaniem.
Od 2006 działacz Niemieckiej Partii Piratów, w której również zajął się tematyką ochrony danych. W latach 2012–2017 sprawował mandat posła do landtagu Szlezwika-Holsztynu. W latach 2012–2013 i 2016–2017 był przewodniczącym frakcji poselskiej. W 2018 jego macierzyste ugrupowanie nominowało go na pierwsze miejsce listy wyborczej w wyborach europejskich. Wyniku głosowania z maja 2019 uzyskał mandat eurodeputowanego IX kadencji.

</doc>
<doc id="4524050" url="https://pl.wikipedia.org/wiki?curid=4524050" title="Sun Xiao">
Sun Xiao

Sun Xiao (; ur. 29 lutego 1996) – chiński zapaśnik walczący w stylu wolnym. Zajął osiemnaste miejsce na mistrzostwach świata w 2019. Brązowy medalista mistrzostw Azji w 2019 roku.

</doc>
<doc id="4524051" url="https://pl.wikipedia.org/wiki?curid=4524051" title="Turky">
Turky

Turky (ukr. Турки, ros. Турки) – przystanek kolejowy w miejscowości Redkoduby, w rejonie dubieńskim, w obwodzie rówieńskim, na Ukrainie.

</doc>
<doc id="4524055" url="https://pl.wikipedia.org/wiki?curid=4524055" title="Ulica Gwiaździsta w Warszawie">
Ulica Gwiaździsta w Warszawie

Ulica Gwiaździsta – ulica w dzielnicach Żoliborz i Bielany w Warszawie. Przebiega wzdłuż Łachy Potockiej.

</doc>
<doc id="4524056" url="https://pl.wikipedia.org/wiki?curid=4524056" title="Yuan Shaohua">
Yuan Shaohua

Yuan Shaohua (; ur. 1997) – chiński zapaśnik walczący w stylu wolnym. Zajął osiemnaste miejsce na mistrzostwach świata w 2019. Brązowy medalista mistrzostw Azji w 2019 roku.

</doc>
<doc id="4524058" url="https://pl.wikipedia.org/wiki?curid=4524058" title="Gość oczekiwany (spektakl)">
Gość oczekiwany (spektakl)

Gość oczekiwany – spektakl telewizyjny z 1994 roku w reżyserii Artura Hofmana.
Spektakl jest adaptacją i ekranizacją sztuki (utworu dramatycznego) Zofii Kossak-Szczuckiej z 1948 roku pt. "Gość oczekiwany".
Fabuła.
Akcja koncentruje się wokół odwiedzin, jakie zapowiedział tytułowy gość - Jezus. Jego przybycia oczekują równie
niecierpliwie wiejski biedak i bogaty młynarz. Obok dwóch głównych bohaterów pojawiają się interesowny społecznik, szukający sensacji dziennikarz, obłudna dewotka, bezpardonowo walczący o wyborców polityk i wiele innych postaci, uosabiających doskonale znane dorosłym, a nieobce też dzieciom ludzkie postawy i zachowania. Opowieść o "Gościu oczekiwanym" jest zarazem przypowieścią o wierze, nadziei i pokorze, ale także o pysze, zachłanności, głupocie. O karze i o nagrodzie, nawet dla grzesznika, jeśli zrozumie własne błędy i poprosi o przebaczenie. Tak uniwersalna w swej wymowie sztuka, wyrasta jednak z polskiej obyczajowości i tradycji. Widowisko zostało zrealizowane w naturalnych wnętrzach starych chat z połowy ubiegłego stulecia, ze starannie odtworzonym oryginalnym wystrojem.

</doc>
<doc id="4524059" url="https://pl.wikipedia.org/wiki?curid=4524059" title="Brionna Jones">
Brionna Jones

Brionna Jones (ur. 18 grudnia 1995 w Baltimore) – amerykańska koszykarka występująca na pozycji środkowej, obecnie zawodniczka USK Praga, w okresie letnim – Connecticut Sun w WNBA.
5 lutego 2021 przedłużyła umowę z Connecticut Sun.

</doc>
<doc id="4524064" url="https://pl.wikipedia.org/wiki?curid=4524064" title="Liu Minghu">
Liu Minghu

Liu Minghu (; ur. 28 lipca 1998) – chiński zapaśnik walczący w stylu wolnym. Olimpijczyk z Tokio 2020, gdzie zajął dwunaste miejsce w kategorii 57 kg. Czternasty na mistrzostwach świata w 2019. Piąty na igrzyskach azjatyckich w 2018. Wicemistrz Azji w 2019. Trzeci na MŚ U-23 w 2018 roku.

</doc>
<doc id="4524078" url="https://pl.wikipedia.org/wiki?curid=4524078" title="Dexia caldwelli">
Dexia caldwelli

Dexia caldwelli – gatunek muchówki z rodzaju "Dexia" należącej do rodziny rączycowatych. Występuje na terenie Chin oraz Indii.

</doc>
<doc id="4524079" url="https://pl.wikipedia.org/wiki?curid=4524079" title="Karin Karlsbro">
Karin Karlsbro

Karin Sonja Charlotta Karlsbro (ur. 23 września 1970 w Roslags-Bro w gminie Norrtälje) – szwedzka polityk i konsultantka, działaczka Liberałów, posłanka do Parlamentu Europejskiego IX kadencji.
Życiorys.
Z wykształcenia prawniczka, absolwentka Uniwersytetu w Sztokholmie. Kształciła się również w London School of Economics. Prowadziła własną działalność gospodarczą w zakresie konsultingu, była też ekspertką do spraw zrównoważonego rozwoju w firmie Grayling. W 2015 została zatrudniona w Fastighetsägarna, organizacji skupiającej właścicieli nieruchomości.
Działaczka Ludowej Partii Liberałów, przekształconej w międzyczasie w ugrupowanie pod nazwą Liberałowie. W latach 1995–1997 przewodniczyła jej organizacji młodzieżowej. Od 2000 do 2006 była dyrektorem biura parlamentarnego partii, a w latach 2010–2014 kierowała gabinetem minister Nyamko Sabuni. W 2012 została przewodniczącą wewnątrzpartyjnej inicjatywy ekologicznej Gröna Liberaler. Między wrześniem a październikiem 2014 krótko zasiadała w Riksdagu, zastępując czasowo Erika Ullenhaga.
W 2019 uzyskała mandat deputowanej do Parlamentu Europejskiego IX kadencji.

</doc>
<doc id="4524082" url="https://pl.wikipedia.org/wiki?curid=4524082" title="Zimne Wody (osiedle w Bydgoszczy)">
Zimne Wody (osiedle w Bydgoszczy)



</doc>
<doc id="4524083" url="https://pl.wikipedia.org/wiki?curid=4524083" title="Zawiśle">
Zawiśle



</doc>
<doc id="4524084" url="https://pl.wikipedia.org/wiki?curid=4524084" title="Siarhiej Łaurenau">
Siarhiej Łaurenau

Siarhiej Piatrowicz Łaurenau (biał. Сяргей Пятровіч Лаўрэнаў, ur. 1 lutego 1972 w Witebsku) – białoruski sztangista. Brązowy medalista olimpijski z Sydney.
Zawody w 2000 były jego pierwszymi igrzyskami olimpijskimi. Zajął trzecie miejsce w kategorii do 69 kilogramów. Dla Białorusi zdobył trzy medale na mistrzostwach Europy (złoto w 2000, brąz w 1998 i 2004). W 1992 był trzeci jako reprezentant WNP.

</doc>
<doc id="4524089" url="https://pl.wikipedia.org/wiki?curid=4524089" title="Patryk Janas">
Patryk Janas

Patryk Janas (ur. 30 września 1989 w Warszawie) – polski aktor telewizyjny i filmowy, prezenter telewizyjny, piosenkarz oraz fotomodel. Znany głównie z roli Dawida z serialu "Rodzinny interes", emitowanego na antenie TV Puls.
Życiorys.
Wczesne lata.
Ukończył Akademię Wychowania Fizycznego w Warszawie.
W 2014 roku zdobył tytuł Mistera Mazowsza, a później wystąpił w ścisłym finale konkursu "Mistera Polski".
Kariera.
W 2015 roku rozpoczął karierę muzyczną, założył zespół Deep Dance. Jako lider i wokalista formacji Deep Dance zadebiutował jesienią 2015 roku utworem „Warto jest żyć”.
W 2017 roku związał się z wytwórnią Braxton Music Polska wydając kolejno single: „Deja Vu”, „Dziki Zachód”, „Telepatia”, „Wpadnij Na Kawę”, „Sobota”, „Niedostępna”, „Chcę Tylko Ciebie”. Teledyski Deep Dance można zobaczyć w wielu programach muzycznych stacji telewizyjnych Grupy Polsat. Grupa koncertuje głównie w klubach muzycznych oraz imprezach plenerowych w: Polsce, Wielkiej Brytanii, Holandii, Szwajcarii i Niemczech.
Brał udział w sesjach zdjęciowych, m.in. Dla Esotiq &amp; Henderson, Diverse, Prosto W 2013 roku został twarzą męskiej bielizny słynnego producenta Esotiq &amp; Henderson.
Wygrywał castingi do reklam telewizyjnych zarówno w Polsce, jak i za granicą, m.in.: Glov, Zumi, Biedronka, Media Markt, Rockwool, a także stał się twarzą kampanii Playboy Fragrances (2016)
Wystąpił gościnnie w wielu teledyskach m.in. Julia Marcell „Ctrl” (2012), Avinion Dance „Kusisz mnie” (2015), Bogdan Borowski „Idealna” (2015), Czadowa Mamuśka „Chcę zapomnieć” (2016), SAVICKY „Córka sąsiada” (2016), MUSICLOFT „Kochaj mnie namiętnie” (2016), DEFIS &amp; MUSICLOFT „Będziemy pić” (2016), Wojtek Jackowiec „Życie to Gra” (2016), Angelo „Dziś nie czas na ciepłe placki(2016), DINA „Namieszałeś w mojej głowie” (2016), Claudi „Lubię Marzyć” (2016), MUSICLOFT „Jeszcze Więcej” (2017), MUSICLOFT „Numerek” (2017), MUSICLOFT „Gołodupiec” (2019), Jenny „Lepsze dni” (2021)
Pozostałe przedsięwzięcia.
Od czerwca 2019 jest współprowadzącym program rozrywkowy TV Puls „Puls lata” wraz z Dominikiem Dąbrowskim. 
W 2020 oraz 2021 prowadził relację zza kulis z czerwonego dywanu – Telekamer, nagród "Tele Tygodnia" – transmitowaną przez TV Puls.

</doc>
<doc id="4524092" url="https://pl.wikipedia.org/wiki?curid=4524092" title="Zawisza (osiedle w Bydgoszczy)">
Zawisza (osiedle w Bydgoszczy)



</doc>
<doc id="4524093" url="https://pl.wikipedia.org/wiki?curid=4524093" title="Imrich Karvaš">
Imrich Karvaš

Imrich Karvaš (ur. 25 lutego 1903, zm. 22 lutego 1981 w Bratysławie) – słowacki ekonomista.
Życiorys.
Imrich Karvaš urodził się na południu Słowacji, w wiosce Varšany, która dzisiaj jest już częścią miasta Levice. Ojciec był podnotariuszem. Jego zadaniem było pisanie urzędowych pism, wniosków, skarg i podań do urzędów. Pomimo biedy udało mu się ukończyć gimnazjum i w 1921 roku, już w Czechosłowacji, zdać maturę. Rozpoczął studia na wydziale prawa w Bratysławie i ukończył je w 1925 roku. Naukę kontynuował w Paryżu i Strasburgu. Po powrocie na Słowację pracował na uczelni i w instytucjach finansowych. W 1934 roku otrzymał tytuł profesora zwyczajnego. W 1938 roku został ministrem przemysłu, handlu i działalności gospodarczej w rządzie Jan Syrový'ego. Po powstaniu w 1939 roku Pierwszej Republiki Słowackiej został gubernatorem Słowackiego Banku Narodowego. Pomógł zorganizować Słowackie Powstanie Narodowe przekazując rezerwy finansowe i towarowe na rzecz powstania. We wrześniu 1944 roku Karwasz zostaje aresztowany przez gestapo i wysłany do obozu koncentracyjnego w Dachau. Tam został skazany na śmierć w lutym 1945 roku, ale wyroku nie wykonano. Karvaš został w kwietniu 1945 roku przeniesiony do Tyrolu i wyzwolony przez amerykańską armię.
Po wojnie był dziekanem Wydziału Prawa. Został aresztowany w 1949 roku przez władze komunistyczne i skazany na dwa lata więzienia. Uwolniony, ponownie skazany pod zarzutem szpiegostwa w 1958 roku na 17 lat więzienia. Zrehabilitowany w 1960 roku.
Życie prywatne.
Żonaty z prawniczką Heleną Růžičkovą, miał 3 dzieci: Olgę, Milana i Iwana.
Upamiętnienie.
W 1991 roku został odznaczony Orderem Tomáša Garrigue Masaryka przez Prezydenta Czechosłowacji Václava Havla za zasługi dla demokracji i praw człowieka. W 2001 roku. Prezydent Słowacji Rudolf Schuster przyznał mu Krzyż Pribiny. Od 1998 roku na Uniwersytet Ekonomiczny w Bratysławie jest przyznawany medal Imricha Karvaša za wybitne osiągnięcia w zakresie nauk ekonomicznych i teorii ekonomii. Nowy budynek Narodowego Banku Słowacji w Bratysławie stoi na ulicy Imricha Karvaša.

</doc>
<doc id="4524095" url="https://pl.wikipedia.org/wiki?curid=4524095" title="Wzgórze Wolności (osiedle w Bydgoszczy)">
Wzgórze Wolności (osiedle w Bydgoszczy)



</doc>
<doc id="4524098" url="https://pl.wikipedia.org/wiki?curid=4524098" title="Wyżyny (osiedle w Bydgoszczy)">
Wyżyny (osiedle w Bydgoszczy)



</doc>
<doc id="4524100" url="https://pl.wikipedia.org/wiki?curid=4524100" title="Wyżyny">
Wyżyny



</doc>
<doc id="4524102" url="https://pl.wikipedia.org/wiki?curid=4524102" title="Tadeusz Sikora (działacz sportowy)">
Tadeusz Sikora (działacz sportowy)

Tadeusz Sikora (ur. 19 września 1935 w Białymstoku) – polski działacz sportowy i społeczny, 
koszykarz, instruktor koszykówki, wieloletni kierownik drużyny stargardzkiej, były prezes i wiceprezes klubu sportowego Spójnia Stargard.
Życiorys.
Urodził się w Białymstoku, gdzie był uczniem Szkoły Podstawowej nr 3 (1947–1949), następnie w Liceum Ogólnokształcącym (1949–1953). W Białymstoku po raz pierwszy zetknął się z koszykówką w 1950 reprezentując zespół „Budowlanych”, był w kadrze okręgu juniorów woj. białostockiego. W 1953 rozpoczął studia w Szkole Inżynierskiej w Szczecinie i jednocześnie bronił barw miejscowego „AZS” Szczecin. Studia ukończył w 1958 z tytułem inżyniera, podjął pracę w Szczecinie. Z wykształcenia projektant w branży architektonicznej oraz instruktor koszykówki, kierownik drużyny męskiej i żeńskiej. 
W 1960 wyjechał do Stargardu Szczecińskiego, gdzie rozpoczął pracę w Miejskim Przedsiębiorstwie Rejonowo-Budowlanym jako kierownik budowy. W tym samym roku rozpoczął społeczną działalność sportową w klubie Spójnia Stargard, gdzie aktywnie uczestniczył będąc członkiem Sądu Koleżeńskiego i doradcą zarządu w sprawach szkoleniowych. Był grającym instruktorem koszykówki w stargardzkim zespole męskim, uczestniczył w rozgrywkach województwa szczecińskiego B i A klasy. Od 1960 do 1963 członek zarządu oraz instruktor w zespołach żeńskim i męskim. Od 1963 do 1970 miał przerwę w działalności sportowej. W latach 1970–1990 kierownik I zespołu Spójni Stargard. Od 1971 do 1973 prezes zarządu klubu. W 1980 jako kierownik pierwszej drużyny przyczynił się do zdobycia mistrzostwa III ligi (międzywojewódzka) . W latach 80. zaangażowany w budowę hali sportowej. W 1996 został wiceprezesem ZOZKosz w Szczecinie, którym był do 2002. W latach 1974 do 2000 sprawował funkcję wiceprezesa stargardzkiego klubu. 20 września 2000 w Zamku Książąt Pomorskich w Szczecinie podczas jubileuszowego spotkania z okazji 60-lecia koszykówki zachodniopomorskiej został wyróżniony medalem. W 2000 zakończył sportową działalność społeczną w klubie Spójnia Stargard. 
Przebieg kariery.
Osiągnięcia.
W swojej pracy jako zawodnik, instruktor oraz kierownik drużyny zanotował wiele sukcesów, w tym:
Historyczne składy Tadeusza Sikory.
Sezon 1960/1961 (rozgrywki w B i A klasie).
Spójnia w B klasie rozpoczęła rozgrywki w 1958, a następnie po awansie grała w sezonach 1961/1963 w A klasie w składzie:
Sezon 1979/1980 (awans do II ligi).
Kierownikiem zespołu Spójni Stargard w sezonie 1979/1980 był Tadeusz Sikora, drużyna rozpoczęła rozgrywki w III lidze, w marcu 1980 awansowała do II ligi i grała w składzie:
Życie prywatne.
W Białymstoku spędził dzieciństwo. Wychowanek szkoły podstawowej i średniej w latach 1943-1953. W 1953 rozpoczął studia w Szkole Inżynierskiej w Szczecinie, którą, z nazwą już jako Politechnika Szczecińska. Studiując, jednocześnie bronił barw miejscowego „AZS” Szczecin. W Stargardzie zamieszkał w 1960. W zawodzie projektanta w branży architektonicznej rozpoczął pracę w stargardzkim Miejskim Przedsiębiorstwie Rejonowo Budowlanym jako kierownik budowy. Od 1971 w Państwowym Ośrodku Maszynowym w Warnicach, gdzie pracował do 1986. W 1960 wziął ślub z Kazimierą, z zawodu inżynier budownictwa. Mają syna Krzysztofa. Wnuki Małgorzata, Maciej i Michał. W 2010 obchodził 50-lecie pożycia małżeńskiego. Zamiłowania: koszykówka, budownictwo, projekty architektoniczne, turystyka, kino, teatr.

</doc>
<doc id="4524106" url="https://pl.wikipedia.org/wiki?curid=4524106" title="Łucza">
Łucza



</doc>
<doc id="4524107" url="https://pl.wikipedia.org/wiki?curid=4524107" title="Nadzieja Lapieszka">
Nadzieja Lapieszka

Nadzieja Lapieszka z d. Papok (; ur. 26 kwietnia 1989 r. w Ptyczu) – białoruska kajakarka, dwukrotna medalistka igrzysk olimpijskich, mistrzyni świata i Europy, srebrna medalistka igrzysk europejskich, dwukrotna złota medalistka uniwersjady.
Igrzyska olimpijskie.
W 2012 roku wzięła udział na igrzyskach olimpijskich w Londynie. W zawodach czwórek razem z Iryną Pamiałową, Wolhą Chudzienką i Maryną Pautaran zdobyła brązowy medal. W finale lepsze okazały się jedynie Węgierki i Niemki.
Cztery lata później w Rio de Janeiro ponownie zdobyła brązowy medal w czwórce na dystansie 500 metrów. W porównaniu do poprzednich igrzysk nastąpiła jedna zmiana. W miejsce Iryny wstąpiła Marharyta Machniewa. W finale znowu lepsze były Węgierki i Niemki. Wzięła udział również w rywalizacji dwójek na 500 metrów razem z Maryną Litwinczuk. Udało się awansować do finału A, lecz tam zajęły szóste miejsce.

</doc>
<doc id="4524110" url="https://pl.wikipedia.org/wiki?curid=4524110" title="Martin Benka">
Martin Benka

Martin Benka, pseudonimy: Marko Betýn, Janko Synevin (ur. 21 września 1888 w Kostolište, zm. 28 czerwca 1971 w Malacky) – słowacki malarz, ilustrator, grafik, esperantysta. Uważany jest za twórcę modernistycznego malarstwa słowackiego XX wieku. W 1953 rząd Republiki Czechosłowackiej uhonorował go tytułem artysty narodowego. Pochowany jest na Cmentarzu Narodowym w Martinie.
Życiorys.
Martin Benka jest jednym z najwybitniejszych malarzy słowackich. W swoich dziełach monumentalizował kraj, heroizował człowieka słowackiego, używał zwiększonych detali, przekraczał granice przestrzeni i redukował farby nadając pracom odcienie ziemiste i niebieskie – ("Šumiac", 1934). Jego dzieła wyrażają miłość, szacunek i podziw dla Słowacji, jej natury i ludzi. Twórczość Benki przedstawia przyrodę słowacką we współdziałaniu z człowiekiem - monumentalne scenerie przyrody - "Rzeka Orava" ("Rieka Orava", 1920), wysoko położone chmury i szerokie horyzonty, płaszczyznę i wznoszące się pole zbożowe – "Pod Południcą" ("Pod Poludnicou", 1932). W jego twórczości jest też bogato reprezentowana tematyka liptowska i tatrzańska, m.in. sceny z pracy rolników, robotników leśnych i pasterzy. Jego obrazy stały się upostaciowaniem tradycji i kultury ludowej. 
Benka razem z Ľudovítem Fullem i Mikulášem Galandą są uważani za założycieli słowackiej ilustracji książkowej. Wspólnie przeforsowywali w malarstwie nowoczesne środki wyrazu pozwalające odpowiednio przedstawić dynamizm życia XX w. Serię jego 89 obrazów i rysunków przedstawiających Słowaków w ludowym w tradycyjnym ubiorze, m.in. z Orawy i Liptowa, wydano pośmiertnie "Odev nášho ludu" (1983). Wystawiał także w Polsce. Artysta nie miał potomków i cały swój majątek oddał w ręce państwa. W jego domu w Martinie znajduje się Muzeum Martina Benki. Wnętrza muzeum: pracownia, atelier i sypialnia, zgodnie z ostatnią wolą malarza zachowały swój autentyczny charakter.

</doc>
<doc id="4524111" url="https://pl.wikipedia.org/wiki?curid=4524111" title="Summer Magic">
Summer Magic

Summer Magic – specjalny minialbum południowokoreańskiej grupy Red Velvet, wydany 6 sierpnia 2018 roku przez wytwórnię SM Entertainment i dystrybuowany przez Iriver. Płytę promował singel „Power Up”. Sprzedał się w nakładzie egzemplarzy w Korei Południowej (stan na grudzień 2018 r.).

</doc>
<doc id="4524114" url="https://pl.wikipedia.org/wiki?curid=4524114" title="Brule (Nebraska)">
Brule (Nebraska)

Brule – wieś w Stanach Zjednoczonych, w stanie Nebraska, w hrabstwie Keith.

</doc>
<doc id="4524115" url="https://pl.wikipedia.org/wiki?curid=4524115" title="Sembrutes">
Sembrutes

Sembrutes – władca Aksum, który jak pierwszy na ziemiach półwyspu somalijskiego użył tytułu Króla Królów. Znany jest jedynie z greckiej inskrypcji, według której założył Deqqi Mehari, dzisiejszy Dekemhare. Jego identyfikacja nie jest pewna, może być utożsamiany z Ousanasem.

</doc>
<doc id="4524116" url="https://pl.wikipedia.org/wiki?curid=4524116" title="Most św. Gotarda">
Most św. Gotarda

Most św. Gotarda – most w wiosce Leles w południowo-wschodniej Słowacji. Jest to prawdopodobnie najstarszy most zachowany na terenie tego kraju.
Historia.
Gotycki most pochodzi z XIV wieku. W XVIII wieku mnisi z pobliskiego klasztoru norbertanów umieścili obok niego posąg św. Gotarda, od którego wziął on swoją nazwę. Po II wojnie światowej został on usunięty z mostu. W 1994 roku została przeprowadzona renowacja mostu.
Opis.
Most został wykonany z kamienia pochodzącego z pobliskiego kamieniołomu. Zachowały się łuki nad dawnym, obecnie suchym korytem Cisy. Most ma długość 70 m, a szerokość 5 m. Jest obecnie zamknięty dla ruchu drogowego.

</doc>
<doc id="4524117" url="https://pl.wikipedia.org/wiki?curid=4524117" title="World Rugby Women’s Sevens Series (2019/2020) – turniej kwalifikacyjny">
World Rugby Women’s Sevens Series (2019/2020) – turniej kwalifikacyjny

Kwalifikacje do World Rugby Women’s Sevens Series (2019/2020) miały na celu wyłonienie jednej żeńskiej reprezentacji narodowej w rugby 7, która uzyskała status stałego uczestnika sezonu 2019/2020 World Rugby Women’s Sevens Series.
Informacje ogólne.
Kwalifikacje zostały przeprowadzone w formie turnieju zorganizowanego przy męskim Hong Kong Sevens 2019 w dniach 4–5 kwietnia 2019 roku na dwóch stadionach – mecze fazy pucharowej rozegrano na Hong Kong Stadium, spotkania grupowe zaś na So Kon Po Recreation Ground. W zawodach wzięło udział dwanaście reprezentacji wyłonionych w kontynentalnych mistrzostwach w każdym z sześciu regionów podlegających World Rugby. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów. Stawką zawodów było uzyskanie statusu stałego uczestnika kolejnego sezonu światowego cyklu.
Podział na grupy został opublikowany w połowie marca 2019 roku. Składy zespołów i sędziowie zawodów.
Pierwszy dzień z kompletem zwycięstw zakończyły reprezentacje Kenii, Japonii oraz Brazylii, a w finałowym pojedynku Brazylijki pokonały Szkotki, powracając tym samym do grona stałych uczestników światowego cyklu.

</doc>
<doc id="4524121" url="https://pl.wikipedia.org/wiki?curid=4524121" title="Wilczak (osiedle w Bydgoszczy)">
Wilczak (osiedle w Bydgoszczy)



</doc>
<doc id="4524122" url="https://pl.wikipedia.org/wiki?curid=4524122" title="Paxton (Nebraska)">
Paxton (Nebraska)

Paxton – wieś w Stanach Zjednoczonych, w stanie Nebraska, w hrabstwie Keith.

</doc>
<doc id="4524126" url="https://pl.wikipedia.org/wiki?curid=4524126" title="Smukała (osiedle w Bydgoszczy)">
Smukała (osiedle w Bydgoszczy)



</doc>
<doc id="4524130" url="https://pl.wikipedia.org/wiki?curid=4524130" title="Marek Wojciech Chmurzyński">
Marek Wojciech Chmurzyński

Marek Wojciech Chmurzyński (ur. 11 lutego 1945 w Warszawie, zm. 13 kwietnia 2019) – polski historyk sztuki i muzealnik, wieloletni dyrektor Muzeum Karykatury im. Eryka Lipińskiego w Warszawie.
Życiorys.
Był absolwentem historii sztuki na Wydziale Historycznym Uniwersytetu Warszawskiego (opiekunem jego pracy magisterskiej był prof. Stanisław Lorentz). Ukończył również Studium Podyplomowe Działalności Kulturalnej na UW. Od 1970 do 1971 był kierownikiem Muzeum im. Kazimierza Pułaskiego w Warce-Winiarach przygotowując także wystawę jubileuszową na 650-lecie Warki. Następnie od 1972 do 1973 związany był z Muzeum Kultury Fizycznej i Turystyki w Warszawie, a w latach 1973–1995 piastował funkcje kierownika Działu Sztuki w Muzeum Literatury im. Adama Mickiewicza w Warszawie. Od grudnia 1995 do czerwca 2011 piastował funkcję dyrektora Muzeum Karykatury im. Eryka Lipińskiego w Warszawie. Przez kilka lat był również członkiem Stowarzyszenia Polskich Artystów Karykatury.
Jako muzealnik był autorem i współautorem wielu ekspozycji o charakterze interdyscyplinarnym prezentowanych w kraju i za granicą, a także autorem publikacji popularnonaukowych i katalogów wystaw. W uznaniu zasług został uhonorowany między innymi Erykiem 2005 za 10-letnią działalność na rzecz karykatury polskiej jako dyrektor Muzeum Karykatury, a także odznaczony Brązowym Medalem „Zasłużony Kulturze Gloria Artis” w 2005 oraz Srebrnym Medalem „Zasłużony Kulturze Gloria Artis” w 2011. W 2007 został wyróżniony także tytułem „Zasłużony dla Warszawy”.
Zmarł 13 kwietnia 2019 i został pochowany na Cmentarzu wojskowym na Powązkach w Warszawie w kolumbarium (Q kol. 4-3-9).

</doc>
<doc id="4524132" url="https://pl.wikipedia.org/wiki?curid=4524132" title="Springview">
Springview

Springview – wieś w Stanach Zjednoczonych, w stanie Nebraska, siedziba administracyjna hrabstwa Keya Paha.

</doc>
<doc id="4524133" url="https://pl.wikipedia.org/wiki?curid=4524133" title="Bushnell (Nebraska)">
Bushnell (Nebraska)

Bushnell – wieś w Stanach Zjednoczonych, w stanie Nebraska, w hrabstwie Kimball.

</doc>
<doc id="4524134" url="https://pl.wikipedia.org/wiki?curid=4524134" title="Siernieczek (osiedle w Bydgoszczy)">
Siernieczek (osiedle w Bydgoszczy)



</doc>
<doc id="4524137" url="https://pl.wikipedia.org/wiki?curid=4524137" title="Dix (Nebraska)">
Dix (Nebraska)

Dix – wieś w Stanach Zjednoczonych, w stanie Nebraska, w hrabstwie Kimball.

</doc>
<doc id="4524143" url="https://pl.wikipedia.org/wiki?curid=4524143" title="Our Band Could Be Your Life">
Our Band Could Be Your Life

Our Band Could Be Your Life: Scenes from the American Indie Underground, 1981-1991 – książka autorstwa Michaela Azerrada. Opowiada o karierach kilkunastu undergroundowych zespołów rockowych, które, choć nie osiągnęły dużego sukcesu komercyjnego, miały ogromny wpływ na rozwój indie rocka i innych gatunków muzyki alternatywnej. Azerrad przeprowadził wiele wywiadów z członkami zespołów oraz z wysoką szczegółowością zgromadził informacje zawarte w starych książkach, fanzinach i bardziej popularnej prasie. 
Inspiracja do napisania książki zrodziła się, kiedy Azerrad oglądał miniserial o historii muzyki rockowej. Według autora, po omówieniu ery punk, przeskoczono od razu od Talking Heads do Nirvany, pomijając całe lata osiemdziesiąte. Azerrad stwierdził: „Pomyślałem, że ktoś powinien coś z tym zrobić”. 
Tytuł książki zaczerpnięto z wersu otwierającego autobiograficzny utwór napisany przez Mike'a Watta, „History Lesson – Part II”. Watt skomponował piosenkę dla swojego zespołu Minutemen, któremu poświęcono jeden z rozdziałów książki. Azerrad dedykował "Our Band Could Be Your Life" D. Boonowi z Minutemen i Bobowi Stinsonowi z The Replacements. 
Książka opisuje 13 zespołów: 
Z okazji dziesięciolecia książki, Azerrad zorganizował specjalny koncert w Bowery Balroom ze współczesnymi artystami, aby wykonać muzykę zespołów omówionych w tekście. 
Odbiór.
W 2006 roku "The Observer" umieścił "Our Band Could Be Your Life" na liście 50 najlepszych książek muzycznych w historii. W 2009 magazyn "Paste" nazwał ją jedną z 12 najlepszych książek muzycznych dekady. "Los Angeles Times" wymienił książkę na liście 46 niezbędnych lektur rockowych. Robert Christgau, w recenzji dla tygodnika "The Village Voice" napisał: „Pozwólcie, że wręczę "Our Band Could Be Your Life" Michaela Azerrada zasłużone kciuki w górę. Oto moja entuzjastyczna recenzja: Czytając te 500-stronnicową historię indie rocka z lat osiemdziesiątych, uciekałem tylko do widniejszego miejsca, by uniknąć odkładania książki. Wszystkie 13 sylwetek czyta się z zapartym tchem”.
W recenzji dla "The New York Times", krytyk Eric Weisbard wyraził opinię: „W dekadzie omawianej przez Azerrada, amerykańskie podziemie udowodniło, że światowej klasy rock może być tworzony poza korporacyjnymi strukturami”. Dodał: „Our Band Could Be Your Life z pasją ożywia trzynaście indie rockowych zespołów”. Benjamin Nugent z "Time" stwierdził, że książka była: „przypomnieniem, że Cobain i spółka byli jedynie kluczowym legionem w różnorodnej alt-rockowej armii” oraz napisał: „"Our Band Could Be Your Life" opowiada, jak zespoły, zaczynając od plakatów domowej roboty i wyjazdów na trasy koncertowe furgonetką, stopniowo budowały grono odbiorców na tyle duże, by zwrócić uwagę wytwórni płytowych i krytyków”.
Strona internetowa z recenzjami książek "Baby Got Books" napisała: „Jeśli ukończyłeś szkołę średnią (lub przynajmniej miałeś ukończyć) gdzieś pomiędzy wczesnymi latami osiemdziesiątymi a połową lat dziewięćdziesiątych i wykazujesz jakiekolwiek zainteresowanie muzyką, koniecznie przeczytaj tę książkę”.

</doc>
<doc id="4524144" url="https://pl.wikipedia.org/wiki?curid=4524144" title="Chránená krajinná oblasť Vihorlat">
Chránená krajinná oblasť Vihorlat

Chránená krajinná oblasť Vihorlat (pol. Obszar Chronionego Krajobrazu Wyhorlat) – jeden z tzw. obszarów chronionego krajobrazu na Słowacji, położony na wschodzie kraju, w pasmie górskim Wyhorlat. Aktualna powierzchnia wynosi 17 485 ha.
Położenie.
CHKO Vihorlat obejmuje centralną część pasma górskiego Wyhorlatu. Leży na pograniczu krajów koszyckiego i preszowskiego, w granicach administracyjnych powiatów Humenné, Snina, Michalovce i Sobrance. Najwyżej położonym punktem Obszaru jest szczyt Wyhorlat (1076 m n.p.m.), a najniżej – pd. skraj przy wsi Jovsa (162 m n.p.m.). Obejmuje głównie dorzecze górnej Okny wraz z jeziorem Morské oko oraz zewnętrzne stoki opasujących ją grzbietów górskich.
Historia.
Obszar chronionego krajobrazu Wyhorlat został powołany rozporządzeniem Ministra Kultury Słowackiej Republiki Socjalistycznej nr 9/1974 z dnia 28 grudnia 1973 r., pierwotnie na powierzchni 4383 ha. Nowelizacja z 1999 r. powiększyła go do stanu obecnego. Siedzibą dyrekcji CHKO ustanowiono Michalovce.
Flora.
Z punktu widzenia przyrodnika położenie Wyhorlatu jest wyjątkowe, bowiem jego roślinność ma charakter przejściowy między florą zachodniokarpacką, wschodniokarpacką i panońską. 95% powierzchni Obszaru pokrywają lasy. Szczególnie cenne są rozległe, stosunkowo mało przekształcone przez człowieka lasy bukowe, które pokrywają większą część obszaru chronionego. W południowej części obszaru, w niższych położeniach, występują lasy dębowo-grabowe.
Fauna.
Nieznacznie przekształcone fitocenozy oraz wpływ Niziny Wschodniosłowackiej z jednej strony i Karpat Wschodnich z drugiej mają swe odbicie również w składzie gatunkowym fauny CHKO Vihorlat. Od południa wkraczają tu m.in. ciepłolubne gatunki stepowe, które spotykają się z typowo górskimi gatunkami charakterystycznymi dla Karpat. Na terenie tym żyją wielkie środkowoeuropejskie drapieżniki – wilk i ryś, a z Bieszczadów czasem zachodzi tu niedźwiedź. Poza tym występują tu żbik i wydra. Gnieździ się tu ok. 100 gatunków ptaków, w tym m.in. orlik krzykliwy, puchacz, puszczyk uralski i bocian czarny. Spotkamy tu wszystkie gatunki słowackich płazów, a z gadów m.in. węża Eskulapa. Występuje tu ponad 2000 gatunków bezkręgowców, w tym m.in. tak zagrożone owady jak nadobnica alpejska i rohatyniec nosorożec.
Ochrona.
Najcenniejsze fragmenty Obszaru objęto dodatkowo ochroną rezerwatową: znajduje się tu 15 rezerwatów i 1 pomnik przyrody o łącznej powierzchni blisko 619 ha. 28 czerwca 2008 r. w Christchurch w Nowej Zelandii słowackie i ukraińskie pierwotne lasy bukowe i bukowo-jodłowe (łącznie ok. 30 tys. ha – największy taki kompleks w Europie) zostały wpisane na Listę Światowego Dziedzictwa UNESCO.

</doc>
<doc id="4524147" url="https://pl.wikipedia.org/wiki?curid=4524147" title="Enigma (rezydencja)">
Enigma (rezydencja)



</doc>
<doc id="4524151" url="https://pl.wikipedia.org/wiki?curid=4524151" title="Rynkowo (osiedle w Bydgoszczy)">
Rynkowo (osiedle w Bydgoszczy)



</doc>
<doc id="4524154" url="https://pl.wikipedia.org/wiki?curid=4524154" title="Przylesie (osiedle w Bydgoszczy)">
Przylesie (osiedle w Bydgoszczy)



</doc>
<doc id="4524155" url="https://pl.wikipedia.org/wiki?curid=4524155" title="Prądy (osiedle w Bydgoszczy)">
Prądy (osiedle w Bydgoszczy)



</doc>
<doc id="4524156" url="https://pl.wikipedia.org/wiki?curid=4524156" title="Piaski (osiedle w Bydgoszczy)">
Piaski (osiedle w Bydgoszczy)



</doc>
<doc id="4524157" url="https://pl.wikipedia.org/wiki?curid=4524157" title="Pałcz (osiedle w Bydgoszczy)">
Pałcz (osiedle w Bydgoszczy)



</doc>
<doc id="4524159" url="https://pl.wikipedia.org/wiki?curid=4524159" title="Osowa Góra (osiedle w Bydgoszczy)">
Osowa Góra (osiedle w Bydgoszczy)



</doc>
<doc id="4524161" url="https://pl.wikipedia.org/wiki?curid=4524161" title="Opławiec (osiedle w Bydgoszczy)">
Opławiec (osiedle w Bydgoszczy)



</doc>
<doc id="4524163" url="https://pl.wikipedia.org/wiki?curid=4524163" title="Okole (osiedle w Bydgoszczy)">
Okole (osiedle w Bydgoszczy)



</doc>
<doc id="4524165" url="https://pl.wikipedia.org/wiki?curid=4524165" title="Nad Wisłą">
Nad Wisłą



</doc>
<doc id="4524168" url="https://pl.wikipedia.org/wiki?curid=4524168" title="Nad Wisłą (osiedle w Bydgoszczy)">
Nad Wisłą (osiedle w Bydgoszczy)



</doc>
<doc id="4524169" url="https://pl.wikipedia.org/wiki?curid=4524169" title="Płaczkowica">
Płaczkowica

Płaczkowica (maced. Плачковица) – pasmo górskie na Półwyspie Bałkańskim, w południowo-wschodniej części Macedonii Północnej. Jego długość wynosi około 30 km. Jest jednym z największych pasm w Macedonii Północnej pod względem powierzchni (750 km kw.).
Od północy i wschodu ogranicza je rzeka Bregałnica, za którą znajdują się pasma Właina i Osogowska Płanina, a od zachodu i południowego zachodu rzeka Kriwa Łakawica, za którymi znajdują się pasma Koneczka Płanina i Gradeszka Płanina. Na południowym wschodzie łączy się z pasmem Małeszewski Płanini.
Najwyższym szczytem jest Lisec (1754 m). Inne ważne szczyty to: Czupino Brdo (1725 m), Beł Kamen (1707 m) i Kara Tepe (1625 m). Znajdują się one we wschodniej części pasma. Zachodnia część jest nieco niższa z najwyższym szczytem Turteł (1689 m).
Pasmo słynie z trzech głębokich wąwozów z wodospadami. Są to: Kamnik, Kozjak i Zrnowka.
Pasmo zbudowane jest z granitów, łupków krystalicznych, gnejsów i wąskiego pasa marmuru na zachodzie. Ze względu na obecność marmuru w zachodniej części powstało kilkanaście jaskiń, z których pięć udostępniono do zwiedzania, w tym największą o nazwie Gołemata Pesztera (600 m długości).

</doc>
<doc id="4524171" url="https://pl.wikipedia.org/wiki?curid=4524171" title="Mariampol (osiedle w Bydgoszczy)">
Mariampol (osiedle w Bydgoszczy)



</doc>
<doc id="4524172" url="https://pl.wikipedia.org/wiki?curid=4524172" title="Myślęcinek (osiedle w Bydgoszczy)">
Myślęcinek (osiedle w Bydgoszczy)



</doc>
<doc id="4524174" url="https://pl.wikipedia.org/wiki?curid=4524174" title="Myślęcinek (powiat bydgoski)">
Myślęcinek (powiat bydgoski)



</doc>
<doc id="4524176" url="https://pl.wikipedia.org/wiki?curid=4524176" title="Datawnas">
Datawnas

Datawanas, DTWNS – ostatni znany wczesny król Aksum, który nie wybijał monet. Wspomniany razem z synem Zaqarnasem (ZQRNS) na himjaryckiej inskrypcji, napisanej przez króla Yasira Yuhan'ima, po ich porażce, podczas nieznanej wojny, prawdopodobnie sabejsko-himjaryckiej. Jego najbliższym znanym poprzednikiem jest Sembrutes. Nie wiadomo czy pomiędzy Datawanasem, a Endubisem istnieli inni królowie Aksum.

</doc>
<doc id="4524177" url="https://pl.wikipedia.org/wiki?curid=4524177" title="Trajektorie naprężeń">
Trajektorie naprężeń



</doc>
<doc id="4524178" url="https://pl.wikipedia.org/wiki?curid=4524178" title="Miedzyń (osiedle w Bydgoszczy)">
Miedzyń (osiedle w Bydgoszczy)



</doc>
<doc id="4524181" url="https://pl.wikipedia.org/wiki?curid=4524181" title="Janowo (osiedle w Bydgoszczy)">
Janowo (osiedle w Bydgoszczy)



</doc>
<doc id="4524182" url="https://pl.wikipedia.org/wiki?curid=4524182" title="Jary (osiedle w Bydgoszczy)">
Jary (osiedle w Bydgoszczy)



</doc>
<doc id="4524184" url="https://pl.wikipedia.org/wiki?curid=4524184" title="Kasztelanka (osiedle w Bydgoszczy)">
Kasztelanka (osiedle w Bydgoszczy)



</doc>
<doc id="4524186" url="https://pl.wikipedia.org/wiki?curid=4524186" title="Górzyskowo (osiedle w Bydgoszczy)">
Górzyskowo (osiedle w Bydgoszczy)



</doc>
<doc id="4524189" url="https://pl.wikipedia.org/wiki?curid=4524189" title="Czyżkówko (osiedle w Bydgoszczy)">
Czyżkówko (osiedle w Bydgoszczy)



</doc>
<doc id="4524194" url="https://pl.wikipedia.org/wiki?curid=4524194" title="Hotel Mercure Poznań">
Hotel Mercure Poznań



</doc>
<doc id="4524195" url="https://pl.wikipedia.org/wiki?curid=4524195" title="Szuszkówka">
Szuszkówka



</doc>
<doc id="4524197" url="https://pl.wikipedia.org/wiki?curid=4524197" title="Bydgoszcz Wschód">
Bydgoszcz Wschód



</doc>
<doc id="4524198" url="https://pl.wikipedia.org/wiki?curid=4524198" title="Bydgoszcz Wschód (osiedle w Bydgoszczy)">
Bydgoszcz Wschód (osiedle w Bydgoszczy)



</doc>
<doc id="4524200" url="https://pl.wikipedia.org/wiki?curid=4524200" title="Catharine MacKinnon">
Catharine MacKinnon

Catharine Alice MacKinnon (ur. 7 października 1946 w Minneapolis) – amerykańska radykalna feministka, prawniczka, profesor na Uniwersytecie Michigan. Wykładała m.in. na Uniwersytecie Yale i Uniwersytecie Harvarda. W latach 2008-2012 współpracowała z Międzynarodowym Trybunałem Karnym w Hadze jako specjalny doradca ds. płci.
Poglądy.
Molestowanie seksualne.
Catharine MacKinnon sformułowała pogląd głoszący, że napastowanie seksualne jest formą dyskryminacji ze względu na płeć. Argumenty na rzecz tej tezy przedstawiła w pracy "Sexual Harassment of Working Women: A Case of Sex Discrimination" (1978). Argumentację MacKinnon podzielił Sąd Najwyższy Stanów Zjednoczonych w 1986 roku, gdy rozpatrywał pierwszą sprawę z zakresu molestowania seksualnego. Była to sprawa Meritor Savings Bank v. Vinson. Kasjerka banku pozwała przełożonego, zarzucając mu, że zmuszał ją do uprawiania seksu w pracy. Sąd Najwyższy uznał, że tego rodzaju praktyki stanowią dyskryminacje i są niezgodne z prawem. Argumentacja MacKinnon była nowatorska. Sądy w USA przed 1986 nie dopatrywały się w molestowaniu seksualnym dyskryminacji. Zakładano bowiem, że zmuszanie kogoś do seksu może dotyczyć każdej płci, nie tylko kobiet. Argumentacja MacKinnon opierała się na założeniu, że molestowanie seksualne wynika z nierównego statusu kobiet i mężczyzn i umacnia tą nierówność.
Pornografia.
MacKinnon wspólnie z Andrea Dworkin sformułowały feministyczną krytykę pornografii. W odróżnieniu od konserwatywnych krytyków pornografii MacKinnon nie definiuje pornografii jako wszelkich materiałów seksualnych, które mają budzić podniecenie. MacKinnon odróżnia pornografie i erotykę. Materiały erotyczne opierają się na założeniu równości kobiet i mężczyzn. Pornografia natomiast przedstawia kobiety jako osoby podporządkowane mężczyźnie, zdominowane, spełniające zachcianki seksualne mężczyzny. Zdaniem MacKinnon samo przedstawienie nagości lub stosunku seksualnego nie jest złe, jej krytykę budzą te materiały, które wzmacniają przekonanie o nierówności płci.
W 1983 roku Dworkin i MacKinnon przygotowały projekt rozporządzania dla rady miasta Minneapolis dotyczący pornografii. Rozporządzenie nie delegalizowało produkcji pornografii, ale dawało prawo kobietom, by pozywać firmy produkujące materiały pornograficzne i domagać się rekompensaty finansowej za szkody, których doznały na skutek materiałów pornograficznych. Projekt wzbudził kontrowersje, również wśród feministek (zob. feminizm proseksualny). Zdaniem MacKinon i Dworkin szkody, które wyrządza pornografia wynikają z dehumanizacji kobiety, z przedstawienia jej jako obiektu seksualnego, który jest upokarzany i kontrolowany przez mężczyznę.
Według MacKinnon pornografia narusza prawa obywatelskie kobiet, znieważa je i przedstawia je w negatywnym świetle. W ten sposób przyczynia się do nierównego traktowania kobiet i mężczyzn w społeczeństwie.

</doc>
<doc id="4524201" url="https://pl.wikipedia.org/wiki?curid=4524201" title="Manuel Martín Cuenca">
Manuel Martín Cuenca

Manuel Martín Cuenca (ur. 30 listopada 1964 w Almeríi) – hiszpański reżyser, scenarzysta i producent filmowy. Wielokrotnie nominowany do Nagrody Goya za swoje filmy "Słabość bolszewika" (1993), "Kanibal" (2013) i "Autor" (2017).

</doc>
<doc id="4524202" url="https://pl.wikipedia.org/wiki?curid=4524202" title="Bocianowo (województwo warmińsko-mazurskie)">
Bocianowo (województwo warmińsko-mazurskie)



</doc>
<doc id="4524203" url="https://pl.wikipedia.org/wiki?curid=4524203" title="Bocianowo (osiedle w Bydgoszczy)">
Bocianowo (osiedle w Bydgoszczy)



</doc>
<doc id="4524205" url="https://pl.wikipedia.org/wiki?curid=4524205" title="Bielice (osiedle w Bydgoszczy)">
Bielice (osiedle w Bydgoszczy)



</doc>
<doc id="4524207" url="https://pl.wikipedia.org/wiki?curid=4524207" title="Bielawy (osiedle w Bydgoszczy)">
Bielawy (osiedle w Bydgoszczy)



</doc>
<doc id="4524209" url="https://pl.wikipedia.org/wiki?curid=4524209" title="Novotel Poznań Centrum">
Novotel Poznań Centrum



</doc>
<doc id="4524210" url="https://pl.wikipedia.org/wiki?curid=4524210" title="Biedaszkowo (województwo dolnośląskie)">
Biedaszkowo (województwo dolnośląskie)



</doc>
<doc id="4524211" url="https://pl.wikipedia.org/wiki?curid=4524211" title="Biedaszkowo (osiedle w Bydgoszczy)">
Biedaszkowo (osiedle w Bydgoszczy)



</doc>
<doc id="4524216" url="https://pl.wikipedia.org/wiki?curid=4524216" title="Feliks Stawicki">
Feliks Stawicki

Feliks Stawicki (ur. 2 stycznia 1912, zm. 23 lipca 1990) – porucznik piechoty Wojska Polskiego i Polskich Sił Zbrojnych, uczestnik kampanii wrześniowej, kawaler Krzyża Srebrnego Orderu Wojennego Virtuti Militari.
Życiorys.
Urodził się w Płocku jako syn Franciszka i Bronisławy. Po zdaniu matury kształcił się na uczelni wojskowej, absolwent Szkoły Podchorążych Piechoty w Ostrowi Mazowieckiej – Komorowie.
Zarządzeniem Prezydenta Rzeczypospolitej Ignacego Mościckiego mianowany został na stopień podporucznika, ze starszeństwem z dniem 15 sierpnia 1934 roku oraz 1. lokatą w korpusie oficerów piechoty. Był prymusem XI Promocji, której absolwentami zostało 412 podporuczników. Na podstawie zarządzenia Ministra Spraw Wojskowych, marszałka Józefa Piłsudskiego, wcielony został do służby w 14 pułku piechoty z Włocławka. Z dniem 1 września 1934 r. wyznaczony został na stanowisko dowódcy plutonu w kompanii strzeleckiej.
Podczas służby we włocławskim pułku, na dzień 17 września 1934 roku pełnił funkcję młodszego oficera w 5 kompanii strzeleckiej II batalionu. W dniu 5 czerwca 1935 r. zajmował 619. lokatę łączną wśród podporuczników korpusu piechoty (a zarazem nadal 1. lokatę wśród podporuczników ze swego starszeństwa). Podporucznik Feliks Stawicki na dzień 21 września 1936 roku nadal pełnił funkcję młodszego oficera 5 kompanii strzeleckiej 14 pułku piechoty, a na dzień 16 marca 1938 r. zajmował stanowisko dowódcy tejże kompanii (stanowisko to zajmował w zastępstwie, od dnia 25 stycznia 1938 roku). Wraz z ppor./por. Mieczysławem Nejmanem prowadził sekcję bokserską Wojskowego Klubu Sportowego 14 pp. W latach 1934-1939 prowadził także sekcję piłki nożnej WKS 14 pp, z którą odnosił liczne sukcesy.
Do stopnia porucznika awansowany został ze starszeństwem z dniem 19 marca 1938 roku i 27. lokatą w korpusie oficerów piechoty. W październiku 1938 roku wziął udział w operacji zaolziańskiej. Dowodził podczas niej 2 kompanią w zbiorczym batalionie wystawionym przez 14 pułk piechoty. Porucznik Stawicki został wyznaczony członkiem Sądu Honorowego 14 Pułku Piechoty na rok 1939. Na dzień 23 marca 1939 roku, pozostając oficerem 14 pp, przebywał na kursie. Zajmował wówczas 25. lokatę wśród poruczników piechoty w swoim starszeństwie. Po powrocie z kursu, w dniu 26 maja 1939 r., piastował stanowisko dowódcy 5 kompanii strzeleckiej w II batalionie 14 pułku piechoty.
Zgodnie z przydziałem mobilizacyjnym objął dowodzenie nad kompanią zwiadu 14 pułku piechoty. Razem z włocławskim pułkiem wziął udział w walkach toczonych na obszarze korytarza pomorskiego i w bitwie nad Bzurą. 10 września 1939 roku w okolicach Bedlna został ranny w klatkę piersiową. Razem z dowódcą 14 pp, podpułkownikiem Bohdanem Sołtysem, w dniu 12 września 1939 r. w okolicach wsi Sapy i Strzebieszew podjęli próbę zawrócenia rozwijającego się natarcia własnego II batalionu. Dowódca pułku został wówczas ciężko postrzelony w miednicę, a następnie zastrzelony strzałem w głowę przez niemieckiego dywersanta. Porucznik Stawicki dostał się do niemieckiej niewoli dnia 20 września 1939 roku we wsi Kamion. W dniu 13 października 1939 r. jako jeniec został wywieziony z terenów Polski. Przebywał w oflagach: VII B Eichstätt (numer jeniecki 836) i VII A Murnau (numer jeniecki 136).
Po wyzwoleniu wstąpił (w czerwcu 1945 r.) do II Korpusu Polskiego. Na dzień 24 listopada 1945 roku, w stopniu porucznika, pełnił funkcję oficera łącznikowego (operacyjnego) w dowództwie 16 Pomorskiej Brygady Piechoty, wchodzącej w skład 2 Warszawskiej Dywizji Pancernej (przydział ten otrzymał po dniu 1 lipca 1945 r.). W dniu 10 lipca 1947 roku powrócił do Polski i zamieszkał w Warszawie.
Za walki w kampanii wrześniowej odznaczony został Krzyżem Srebrnym Orderu Wojennego Virtuti Militari przez władze Polskiej Rzeczypospolitej Ludowej (nadanie nastąpiło na podstawie dekretu Rady Państwa z dnia 18 listopada 1971 roku).
Feliks Stawicki zmarł w dniu 23 lipca 1990 roku. Spoczywa na Cmentarzu Komunalnym Północnym w Warszawie (kwatera O-I-7, rząd 4, grób 7) wraz z żoną Marią Alicją (z domu Sieńską).

</doc>
<doc id="4524218" url="https://pl.wikipedia.org/wiki?curid=4524218" title="Akademickie (osiedle w Bydgoszczy)">
Akademickie (osiedle w Bydgoszczy)



</doc>
<doc id="4524219" url="https://pl.wikipedia.org/wiki?curid=4524219" title="Bartodzieje (osiedle w Bydgoszczy)">
Bartodzieje (osiedle w Bydgoszczy)



</doc>
<doc id="4524224" url="https://pl.wikipedia.org/wiki?curid=4524224" title="Elżbieta Laskowska">
Elżbieta Laskowska

Elżbieta Laskowska (ur. 21 kwietnia 1969 w Warszawie) – polska historyczka sztuki i muzealniczka, od 2014 dyrektorka Muzeum Karykatury im. Eryka Lipińskiego w Warszawie.
Życiorys.
Ukończyła VI Liceum Ogólnokształcące im. Tadeusza Reytana w Warszawie (1988). Jest absolwentką Instytutu Historii Sztuki Uniwersytetu Warszawskiego (1993) i stypendystką Uniwersytetu w Heidelbergu (1993). Ukończyła studia podyplomowe w ramach programu Central European University Praga–Budapeszt jako stypendystka Fundacji im. Stefana Batorego i Fundacji George’a Sorosa (1994–1995).
W latach 1993–1994 współpracowała z Muzeum Plakatu w Wilanowie. Od 1995 jest pracowniczką Muzeum Karykatury im. Eryka Lipińskiego w Warszawie, zaś od 2014 piastuje funkcję jego dyrektorki. W tym czasie była między innymi współautorką i kuratorką takich wystaw jak „Artyści polscy w The New York Times. Ilustracje i karykatury” (2004), „Uśmiech Akademii. W kręgu Henryka Tomaszewskiego, jego uczniów, następców i przyjaciół” (2005), „Eryk Lipiński 1908–1991. Satyra i humor” (2008) czy „Marek Raczkowski. Rysunki” (2009). 

</doc>
<doc id="4524226" url="https://pl.wikipedia.org/wiki?curid=4524226" title="Damian Hugo Philipp von Schönborn">
Damian Hugo Philipp von Schönborn

Damian Hugo Philipp von Schönborn (ur. 19 września 1676 w Moguncji, zm. 19 sierpnia 1743 w Bruchsalu) – niemiecki kardynał.
Życiorys.
Urodził się 19 września 1676 roku w Moguncji, jako syn Melchiora Friedricha von Schönborna i Marii Sophii von Boineburg. Studiował na uniwersytetach w Moguncji i Lowanium, a także wstąpił do zakonu krzyżackiego. 30 stycznia 1713 roku został kreowany kardynałem in pectore. Jego nominacja na kardynała diakona została ogłoszona na konsystorzu 29 maja 1715 roku i nadano mu diakonię San Nicola in Carcere. 21 lipca 1716 roku został wybrany biskupem koadiutorem Spiry, a 5 października wybór został zatwierdzony przez Stolicę Piotrową. Trzy lata później zsukcedował diecezję. 15 sierpnia 1720 roku przyjął święcenia kapłańskie, a 24 lutego 1721 roku – sakrę. 10 września 1721 roku został podniesiony do rangi kardynała prezbitera i otrzymał kościół tytularny San Pancrazio. W 1722 roku został wybrany biskupem koadiutorem Konstancji, a rok później wybór został zatwierdzony przez papieża. W 1740 roku przejął władzę w diecezji, jako pełnoprawny biskup. Pod jego rządami diecezja rozkwitła, choć zostało to przerwane wojną o sukcesję polską w latach 1733–1735. W 1722 roku rozpoczął pracę nad odbudową pałacu biskupiego w Bruchsalu, który zaprojektował Maximilian von Welsch. Ponieważ zignorował prośby o rekonstrukcję pałacu w Spirze, popadł w konflikt z tamtejszą kapitułą katedralną. W sporze tym interweniowali: arcybiskup, wuj kardynała oraz brat kardynała, dziekan kapituły. Sprawa została oddana do Kurii Rzymskiej – Benedykt XIII wezwał kardynała do poddania się, a Karol VI anulował jurysdykcję kapituły. Następnie Schönborn zwrócił się o opinię prawną do Uniwersytetu w Lowanium. Ostatecznie nie udało się rozwiązać sporu, jednak sąd stanął po stronie kardynała, ze względu na jego kontakty z kurią papieską. Zmarł 19 sierpnia 1743 roku w Bruchsalu.

</doc>
<doc id="4524229" url="https://pl.wikipedia.org/wiki?curid=4524229" title="Czyżkówko (Bydgoszcz)">
Czyżkówko (Bydgoszcz)



</doc>
<doc id="4524234" url="https://pl.wikipedia.org/wiki?curid=4524234" title="Trup w każdej szafie">
Trup w każdej szafie

Trup w każdej szafie (czes.: "Čtyři vraždy stačí, drahoušku") – czechosłowacka komedia kryminalna z 1970 w reżyserii Oldřicha Lipskiego, parodia filmu gangsterskiego. 
Opis fabuły.
George Camel to skromny nauczyciel literatury, starający się w miejscowej gazecie o publikację własnych prób literackich. Wyszydzany przez wszystkich, powszechnie uchodzi za fajtłapę i nie cieszy się powodzeniem u kobiet. Nie ma więc szans u przebojowej dziennikarki Sabriny. Tymczasem w wyniku starcia dwóch rywalizujących gangów, do jego mieszkania trafia czek na milion. Na skutek serii nieporozumień i zbiegów okoliczności trup ściele się gęsto, a głównym podejrzanym staje się Camel. Dopiero teraz Sabrina zwraca na niego uwagę, więc nie przeszkadza mu uchodzenie za seryjnego mordercę i chętnie bierze na siebie winę.

</doc>
<doc id="4524237" url="https://pl.wikipedia.org/wiki?curid=4524237" title="Backyard wrestling">
Backyard wrestling



</doc>
<doc id="4524251" url="https://pl.wikipedia.org/wiki?curid=4524251" title="Księstwo darłowskie">
Księstwo darłowskie

Księstwo darłowskie – niewielkie księstwo typu apanażowego, istniejące w latach 1569-1622 w dzisiejszej północno-zachodniej Polsce, na Pomorzu Zachodnim, ze stolicą w Darłowie, jedno z księstw zachodniopomorskich.
Historia.
Powstało w 1569 poprzez wyodrębnienie z księstwa szczecińskiego. Pierwszym księciem został Barnim X Młodszy z rodu Gryfitów. W 1573 książę darłowski objął także panowanie nad południową częścią ziemi lęborsko-bytowskiej z miastem Bytowem, która przez cały okres istnienia księstwa pozostawała lennem Korony Królestwa Polskiego. Kolejnymi książętami byli Kazimierz VII oraz wspólnie bracia Jerzy II i Bogusław XIV. W 1615 Bogusław XIV objął samodzielne panowanie nad księstwem.

</doc>
<doc id="4524255" url="https://pl.wikipedia.org/wiki?curid=4524255" title="Chopin - Koncerty Fortepianowe (album 2009)">
Chopin - Koncerty Fortepianowe (album 2009)



</doc>
<doc id="4524261" url="https://pl.wikipedia.org/wiki?curid=4524261" title="EMP Merchandising">
EMP Merchandising

EMP Merchandising znany także jako EMP Merchandising Handelsgesellschaft mbH, Large Popmerchandising oraz Sweden Rock Shop – niemiecki sklep zajmujący się sprzedażą wysyłkową produktów związanych z modą i muzyką alternatywną oraz artykułów dla fanów filmów, seriali i gier. Firma dystrybuuje kwartalny katalog dla klientów. W raporcie z 2003 r. Izba Handlowa w Osnabrück uznała firmę za największą firmę zajmującą się sprzedażą wysyłkową muzyki Heavy Metal i Hard Rock w Niemczech. We wrześniu 2018 roku Warner Music Group przejęła EMP od Sycamore Partners.
Założona w 1986 roku przez Franka Janetzky’ego i Felixa Lethmate’a firma ma siedzibę w Dolnej Saksonii w Lingen, w Niemczech, z oddziałami w całej Europie.
W 2007 r. firma zatrudniała ponad 240 osób. EMP dystrybuuje płyty muzyczne i inne towary, w tym koszule i guziki zespołów rockowych i heavy metalowych. EMP dystrybuuje swoje artykuły w Niemczech, Austrii, Szwajcarii, Finlandii, Włoszech, Francji, Hiszpanii, Polsce, Wielkiej Brytanii, Holandii (pod nazwą Large Popmerchandising) i Szwecji (pod nazwą Sweden Rock Shop).
W 2007 r. firma została uhonorowana nagrodą Echo jako Partner Handlowy Roku.

</doc>
<doc id="4524269" url="https://pl.wikipedia.org/wiki?curid=4524269" title="Franciszek Myszkowski (fotograf)">
Franciszek Myszkowski (fotograf)

Franciszek Myszkowski (ur. 1913, zm. 6 grudnia 1971 w Warszawie) – polski artysta fotograf. Członek rzeczywisty Związku Polskich Artystów Fotografików. Dokumentalista scen warszawskich.
Życiorys.
Franciszek Myszkowski związany z warszawskim środowiskiem fotograficznym – mieszkał, pracował, tworzył w Warszawie. Miejsce szczególne w jego twórczości zajmowała fotografia teatralna (dokumentacja spektakli teatralnych i widowisk muzycznych, portretowanie warszawskich aktorów i artystów) oraz fotografia sportowa. Po zakończeniu II wojny światowej podjął pracę fotografa w Centrali Obsługi Przedsiębiorstw i Instytucji Artystycznych w Warszawie. 
Franciszek Myszkowski uczestniczył w wystawach fotograficznych (m.in. w 1960 roku zaprezentował wystawę indywidualną). W 1950 roku został przyjęty w poczet członków rzeczywistych ówczesnego Polskiego Związku Artystów Fotografów – późniejszego (od 1952) Związku Polskich Artystów Fotografików. 
Fotografie Franciszka Myszkowskiego znajdują się w zbiorach Biblioteki Jagiellońskiej Uniwersytetu Jagiellońskiego (w "Bazie Ikonografii Teatralnej)," w zbiorach Narodowego Archiwum Cyfrowego w Warszawie oraz w zbiorach Instytutu Teatralnego w Warszawie.
Pochowany na cmentarzu Powązki Wojskowe w Warszawie (kwatera C38-4-8). 

</doc>
<doc id="4524283" url="https://pl.wikipedia.org/wiki?curid=4524283" title="Cmentarz Garnizonowy w Gdańsku">
Cmentarz Garnizonowy w Gdańsku

Cmentarz Garnizonowy w Gdańsku – cmentarz komunalny położony w Gdańsku przy ulicy gen. Henryka Dąbrowskiego 2. Obiekt wpisany przez Wojewódzkiego Konserwatora Zabytków do rejestru zabytków nieruchomych województwa gdańskiego. Jego powierzchnia wynosi 2,19 ha.
Historia.
Zaczątkiem obecnego cmentarza był Cmentarz Wojskowy, po raz pierwszy zaznaczony na mapie miasta w 1822. Od 1846 podlegał on kościołowi garnizonowemu św. Elżbiety. W drugiej połowie XIX w. w tym samym rejonie powstał cmentarz przy ewangelickim kościele Bożego Ciała, a na początku XX wieku – cmentarz Gminy Bezwyznaniowej. Około 1905 dwa pierwsze z wymienionych cmentarzy połączono. Po raz ostatni cmentarz został powiększony w 1915. Po I wojnie światowej powstała na nim kwatera prawosławna. Służył za miejsce pochówku żołnierzy pruskich poległych w wojnie z Francją w latach 1870–1871 i I wojnie światowej, austriackich jeńców wojennych osadzonych w Gdańsku podczas wojny z Prusami w 1866, rosyjskich w czasie I wojny światowej oraz polskich, brytyjskich, czechosłowackich, francuskich i włoskich w trakcie II wojny światowej. Po wojnie zmarli Brytyjczycy zostali ekshumowani na cmentarz w Malborku, Włosi – w Warszawie, Francuzi - na Cmentarz Żołnierzy Francuskich w Gdańsku. Na cmentarzu spoczęło 15 marynarzy, którzy 26 sierpnia 1914 zatonęli w Zatoce Fińskiej na pokładzie krążownika SMS „Magdeburg”.
Po przyłączeniu miasta do Polski nekropolia funkcjonowała jako Cmentarz Komunalny nr 10 od 1946 do zamknięcia w 1961 (ostatnie pochówki w tym okresie miały miejsce w 1959). W tym okresie na cmentarzu spoczęło około 6 tysięcy osób, w tym marynarze traceni z wyroków Sądu Marynarki Wojennej w Gdyni i Sądu Rejonowego w Gdańsku, np. Adam Dedio. Przyłączono do niego około jednej piątej powierzchni cmentarza Gminy Bezwyznaniowej, reszta posłużyła za teren Cmentarza Żołnierzy Radzieckich. Plany zamienienia cmentarza na park nie zostały zrealizowane. Cmentarz został ponownie otwarty w 1995 po przeprowadzeniu prac renowacyjnych, m.in. w kaplicy. Od tego czasu większość nowych grobów powstała na miejscu opuszczonych lub ekshumowanych. Od 23 września 1995 do 28 stycznia 2009 na cmentarzu pochowano 4086 zmarłych. Obecnie możliwe są jedynie pogrzeby urnowe w części przyległej do ulicy Kolonia Jordana oraz zawierającym 510 nisz kolumbarium. W 1995 na cmentarzu wydzielono kwatery: wojskową (dla zawodowych żołnierzy Garnizonu Gdańsk) i kombatancką. W późniejszym okresie powstała również odrębna kwatera muzułmańska (pierwszym pochowanym na cmentarzu muzułmaninem był w 1953 wileński imam Ibrahim Smajkiewicz).
Kwatery wojenne i pomniki.
W wydzielonej w 1995 kwaterze kombatanckiej, administrowanej przez Porozumienie Niepodległościowych Związków Kombatanckich z siedzibą w Gdańsku, znajduje się pomnik - częściowo oszlifowany głaz granitowy z wykutymi krzyżem i orłem Wojska Polskiego, tablicą „Bóg – Honor – Ojczyzna” oraz tablicą z cytatem z wiersza Edwarda Słońskiego: „Cześć wam zdziesiątkowanym w ciężkich bojach, więzieniach, Wam braciom nie uznanym, żywą Polskę niosącym w sumieniach”. W 1998 został on uzupełniony o dwa dodatkowe głazy: ku czci dawnych obrońców Polski i Gdańska oraz obrońców Ojczyzny, którzy polegli lub zostali zamordowani, ale ich miejsca pochówku nie są znane lub nie istnieją. 28 sierpnia 2016 w tej kwaterze miał miejsce państwowy pogrzeb Danuty Siedzikówny i Feliksa Selmanowicza, których anonimowy grób został odnaleziony w ramach prac zespołu ds. poszukiwań nieznanych miejsc pochówku ofiar terroru komunistycznego Instytut Pamięci Narodowej na cmentarzu we wrześniu 2014.
Kwatera wojenna żołnierzy niemieckich poległych w II wojnie światowej została otwarta 21 sierpnia 2000. Spoczywają w niej szczątki 366 żołnierzy niemieckich ekshumowanych z cmentarzy polowych w Chwaszczynie, Czarnej Wodzie, Gdyni-Chyloni, Gdyni-Wiczlinie, Sopocie, Gdańsku-Sobieszewie, Gdańsku-Wisłoujściu, Kmiecinie, Płocicznie i Rębielczu. Na terenie kwatery znajduje się granitowy pomnik z napisem w językach niemieckim i polskim - „TU SPOCZYWAJĄ ŻOŁNIERZE NIEMIECCY WOJNY 1939–1945 – DLA ICH UPAMIĘTNIENIA ORAZ OFIAR WSZYSTKICH WOJEN”, odsłonięty 16 lipca 1922 r. Pomnik Policjantów Gdańskich oraz głaz ku czci osób pochodzenia niemieckiego pochowanych na zlikwidowanych cmentarzach gdańskich.
W górnej części cmentarza znajduje się kwatera żołnierzy niemieckich poległych w okresie I wojny światowej. Na terenie cmentarza znajdują się również pomniki żołnierzy austriackich z wojny prusko-austriackiej (stożek z czterech luf armatnich na kamiennej podstawie), żołnierzy pruskich i francuskich (biały marmurowy krzyż z trójlistnie zakończonymi ramionami) z wojny prusko-francuskiej, rosyjskich poległych i zmarłych w niewoli podczas I wojny światowej (wolnostojąca stela) oraz poległych marynarzy z krążownika „Magdeburg”. Oddanie im hołdu w rocznicę katastrofy było pretekstem wpłynięcia do portu gdańskiego pancernika SMS Schleswig-Holstein, użytego do ataku na polską Wojskową Składnicę Tranzytową na Westerplatte 1 września 1939.
Pochowani.
Na terenie cmentarza pochowani zostali m.in.:

</doc>
<doc id="4524284" url="https://pl.wikipedia.org/wiki?curid=4524284" title="Gor (stolica tytularna)">
Gor (stolica tytularna)

Gor (łac. "Diocesis Goritanus") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="4524289" url="https://pl.wikipedia.org/wiki?curid=4524289" title="Liceum Ogólnokształcące im. Bartosza Głowackiego w Tomaszowie Lubelskim">
Liceum Ogólnokształcące im. Bartosza Głowackiego w Tomaszowie Lubelskim

I Liceum Ogólnokształcące im. Bartosza Głowackiego w Tomaszowie Lubelskim (potocznie „Bartosz”, „liceum na górce”) – liceum ogólnokształcące w Tomaszowie Lubelskim z ponad stuletnią tradycją. Mieści się przy ul. Wyspiańskiego 8, w budynku projektu Witolda Minkiewicza z 1929 roku. Razem z Gimnazjum oraz Liceum Profilowanym tworzą Zespół Szkół nr 1 w Tomaszowie Lubelskim.
Szkoła należy do grupy pięciuset najlepszych szkół średnich w Polsce, odznaczonych Srebrną Tarczą w rankingu czasopisma "Perspektywy". Szkoła sześciokrotnie zdobyła tytuł „Szkoły innowacji”. Ukończyło ją około 15 tysięcy absolwentów.
Lokalizacja i baza dydaktyczna.
Liceum posiada własny kampus zlokalizowany na kilkuhektarowej działce przy ulicy Wyspiańskiego 8 w Tomaszowie Lubelskim, przekazanej na potrzeby szkoły w 1920 roku w wymiarze 9,25 ha. Na terenie szkoły znajdują się:
Historia.
Powstanie szkoły.
Po zajęciu Kongresówki przez państwa centralne w 1915 roku, w czasie I wojny światowej, austriackie władze okupacyjne zliberalizowały politykę samorządową wywołując wzrost liczby inicjatyw z zakresu szkolnictwa. W maju 1917 roku w Tomaszowie Lubelskim powołano Komitet Organizacyjny Szkoły, mający na celu utworzenie szkoły średniej, któremu przewodniczył ksiądz Feliks Frank.
Szkołę otwarto 16 września 1917 roku jako Gimnazjum Realne Samorządowe Męskie. Pierwotnie szkoła mieściła się w kamienicy Emila Franke, przy ulicy Lwowskiej. W 1918 roku szkoła została przeniesiona do budynku „Brygady” przy ul. T. Kościuszki, wydzierżawionego od Ordynacji Zamojskiej przez Komitet Organizacyjny.
Okres międzywojenny (1918–1939).
Tuż po odzyskaniu przez Polskę niepodległości, 27 listopada 1918 roku podpisany został akt upaństwowienia gimnazjum (z mocą wstecz od 1 października 1918 roku) przez przedstawiciela Ministerstwa Wyznań Religijnych i Oświecenia Publicznego Tymczasowego Rządu Ludowego Republiki Polskiej, Józefa Grodeckiego oraz Prezesa Komitetu Gimnazjalnego, Kazimierza Ligowskiego.
29 stycznia 1919 roku Gimnazjum męskie zostało przekształcone w koedukacyjne. 4 czerwca 1920 roku Tadeusz Łopuszański, minister WRiOP, nadał szkole nazwę: Państwowe Gimnazjum imienia Bartosza Głowackiego.
19 marca 1921 roku szkołę odwiedził marszałek Józef Piłsudski. Po uroczystościach udekorowania Orderem Virtuti Militari dwóch pułków kawalerii, marszałek zapoznał się z wystawą prac uczniowskich.
6 września 1922 roku, odbyła się uroczystość wmurowania aktu erekcyjnego pod nowy budynek szkoły projektu Witolda Minkiewicza. Koncepcja Zakładu Naukowego w Tomaszowie Lubelskim zakładała stworzenie wzorowego zakładu naukowo-wychowawczego z własnym kampusem, na wzór zagranicznych szkół tego rodzaju, takich jak francuska , czy angielska . 3 września 1929 roku rozpoczął się rok szkolny w nowych pomieszczeniach.
W dniach 2–7 czerwca 1925 roku w szkole odbyła się pierwsza matura. Świadectwa dojrzałości otrzymało 18 abiturientów. Wydarzenie to zostało upamiętnione w Polskiej Deklaracji o Podziwie i Przyjaźni dla Stanów Zjednoczonych z 1926 roku, dostarczonej prezydentowi USA Calvinowi Coolidge.
W 1932 roku, w wyniku reformy ministra Wacława Jędrzejewicza w szkole wprowadzono naukę w czteroletnim gimnazjum, kończącą się „małą maturą” oraz w dwuletnim liceum, kończącą się maturą właściwą.
Lata II wojny światowej (1939–1945).
Podczas kampanii wrześniowej, w budynku szkoły mieścił się szpital polowy przygotowany na ok. 500 rannych, walczących w bitwie pod Tomaszowem. Rannymi opiekowali się nauczyciele oraz uczniowie gimnazjum, wobec braku personelu medycznego.
9 października 1939 roku, Tomaszów Lubelski zaczęli okupować Niemcy. W Generalnym Gubernatorstwie zlikwidowano szkoły wyższe i średnie. W listopadzie budynek szkoły opustoszał, w grudniu zamieniono go na lazaret, następnie zajęty został przez gestapo, a potem niemiecką żandarmerię policji porządkowej oraz policję graniczną. W budynku internatu stacjonował szef SS. Za „Dyrektorówką” Niemcy zbudowali psiarnię dla psów wykorzystywanych w obozie zagłady w Bełżcu.
W 1940 roku, na prośbę rodziców, zorganizowano tajne komplety. Około 120 uczniów uczęszczało na zajęcia tajnego nauczania. Tajne nauczanie było bezwzględnie zwalczane przez niemieckie władze okupacyjne, w mieście aresztowano 37 nauczycieli.
Okres 1945–1989.
4 września 1944 roku, około miesiąc po opuszczeniu Tomaszowa przez wojska niemieckie, rozpoczął się nowy rok szkolny w czteroletnim gimnazjum oraz dwuletnim liceum, zorganizowano także Gimnazjum dla Dorosłych.
W 1948 roku, wzorem szkolnictwa radzieckiego, wprowadzono pięcioletnie liceum. W budynku gimnazjum uczyła się także ostatnia klasa szkoły powszechnej. W 1949 roku wprowadzono czteroklasowe liceum, a w budynku gimnazjum pozostały jedynie klasy licealne. Zmieniono nazwę szkoły na Państwowe Liceum Ogólnokształcące im. Bartosza Głowackiego.
W roku 1972 szkoła zaistniała jako I Liceum Ogólnokształcące im. Bartosza Głowackiego w związku z otworzeniem II Liceum Ogólnokształcącego w Tomaszowie Lubelskim. W 1977 roku powołano Zespół Szkół Ogólnokształcących im. Bartosza Głowackiego w skład którego weszły: I Liceum Ogólnokształcące, Liceum korespondencyjne oraz Wieczorowe Liceum Ogólnokształcące dla Pracujących.
18 listopada 1980 roku w szkole powstał NSZZ „Solidarność”. W dniach 23–30 marca oraz 28 października 1981 roku w szkole odbyły się strajki ostrzegawcze Solidarności. Podczas stanu wojennego działacze Solidarności oraz Konfederacji Polski Niepodległej byli narażeni na rewizje, aresztowania oraz kary więzienia.
Okres po 1989.
W roku 1996 na terenie szkoły otwarto Punkt Dydaktyczny Katolickiego Uniwersytetu Lubelskiego, a w 2002 roku Kolegium Języków Obcych KUL, przeniesione w 2006 roku do własnego budynku.
W roku szkolnym 2000/2001 liczba uczniów osiągnęła rekordowy stan 1348 uczących się w 39 klasach. W 2002 roku, w związku z reformą oświaty z 1999 roku w szkole rozpoczęli naukę uczniowie trzyletniego gimnazjum. Utworzono Zespół Szkół Nr 1 im. Bartosza Głowackiego w skład którego weszło liceum ogólnokształcące oraz do roku 2006 gimnazjum.
27 marca 2002 roku szkoła nawiązała współpracę z niemiecką szkołą średnią im. Eduarda Sprangera we Freudenstadt, polegającą m.in. na wymianie młodzieży.
W roku 2018 budynek szkoły został odremontowany. Otworzono aule im. dyrektora Józefa Rybickiego z freskiem Panoramy Racławickiej, namalowanym przez Wiolettę Lewandowską w 2017 roku.
W dniach 9–12 czerwca 2018 roku odbyły się uroczystości Jubileuszu 100-lecia szkoły, w których udział wzięło ponad tysiąc absolwentów. 10 czerwca szkoła została uhonorowana Medalem Pamiątkowym Województwa Lubelskiego, przyznanym przez Zarząd Województwa Lubelskiego oraz Medalem za Zasługi dla Tomaszowa Lubelskiego im. Tomasza Zamojskiego Założyciela Miasta przyznanym przez Burmistrza Tomaszowa Lubelskiego.
W roku 2019 szkoła nawiązała współpracę z Uniwersytetem Marii Curie-Skłodowskiej w Lublinie wprowadzając do swojej oferty edukacyjnej klasę o profilu uniwersyteckim z dodatkowymi zajęciami z informatyki, matematyki i fizyki.
Nazwy szkoły.
Nazwy w historii szkoły.
Osiągnięcia.
Szkoła została wyróżniona znakiem jakości Srebrnej Tarczy w rankingu "Perspektyw", oceniającym wyniki na egzaminie maturalnym oraz w olimpiadach przedmiotowych, znajdując się tym samym w grupie 500 najlepszych szkół średnich w Polsce (w 2019 roku – 457, w 2018 roku – 445).
Szkoła sześciokrotnie zdobyła tytuł „Szkoła Innowacji” w programie certyfikacji pod patronatem marszałka województwa lubelskiego, prezydenta miasta Lublin oraz lubelskiego kuratora oświaty (w roku 2019, 2018, 2017, 2016, 2014, 2013).
W 2018 roku szkoła została odznaczona Medalem Pamiątkowym Województwa Lubelskiego oraz Medalem za Zasługi dla Tomaszowa Lubelskiego im. Tomasza Zamojskiego Założyciela Miasta.
Działalność pozalekcyjna.
W szkole działa założony w 1931 roku samorząd uczniowski. Samorząd bierze udział w uroczystościach, współdziała w organizacji Targów Edukacyjnych, organizuje dyskoteki oraz redaguje szkolną gazetkę „Bartoszek”. Samorząd kontynuuje tradycje organizacji Bratnia Pomoc istniejącej na szkole w latach 1918–1939 poprzez akcje społeczne i charytatywne.
Od 2004 roku w szkole działa grupa wokalna „The One”, a od września 2009 roku zespół muzyczny „Bartosz Band”. W szkole działa także Tomaszowski Uczniowski Klub Sportowy „Bartek” z sekcjami: piłki siatkowej, ręcznej, koszykowej, lekkoatletyczną i tenisa stołowego.
Dyrektorzy.
Lista dyrektorów szkoły oraz okresy piastowania stanowiska.
Nauczyciele.
Lista znanych nauczycieli oraz daty nauczania.
Absolwenci i uczniowie.
Lista znanych absolwentów oraz uczniów z datą matury.

</doc>
<doc id="4524290" url="https://pl.wikipedia.org/wiki?curid=4524290" title="Nechworoszcz (obwód żytomierski)">
Nechworoszcz (obwód żytomierski)

Nechworoszcz () – wieś na Ukrainie, w obwodzie żytomierskim, w rejonie berdyczowskim, w hromadzie Andruszówka. W 2001 roku liczyła 1297 mieszkańców
Nazwa.
Wg Słownika geograficznego określana także jako: Niechworoszcz, Niechoroszcza, Chworosznia.
Historia.
W 1483 roku zniszczona wraz z innymi okolicznymi miejscowościami podczas najazdu Tatarów pod dowództwem chana Mengli Gireja. W 1555 roku król nadał miejscowość w lenno Aleksandrowi Kotłubajowi. W 1575 roku kupił ją Jacek Werbowiecki, który wystawił pierwszą drewnianą fortyfikację na wzgórzu nad rzeką. W 1586 roku sprzedał Nechworoszcz Wasylowi Kozarewskiemu. W lustracji z 1616 roku wzmiankowany jest zniszczony zameczek. Zniszczona ponownie podczas wojen kozackich. W lustracji z 1765 roku wzmiankowany jest zamek na wzgórzu nad rzeczką Pastuchą, otoczony palami i fosą.

</doc>
<doc id="4524292" url="https://pl.wikipedia.org/wiki?curid=4524292" title="Niechworoszcz (rejon adruszowski)">
Niechworoszcz (rejon adruszowski)



</doc>
<doc id="4524295" url="https://pl.wikipedia.org/wiki?curid=4524295" title="Bitner">
Bitner



</doc>
<doc id="4524301" url="https://pl.wikipedia.org/wiki?curid=4524301" title="F35">
F35



</doc>
<doc id="4524314" url="https://pl.wikipedia.org/wiki?curid=4524314" title="Język potoczny">
Język potoczny



</doc>
<doc id="4524320" url="https://pl.wikipedia.org/wiki?curid=4524320" title="Sotiria Alimberti">
Sotiria Alimberti

Sotiria Alimberti, gr. Σωτηρία Αλιμπέρτη (ur. 1847 w Atenach, zm. 1929) – grecka pisarka, wydawca i publicystka, emancypantka i pedagog, założycielka pierwszego stowarzyszenia dla kobiet Ergani Atina (Εργάνη Αθηνά).
Życiorys.
Była córką polityka P. Kleomenesa Ikonomu (gr. Π. Κλεομένης Οικονόμου). Uczyła się w Grecji i we Włoszech. Następnie podjęła pracę nauczycielki w jednej ze szkół żeńskich Konstantynopola, powstałych dzięki finansowemu wsparciu Konstandinosa Zapasa. Po ślubie z Johnem Alimbertim przeniosła się do Rumunii, gdzie wraz z innymi Greczynkami z lokalnej społeczności założyła szkołę dla dziewcząt. W 1893 powróciła do Aten i założyła „Ergani Atina” – pierwsze stowarzyszenie działające na rzecz uznania statusu społecznego kobiet, ich edukowania oraz walki z ich dyskryminacją zawodową. Dla propagowania tych idei w 1896 założyła i redagowała czasopismo literackie „Pleias” (Πλειάς) (od 1905 prowadzone przez Panhelleński Związek Kobiet). 
Pisała artykuły dla greckiej gazety w Bukareszcie, a także artykuły na temat poprawy statusu społecznego kobiet w Grecji oraz monografie wybitnych Greczynek dla gazety wydawanej w Atenach. Wydała dwutomową monografię poświęconą greckiej królowej Amalii Oldenburg.
Bibliografia.
 

</doc>
<doc id="4524325" url="https://pl.wikipedia.org/wiki?curid=4524325" title="Hiszpański - firma szewska">
Hiszpański - firma szewska



</doc>
<doc id="4524337" url="https://pl.wikipedia.org/wiki?curid=4524337" title="Charakterystyka Produktu Leczniczego">
Charakterystyka Produktu Leczniczego



</doc>
<doc id="4524342" url="https://pl.wikipedia.org/wiki?curid=4524342" title="Efantia Kairi">
Efantia Kairi

Efantia Kairi (gr.: Ευανθία Καΐρη, ur. 1799 w Andros, zm. 1866 tamże) – grecka poetka, pisarka, dramaturg, tłumaczka, intelektualistka, feministka. Pierwsza kobieta w Grecji, której sztukę wydano drukiem.
Życiorys.
Urodziła się na greckiej wyspie Andros jako siódme dziecko Asiminy Kambanaki i Nikolaosa Kairisa. Przeniosła się do Kidonies w 1812 roku, gdy jej brat Teofilos Kairis został zatrudniony jako nauczyciel w miejskim liceum i zajął się również jej edukacją. Biegle znając język angielski, francuski i włoski, dokonywała licznych przekładów. Od 1818 roku prowadziła znaną szkołę dla dziewcząt i przetłumaczyła na język grecki wiele francuskich prac dotyczących edukacji kobiet.
Począwszy od 1821 roku podczas wojny o niepodległość Grecji, szukała pomocy wśród organizacji kobiecych w Europie, a poprzez swoje kontakty wpłynęła na rozwój silnego ruchu filhellenistycznego w Europie i Stanach Zjednoczonych wśród kobiet intelektualistek. W 1824 roku towarzyszyła bratu Dimitrisowi w podróży do Ermupoli na wyspie Siros, gdzie pozostała z nim do 1839 roku. Tam nawiązała kontakty z kilkoma amerykańskimi misjonarzami protestanckimi, odnoszących się do niej z uznaniem. W 1826 roku napisała trzyaktową sztukę "Nikieratos" o Greczynkach, które oddały życie podczas oblężenia Missolungi. Pisana od kwietnia do lipca i opublikowana anonimowo w Nauplionie, w tym samym roku została wystawiona w Ermupoli. Była to pierwsza w historii wydana sztuka Greczynki. Ostatnie lata Kairi spędziła na swojej rodzinnej wyspie Andros, gdzie prowadziła dom dla wojennych sierot.

</doc>
<doc id="4524344" url="https://pl.wikipedia.org/wiki?curid=4524344" title="Dolnik (województwo zachodniopomorskie)">
Dolnik (województwo zachodniopomorskie)



</doc>
<doc id="4524345" url="https://pl.wikipedia.org/wiki?curid=4524345" title="Górnik (Ciemnik)">
Górnik (Ciemnik)

Górnik – część wsi Ciemnik w Polsce, położona w województwie zachodniopomorskim, w powiecie stargardzkim, w gminie Ińsko, sołectwo Ciemnik.
W latach 1975–1998 Górnik administracyjnie należał do województwa szczecińskiego.

</doc>
<doc id="4524355" url="https://pl.wikipedia.org/wiki?curid=4524355" title="Dawid Bitan">
Dawid Bitan

Dawid Bitan (hebr.: דוד ביטן, ang.: "David Bitan", ur. 8 kwietnia 1960 w Port-Lyautey) – izraelski prawnik i polityk, od 2015 poseł do Knesetu.
Życiorys.
Urodził się 8 kwietnia 1960 w Port-Lyautey (ob. Al-Kunajtira) w Maroku. W 1965 wyemigrował do Izraela.
Służbę wojskową zakończył w stopniu sierżant sztabowego. Ukończył studia prawnicze na Uniwersytecie Telawiwskim. W latach 1987–2005 był członkiem rady miejskiej, a w latach 2004–2015 zastępcą burmistrza Riszon le-Cijjon.
W wyborach w 2015 został wybrany posłem z listy Likudu. W dwudziestym Knesecie zasiadał w wielu komisjach, m.in. budownictwa, finansów, spraw gospodarczych, kontroli stanu państwa. W wyborach w kwietniu 2019 uzyskał reelekcję.
Życie prywatne.
Żonaty, ma dwie córki. Mieszka w Riszon le-Cijjon.

</doc>
<doc id="4524356" url="https://pl.wikipedia.org/wiki?curid=4524356" title="Jo’aw Kisz">
Jo’aw Kisz

Jo’aw Kisz (hebr.: יואב קיש, ang.: "Yoav Kish", "Yoav Kisch", ur. 6 grudnia 1968 w Tel Awiwie) – izraelski polityk, od 2015 poseł do Knesetu. Od 2022 minister edukacji Izraela. 
Życiorys.
Jest wnukiem Fredericka Kischa wysokiej rangi oficera British Army oraz działacza syjonistycznego. Urodził się 6 grudnia 1968 w Tel Awiwie.
Służbę wojskową odbywał jako pilot Sił Powietrznych i zakończył w stopniu podpułkownika. Uzyskał MBA na INSEAD w Fontainebleau we Francji. Po zakończeniu kariery wojskowej był pilotem Boeingów 777 w izraelskich liniach lotniczych El Al.
W wyborach w 2015 został wybrany posłem z listy Likudu. W dwudziestym Knesecie przewodniczył komisji spraw wewnętrznych i środowiska oraz podkomisji ds. kosmosu, zasiadał w wielu komisjach i podkomisjach. W wyborach w kwietniu 2019 uzyskał reelekcję.
Po wyborach parlamentarnych w listopadzie 2022, został ministrem edukacji w trzydziestym siódmym rządzie Izraela. 
Życie prywatne.
Żonaty, ma troje dzieci. Mieszka w Ramat Ganie.

</doc>
<doc id="4524357" url="https://pl.wikipedia.org/wiki?curid=4524357" title="Yoav Kish">
Yoav Kish



</doc>
<doc id="4524358" url="https://pl.wikipedia.org/wiki?curid=4524358" title="Yoav Kisch">
Yoav Kisch



</doc>
<doc id="4524359" url="https://pl.wikipedia.org/wiki?curid=4524359" title="David Bitan">
David Bitan



</doc>
<doc id="4524360" url="https://pl.wikipedia.org/wiki?curid=4524360" title="El-Al">
El-Al



</doc>
<doc id="4524362" url="https://pl.wikipedia.org/wiki?curid=4524362" title="Jo’aw">
Jo’aw



</doc>
<doc id="4524363" url="https://pl.wikipedia.org/wiki?curid=4524363" title="Bitan">
Bitan



</doc>
<doc id="4524365" url="https://pl.wikipedia.org/wiki?curid=4524365" title="BENI (piosenkarka)">
BENI (piosenkarka)



</doc>
<doc id="4524367" url="https://pl.wikipedia.org/wiki?curid=4524367" title="Jo'aw Kisz">
Jo'aw Kisz



</doc>
<doc id="4524370" url="https://pl.wikipedia.org/wiki?curid=4524370" title="Stanisław Denhoff">
Stanisław Denhoff



</doc>
<doc id="4524372" url="https://pl.wikipedia.org/wiki?curid=4524372" title="Władysław Denhoff">
Władysław Denhoff



</doc>
<doc id="4524376" url="https://pl.wikipedia.org/wiki?curid=4524376" title="Zygmunt Denhoff">
Zygmunt Denhoff



</doc>
<doc id="4524378" url="https://pl.wikipedia.org/wiki?curid=4524378" title="Ernest Denhoff">
Ernest Denhoff



</doc>
<doc id="4524383" url="https://pl.wikipedia.org/wiki?curid=4524383" title="Wojciechówka (Dębów)">
Wojciechówka (Dębów)

Wojciechówka – część wsi Dębów w Polsce, położona w województwie podkarpackim, w powiecie przeworskim, w gminie Gać.
W latach 1975–1998 Wojciechówka administracyjnie należała do województwa przemyskiego.
Wierni kościoła rzymskokatolickiego należą do parafii Najświętszej Maryi Panny Królowej Polski w Dębowie.

</doc>
<doc id="4524389" url="https://pl.wikipedia.org/wiki?curid=4524389" title="Obraz Matki Boskiej Ostrobramskiej">
Obraz Matki Boskiej Ostrobramskiej



</doc>
<doc id="4524403" url="https://pl.wikipedia.org/wiki?curid=4524403" title="Mirosław Dymek">
Mirosław Dymek

Mirosław Dymek – polski programista, twórca m.in. gier "Polanie" (1996) i "Two Worlds" (2007).
Jest absolwentem Akademii Górniczo-Hutniczej im. Stanisława Staszica w Krakowie. Dymek był jednym z głównych pomysłodawców i koderów gry "Polanie", pierwszej polskiej strategicznej gry czasu rzeczywistego, wydanej w roku 1996. Jest współzałożycielem studia Reality Pump Studios. W połowie pierwszej dekady XXI w. pracował m.in. nad "Earth 2140" i "Two Worlds" (2007). W 2013 roku Dymek odszedł z Reality Pump i od tego czasu opracowuje gry na urządzenia mobilne ("Zombie Defense", "").

</doc>
<doc id="4524415" url="https://pl.wikipedia.org/wiki?curid=4524415" title="Karabin Vetterli">
Karabin Vetterli

Karabin Vetterli – szwajcarski karabin powtarzalny, opracowany w 1867 roku przez Friedricha Vetterli. Karabin ten i jego wersje rozwojowe, były podstawowym uzbrojeniem armii szwajcarskiej od 1869 do 1889 roku, kiedy to zostały zastąpione przez karabiny Schmidt-Rubin M1889. Wersja Mod. 1870 oraz jej modyfikacja (Vetterli-Vitali) używane były przez armię włoską.
Historia.
W drugiej połowie XIX wieku armia szwajcarska używała karabinów odprzodowych Feldstutzer 1851. Doświadczenia wojny secesyjnej wykazały wyższość karabinów powtarzalnych nad jednostrzałową bronią odprzodową. W konsekwencji w 1866 roku Szwajcarska Rada Związkowa podjęła decyzję o wprowadzeniu tego typu karabinów we własnej armii. Jako rozwiązanie tymczasowe od 1867 roku przebudowano stare Feldstutzer 1851, na karabiny odtylcowe (Karabin Milbank-Amsler). Równocześnie trwało poszukiwanie nowego karabinu. Początkowo brano pod uwagę zakup lub produkcję karabinów Henry’ego lub Winchestera, jednak w wyniku prób Komisja Uzbrojenia zdecydowała się na przyjęcie konstrukcji Vetterliego.
Friedrich Vetterli zatrudniony był od 24 czerwca 1864 r. w Schweizerische Industrie-Gesellschaft (SIG). jako drugi dyrektor techniczny. Mając wcześniej doświadczenie przy konstruowaniu broni palnej we Francji i Wielkiej Brytanii, zaprojektował już w 1867 roku nowy karabin, będący bronią powtarzalną. W swoim projekcie Vetterli połączył magazynek lufowy karabinu Winchester M1866 z zamkiem czterotaktowym własnego projektu (wykorzystującym po raz pierwszy dwa przeciwległe występy ryglowe). Karabin zasilany był nabojem bocznego zapłonu 10,4 x 38 mm R, elaborowanym prochem czarnym, w łusce metalowej. Naboje ładowano do magazynka pojedynczo, przez otwór umiejscowiony po prawej stronie obudowy zamka.
Konstrukcja karabinu Vetterli czyniła go w momencie powstania, najnowocześniejszym karabinem wojskowym w Europie. Pojemny 11 nabojowy magazynek (+1 nabój w komorze) zapewniał wysoką szybkostrzelność (ok. 21 strzałów na minutę), a stosunkowo mały kaliber (10,4 mm) używanych pocisków charakteryzował się dobrymi właściwościami balistycznymi. Dla porównania inne karabiny używane w tym okresie: francuski Chassepot (1866–1875) i niemiecki Dreyse (1841–1873) były jednostrzałowymi karabinami iglicowymi, zasilanymi nabojami w łuskach papierowych, umożliwiającymi oddanie ok. 8-15 strzałów na minutę. Dodatkowo Dreyse używał amunicji o dużym kalibrze 15,43 mm, o gorszych właściwościach balistycznych.
Wersje.
Od powstania pierwszej wersji w 1867 roku, konstrukcja karabinu Vetterli była stale rozwijana. Poniżej przedstawiono wybrane modele i ich najistotniejsze cechy: 
Repetiergewehr Vetterli, Modell 1867.
Pierwsza prototypowa wersja. Jej cechą charakterystyczną był zewnętrzny kurek. 
Repetiergewehr Vetterli, Modell 1868.
Zanim M1867 został wprowadzony do masowej produkcji, zmodyfikowano go, rezygnując z zewnętrznego kurka na rzecz wewnętrznej sprężyny naciągowej. Dodano zaokrąglony przedni bączek, oraz wycior z lewej strony broni.
Repetiergewehr Vetterli, Modell 1869, Modell 1869/70.
Wkrótce odkryto, że umiejscowienie wycioru z boku broni naraża go na uszkodzenia, w związku z czym przeniesiono go pod lufę. Po wyprodukowaniu niewielkiej liczby M1869 od razu poddano je modyfikacji (M1869/70) ustalając kaliber nominalny na 10,5 mm (z tolerancją od 10,35 mm do 10,65 mm). &lt;br&gt; Długość całkowita: 1300 mm, długość lufy: 842 mm, waga: 4850 g, pojemność magazynka: 11 (+1 w komorze).
Vetterli Modello 1870 (wersja włoska).
 Uproszczona wersja M1869, opracowana na potrzeby armii włoskiej. W przeciwieństwie do pierwowzoru, Mod. 1870 był karabinem jednostrzałowym, zasilanym nabojami centralnego zapłonu 10,35 × 47 mm R. &lt;br&gt; W 1887 r. karabin został poddany przez Włochów dalszej modyfikacji, poprzez dodanie 4 nabojowego magazynka pudełkowego, projektu kapitana Giuseppe Vitali (Vetterli-Vitali Mod. 1870/87). W czasie I wojny światowej, w 1915 r. przystosowano go do zasilania nabojami 6,5 × 52 mm Carcano i zastosowano 6 nabojowy magazynek (Vetterli-Vitali Mod. 1870/87/15). 
Kadettengewehr Modell 1870.
Jednostrzałowa wersja przeznaczona dla kadetów, zasilana słabszą amunicją. &lt;br&gt; Długość całkowita: 1130 mm, długość lufy: 681 mm, waga: 3240 g
Polizei-Repetiergewehr Modell 1870.
Karabinki przeznaczone dla policji kantonalnej. &lt;br&gt; Długość całkowita: 1144 mm, długość lufy: 737 mm, waga: 4060 g, pojemność magazynka: 7 (+1 w komorze).
Repetiergewehr Vetterli Modell 1871.
Równolegle z M1869/70, ruszyła produkcja kolejnej ulepszonej wersji – M1871. Zastosowano w niej wzmocnioną lufę z kalibrem nominalnym 10,4 mm i zmniejszono jego tolerancję (od 10,35 mm do 10,55 mm) Zmodyfikowano również celownik, oraz przystosowano karabin do nowych bagnetów tulejowych. Zrezygnowano również z pokrywy, zasłaniającej otwór załadunkowy magazynka.&lt;br&gt; Długość całkowita: 1300 mm, długość lufy: 842 mm, waga: 4600 g, pojemność magazynka: 11 (+1 w komorze).
Repetierstutzer Vetterli, Modell 1871.
"Stutzer" - skrócona wersja karabinu przeznaczona dla strzelców wyborowych. Posiadała dwa języki spustowe – przedni służył do oddania strzału, tylny uruchamiał mechanizm umożliwiający zmniejszenie oporu spustu (przedniego). Zmniejszenie oporu redukowało zjawisko tzw. „zrywania strzału” – zbyt silnego szarpnięcia za język spustowy, negatywnie wpływającego na celność.&lt;br&gt; Długość całkowita: 1260 mm, długość lufy: 783 mm, waga: 4540 g, pojemność magazynka: 10 (+1 w komorze).
Repetiergewehr Vetterli, Modell 1869/71.
M1869/70 przystosowany do bagnetów M1871.
Konvertierter Karabiner Vetterli Modell 1869/71.
Karabinek, bez możliwości założenia bagnetu.&lt;br&gt; Długość całkowita: ? mm, długość lufy: ? mm, waga: 3900 g, pojemność magazynka: 6 (+1 w komorze).
Kavallerie-Repetierkarabiner Vetterli, Modell 1871.
Karabinek kawaleryjski, bez możliwości założenia bagnetu.&lt;br&gt; Długość całkowita: 930 mm, długość lufy: 470 mm, waga: 3330 g, pojemność magazynka: 6 (+1 w komorze).
Kavallerie-Repetierkarabiner Vetterli, Modell 1878.
Karabinek kawaleryjski, bez możliwości założenia bagnetu. Uproszczona wersja karabinku kawaleryjskiego M1871, lepiej przystosowana do masowej produkcji.&lt;br&gt; Długość całkowita: 930 mm, długość lufy: 470 mm, waga: 3330 g, pojemność magazynka: 6 (+1 w komorze).
Repetiergewehr Vetterli, Modell 1878, Modell 1881.
Uproszczone wersje M1871, lepiej przystosowane do masowej produkcji. M1878 i M1881 miały nowy długi bagnet nożowy z naciętą na głowni piłą oraz nowy celownik. W M1881 nieco przedłużono lufę i jeszcze bardziej zmniejszono tolerancje kalibru (od 10,352 mm do 10,450 mm). Były to najliczniej produkowane wersje (ok. 114 tys. egzemplarzy)&lt;br&gt; M1878: Długość całkowita: ? mm, długość lufy: 834 mm, waga: ? g, pojemność magazynka: 12 (+1 w komorze)&lt;br&gt; M1881: Długość całkowita: ? mm, długość lufy: 843 mm, waga: ? g, pojemność magazynka: 12 (+1 w komorze)
Repetierstutzer Vetterli, Modell 1878, Modell 1881.
Wersje "Stutzer" karabinów M1878 i M1881, przeznaczone dla strzelców wyborowych. Zastosowano w nich dwa języki spustowe (jak w wyborowej wersji M1871 "Stutzer"), z mechanizmem umożliwiającym zmniejszenie oporu spustu.&lt;br&gt; M1878: Długość całkowita: ? mm, długość lufy: 834 mm, waga: ? g, pojemność magazynka: 12 (+1 w komorze)&lt;br&gt; M1881: Długość całkowita: 1320 mm, długość lufy: 843 mm, waga: ? g, pojemność magazynka: 12 (+1 w komorze)
Grenzwach-Repetiergewehr Vetterli, Modell 1878, Modell 1895.
Karabinki produkowane dla straży granicznej, z możliwością zamocowania bagnetu M1878. W 1895 roku z powodu niewystarczającej ilości karabinków, skrócono część posiadanych długich karabinów piechoty, do długości odpowiadającej temu modelowi. &lt;br&gt; Długość całkowita: 945 mm, długość lufy: 485 mm, waga: 3540 g, pojemność magazynka: 5 (+1 w komorze).
Wersje eksperymentalne.
W 1883 r. prowadzono próby opracowania wersji karabinu kalibru 7,5 mm, jednak pomysł zarzucono ze względu na przyjęcie nowych karabinów "Schmidt-Rubin". Opracowano również prototyp z dwoma magazynkami mieszczącymi łącznie 24 naboje, jednak nie trafił on do produkcji.
Bagnety.
Do karabinów opracowano dwa rodzaje bagnetów.
Bagnet M1871.
Wprowadzony wraz z karabinami M1871. Był to bagnet tulejowy z głownią czworograniastą. Szczelina tulei miała kształt zbliżony do litery "Z", a jej podstawa posiadała wycięcie, odpowiadające kształtowi muszki karabinu. Pochwa skórzana z metalowymi okuciami.
Bagnet M1878.
Wprowadzony wraz z karabinami M1878. Był to długi bagnet nożowy, z charakterystycznymi zębami naciętymi na grzbiecie głowni, umożliwiającymi wykorzystanie bagnetu jako piły. Głownia z długim zbroczem. Pierścień jelca posiadał nacięcie, nachodzące po założeniu na podstawę muszki. W głowicy umiejscowiony był zatrzask wykorzystujący sprężynę płaską, umiejscowioną na zewnątrz, wzdłuż rękojeści. Okładziny rękojeści przymocowane były czterema nitami. Pochwa skórzana z metalowymi okuciami. &lt;br&gt;Istniały również wersje przeznaczone dla personelu nie wyposażonego w karabiny (członkowie orkiestr wojskowych, strażnicy więzienni, sanitariusze itp.), a tym samym pozbawione możliwości założenia na karabin. Przykładowo wersja dla służby więziennej pozbawiona były piły, nie posiadała zatrzasku, a symetryczny jelec nie miał otworu na lufę. Wersja dla muzyków i sanitariuszy posiadała piłę ale nie miała nacięcia na muszkę w pierścieniu jelca.
Nabój.
Do karabinu stosowano naboje scalone 10,4 x 38 mm R, bocznego zapłonu. Łuska metalowa, wykonana z tombaku (94% miedzi, 6% cynku). Naboje elaborowane prochem czarnym. Pociski wykonane z ołowiu.

</doc>
<doc id="4524416" url="https://pl.wikipedia.org/wiki?curid=4524416" title="Karabin Vetterli Mod. 1870">
Karabin Vetterli Mod. 1870

Karabin Vetterli Modello 1870 – karabin jednostrzałowy, opracowany przez Friedricha Vetterli, na potrzeby armii włoskiej. Była to uproszczona wersja szwajcarskiego Vetterli M1869, przystosowana do strzelania nabojami centralnego zapłonu i pozbawiona magazynka.
Historia.
Po zjednoczeniu Włoch, w armii włoskiej zastąpiono karabiny odprzodowe, karabinami iglicowymi Carcano Mod. 67, zasilanymi nabojami w łusce papierowej. Wraz z intensywnym rozwojem broni strzeleckiej, karabiny iglicowe wkrótce okazały się nie perspektywiczne, w związku z czym postanowiono zastąpić je nowocześniejszą konstrukcją.
W 1869 roku na zlecenie ministra Cesare Francesco Ricotti-Magnani powstała komisja, testująca różne modele karabinów, zasilanych amunicją scaloną w łusce metalowej. Spośród ocenianych konstrukcji, najlepiej wypadł Vetterli M1869. Był to karabin powtarzalny, z zamkiem czterotaktowym, zasilany nabojami bocznego zapłonu, z pojemnym 11-nabojowym magazynkiem lufowym. Zła sytuacja finansowa młodego Królestwa Włoch, oraz krótkowzroczność wojskowych (obawiających się marnowania przez żołnierzy amunicji, przy broni powtarzalnej), doprowadziły do znacznego uproszczenia konstrukcji - zrezygnowano z magazynka, tworząc karabin jednostrzałowy. Zdecydowano się również, na przystosowanie broni do zasilania nabojami centralnego zapłonu 10,35 × 47 mm R. Powstały karabin był tańszy i prostszy w produkcji od pierwowzoru.
Karabin został oficjalnie przyjęty na uzbrojenie 11 sierpnia 1871 r. Jednak już w następnej dekadzie, rosnąca popularność karabinów powtarzalnych, uwidoczniła ich wyższość nad konstrukcjami jednostrzałowymi. Z tego powodu zaczęto poszukiwać rozwiązań, umożliwiających przystosowanie posiadanych egzemplarzy do zasilania z magazynków.
Marynarka wojenna dla potrzeb piechoty morskiej, przyjęła w 1882 r. projekt autorstwa kapitana Giovanniego Bertoldo, wykorzystujący 8-nabojowy magazynek lufowy. Karabin ten określany był jako Vetterli-Bertoldo Mod. 1870/82.
Armia lądowa wybrała z kolei projekt kapitana Giuseppe Vitali, wykorzystujący 4-nabojowy magazynek pudełkowy. Karabin ten określany był jako Vetterli-Vitali Mod. 1870/87. Wg tego projektu przebudowano ok. 400 tys. egzemplarzy Mod. 1870. W 1915 r. w czasie I wojny światowej, część egzemplarzy Mod. 1870/87 przystosowano do zasilania nabojami 6,5 × 52 mm i zastosowano 6 nabojowy magazynek (Vetterli-Vitali Mod. 1870/87/15).
Egzemplarze Mod. 1870 nie poddane modyfikacjom (jednostrzałowe), pozostały na wyposażeniu kawalerii, karabinierów i włoskich wojsk kolonialnych. Niektóre karabiny zakończyły służbę jako broń treningowa przystosowana do amunicji .22 LR.
Oficjalnie karabiny Vetterli Mod. 1870 oraz ich modyfikacje (Mod. 1870/87, Mod 1870/87/15) zostały zastąpione w 1891 r. przez karabiny Carcano Mod. 91. Jednak na małą skalę używane były jeszcze w czasie I i II wojny światowej.
Wersje.
Fucile Mod. 1870.
Podstawowa wersja długa, przeznaczona dla piechoty. Maksymalna nastawa celownika: 1600 m. Długość całkowita: 1349 mm, waga: 4100 g.
Moschetto da Cavalleria Mod. 1870.
Karabinek kawaleryjski przyjęty do uzbrojenia 1 lipca 1872 r. Skrócona wersja karabinu piechoty, pozbawiona przedniej części łoża. Wyposażona w tulejowy, składany pod lufę, bagnet zawiasowy z głownią czworograniastą. Maksymalna nastawa celownika: 1000 m. Długość całkowita: 928 mm, waga: ? g.
Moschetto per Truppe Speciali Mod. 1870.
Karabinek, przeznaczony dla oddziałów "Truppe Speciali" (wojsk specjalnych tj. saperów, wojsk inżynieryjnych i artylerii). Skrócona wersja karabinu piechoty. Początkowo z maksymalną nastawą do 800 m, a po 1885 r. wyposażony w celownik z nastawą do 1600 m (tak jak w wersji dla piechoty). Długość całkowita: 1097 mm, waga: 3550 g.
Moschetto da Carabinieri Reali Mod. 1870.
Karabinek, przeznaczony dla Korpusu Karabinierów (zarówno pieszych jak i konnych). Budowa podobna jak dla wersji kawaleryjskiej, jednak karabinek jest nieco dłuższy. Wyposażony w tulejowy, składany pod lufę, bagnet zawiasowy z głownią czworograniastą. Maksymalna nastawa celownika: 1600 m.
Moschetto da Carabinieri-Guardie del Re Mod. 1870.
Karabinek, przeznaczony dla oddziałów gwardii królewskiej.
Bagnety.
Armia włoska, postanowiła nie przyjmować oryginalnych szwajcarskich bagnetów, a opracować własne.
Bagnet Mod. 1870.
Był to długi bagnet nożowy, posiadający prostą głownię z długim zbroczem. Jelec z długim zagiętym ramieniem, zakończonym kulką. W głowicy umiejscowiony był zatrzask wykorzystujący sprężynę płaską, umiejscowioną na zewnątrz, wzdłuż rękojeści. Bakelitowe okładziny rękojeści przymocowane były dwoma nitami. Pochwa skórzana z mosiężnymi okuciami. Po założeniu znajdował się z prawej strony broni.
Bagnet Mod. 1870 Truppe d ́ Africa.
Bagnet przeznaczony dla wojsk kolonialnych. Od standardowego różnił się krótszą czworograniastą głownią.
Bagnet zawiasowy.
W karabinkach kawaleryjskich oraz karabinierów stosowano, tulejowy, składany pod lufę, bagnet zawiasowy z głownią czworograniastą.
Nabój.
Do karabinu stosowano naboje scalone Mod. 70 10,35 × 47 mm R, centralnego zapłonu. Łuska metalowa, wykonana z mosiądzu. Naboje elaborowane prochem czarnym. Pociski wykonane z ołowiu.
Od 1890 roku wprowadzono nabój Mod.90. Proch czarny zastąpiono w nim prochem bezdymnym. Zastosowano również wytrzymalszy, lżejszy pocisk, w którym ołowiany rdzeń pokryty został płaszczem.

</doc>
<doc id="4524417" url="https://pl.wikipedia.org/wiki?curid=4524417" title="Karabin Vetterli-Vitali">
Karabin Vetterli-Vitali

Karabin Vetterli–Vitali Modello 1870/87 – włoski karabin powtarzalny, powstały poprzez modyfikację karabinów Vetterli Mod. 1870. Karabin podstawowy armii włoskiej w latach 1887-1891, kiedy to zastąpił go w tej roli karabin Carcano Mod. 91. Na małą skalę wykorzystywany jeszcze w czasie I i II wojny światowej.
Historia.
11 sierpnia 1871 roku, armia włoska przyjęła na uzbrojenie, skonstruowany przez Friedricha Vetterli karabin Vetterli Mod. 1870. Konstrukcja oparta była na szwajcarskim Vetterli M1869, będącym karabinem powtarzalnym, z zamkiem czterotaktowym, zasilanym nabojami bocznego zapłonu, z pojemnym 11-nabojowym magazynkiem lufowym. Zła sytuacja finansowa młodego Królestwa Włoch, oraz krótkowzroczność wojskowych (obawiających się marnowania przez żołnierzy amunicji, przy broni powtarzalnej), doprowadziły do znacznego uproszczenia konstrukcji - zrezygnowano z magazynka, tworząc karabin jednostrzałowy. Zdecydowano się również na przystosowanie broni do zasilania nabojami centralnego zapłonu 10,35 × 47 mm R. Powstały karabin był tańszy i prostszy w produkcji od pierwowzoru.
Karabin został oficjalnie przyjęty na uzbrojenie 11 sierpnia 1871 roku jednak już w następnej dekadzie, rosnąca popularność karabinów powtarzalnych, uwidoczniła ich wyższość nad konstrukcjami jednostrzałowymi. Z tego powodu zaczęto poszukiwać rozwiązań, umożliwiających przystosowanie posiadanych egzemplarzy do zasilania z magazynków.
Marynarka wojenna dla potrzeb piechoty morskiej, przyjęła w 1882 roku projekt autorstwa kapitana Giovanniego Bertoldo, wykorzystujący 8-nabojowy magazynek lufowy. Karabin ten określany był jako Vetterli-Bertoldo Mod. 1870/82 
Vetterli–Vitali Mod. 1870/87.
Armia lądowa wybrała z kolei w 1887 roku projekt kapitana Giuseppe Vitali. przyjmując go na wyposażenie jako Vetterli–Vitali Mod. 1870/87. Modyfikacja polegała na przystosowaniu zamka, do zasilania z 4-nabojowego, stałego magazynka pudełkowego. Pozostałe elementy karabinu pozostały bez zmian. Naboje wprowadzano do magazynka za pomocą specjalnej łódki nabojowej. Miała ona formę ramki – drewnianej podstawy na szczycie, z doczepionymi dwiema blaszanymi klapkami po bokach. Po odryglowaniu zamka, łódkę wraz z nabojami wpychano od góry do magazynka, po czym wyciągano ją (za pomocą doczepionego sznurka), jednocześnie pozostawiając naboje w magazynku. Po zaryglowaniu, karabin gotowy był do strzału.
W ten sposób przebudowano około 400 tysięcy egzemplarzy starych Mod. 1870, wersji długich dla piechoty oraz karabinków dla "Truppe Speciali" (wojsk specjalnych tj. saperów, wojsk inżynieryjnych i artylerii). Karabinków dla kawalerii, oraz Korpusu Karabinierów w większości nie poddano przebudowie i pozostały jednostrzałowe. Prawdopodobnie w 1888 r. przebudowano ok. 500 sztuk karabinków kawaleryjskich na potrzeby włoskiej kolonii - Erytrei (dla kawalerii rekrutowanej z żołnierzy tubylczych). Współcześnie znanych jest jedynie 5 kawaleryjskich egzemplarzy Mod.1870/87 (jeden w Australii, dwa w Stanach Zjednoczonych i dwa we Włoszech).
W 1891 roku karabiny Vetterli Mod. 1870 i Vetterli–Vitali Mod. 1870/87 zostały zastąpione przez nowocześniejsze Carcano Mod. 91. Jednak w momencie przystąpienia Włoch do I wojny światowej w 1915 roku i zmobilizowaniu wielu rezerwistów, liczba nowych karabinów okazała się niewystarczająca. Z tego powodu przestarzałe Vetterli, wydawano oddziałom tyłowym, teoretycznie nie mającymi brać udziału w walkach. W rzeczywistości, żołnierze niejednokrotnie ruszali do walki wyposażeni w tę broń.
W 1916 roku w ramach sojuszniczej pomocy, duża liczba Mod.1870/87, wysłana została do Imperium Rosyjskiego. Wiele z tych karabinów trafiło później, już z ZSRR, w ręce republikańskich żołnierzy, w czasie hiszpańskiej wojny domowej.
Vetterli–Vitali Mod. 1870/87/15.
W 1915 r. zdecydowano się na przystosowanie części posiadanych Mod. 1870/87 do zasilania nowocześniejszą amunicją 6,5 × 52 mm standardowych karabinów Carcano. Aby nie produkować do nich nowych luf, przebudowano już istniejące, wstawiając i zgrzewając w nich rdzeń kalibru 6,5 mm. Przebudowano również zamek i magazynek (zasilany standardowymi 6 nabojowymi ładownikami Carcano). Karabin przyjęto na uzbrojenie jako Vetterli–Vitali Mod. 1870/87/15 i podobnie jak poprzednika, wyposażono w niego głównie oddziały tyłowe. Przebudów dokonano w arsenałach: Rzym, Brescia i Torino.
Po I wojnie światowej wiele karabinów trafiło do włoskich kolonii w Afryce, gdzie wzięły udział w wojnie włosko-abisyńskiej, bądź było wykorzystywanych jako broń treningowa. Podczas hiszpańskiej wojny domowej 21 402 szt. Mod. 1870/87/15 zostało sprzedanych przez Włochy, nacjonalistom. W czasie II wojny światowej część karabinów została przydzielona Milicji Faszystowskiej.
Wg współczesnych, obiegowych opinii, karabin zaprojektowany jako broń czarno-prochowa, może okazać się niebezpieczny dla strzelca, przy intensywnym strzelaniu amunicją na proch bezdymny, ze względu na wytwarzane większe ciśnienie, mogące powodować rozwarstwienie lufy od wstawionego rdzenia.
Bagnety.
Bagnet Mod. 1870/87.
Powstały poprzez przebudowę starszych bagnetów Mod. 1870. Różnica polegała na zastosowaniu o połowę krótszej sprężyny płaskiej, mocowanej do drugiego, zamiast do pierwszego nitu rękojeści.
Bagnet Mod. 1870/87/16.
Jako że w warunkach wojny okopowej, na froncie I wojny światowej, długie bagnety okazywały się niepraktyczne, dotychczasowe Mod. 1870/87 zostały zmodyfikowane. Głownię skrócono o ok. 25 cm oraz obcięto zagięte ramię jelca. Obcięta część głowni poddawana była recyklingowi i wykorzystywana do produkcji noży okopowych.
Nabój.
Do karabinu Mod.1870/87 stosowano naboje scalone Mod. 70 10,35 × 47 mm R, centralnego zapłonu. Łuska metalowa, wykonana z mosiądzu. Naboje elaborowane prochem czarnym. Pociski wykonane z ołowiu.
Od 1890 roku wprowadzono nabój Mod.90. Proch czarny zastąpiono w nim prochem bezdymnym. Zastosowano również wytrzymalszy, lżejszy pocisk, w którym ołowiany rdzeń pokryty został płaszczem.
W modelu 1870/87/15 zastosowano nowocześniejszy nabój 6,5 × 52 mm, zaprojektowany dla karabinów Carcano.
Ciekawostki.
W latach 1919-1920, nieznana bliżej liczba karabinów Vetterli-Vitali, wraz z karabinami Carcano, została zakupiona przez Polskę (w ramach kredytów udzielonych przez Włochy). Szacuje się, iż mogło być to kilka tysięcy sztuk. Karabin ten pojawia się we wspomnieniach marszałka Józefa Piłsudskiego, w których wyraża się o nim negatywnie, wskazując na zawodność konstrukcji.

</doc>
<doc id="4524431" url="https://pl.wikipedia.org/wiki?curid=4524431" title="Oskars Kalpaks">
Oskars Kalpaks

Oskars Kalpaks (ur. 6 stycznia 1882, zm. 6 marca 1919 w pobliżu Airites) – łotewski oficer armii Imperium Rosyjskiego, następnie dowódca ochotniczego batalionu łotewskiego walczącego po stronie łotewskiego Rządu Tymczasowego podczas wojny o niepodległość Łotwy.
Życiorys.
Ukończył szkołę wojskową w Irkucku, po czym służył w 183 Pułtuskim pułku piechoty Imperium Rosyjskiego. Walczył w I wojnie światowej i został odznaczony Krzyżem św. Jerzego, dosłużył się stopnia pułkownika.
Po rewolucji lutowej uznał rosyjski Rząd Tymczasowy i wstąpił do partii eserowców. Po rewolucji październikowej i podpisaniu pokoju brzeskiego jego pułk, znajdujący się na Ukrainie, został rozbrojony i rozpuszczony. Kalpaks wrócił na Łotwę, poparł łotewską deklarację niepodległości i brał udział w formowaniu łotewskich ochotniczych oddziałów zbrojnych. Ich powstawanie trwało jednak wolno (poparcie dla bolszewików na Łotwie było w 1918 r. bardzo wysokie) i faktycznie w styczniu 1919 r. Kalpaks objął dowództwo tylko jednego łotewskiego batalionu liczącego 375 żołnierzy, chociaż formalnie tytułowano go „głównodowodzącym znajdujących się w Rydze sił łotewskich”.
W listopadzie 1918 r. ofensywę w kierunku zachodnim rozpoczęła Armia Czerwona, stopniowo ustanawiając rządy bolszewików na ziemiach łotewskich. Wówczas łotewski Rząd Tymczasowy Kārlisa Ulmanisa zawarł z adwokatem Augustem Winnigiem, pełniącym funkcję komisarza ds. krajów bałtyckich, umowę dotyczącą sformowania formacji obrony terytorialnej – Bałtyckiej Landeswehry. W końcu 1918 r. i na początku 1919 r. łotewski Rząd Tymczasowy Kārlisa Ulmanisa stracił większość ziem łotewskich, łącznie z Rygą, na rzecz bolszewików, 17 grudnia proklamowana została Łotewska Socjalistyczna Republika Radziecka. Rząd Ulmanisa kontrolował jedynie część Kurlandii – Lipawę oraz powiaty Grobiņa i Aizpute.
W tej sytuacji w lutym 1919 r. Niemcy zdecydowały o podporządkowaniu Bałtyckiej Landeswehry oraz utworzonej z niemieckich ochotników Żelaznej Dywizji niemieckiemu VI Rezerwowemu Korpusowi Armijnemu pod dowództwem gen. Rüdigera von der Goltza i przekazaniu dowództwa poszczególnych oddziałów wyłącznie oficerom niemieckim. Łotewski rząd tymczasowy stracił faktycznie kontrolę nad tymi siłami, gen. von der Goltz został mianowany gubernatorem Lipawy. Na początku roku do oddziałów antybolszewickich przeprowadzono zaciąg – po nim liczba łotewskich ochotników dowodzonych przez Kalpaksa, podlegających dowództwu Landeswehry, wzrosła do 700.
W marcu 1919 r. siły niemieckie przeprowadziły udaną kontrofensywę w Kurlandii, zmuszając bolszewików do wycofania się na wschód. Kalpaks jako dowódca był wysoko ceniony przez gen. von der Goltza. Podczas walk, 6 marca 1919 r., Kalpaks zginął w przypadkowej wymianie ognia z żołnierzami Żelaznej Dywizji. Wzięli oni Kalpaksa i towarzyszących mu oficerów, ubranych w mundury rosyjskie, za bolszewików.
Mimo niewielkiego znaczenia bojowego, jakie faktycznie miał batalion Kalpaksa podczas walk o niepodległość Łotwy, jego postać zajęła pierwszoplanowe miejsce w łotewskiej oficjalnej polityce historycznej i polityce pamięci.
W miejscu śmierci Kalpaksa w 1936 r. wzniesiono pomnik i założono muzeum. Zostało ono zamknięte po wybuchu II wojny światowej i przyłączeniu Łotwy do ZSRR, pomnik zaś zdemontowano. Jego ponowne odsłonięcie miało miejsce w 1988 r., dwa lata później ponownie otwarto ekspozycję muzealną poświęconą łotewskiemu batalionowi Kalpaksa. Pomnik Kalpaksa znajduje się również w Rydze.

</doc>
<doc id="4524433" url="https://pl.wikipedia.org/wiki?curid=4524433" title="Chawat Skali">
Chawat Skali

Chawat Skali (hebr.: חוות סקאלי; ang.: Havat Skali) - nieautoryzowane osiedle żydowskie położone w samorządzie regionu Szomeron, w Dystrykcie Judei i Samarii, w Izraelu.
Leży w centralnej górzystej części Samarii, na północny zachód od miasta Elon More w otoczeniu terytoriów Autonomii Palestyńskiej.
Historia.
Osada została założona w 1999 przez grupę żydowskich religijnych osadników.

</doc>
<doc id="4524435" url="https://pl.wikipedia.org/wiki?curid=4524435" title="Leśny Park Narodowy Dadia-Lefkimi-Soufli">
Leśny Park Narodowy Dadia-Lefkimi-Soufli

Leśny Park Narodowy Dadia-Lefkimi-Soufli () – park narodowy w Ewros w regionie Macedonia Wschodnia i Tracja w północno-wschodniej części Grecji utworzony w roku 2006. 
Opis.
Leśny Park Narodowy Dadia-Lefkimi-Soufli ma powierzchnię 428 km2. Najwyższym punktem parku jest Kapsalo o wysokości 620 m n.p.m. Większość terenu parku porastają lasy, których skład gatunkowy został ukształtowany zgodnie z miejscowymi warunkami klimatycznymi, glebowymi i dostępnością wody.
W 1980 roku obszar uznano za chroniony, natomiast w 2006 roku został utworzony park narodowy. Od 2014 roku park Dadia-Lefkimi-Soufli jest kandydatem do wpisania na listę światowego dziedzictwa UNESCO.
Flora.
W centralnej i wschodniej części Parku Narodowego Dadia-Lefkimi-Soufli znajdują się lasy iglaste zdominowane przez sosnę kalabryjską ("Pinus brutia") oraz sosnę czarną ("Pinus nigra"), natomiast lasy liściaste, lasy mieszane i makia zajmują tylko małe obszary. Z kolei na północy i południowym zachodzie dominują lasy dębowe, porośnięte kilkoma gatunkami dębów, takich jak dąb węgierski ("Quercus frainetto"), dąb burgundzki ("Quercus cerris") i dąb omszony ("Quercus pubescens"). W strefach pośrednich występują lasy mieszane złożone z dębów i sosen. Natomiast roślinność twardolistna, taka jak chruścina szkarłatna ("Arbutus adrachne"), filirea szerokolistna ("Phillyrea latifolia"), wrzosiec drzewiasty ("Erica arborea") i czystek kreteński ("Cistus creticus") występują głównie w części południowo-zachodniej parku.
Na obszarze parku odnotowano 360–400 gatunków roślin, z czego 25 to storczyki. Wśród roślin występujących tutaj znaleźć można dwa gatunki endemiczne dla Grecji: "Minuartia greuteriana" i "Onosma kittanae". Na obszarze parku występują również rzadkie gatunki roślin, takie jak: "Cephalanthera epipactoides", "Salix xanthicola", "Zygophyllum album", "Eriolobus trilobatus".
Fauna.
Ssaki
W parku występuje 60-65 gatunków ssaków. Odnotowano tu gatunki takie jak: sarna europejska ("Capreolus capreolus"), wydra europejska ("Lutra lutra"), wilk szary ("Canis lupus"), żbik europejski ("Felis silvestris"), dzik euroazjatycki ("Sus scrofa"), kuna domowa ("Martes foina"), łasica pospolita ("Mustela nivalis") i borsuk europejski ("Meles meles"). Godna uwagi jest obecność 24 gatunków nietoperzy, którym jako schronienie służą jaskinie, a także stare kopalnie w okolicy.
Ptaki
Na terenie parku odnotowano 36 gatunki dziennych ptaków drapieżnych oraz około 166 innych gatunków ptaków. Występują tu gatunki takie jak: sęp kasztanowaty ("Aegypius monachus"), ścierwnik ("Neophron percnopterus"), sęp płowy ("Gyps fulvus"), myszołów zwyczajny ("Buteo buteo"), gadożer zwyczajny ("Circaetus gallicus"), orzełek włochaty ("Hieraaetus pennatus"), orlik krzykliwy ("Clanga pomarina"), trzmielojad zwyczajny ("Pernis apivorus"), kania czarna ("Milvus migrans"), jastrząb zwyczajny ("Accipiter gentilis"), błotniak stawowy ("Circus aeruginosus"), krogulec zwyczajny ("Accipiter nisus"), krogulec krótkonogi ("Accipiter brevipes"), orzeł przedni ("Aquila chrysaetos"), raróg zwyczajny ("Falco cherrug"), kobczyk zwyczajny ("Falco vespertinus"), bocian czarny ("Ciconia nigra"), kuropatwa zwyczajna ("Perdix perdix").
Gady i płazy
W parku stwierdzono występowanie 29 gatunków gadów (w tym cztery gatunki żółwi, jedenaście gatunków jaszczurek i czternaście gatunków węży) oraz 12-13 gatunków płazów (z czego dziesięć to żaby, m.in. kumak nizinny ("Bombina bombina")).
Ryby
W wodach na terenie parku stwierdzono występowanie 17 gatunków ryb.

</doc>
<doc id="4524437" url="https://pl.wikipedia.org/wiki?curid=4524437" title="Park Narodowy Dadia-Lefkimi-Soufli">
Park Narodowy Dadia-Lefkimi-Soufli



</doc>
<doc id="4524439" url="https://pl.wikipedia.org/wiki?curid=4524439" title="Lethocerus patruelis">
Lethocerus patruelis

Lethocerus patruelis – gatunek pluskwiaka z podrzędu różnoskrzydłych i rodzaju "Lethocerus", występującego w południowej Azji i południowo-wschodniej Europie (jedyny gatunek z rodziny żyjący w Europie).

</doc>
<doc id="4524442" url="https://pl.wikipedia.org/wiki?curid=4524442" title="Dawny zajazd w Prudniku">
Dawny zajazd w Prudniku

Dawny zajazd w Prudniku – zabytkowy budynek w Prudniku znajdujący się przy ulicy Piastowskiej 65. Należy do najstarszych i najcenniejszych zachowanych zabytków architektury świeckiej w mieście.
Historia.
Budynek został wzniesiony w połowie XVII wieku w stylu barokowym przy ówczesnej Friedrichstrasse (późniejsza ul. Piastowska). W przedwojennej literaturze określany był jako „Dom Miejski hrabiów Sedlnitzkich”.
Architektura.
Jest to budynek dwupiętrowy, usytuowany kalenicowo, wzniesiony na planie prostokąta. Na osiach elewacji posiada nieznaczne ryzality. Układ wnętrz jest dwutraktowy z sienią przelotową, która została pośrodku sklepiona kolebkowo na łeku sklepiennym. Elewacja frontowa jest dziesięcioosiowa (pierwotnie jedenastoosiowa) z trójosiowym wyższym ryzalitem. Nad ryzalitem znajduje się łamany dach czterospadowy w kształcie kopuły. Na drzwiach wejściowych znajdują się dekoracje płycinowe z antabami w kształcie lwich głów. Niegdyś na elewacji budynku znajdował się zegar słoneczny.

</doc>
<doc id="4524444" url="https://pl.wikipedia.org/wiki?curid=4524444" title="Outsourcing sprzedaży">
Outsourcing sprzedaży

Outsourcing sprzedaży to sposób, w jaki firma może organizować sprzedaż swoich produktów lub usług, wydzielając proces poza organizację, realizuje go za pomocą strony trzeciej. Wykorzystanie firm outsourcingowych w celu poprawy wielkości sprzedaży, zwalnia zlecającego z konieczności zarządzania działem sprzedaży. Firma, która podejmuje się outsourcingu, jest zazwyczaj wynagradzana w oparciu o wyniki sprzedaży, które generuje, co tworzy korzystną relację jedności celów dla obu stron umowy outsourcingowej.
Definicja.
Pełny „outsourcing sprzedaży” jest obserwowany, gdy firmy angażują kompletne zewnętrzne działy sprzedaży spoza swojej organizacji. Różnica względem klasycznej organizacji sprzedaży polega na tym, że model biznesowy oparty o outsourcing, zwykle uwzględnia dzielenie ryzyka z outsourcerem, istnieją również modele, w których zleceniobiorca jest opłacany za wykonywane czynności, nie jedynie za ich wynik – koszty generowane są wówczas tak jak w przypadku wewnętrznego działu handlowego. Przewagą firmy outsourcingowej jest szybkość, elastyczność i doświadczenie.
Pełny outsourcing sprzedaży różni się np. od telemarketingu tym, że wymaga zapewnienia personelu sprzedaży o określonych umiejętnościach dla dedykowanej kampanii sprzedażowej. Zazwyczaj managerowie są częścią zespołu, który może obejmować również telemarketing, marketing, a także zapewniać narzędzia, organizację i zarządzanie sprzedażą.
Outsourcer jest odpowiedzialny za wyniki sprzedaży i reprezentowanie marki klienta. W przypadku klienta końcowego, zespół sprzedaży koncentruje się na sprzedaży jedynie produktu/ów, nie posługuje się marką firmy świadczącej usługę outsourcingu sprzedaży (swojego właściwego pracodawcy). Firma outsourcingowa jest w istocie rozszerzeniem klienta, ale odpowiada za wszystkie operacje związane bezpośrednio ze sprzedażą, często początkowy model sprzedaży i wsparcie szkoleniowe produktu / usługi jest organizowane przez zleceniodawce usługi outsourcingu.
Cel outsourcingu sprzedaży.
Celem organizacji sprzedaży na zewnątrz przedsiębiorstwa jest zapewnienie potrzebnych zasobów, bez przekazywania prawa własności do oferowanych produktów.
Jedną z metod organizacji sprzedaży, szczególnie kiedy produkcja ma charakter sezonowy lub jest okazyjna/wywoływana na zamówienie, jest zastąpienie lub uzupełnienie zasobów wewnętrznych zasobami pochodzącymi od organizacji zewnętrznej.
Korzyści.
W założeniu outsourcing winien być tańszym rozwiązaniem niż wewnętrzny dział sprzedaży, ale nie jest to regułą. Porównanie kosztów obu rozwiązań jest trudne. Niemniej zastąpienie kosztów stałych kosztami zmiennymi jest przejrzyste i dlatego atrakcyjne dla zarządzających budżetem.
Dodatkowo w przeciwieństwie do innych form outsourcingu, główne zalety outsourcingu sprzedaży w większości przypadków nie wynikają z oszczędności kosztów, ale ze zwiększenia przychodów lub zapewnienia szybkości reakcji lub elastyczności obsługi klientów.
Uzasadnienie biznesowe dla outsourcingu sprzedaży powinno również uwzględniać koszt kontroli kontraktu. Trudności w pomiarze związku między działalnością sprzedażową a wynikami sprzedaży prowadzą do preferowania dla etatowych sprzedawców. Jednak problemy wewnętrznie zorganizowanej sprzedaży są często takie same, a zatrudnienie wewnętrzne ma wiele innych wad korporacyjnych, które nie występują przy zasobach zewnętrznych.
Niektóre firmy mogą wybierać outsourcing sprzedaży jako środek dostępu do najlepszych umiejętności sprzedaży.

</doc>
<doc id="4524446" url="https://pl.wikipedia.org/wiki?curid=4524446" title="Stanisław Brzozowski (fotograf)">
Stanisław Brzozowski (fotograf)

Stanisław Brzozowski (ur. 1883 w Warszawie, zm. 1968 w Łodzi) – polski fotograf. Członek założyciel Cechu Fotografów Chrześcijan w Warszawie. Dokumentalista teatralny scen warszawskich oraz łódzkich.
Życiorys.
Stanisław Brzozowski związany z warszawskim środowiskiem fotograficznym – mieszkał, pracował, tworzył w Warszawie. Zawodowo związany z fotografią od 1898 roku – wówczas podjął pracę przy produkcji papierów kolodionowych (w czasie późniejszym pracę laboranta i pomocnika w atelier) w Wytwórni Materiałów Fotochemicznych Leonarda Kowalskiego przy ulicy Mazowieckiej w Warszawie. Od 1903 roku prowadził własne zakłady fotograficzne w Warszawie – przy ulicy Elektoralnej i (w czasie późniejszym) przy ulicy Świętokrzyskiej. Oprócz fotografii portretowej w zakładzie fotograficznym – zajmował się fotografią architektury, fotografią dokumentalną, fotografią krajobrazową.
Miejsce szczególne w twórczości Stanisława Brzozowskiego zajmowała fotografia teatralna (dokumentacja fotograficzna z warszawskich scen teatralnych, portrety aktorów, zdjęcia zrobione za kulisami). Jako fotograf współpracował ze wszystkimi warszawskimi teatrami (Teatr Ateneum, Teatr Letni, Teatr Mały, Teatr Morskie Oko, Teatr Opera, Teatrzyk Qui pro Quo, Teatr Polski). Współpracował z wieloma warszawskimi i ogólnopolskimi czasopismami – wiele jego fotografii publikował "Przekrój" oraz "Kurier Codzienny". W 1922 roku Stanisław Brzozowski (wspólnie z Karolem Buchcarem, Janem Malarskim, Bronisławem Mieszkowskim, Karolem Pęcherskim, Janem Piszczatowskim, Janem Raczyńskim) był współzałożycielem Cechu Fotografów Chrześcijan w Warszawie.
Stanisław Brzozowski uczestniczył w wielu wystawach fotograficznych; krajowych i międzynarodowych – na których otrzymał wiele akceptacji, nagród i wyróżnień (m.in. wyróżniono jego fotografie podczas ekspozycji "II Wystawy Fotografii Artystycznej w Warszawie", w 1917 roku).
Po 1945 roku Stanisław Brzozowski osiedlił się w Łodzi, gdzie otworzył kolejny własny zakład fotograficzny przy ulicy Piotrkowskiej. W Łodzi podjął współpracę z Teatrem Powszechnym oraz Teatrem Wojska Polskiego. Wspólnie z Janem Malarskim tworzył spółkę fotograficzna, która wykonała m.in. portrety Bolesława Bieruta siedzącego przy biurku w Belwederze oraz fotografie prezydenta w parku – w Natolinie.
W 1939 roku na skutek działań wojennych zostało zniszczone archiwum fotograficzne Stanisława Brzozowskiego – bezpowrotnie utracono kilkanaście tysięcy negatywów. Pozostała część jego dorobku fotograficznego znajduje się w zbiorach Muzeum Teatralnego w Warszawie oraz w zbiorach Narodowego Archiwum Cyfrowego w Warszawie.
Spoczywa na cmentarzu Powązkowskim w Warszawie (kwatera 299a, rząd 1, grób 4/5).

</doc>
<doc id="4524452" url="https://pl.wikipedia.org/wiki?curid=4524452" title="Związek Awiatyczny Studentów Politechniki Lwowskiej">
Związek Awiatyczny Studentów Politechniki Lwowskiej

Związek Awiatyczny Studentów Politechniki Lwowskiej – najstarsza polska organizacja lotnicza działająca przy Politechnice Lwowskiej w latach 1909-1939.
Historia.
Dynamiczny rozwój lotnictwa znalazł wielu entuzjastów we Lwowie, zwłaszcza wśród studentów Wydziału Budowy Maszyn Szkoły Politechnicznej. Z inicjatywy inż. Lubańskiego 6 listopada 1909 roku powstał tam Związek Awiatyczny, który od samego początku istnienia cieszył się poparciem kadry naukowej Politechniki - jego współzałożycielami i mentorami byli profesorowie Maksymilian Huber, Stefan Drzewiecki i Zygmunt Sochacki. W skład komitetu organizacyjnego weszli: Zygmunt Dzwonkowski, Włodzimierz Kisielnicki, Kazimierz Podhorski-Okołow, Wacław Orynowski, Eugeniusz Tor, Wacław Vorbrodt i Eliasz Zielski. 
Już w 1910 roku z inicjatywy Związku odbyło się we Lwowie szereg wykładów o tematyce lotniczej, podczas których wystąpili prof. Maksymilian Huber, inż. Władysław Floryński, inż. Jan Weber i Włodzimierz Kisielnicki. Związek zorganizował wycieczkę na miting lotniczy w Budapeszcie. Zorganizowano we Lwowie pokazy lotnicze z udziałem francuskiego pilota Pierre Granda na samolocie Blériot XI i inż. Kazimierza Moszkowskiego. 
Jesienią 1910 roku Związek wziął udział w organizacji na terenie Politechniki I Wystawy Awiatycznej, na której zaprezentowano ok. trzydziestu eksponatów: samoloty konstrukcji inż. Jana Webera i inż. Edmunda Libańskiego, samolot Willibalda Golda, wykonane przez braci Floriańskich modele samolotów Louis Blériota i Braci Wright, sterowca „BAYARD-CLEMENT", silnika rotacyjnego Gnôme i latawca dwukomorowego Hargrawe'a, modele dwupłatowca i ornitoptera wykonane przez Stanisława Naszkiewicza, model kombinacji aeroplanu z aerostatem Owsianego z Warszawy, modele śmigieł Edwarda Lepszego oraz modele firmy Komlossy z Wiednia, śmigła C. K. Oddziału Aeronautycznego z Wiednia oraz modele i zdjęcia. Dzięki inicjatywie członków Związku odbyły się pokazy lotnicze, w których udział wzięli austriaccy piloci Sablating i Reim.
W 1911 roku uruchomiono pierwszą na ziemiach polskich modelarnię lotniczą oraz wystosowano do władz Politechniki pismo domagające się utworzenia katedry lotnictwa i laboratorium aerodynamicznego. 
W 1912 roku Związek otrzymał w darze od Czesława Zbierańskiego samolot jego konstrukcji. W Krakowie odbyły się pokazy lotnicze z wykorzystaniem tego samolotu. Zebrane środki miały zostać wykorzystane na rozwój konstrukcji. Nie doszło do tego, samolot w 1914 roku uległ zniszczeniu podczas pożaru hangaru.
W 1912 roku Związek ogłosił konkurs na projekt i model szybowca. Został on rozstrzygnięty 25 lutego 1913 roku. Jury w składzie: prof. dr Edwin Hauswald, prof. Maksymilian Huber, prof. Zygmunt Sochacki oraz L. Łoś przyznało pierwszą nagrodę projektowi przedstawionemu przez Tadeusza i Władysława Floriańskich, drugą projektowi K. Krulisza i trzecią J. K. Muchalewskiego. 25 marca 1913 roku podjęto uchwałę o budowie samolotu szkolnego, ale nie został on zbudowany. 
W dniach 16 lutego-2 marca 1913 roku, dzięki staraniom Związku, odbyła się II Wystawa Lotnicza, na której zaprezentowano modele samolotów i szybowców, inż. Władysław Rubczyński zaprezentował model samolotu własnej konstrukcji, Bronisław Głowiński z Tarnopola wystawił przednią część kadłuba samolotu wraz z silnikiem, Tadeusz Floriański wystawił model szybowca własnej konstrukcji. Wystawa została zakończona konkursem modeli szybowców, w którym zwyciężył Tadeusz Floriański.
Wybuch I wojny światowej przerwał działalność Związku, wielu jego członków służyło w lotnictwie państw zaborczych. Wznowienie działalności nastąpiło w 1923 roku, rozpoczęto odtwarzanie biblioteki naukowej, prowadzono działalność propagandową i edukacyjną, wrócono do tematu utworzenia katedry lotniczej na Politechnice Lwowskiej. Od 1924 roku Związek zaangażował się w działalność związaną z szybownictwem, powołano do istnienia Sekcję Techniczną Związku. W 1925 r. w Sekcji przystąpiono do budowy szybowca CW-I konstrukcji członka Związku - Wacława Czerwińskiego. Szybowiec budowano z zamiarem startu w II Wszechpolskim Konkursie Szybowcowym na Oksywiu, ale nie został ukończony w terminie. W 1926 r. szybowiec został zaprezentowany w czasie Tygodnia LOPP. W 1927 r. kpt. pil. Jan Łukasiewicz na lotnisku w Skniłowie wykonał na tym szybowcu kilka szurów. 13 marca 1928 r. wykonano na tym szybowcu kilka lotów ciągnionych, były to jedne z pierwszych na świecie prób tego typu.
Związek Awiatyczny nie miał możliwości szkolenia pilotów, dlatego też podjęto w lutym 1927 roku decyzję o stworzeniu Aeroklubu Akademickiego we Lwowie, który w 1928 r. został przekształcony w Aeroklub Lwowski.
Z inicjatywy Związku rozpoczęto poszukiwanie terenów do uprawiania szybownictwa. W maju 1928 roku została zorganizowana I Wyprawa Szybowcowa na Łysą Górę koło Złoczowa, podczas której wykonano szereg lotów na szybowcu CW-I. Wyprawa ta była przełomowa dla polskiego szybownictwa, udowodniła, że możliwe jest uprawnianie tego sportu poza terenami górskimi. W czasie jej trwania Szczepan Grzeszczyk ustanowił dwa rekordy Polski - w długotrwałości lotu (4 min 13 s) i wysokości (40 m).
Doświadczenia z lotów pod Złoczowem zaowocowały stworzeniem kolejnych konstrukcji Wacława Czerwińskiego - szybowców CW-II i CW-III. Powstały one w warsztacie stolarskim Szczupłakiewicza we Lwowie przy ulicy Szpitalnej 52, który w 1930 roku został przekształcony w Warsztaty Szybowcowe ZASPL.
W roku 1928 roku zostały uwieńczone powodzeniem starania Związku o utworzenie katedry lotnictwa. Na Wydziale Mechanicznym Politechniki Lwowskiej została utworzona Sekcja Lotnicza, której opiekunem był prof. inż. Stanisław Łukasiewicz. Rok później powstało Laboratorium Aerodynamiczne Politechniki Lwowskiej, którym kierował dr inż. Zygmunt Fuchs. 19 kwietnia 1928 r. przedstawiciele Związku Awiatycznego (m.in. Adam Nowotny i Wacław Czerwiński) zostali członkami Sekcji Lotniczej Okręgu Wojewódzkiego LOPP i uzyskali możliwość propagowania szybownictwa.
W styczniu 1929 roku zbadano Góry Słonne w okolicy Bezmiechowej, które wiosną stały się celem II Wyprawy Szybowcowej zorganizowanej przez Związek Awiatyczny i Aeroklub Lwowski. Wyprawa również okazała się bardzo owocna - Szczepan Grzeszczyk ustanowił nowy rekord Polski w długotrwałości lotu (2 h 11 min 5 sek). Loty, na szybowcach CW-II i CW-III wykonywali również Rudolf Matz i Adam Nowotny. Ponadto uznano, że okolica stwarza korzystne warunki do uprawniania szybownictwa i podjęto decyzję o organizacji corocznych wypraw w to miejsce. Wiosną 1930 roku odbyła się tam trzecia wyprawa, podczas której Rudolf Matz i Adam Nowotny spełnili warunki do uzyskania kategorii C pilota szybowcowego. Podczas tej wyprawy w szkoleniu wzięły udział osoby nie posiadające jakiegokolwiek doświadczenia lotniczego, m.in. Wacław Czerwiński. W 1932 roku powstała tam Szkoła Szybowcowa w Bezmiechowej nazywana w II RP "Akademią Szybowcową".
Pod patronatem Związku powstały kolejne konstrukcje szybowców - CW-IV i CW-5. Członkowie Związku prowadzili również prace nad skonstruowaniem samolotu na bazie "Pout du Ciel", zbudowano silniki JS-3 i JS-4 konstrukcji Jerzego Szablowskiego. Inżynier Adam Nowotny pracował nad szybowcem ANI. W 1936 roku członkowie Związku przebudowali szybowiec CW-8 na motoszybowiec montując w nim silnik JS-4, który oblatano na holu. W 1936 roku Związek rozpoczął prace nad własnym motoszybowcem ZASPL Osa.
W 1936 roku, z uwagi na problemy finansowe, Warsztaty Szybowcowe ZASPL zbankrutowały i zostały przejęte przez Instytut Techniki Szybownictwa i Motoszybownictwa (ITSM).
Wybuch II wojny światowej zakończył działalność Związku Awiatycznego. Jego członkowie stanowili później kadrę budującą szybownictwo w PRL, byli to m.in.: Rudolf Weigl, Rudolf Matz, Franciszek Kotowski, Piotr Mynarski, Wiktor Roth, Stanisław Lassota czy Roman Zatwarnicki.

</doc>
<doc id="4524458" url="https://pl.wikipedia.org/wiki?curid=4524458" title="Great Dane Airlines">
Great Dane Airlines

Great Dane Airlines – duńskie linie lotnicze, które rozpoczęły działalność w czerwcu 2019 roku. Pierwsze rezerwacje lotów były możliwe na dzień 21 czerwca 2019 r.
Linie koncentrują się na lotach z i do Aalborga, czyli czwartego co do wielkości miasta Danii. Aalborg z populacją liczącą 215 000 mieszkańców jest relatywnie słabo skomunikowany z miastami europejskimi.
W październiku 2021 r. linie ogłosiły upadłość.
Trasy.
Great Dane Airlines przeprowadza regularne loty na trzech trasach:
Poza tymi kierunkami przewoźnik chce się rozwijać poprzez obsługę lotów czarterowych.

</doc>
<doc id="4524461" url="https://pl.wikipedia.org/wiki?curid=4524461" title="Asyryjskie hieroglify">
Asyryjskie hieroglify

Asyryjskie hieroglify – nazwa stosowana przez asyrologów na określenie grupy symboli widniejących na pewnych zabytkach z czasów panowania asyryjskich królów Sargona II (721-705 p.n.e.) i Asarhaddona (680-669 p.n.e.). Początkowo symbole te, przedstawiające postacie ludzkie, zwierzęta, rośliny i przedmioty, uznano za dekoracje lub symbole bóstw, ale z czasem naukowcy doszli do wniosku, że ich dobór nie mógł być dziełem przypadku i że stanowić one mogły nieznaną, wymyślną formę pisma. „Asyryjskie hieroglify” uznane zostały za rodzaj kryptograficznych inskrypcji królewskich, które najprawdopodobniej wymieniać miały imię króla i jego tytulaturę. Inspiracją dla symboli mogły być egipskie hieroglify, z którymi Asyryjczycy musieli się zetknąć podbijając w VIII w. p.n.e. wschodnie wybrzeża Morza Śródziemnego. Odmienny, piktograficzny charakter egipskiego pisma hieroglificznego skłonić mógł królów asyryjskich do podjęcia próby stworzenia własnego, asyryjskiego odpowiednika tego egzotycznego dla nich pisma. Jakkolwiek uczeni zgadzają się, iż językiem w którym zapisano „asyryjskie hieroglify” był najprawdopodobniej język akadyjski, to nie są już jednak zgodni co do tego, jak poszczególne symbole należy odczytywać. We współczesnych opracowaniach naukowych znaleźć można kilka różniących się od siebie interpretacji i tłumaczeń „asyryjskich hieroglifów”.
„Hieroglify” Sargona II.
W trakcie prac wykopaliskowych prowadzonych w mieście Dur-Szarrukin, które w czasach panowania Sargona II było stolicą państwa asyryjskiego, odnaleziono pozostałości kilku świątyń, których fasady ozdobione były panelami z glazurowanych cegieł. W każdym przypadku para takich paneli umieszczona była po obu stronach głównego wejścia do świątyni. Wszystkie panele ozdobione zostały charakterystycznym wzorem, składającym się z pięciu lub siedmiu symboli. Panele na zewnętrznych fasadach świątyń bogów Sina, Szamasza i Nabu zawierały siedem symboli, które wyobrażały kolejno króla, lwa, ptaka, byka, drzewo figowe, pług i kolejną ludzką postać. Z kolei na krótszych panelach z wewnętrznej fasady świątyni boga Nabu i zewnętrznej fasady świątyni bogini Ningal umieszczonych było tylko pięć symboli (król, lew, drzewo figowe, pług i postać ludzka). Symbole ptaka i byka zostały tu pominięte.
Badaczami, którzy jako pierwsi zajęli się symbolami widniejącymi na panelach ze świątyń z Dur-Szarrukin, byli Gordon Loud i Eckhard Unger. Według pierwszego z nich symbole te reprezentować miały imperium i płodność, natomiast według drugiego symbolizować miały różnych bogów. Inny badacz, Cyril Gadd, który najprawdopodobniej jako pierwszy zauważył podobieństwo symboli z paneli do tych z zabytków Asarhaddona, zasugerował, że symbole te reprezentować mogły imię króla. Teorię tą rozwinęli Irving L. Finkel i Julian E. Reade, którzy podjęli próbę odcyfrowania symboli z paneli. W ich opinii pierwszy symbol, przedstawiający króla, reprezentować miał samego Sargona II. Lew odpowiadać miał słowu „król” (LUGAL, "šarru"), jako że w tekstach mezopotamskich lew był symbolem siły i władzy królewskiej. Ptak reprezentować miał słowo „wielki”, na zasadzie gry słów: "rabû" („wielki”) i "āribu" („wrona. kruk”). Kolejny symbol, byk, również odpowiadać miał słowu „król” (LUGAL, "šarru"), jako że podobnie jak lew kojarzony był w Mezopotamii z męską siłą i władzą królewską. Symbol drzewa figowego oznaczać miał słowo „kraj”, jako że w języku sumeryjskim słowo MA oznaczać mogło zarówno „drzewo figowe” ("tittu") jak i „kraj” ("mātu"). Pług reprezentować miał Asyrię, bądź to na zasadzie gry słów ("Aššur" - Asyria i "šūrû" - rodzaj narzędzia używanego w rolnictwie), bądź na zasadzie skojarzeń (pług jako symbol pól uprawnych charakterystycznych dla asyryjskiego krajobrazu). Ostatni symbol, przedstawiający postać ludzką trzymającą w rękach włócznię z ostrzem skierowanym w kierunku ziemi, oznaczać miał słowo „ziemia” (KI, "erṣetu"), które użyte tu zostało w formie determinatywu stawianego po nazwach krain i miast. Tym samym cała inskrypcja brzmiałaby: „Sargon, wielki król, król Asyrii ("māt Aššur"ki)”. Z kolei krótsza inskrypcja, bez symboli ptaka i byka, brzmiałaby: „Sargon, król Asyrii”.
Inną interpretację symboli zaproponował Eckhart Frahm. Jego zdaniem obie postacie ludzkie (pierwszy i siódmy symbol) nie należały do właściwej inskrypcji, a przedstawiały po prostu króla i najprawdopodobniej następcę tronu. Pozostałe symbole odczytał on następująco: "Šarru"(lew jako symbol króla)-"ukīn"(ptak, którego kształt przypomina znak GI) "šar"(byk jako symbol króla) "māt"(drzewo figowe) "Aššur"(pług, którego kształt przypomina grupę znaków an.šar2 i "aš-šur"). Cała inskrypcja brzmiałaby więc według niego: „Sargon, król Asyrii” ("Šarru-ukīn šar māt Aššur"). Krótsza inskrypcja brzmiałaby natomiast „król Asyrii” ("šar māt Aššur").
„Hieroglify” Asarhaddona.
Z czasów panowania Asarhaddona znane są cztery zabytki z umieszczonymi na nich „asyryjskimi hieroglifami”. Pierwszym z nich jest tzw. „Czarny kamień lorda Aberdeen” (ang. Lord Aberdeen's Black Stone), kamienny przedmiot o kształcie graniastosłupa, przechowywany obecnie w British Museum (nr inwent. BM 91027). Boki zabytku pokrywa inskrypcja klinowa opisująca prace budowlane Asarhaddona w Babilonie. Górę zabytku zajmuje natomiast osiem symboli pogrupowanych w dwa rejestry: górny i dolny. W górnym rejestrze (z lewa do prawa) przedstawione zostały następujące symbole: (1) tiara wielorożna na ołtarzu, (2) postać króla, (3) stylizowane drzewo i (4) byk, natomiast w dolnym rejestrze (też z lewa do prawa) odpowiednio (5) góra, (6) pług, (7) palma i (8) czworoboczny przedmiot. Wśród uczonych panuje zgoda, iż właśnie tak, z lewa do prawa, należy odczytywać przedstawione tu symbole.
Pozostałe trzy zabytki z „asyryjskimi hieroglifami” to gliniane cylindry z inskrypcjami Asarhaddona. Dwa z nich znajdują się w British Museum (cylindry BM 78223 i BM 78247, oba z inskrypcją opisującą prace budowlane Asarhaddona w Babilonie), a trzeci w Metropolitan Museum of Art (cylinder MMA 86.11.283 również z inskrypcją opisującą prace budowlane Asarhaddona w Babilonie). Symbole umieszczone zostały na jednym lub obu końcach każdego z cylindrów. Końce te mają kolisty kształt, a symbole zostały rozmieszczone wokół ich krawędzi. Symboli zawsze jest osiem i z jednym wyjątkiem są one identyczne z tymi z „Czarnego kamienia lorda Aberdeen”. Jedyna różnica jest taka, iż tutaj zamiast byka występuje lew. Symbole ułożone są w tej samej kolejności co na „Czarnym kamieniu lorda Aberdeen”, dzięki czemu wiadomo, iż należy je odczytywać w kierunku przeciwnym do ruchu wskazówek zegara.
Jednym z pierwszych, który próbował odczytać te symbole był Daniel D. Luckenbill, według którego odpowiadać one miały odpowiednio znakom klinowym (1)d (2) "a" (3) "šur4" (4) ŠEŠ (5) SUM (6) "na" (7) "ana" (8) "ku". Tym samym inskrypcja miała brzmieć (1-6) d"a-šur4"-ŠEŠ.SUM-"na" (7-8) "anāku", czyli „(1-6) Asarhaddon (7-8) to ja”.
Z innym tłumaczeniem wyszli Irving L. Finkel i Julian E. Reade. Pierwszy symbol, tiarę wielorożną na ołtarzu, uznali oni za odpowiednik znaku an/dingir („niebo/bóg”), jako że tiara wielorożna była w Mezopotamii symbolem najwyższych bóstw. W tym przypadku odczytywali oni ten symbol fonetycznie jako AN. Postać króla odpowiadać miała ich zdaniem znakowi LUGAL = "šarru" („król”), który w tym przypadku odczytywany miał być fonetycznie jako ŠAR. Tym samym dwa pierwsze symbole (AN.ŠAR) tworzyć miały pierwszy element imienia Asarhaddona - AN.ŠAR2 (= "Aššur"). Stylizowane drzewo uznali oni za odpowiednik znaku URI = "urigallu" („święty/boski emblemat”), który ich zdaniem mógł być też nazwą świętego drzewa (znanego z przedstawień na asyryjskich reliefach). Znak URI odczytywać też można było jako ŠEŠ = "aḫu" („brat”) i w tym przypadku symbol drzewa znaczyć miał właśnie "aḫu". Czwarty symbol, byk, odnosić się miał do znaku SI = "qarnu" („róg”), co miało być grą słów, jako że w rzeczywistości chodzić miało o znak SI3 = "nadānu" („dawać”). Tym samym pierwsze cztery symbole tworzyć miały imię Aszur-aha-iddina (czyli Asarhaddon), znaczące dosłownie „Aszur dał braci”. Piąty symbol, góra, odpowiadać miał znakowi KUR = "šadû" („góra”), mogącemu też znaczyć KUR = ekallu („pałac”). W tym miejscu inskrypcji, po imieniu króla, spodziewane było jednak słowo „król” - obaj badacze uznali, iż w tym przypadku słowo „król” zapożyczone zostało z języka egipskiego, gdzie słowo faraon ("per'aa"), znaczyło dosłownie „wielki dom”. „Wielki dom” to po sumeryjsku E2.GAL, od którego wywodzi się akadyjskie "ekallu" („pałac”). W ten sposób piąty symbol odczytywać by należało jako „wielki dom” (= „król”). Kolejny symbol, pług, w oparciu o te same przesłanki co przy „asyryjskich hieroglifach” Sargona II, oznaczać miałby Asyrię lub „Górną Mezopotamię”. Palma odpowiadać miała z kolei Babilonii, czyli „Dolnej Mezopotamii”. Ostatni symbol, kwadrat z kołami w rogach, uznany został za odpowiednik znaku KI, determinatywu stawianego po nazwach krain i miast. Zgodnie z opinią obu badaczy inskrypcja ta miała być kalką z egipskiej tytulatury królewskiej, dlatego też tłumaczą ją oni w następujący sposób: (1-4) Aszur-aha-iddina, (5-8) „wielki dom” (tj. król) „Górnej” i „Dolnej” Mezopotamii (tj. Asyrii i Babilonii).
Pewne poprawki do powyższej interpretacji wprowadził Jo A. Scurlock, który zauważył, że obaj badacze nie wzięli pod uwagę glinianych cylindrów Asarhaddona, gdzie symbol byka zastąpiony został symbolem lwa. Tym samym odczyt symbolu byka jako "nadānu" („dawać”) stał się problematyczny, tym bardziej, iż zdaniem obu badaczy symbolowi byka w „hieroglifach” Sargona II odpowiadać miało słowo „król”. Jeżeli w „hieroglifach” Asarhaddona symbol byka i lwa oznaczał to samo słowo, tak jak było to w „hieroglifach” Sargona II, to słowem tym musiało być słowo „król”. Uznając czwarty symbol za słowo „król”, trzeba było założyć, iż pierwsze trzy symbole (tiara wielorożna na ołtarzu, postać króla i stylizowane drzewo) stanowić musiały imię króla. Tiara wielorożna była symbolem najwyższych bogów - Anu i Enlila, ale w późniejszym okresie również Aszura, więc bez problemów symbol ten odczytywać można jako "Aššur". Drugi symbol, przedstawiający postać króla, oznaczać musiał słowo "aḫu" („brat”) – jeżeli założymy, że postać ta przedstawia zwykłego człowieka, a nie króla (nie nosi on królewskiej tiary), to symbolowi temu odpowiadać by mógł znak LU2 („człowiek”), który swoim kształtem bardzo przypomina znak ŠEŠ („brat”). Symbol stylizowanego drzewa oznaczać więc musiał słowo "nadānu" („dawać”) – odpowiednikiem tego symbolu mógł być znak SUM ("nadānu"), który we wczesnej, piktograficznej formie przedstawiano w formie dwóch rosnących obok siebie roślin. Piąty symbol, góra, oznaczałby determinatyw KUR, stawiany przed nazwami krain, szósty i siódmy symbol oznaczałyby odpowiednio Asyrię i Babilonię, a ostatni symbol determinatyw KI. Tym samym poprawiony odczyt inskrypcji wyglądałby następująco: (1) "Aššur" (2) ŠEŠ (3) SUM (4) „król” (5) KUR (6) „Asyria” (7) „Babilonia” (8) KI, czyli (1-3) „Aszur-aha-iddina, (4-8) król Asyrii i Babilonii”.

</doc>
<doc id="4524462" url="https://pl.wikipedia.org/wiki?curid=4524462" title="Marco Tin Win">
Marco Tin Win

Marco Tin Win (ur. 22 kwietnia 1960 w Mon Hla) – mjanmański (birmański) duchowny katolicki, arcybiskup Mandalaj od 2019.
Życiorys.
Prezbiterat.
Święcenia kapłańskie otrzymał 22 września 1987 i został inkardynowany do archidiecezji Mandalaj. Przez wiele lat pracował w diecezjalnych seminariach. W 2003 został diecezjalnym ekonomem, a w 2010 objął stanowisko sekretarza wykonawczego przy mjanmańskiej Konferencji Episkopatu. W 2014 został wikariuszem generalnym archidiecezji.
Episkopat.
25 kwietnia 2019 papież Franciszek mianował go arcybiskupem metropolitą Mandalaj. Sakry udzielił mu 23 czerwca 2019 metropolita Rangun - kardynał Charles Maung Bo.

</doc>
<doc id="4524463" url="https://pl.wikipedia.org/wiki?curid=4524463" title="Albert Wójciak">
Albert Wójciak

 
Albert Rajmund Wójciak (ur. 18 grudnia 1965) – polski koszykarz występujący na pozycji rozgrywającego.
Wychowanek Pogoni Ruda Śląska.

</doc>
<doc id="4524466" url="https://pl.wikipedia.org/wiki?curid=4524466" title="Andrzej Kubaszczyk">
Andrzej Kubaszczyk

 
Andrzej Kubaszczyk (ur. 1964) – polski koszykarz występujący na pozycji rozgrywającego, multimedalista mistrzostw Polski.

</doc>
<doc id="4524467" url="https://pl.wikipedia.org/wiki?curid=4524467" title="Jacek Ogłoza">
Jacek Ogłoza

 
Jacek Ogłoza (ur. 1965) – polski koszykarz występujący na pozycji rozgrywającego, multimedalista mistrzostw Polski.

</doc>
<doc id="4524475" url="https://pl.wikipedia.org/wiki?curid=4524475" title="Torkretnica">
Torkretnica



</doc>
<doc id="4524479" url="https://pl.wikipedia.org/wiki?curid=4524479" title="Paweł Gawryjołek">
Paweł Gawryjołek

Paweł Gawryjołek (ur. 24 czerwca 1969) – polski koszykarz występujący na pozycji niskiego skrzydłowego.

</doc>
<doc id="4524481" url="https://pl.wikipedia.org/wiki?curid=4524481" title="Stanówka (struga)">
Stanówka (struga)



</doc>
<doc id="4524485" url="https://pl.wikipedia.org/wiki?curid=4524485" title="Lethocerus grandis">
Lethocerus grandis

Lethocerus grandis – gatunek pluskwiaka z podrzędu różnoskrzydłych i rodziny "Belostomatidae", występującego w Ameryce Południowej (obszary nadbrzeżne między Rio de Janeiro and São Paulo), osiąga 8,5 cm (samce) lub 9,7 cm (samice), maksymalnie do 12 cm długości, barwa tułowia jasna, plamista, z bladymi paskami na przedpleczu.

</doc>
<doc id="4524488" url="https://pl.wikipedia.org/wiki?curid=4524488" title="Lethocerus maximus">
Lethocerus maximus

Lethocerus maximus – gatunek pluskwiaka z podrzędu różnoskrzydłych i rodziny "Belostomatidae", występującego w Ameryce Południowej (na wschód od Andów na obszarze od północnej Argentyny do Trynidadu, na wysokości nieprzekraczającej 1100 m n.p.m.), osiąga 9,6 cm (samce) lub 10,5 cm (samice), maksymalnie do 12 cm długości, barwa tułowia ciemna, z bladymi paskami na przedpleczu.

</doc>
<doc id="4524491" url="https://pl.wikipedia.org/wiki?curid=4524491" title="Adam Kulesza">
Adam Kulesza

Adam Kulesza (ur. 1976) – polski koszykarz występujący na pozycji silnego skrzydłowego.

</doc>
<doc id="4524494" url="https://pl.wikipedia.org/wiki?curid=4524494" title="Jewhenij Wałenko">
Jewhenij Wałenko

Jewhenij Ihorowycz Wałenko, ukr. Євгеній Ігорович Валенко (ur. 1 listopada 1984 w Kerczu) – ukraiński piłkarz i futsalista, grający na pozycji napastnika.
Kariera piłkarska.
Wychowanek Wyższej Szkoły Sportowej Rezerw Olimpijskich w Symferopolu. W 2002 rozpoczął karierę piłkarską w rosyjskim klubie FK Mozdok, ale z powodu złych warunków finansowych wkrótce opuścił klub. Potem zaczął grać w futsal. W 2002 został futsalistą klubu Dynamo-JuRIN Symferopol. Latem 2003 przeszedł do Ołeksandru Charków, skąd został wypożyczony do Ołeksandr-NUWS Charków w sezonie 2004/05 oraz na początku 2007 roku do MFK Szachtar Donieck. Latem 2007 zasilił skład Urahanu Iwano-Frankiwsk, w którym występował przez 7 lat. W sezonie 2014/15 bronił barw azerskiego Fenerbahçe Baku. Po rozformowaniu azerskiego klubu podpisał we wrześniu 2015 kontrakt z MFK Łokomotyw Charków. W czerwcu 2016 jako wolny agent został zawodnikiem serbskiego Ekonomaca Kragujevac. Latem 2017 przeszedł do kazachskiego MFK Aktöbe.
Kariera reprezentacyjna.
Wieloletni reprezentant Ukrainy, barw której bronił od 2009 do 2016.

</doc>
<doc id="4524496" url="https://pl.wikipedia.org/wiki?curid=4524496" title="Cena szczęścia">
Cena szczęścia

Cena szczęścia (ang. "Rejoice. A Knife to the Heart") – kanadyjska powieść fantastycznonaukowa autorstwa Stevena Eriksona z 2018, opowiadającego o pierwszym kontakcie ludzkości z obcymi. W Wielkiej Brytanii książka została wydana przez Victor Gollancz Ltd, a w Kanadzie przez Promontory Press Inc. Polska premiera odbyła się 29 lutego 2019, nakładem wydawnictwa Zysk i S-ka. Powieść została przetłumaczona przez Dariusza Kopcińskiego.
Fabuła.
Samantha August jest pisarką fantastyki naukowej. Gdy idzie ulicą, zostaje porwana przez UFO. Po przebudzeniu się odkrywa, że znajduje się w statku kosmicznym, na orbicie Ziemi. Obecna w nim sztuczna inteligencja o imieniu Adam zaczyna z nią rozmawiać, tłumacząc, że jest przedstawicielem Delegacji Interwencyjnej, wspólnoty pozaziemskich cywilizacji. Samantha ma stać się ich pośrednikiem między nimi a ludzkością.
W tym samym czasie pozaziemskie cywilizacje zaczynają modyfikować Ziemię, wprowadzając na jej powierzchni chaos.
Powstanie powieści.
Erikson przez blisko dziesięć lat planował napisanie książki dotyczącej pierwszego kontaktu człowieka z obcymi. W 2017 brytyjskie wydawnictwo Gollancz ujawniło w komunikacie prasowym, że nabyło prawo do tego projektu autora.
Odbiór.
Powieść została pozytywnie przyjęta przez krytyków, a autor science fiction Robert Sawyer chwalił jej koncepcję i jej wykonanie.

</doc>
<doc id="4524500" url="https://pl.wikipedia.org/wiki?curid=4524500" title="Hubert Białczewski">
Hubert Białczewski

Hubert Białczewski (ur. 7 sierpnia 1970) – polski koszykarz występujący na pozycji środkowego.

</doc>
<doc id="4524502" url="https://pl.wikipedia.org/wiki?curid=4524502" title="Stadion Miejski w Katerini">
Stadion Miejski w Katerini

Stadion Miejski – wielofunkcyjny stadion w Katerini, w Grecji. Został otwarty w 1964 roku. Obiekt może pomieścić 4956 widzów. Swoje spotkania rozgrywają na nim zawodnicy klubu Pierikos SFK. Stadion był jedną z aren piłkarskich Mistrzostw Europy U-19 2015. Rozegrano na nim cztery spotkania fazy grupowej, jeden półfinał oraz finał turnieju.

</doc>
<doc id="4524505" url="https://pl.wikipedia.org/wiki?curid=4524505" title="Kirkaldyia deyrolli">
Kirkaldyia deyrolli

Kirkaldyia deyrolli – gatunek pluskwiaka z podrzędu różnoskrzydłych i rodziny "Belostomatidae", występującego w południowo-wschodniej Azji, Chinach, Tajwanie, Korei i Japonii, osiąga 5,5 cm (samce) lub 6,3 cm (samice), o szerokim tułowiu i mocno zbudowanych odnóżach, barwa tułowia jednolicie ciemna, przedtułów bywa jaśniejszy. Poluje m.in. na małe kręgowce, w tym ryby, płazy, żółwie i węże (w tym jadowite).

</doc>
<doc id="4524507" url="https://pl.wikipedia.org/wiki?curid=4524507" title="Tabele współczynników Clebscha–Gordana">
Tabele współczynników Clebscha–Gordana



</doc>
<doc id="4524508" url="https://pl.wikipedia.org/wiki?curid=4524508" title="Franciszek Łoś">
Franciszek Łoś

Franciszek Stefan Łoś herbu Dąbrowa (ur. 2 września 1756, zm. 20 marca 1829 w Rajsku) – hrabia, członek Stanów Galicyjskich, oficer wojsk austriackich.
Franciszek Stefan Łoś urodził się 2 września 1756 r. jako syn Marcina, piszącego się z Grodkowa, podsędka lwowskiego i Marianny Anny Dunin Borkowskiej herbu Łabędź, kasztelanki gostyńskiej.
Był oficerem wojsk austriackich, początkowo służył w pułku piechoty mistrza zakonu niemieckiego, a następnie w Gwardii Szlacheckiej (Noble Garde).
10 września 1782 r. przeprowadził legitymację szlachectwa w Lwowskim Sądzie Ziemskim z tytułem ritter von Grodkowa. 17 maja 1789 r. został jemu oraz jego braciom: Michałowi Maurycemu, Józefowi i Feliksowi, nadany tytuł hrabiego Galicji i jako hrabia wylegitymował się razem z braćmi 15 września tego roku.
Był odznaczony Orderem Św. Stanisława.
Posiadał liczne dobra w pow. sanockim i brzeżańskim, m.in.: Rajsko, Brzuchowice, Pniatyń i Studenna.
Żonaty był 1.v z Wiktorią Mrozowicką herbu Prus III, córką Adama, starosty stęgwilskiego i regimentarza wojsk koronnych oraz Ewy Franciszki Puzynianki, pisarzówny wielkiej litewskiej, urodzoną w 1758 r. w Sokołówce, po owdowieniu poślubił 2.v w 1787 roku Rozalię Brześciańską herbu Sas, córkę Michała podkomorzego sanockiego i Teresy Radgowskiej herbu Ostoja, z którą pozostawił synów: Ignacego Fryderyka i Ewarysta Tadeusza Karola, który używał imienia Karol oraz córkę Teresą, zamężną za Alojzym Dominikiem Cikowskim herbu Radwan.

</doc>
<doc id="4524510" url="https://pl.wikipedia.org/wiki?curid=4524510" title="Mirosław Sułek">
Mirosław Sułek

Mirosław Sułek (ur. 15 lipca 1952) – polski ekonomista i badacz stosunków międzynarodowych, profesor nauk społecznych, wykładowca Wydziału Nauk Politycznych i Studiów Międzynarodowych Uniwersytetu Warszawskiego (d. ISM UW).
Życiorys.
W 1982 roku ukończył studia magisterskie na Wydziale Nauk Ekonomicznych Wojskowej Akademii Politycznej. W 1987 został doktorem nauk ekonomicznych. 25 września 1995 uzyskał habilitację na Wydziale Ekonomiczno-Socjologicznym Uniwersytetu Łódzkiego na podstawie dorobku naukowego oraz rozprawy "Potencjał gospodarczo-obronny. Pojęcie. Pomiar. Decyzje". Wykładał na Akademii Obrony Narodowej (1995–1998), Akademii Podlaskiej w Siedlcach (1997–2002) oraz w Wyższej Szkole Ekonomii i Administracji w Kielcach (2000–2007). W 2002 dołączył do kadry naukowo-dydaktycznej ISM UW. 17 lipca 2015 otrzymał tytuł naukowy profesora nauk społecznych.
Jego zainteresowania badawcze obejmują m.in. studia strategiczne, metodologię badań stosunków międzynarodowych, ekonomię polityczną bezpieczeństwa narodowego, a także potęgonomię i potęgometrię. Opublikował dwa tomiki poezji: "Myśli w przelocie" oraz, pod pseudonimem Miro Sue, "Porywy młodości : wiersze".
Wypromował czworo doktorów.

</doc>
<doc id="4524513" url="https://pl.wikipedia.org/wiki?curid=4524513" title="New York Rocker">
New York Rocker

New York Rocker – czasopismo muzyczne założone w 1976 roku z inicjatywy Alana Bertrocka. Główną tematykę magazynu stanowiła muzyka nowofalowa oraz punk rock. W 1978 Betrock opuścił czasopismo, a redaktorem naczelnym został Andy Schwartz, pełniąc funkcję do 1982 roku. W 1979 pismo ukazywało się w nakładzie rzędu 20 tys. egzemplarzy.
Ira Kaplan, gitarzysta i wokalista grupy Yo La Tengo, był jednym z krytyków pracujących dla magazynu. Zespół the dB’s napisał piosenkę „I Read New York Rocker” poświęconą czasopismu i nagrał kilka wersji demonstracyjnych piosenki w jego siedzibie.

</doc>
<doc id="4524524" url="https://pl.wikipedia.org/wiki?curid=4524524" title="Czaszyn (stacja kolejowa)">
Czaszyn (stacja kolejowa)



</doc>
<doc id="4524528" url="https://pl.wikipedia.org/wiki?curid=4524528" title="Jakub Dmochowski">
Jakub Dmochowski

Jakub Dmochowski (ur. 18 czerwca 2001) – polski aktor telewizyjny i filmowy.
Życiorys.
Zadebiutował rolą syna Elki w filmie "Nie opuszczaj mnie". W serialu "Barwy szczęścia" otrzymał rolę Kajtka Cieślaka.
Filmografia.
Źródło.

</doc>
<doc id="4524532" url="https://pl.wikipedia.org/wiki?curid=4524532" title="Frele">
Frele

Frele – żeńskie trio wokalne założone w lutym 2017 roku przez trzy wokalistki: Magdalenę Janoszkę, Martę Skibę i Marcelinę Bednarską.
Powstanie zespołu.
Trio Frele jest efektem spontanicznego żartu, choć wokalistki śpiewały ze sobą już od paru lat w różnych projektach muzycznych. Poznały się na studiach w SWE przy Akademii Muzycznej w Katowicach, gdzie rozpoczęła się ich przyjaźń i muzyczna współpraca.
W lutym 2017 opublikowały na facebooku parodię utworu "Hello" Adele, z tekstem w gwarze śląskiej. Film stał się viralem i w szybkim czasie przekroczył liczbę dwóch milionów odsłon, co skłoniło wokalistki do publikowania co parę miesięcy nowego coveru z parodystycznym tekstem w gwarze śląskiej:
Kolejnym viralem okazała się parodia "Despacito" Luisa Fonsi o tytule "Dejta Cicho" (ponad cztery miliony odsłon na YouTube).
Frele wystąpiły m.in. na Off Festivalu, kabaretowym festiwalu „Ryjek” emitowanym przez telewizję Polsat (podczas którego wystąpiły gościnnie w skeczu Kabaretu Młodych Panów), Sylwestrze z Polsatem, Kabaryjtonie, live sesji radia RMF FM, w Dzień Dobry TVN czy Pytaniu na Śniadanie.
1 grudnia 2017 roku wydały debiutancką płytę "Na Cydyjce", zawierającą wszystkie zrealizowane przez nie opracowania coverów w gwarze śląskiej.
W czerwcu 2020 roku wydały drugi album "HEHE", na którym znajdują się ich autorskie kompozycje, wciąż jednak nawiązuje on do śląskiej kultury. Producentem płyty jest Michał Kush.
Członkinie zespołu.
W skład trio wchodzą trzy wokalistki pochodzące ze Śląska: Marcelina Bednarska, Marta Skiba i Magdalena Janoszka.

</doc>
<doc id="4524534" url="https://pl.wikipedia.org/wiki?curid=4524534" title="Achrioptera manga">
Achrioptera manga

Achrioptera manga – gatunek straszyka z rodziny Phasmatidae. Żyje na Madagaskarze, wyróżnia się niebieską barwą tułowia z żółtymi plamami na odnóżach oraz skrzydłach; osiąga 15 cm (samce) lub 20 cm (samice). Opisany w 2019 r. i wyodrębniony na podstawie badań genetycznych, wcześniej uważany za odmianę "Achrioptera fallax".

</doc>
<doc id="4524536" url="https://pl.wikipedia.org/wiki?curid=4524536" title="Achrioptera maroloko">
Achrioptera maroloko

Achrioptera maroloko – gatunek straszyka z rodziny Phasmatidae. Żyje na Madagaskarze, wyróżnia się żółtą barwą tułowia i czarnymi skrzydłami z białymi plamkami; osiąga 23,2 cm (samce), co czyni go największym owadem Madagaskaru. Opisany w 2019 r. i wyodrębniony na podstawie badań genetycznych, wcześniej uważany za odmianę "Achrioptera spinosissima".

</doc>
<doc id="4524539" url="https://pl.wikipedia.org/wiki?curid=4524539" title="Maria Pasztor">
Maria Pasztor

Maria Pasztor, właśc. Grażyna Maria Pasztor (ur. 9 września 1958 w Sokołowie Podlaskim) – polska historyczka i badaczka stosunków międzynarodowych, profesor nauk humanistycznych, wykładowczyni na Wydziale Nauk Politycznych i Studiów Międzynarodowych Uniwersytetu Warszawskiego (d. ISM UW).
Życiorys.
W 1983 ukończyła studia historyczne na Wydziale Historycznym Uniwersytetu Warszawskiego. 29 listopada 1990 roku uzyskała doktorat w Instytucie Historii Polskiej Akademii Nauk na podstawie rozprawy "Hugo Kołłątaj na Sejmie Czteroletnim w latach 1791–1792""." 11 maja 2000 ta sama jednostka nadała jej stopień doktora habilitowanego na podstawie dorobku naukowego oraz pracy "Polska w oczach francuskich kół rządowych w latach 1924–1939". 21 lutego 2005 roku otrzymała tytuł naukowy profesora nauk humanistycznych.
Pracowała w Instytucie Historii PAN, Instytucie Historii Nauki PAN, Instytucie Stosunków Międzynarodowych Uniwersytetu Mikołaja Kopernika, Instytucie Historii Uniwersytetu w Białymstoku, a także w Instytucie Studiów Politologicznych Uniwersytetu Łódzkiego. Następnie związana z Instytutem Stosunków Międzynarodowych UW, a po jego reorganizacji Katedrą Historii Politycznej Wydziału Nauk Politycznych i Studiów Międzynarodowych UW.
Jest specjalistką w zakresie historii najnowszej, w szczególności zaś historii i polityki Francji.

</doc>
<doc id="4524541" url="https://pl.wikipedia.org/wiki?curid=4524541" title="Rekomendacja Warszawska w sprawie odbudowy i rekonstrukcji dziedzictwa kulturowego">
Rekomendacja Warszawska w sprawie odbudowy i rekonstrukcji dziedzictwa kulturowego

Rekomendacja Warszawska w sprawie odbudowy i rekonstrukcji dziedzictwa kulturowego (ang. "Warsaw Recommendation on Recovery and Reconstruction of Cultural Heritage") – dokument stanowiący kompleksowy zbiór zasad dotyczących procesu odbudowy miast i rekonstrukcji zabytkowych obiektów lub zespołów budynków zniszczonych na skutek konfliktów zbrojnych lub katastrof naturalnych. Akt o charakterze "soft law" jest efektem obrad międzynarodowej konferencji "The challenges of World Heritage recovery. International conference on reconstruction", która miała miejsce na Zamku Królewskim w Warszawie 8 maja 2018 r., gdzie po raz pierwszy spotkali się przedstawiciele UNESCO, ICOMOS, ICCROM, Banku Światowego oraz Global Alliance for Urban Crises, by wspólnie dyskutować o problemach związanych z odbudową miejsc światowego dziedzictwa. W spotkaniu wzięło udział ponad 200 uczestników reprezentujących wszystkie regiony świata.
Postanowienia Rekomendacji Warszawskiej zostały następnie zaakceptowane w decyzji Komitetu Światowego Dziedzictwa UNESCO podczas 42. sesji w Manamie, Bahrain (42 COM 7).
W Rekomendacji Warszawskiej odwołano się do przykładu i doświadczeń związanych z odbudową Warszawy po II wojnie światowej. Historia Warszawy i jej wyjątkowy wpis na Listę światowego dziedzictwa UNESCO w 1980 r. dokonany w uznaniu dla heroizmu i poświęcenia polskiego społeczeństwa, które pełne determinacji odbudowało stolicę stała się przykładem dla innych miast, dotkniętych tragizmem wojen czy katastrof naturalnych.

</doc>
<doc id="4524543" url="https://pl.wikipedia.org/wiki?curid=4524543" title="Yukana Nogami">
Yukana Nogami



</doc>
<doc id="4524548" url="https://pl.wikipedia.org/wiki?curid=4524548" title="Keuka Lake Outlet">
Keuka Lake Outlet

Keuka Lake Outlet – rzeka w Stanach Zjednoczonych, w stanie Nowy Jork, w hrabstwie Yates. Rzeka bierze swój początek w jeziorze Keuka, niedaleko wsi Penn Yan oraz kończy w jeziorze Seneca, niedaleko miejscowości Dresden. Obok Keuka Lake Outlet biegnie szlak turystyczny "Keuka Lake Outlet Trail".

</doc>
<doc id="4524549" url="https://pl.wikipedia.org/wiki?curid=4524549" title="Tornado nad Polską (2008)">
Tornado nad Polską (2008)



</doc>
<doc id="4524554" url="https://pl.wikipedia.org/wiki?curid=4524554" title="Eutyfron">
Eutyfron

Eutyfron (gr. , "Euthýphrōn") – dialog greckiego filozofa Platona, zaliczany do wczesnego okresu jego twórczości. Treścią utworu jest fikcyjna rozmowa nauczyciela Platona, Sokratesa, z głęboko religijnym współobywatelem Eutyfronem, od którego nazwano dialog. Tematem jest pojęcie pobożności i jego związek z etyką.

</doc>
<doc id="4524558" url="https://pl.wikipedia.org/wiki?curid=4524558" title="Meteory (zespół wokalny)">
Meteory (zespół wokalny)

Meteory – kwartet wokalny, założony na początku 1965 roku w Warszawie.
Historia.
Założycielką zespołu była Liliana Urbańska, flecistka i wokalistka wywodząca się z grupy Bossa Nova Combo, której liderem był Krzysztof Sadowski (prywatnie mąż Liliany). Początkowo grupa nagrywała wokalizy jazzowe, wraz z zespołem Bossa Nova Combo. W skład Meteorów wchodziły: Liliana Urbańska, Bożena Betley, Elżbieta Celejewska i Danuta Olkuska-Orlando. Po odejściu B. Betley (która poświęciła się solowej karierze operowej) zastąpiła ją Krystyna Szymańska. W tym składzie zespół wystąpił na IV KFPP Opole, wykonując piosenkę "Każdy człowiek ma swój dzień" (muz. K. Sadowski). Utwór nie został nagrodzony, lecz stał się przebojem roku 1966. W Opolu Meteorom akompaniował instrumentalny zespół rock and rollowy Tajfuny.
Choć dziewczęta się podobały, a ich piosenkę śpiewali wszyscy, to grupa została rozwiązana w tym samym roku. Meteory były także pierwszym w Polsce żeńskim zespołem instrumentalno-wokalnym, ponieważ członkinie grupy były absolwentkami wyższych lub średnich szkół muzycznych, wszystkie grały na fortepianie, a w zespole na gitarach elektrycznych, gitarze basowej, flecie i na organach. Zespół pozostawił po sobie wiele nagrań radiowych (lecz nie jako grupa instrumentalna), które co najmniej przez dziesięć lat były emitowane w Polskim Radiu. Jako towarzyszący kwartet wokalny nagrał kilka płyt z Danutą Rinn, Bogdanem Czyżewskim oraz własną, solową czwórkę, pt. "Na kosmodromie" (EP, Muza N-0396) z muzyką Sadowskiego i akompaniamentem Tajfunów. Z czasem członkinie Meteorów rozjechały się po świecie. Elżbieta Celejewska mieszka w Australii, Danuta Olkuska-Orlando w Szwecji, Krystyna Szymańska w Finlandii. W kraju pozostała jedynie wokalistka Liliana Urbańska, nadal współpracująca z zespołem instrumentalnym Krzysztofa Sadowskiego. Ich córką jest znana wokalistka Maria Sadowska.
Ciekawostki.
17 marca 2019 roku red. Michał Owczarek zaprezentował w kąciku „Ze szpulowca bigbitowca” w ramach audycji Wojciecha Manna „Piosenki bez granic” (Polskie Radio Program III) utwór Meteorów, pt. "Każdy człowiek ma swój dzień". Na podstawie zgromadzonych materiałów dziennikarz ów sugerował, że zespół padł ofiarą opresji społecznej i męskiego szowinizmu, a być może tylko patriarchalnych zapędów społeczeństwa doby lat 60. XX w., co najprawdopodobniej przyczyniło się do jego rozpadu.

</doc>
<doc id="4524559" url="https://pl.wikipedia.org/wiki?curid=4524559" title="Euthyphron">
Euthyphron



</doc>
<doc id="4524560" url="https://pl.wikipedia.org/wiki?curid=4524560" title="Katarzyna Kołodziejczyk">
Katarzyna Kołodziejczyk

Katarzyna Kołodziejczyk – polska politolog, badaczka stosunków międzynarodowych, doktor habilitowany nauk społecznych w zakresie nauk o polityce. Adiunkt na Wydziale Nauk Politycznych i Studiów Międzynarodowych Uniwersytetu Warszawskiego (dawniej ISM UW).
Życiorys.
W 1996 ukończyła studia magisterskie w ISM UW, zaś trzy lata później uzyskała doktorat na ówczesnym Wydziale Dziennikarstwa i Nauk Politycznych UW. W latach 2000–2003 kierowała Studium Bezpieczeństwa Narodowego przy ISM UW. 28 maja 2014 uzyskała na macierzystym wydziale habilitację na podstawie dorobku naukowego oraz rozprawy "Stosunki Unii Europejskiej z grupą państw Afryki, Karaibów i Pacyfiku. Rola i znaczenie Umów o partnerstwie gospodarczym w zakresie handlu i pomocy rozwojowej".
Jest specjalistką w zakresie integracji europejskiej, w szczególności jej aspektów ekonomicznych. Zajmuje się także m.in. polityką rozwojową i humanitarną Unii Europejskiej.

</doc>
<doc id="4524563" url="https://pl.wikipedia.org/wiki?curid=4524563" title="Kątownictwo">
Kątownictwo

Kątownictwo (także: "zamieszkiwanie kątem") – odmiana sublokatorstwa polegająca na zajmowaniu jednoizbowego mieszkania przez dwa lub więcej nie powiązane ze sobą gospodarstwa domowe, dwuizbowego – przez trzy lub więcej itd. Może też polegać na podnajmowaniu jednego łóżka w izbie mieszkalnej (np. przez studentów lub pracowników). Jest formą przeludnienia lub skrajnego przeludnienia mieszkaniowego.

</doc>
<doc id="4524567" url="https://pl.wikipedia.org/wiki?curid=4524567" title="Tornado nad Midwest (2010)">
Tornado nad Midwest (2010)



</doc>
<doc id="4524591" url="https://pl.wikipedia.org/wiki?curid=4524591" title="Sanktuarium Matki Bożej Bolesnej w Prudniku">
Sanktuarium Matki Bożej Bolesnej w Prudniku

Sanktuarium Matki Bożej Bolesnej – sanktuarium wraz z klasztorem, które znajdowało się na Kaplicznej Górze w Prudniku. Zbudowane w 1753, uszkodzone w wyniku działań wojennych w 1945 i zburzone w pierwszych latach powojennych.
Historia.
Pustelnia.
W 1729 Adam Rupprich – mieszkaniec Prudnika – po odbyciu pielgrzymki do Rzymu i wstąpieniu w bazylice świętych Kosmy i Damiana do III Zakonu św. Franciszka, po powrocie do Prudnika postanowił zamieszkać na odludziu i zostać pustelnikiem. Jako swoją siedzibę wybrał oddaloną od zabudowań miasta i otoczoną lasem Kapliczną Górę. Wzniesienie należało wówczas do Hoffmanna – właściciela Lipna, który dał Rupprichowi zgodę na osiedlenie się. Rupprich był wspierany przez prudnicki ród Weidingerów. Za wstawiennictwem cesarskiego pocztmistrza Sigismunda Weidingera oraz pisarza zbożowego Friedricha Weidingera, katolicki magistrat zezwolił Rupprichowi na wykorzystanie drewna ze starego kościoła parafialnego pod budowę pustelni na Kaplicznej Górze.
Rupprich spędził samotnie 11 lat na Kaplicznej Górze. Po tym, jak podczas jego nieobecności złodzieje okradli pustelnię, postanowił zamieszkać tu wraz z Jakobem Fistelem. W 1743 rajca miejski Paul Ernst Weidinger sen. przeznaczył na ich utrzymanie 500 guldenów. Pustelnikom zezwolono na odprawianie przynajmniej jednej mszy ofiarnej w miesiącu. W tym celu wzniesiono drewnianą kaplicę, którą poświęcił arcykapłan Georg Vietz. Pierwsze nabożeństwo na Kaplicznej Górze odprawiono w czerwcu 1744. W tym samym roku do Ruppricha i Fistela dołączył trzeci pustelnik – Fidelis, a nadzór nad pustelnią sprawował duchowny świecki Smiskal. Adam Rupprich zmarł w 1749 podczas podróży do Rzymu.
Inspektorat kapucynów.
Z inicjatywy Paula Ernsta Weidingera sen., 10 czerwca 1750 położono kamień węgielny pod nową kaplicę, której budowę ukończono we wrześniu 1751. Weidinger zmarł przed zakończeniem budowy, dokończył ją jego syn – Paul Ernst Weidinger jun. Po nieudanych próbach pozyskania na inspektora księdza świeckiego Weidinger wystarał się, aby inspektorat nad Kapliczną Górą przejęli kapucyni z klasztoru w Prudniku. Zarząd finansowy powierzono zwierzchnikowi świeckiemu, natomiast kontrole miał sprawować miejscowy arcykapłan. Weidinger przekazał urzędowi duchownemu 3000 guldenów na utrzymanie pustelników oraz 600 guldenów na utrzymania kościoła.
Przekazanie kapucynom nadzoru nad pustelnikami nastąpiło 7 grudnia 1751. Postanowiono, że w przypadku braku kandydatów na pustelników klasztor będzie funkcjonować jako filia parafii w Prudniku. Zachowane zostały także biskupie prawa do Kaplicznej Góry, która pozostawała pod bezpośrednią jurysdykcją biskupa. Poza świętami Matki Bożej Bolesnej oraz św. Onufrego nie wolno było odprawiać w kaplicy żadnych publicznych nabożeństw. W niedziele i święta mogła mieć miejsce jedynie cicha msza. Pierwszymi pustelnikami pod opieką kapucynów byli: Fidelis, Jacobonus z Czech oraz Othmar.
Wzgórze zyskiwało religijną popularność wśród wiernych z okolicznych miejscowości. Z czasem pogarszał się stan pustelni, a kaplica wymagała rozbudowy. Z tego powodu, w marcu 1752, Paul Ernst Weidinger jun. prosił u ministra Śląska o królewskie pozwolenie na budowę. Jeszcze w kwietniu tego samego roku w nowym kościele odbyła się pierwsza msza. W 1573 obiekt został poświęcony ku czci Matki Bożej Bolesnej oraz św. Onufrego. Poświęcenia dokonał prudnicki proboszcz Vietz w obecności proboszcza Lubrzy i Dytmarowa oraz czterech wikariuszy. Za pozwoleniem biskupa książęcego w sanktuarium można było odprawiać msze niedzielne i świąteczne. W kwietniu 1753 położono kamień węgielny pod nową pustelnię. Andreas Müller, właściciel Lipna, podarował kapucynom teren pod ogród i sad, a także ufundował duży krzyż nad pustelnią. Nowy, większy i masywniejszy kościół przyciągał katolików z całej okolicy. W 1758 roku do sakramentu spowiedzi na Kaplicznej Górze przystąpiło 10000 osób. Kościół otrzymał rangę kaplicy hospicyjnej. Ze względu na bliskość granicy, część pielgrzymów stanowili Austriacy.
Od 1764 w klasztorze przebywało na stałe trzech kapucynów. Pierwszym przeorem został Othmar. Za jego czasów powstał sad oraz pierwsza droga krzyżowa, którą poświęcono w 1754. W 1771 zmarł Paul Ernst Weidinger jun., został uroczyście pochowany w rodzinnej krypcie pod kaplicą. Za kadencji przeora Sabinusa utworzono bibliotekę, w kościele wybudowano chór organowy, a także ukończono budowę tzw. Kapliczki Oliwnej.
28 lutego 1779 podczas ostrzału Prudnika w czasie wojny o sukcesję bawarską na Kaplicznej Górze stacjonował austriacki batalion i pułk dragonów wraz z działami. W sierpniu tego samego roku klasztor odwiedził cesarz Austrii Józef II Habsburg.
Zakład poprawczy dla duchownych.
30 października 1810 król Fryderyk Wilhelm III podpisał edykt sekularyzacyjny. Pod koniec listopada radca wojenny Schüller odczytał prudnickim kapucynom treść edyktu, zgodnie z którym hospicjum wraz z całym majątkiem miało się stać własnością króla Prus. Administratorem Kaplicznej Góry został agent handlowy Höptner. W 1811 zabroniono odprawiania tam publicznych mszy, a kolejni kapucyni opuścili klasztor. Ostatnim zakonnikiem, który pozostał na Kaplicznej Górze do listopada 1817, był gwardian kapucynów – Wenzel Vietz.
Decyzją króla Prus, 16 maja 1813 kaplicę oraz pustelnię wraz z całym majątkiem przekazano miejskiemu kościołowi parafialnemu. Ówczesny burmistrz Prudnika, Emanuel Weidinger, złożył propozycję utworzenia tu filii zakładu poprawczego dla duchownych. W 1817 magistrat sprzedał za 600 talarów niemieckich władzom biskupim kaplicę wraz z zabudową klasztorną. W kolejnym roku nastąpiło przeniesienie na Kapliczną Górę zakładu poprawczego dla duchownych w Grodkowie. Pierwszym inspektorem zakładu został pochodzący z Lubnowa Franz Polke. Jednym z inspektorów zakładu był ostatni śląski kapucyn – Bonawentura Menzel. Następcą Menzla był Karl Spöttel, za którego kadencji wzniesiono nowy dom dla księży, a klasztorny ogród otoczono murem.
Kierownictwo franciszkanów.
Władze biskupstwa wrocławskiego zdołały sprowadzić w 1869 do klasztoru franciszkanina Piusa Bocka jako inspektora. Bock rozpoczął prace rewitalizacyjne, jego staraniom wyremontowano kościół, pozyskano nowe organy i wyposażono ołtarze boczne. W wyniku kulturkampfu klasztor pozostał niezamieszkany przez 7 lat. Ponowne otwarcie zakładu poprawczego nastąpiło w 1886, a rok później rząd pozwolił franciszkanom na legalną działalność. W latach 1888–1892 na północnych i wschodnim zboczu Kaplicznej Góry rozmieszczono 14 stacji drogi krzyżowej. W 1897 poświęcono Grotę Lurdzką po południowo-zachodniej stronie.
Na początku XX wieku dokonano znaczącej rewitalizacji kościoła, domu dla księży, kapliczki oliwnej, groty lurdzkiej oraz drogi krzyżowej. W 1922 w nabożeństwie ku czci Matki Bożej Bolesnej w klasztorze uczestniczyło ok. 2000 osób. Do klasztoru często przybywali mieszkańcy Chocimia, Dębowca i Wieszczyny, którzy nie mieli własnego kościoła.
II wojna światowa.
W czasie walk o Prudnik wiosną 1945 roku na Kaplicznej Górze przed żołnierzami Armii Czerwonej bronił się Wehrmacht, oddziały Volksstrumu, Hitlerjugend i żandarmeria. Sanktuarium zostało częściowo zniszczone przez ostrzały artyleryjskie. W okresie PRL-u większość pozostałości zabudowań na Kaplicznej Górze zniszczono. Jeszcze na początku lat 90. stała tu ostatnia kapliczka, którą potem przewrócono. W ostatnich latach XX wieku na Kapliczną Górę zwieziono gruz i ziemię, zasypując fragmenty ruin klasztoru. Z inicjatywy dominikanina Edwarda Olecha oraz ks. Zygmunta Nabzdyka, w 1992 szczycie Kaplicznej Góry postawiono pamiątkowy krzyż z tablicą przedstawiającą historię sanktuarium.
Zabudowa.
Rokokowa świątynia położona była na wzgórzu, otoczona lasem i przyozdobiona klombami. Miała proporcje 16 m wysokości, ok. 9 m szerokości i 6 m wysokości. Kopułowata wieżyczka kaplicy zwieńczona była podwójnym krzyżem. Nad głównym wejściem znajdował się obraz Matki Bożej Bolesnej, który miał przypominać, komu jest poświęcona świątynia. W 1908 za pozwoleniem kardynała Georga von Koppa po zewnętrznej, wschodniej stronie kaplicy, nad wejściem do krypty zamontowano marmurową tabliczkę z napisem „Rodzinna krypta Weidingerów”.
Wnętrze kaplicy posiadało sklepienie kolebkowe oraz sześć okien, przy czym było wyposażone bogato i artystycznie. Oprócz głównego ołtarza, poświęconego Matce Bożej Bolesnej, znajdowały się tu cztery ołtarze boczne – ołtarz serca Jezusowego, św. męczennika Filumena, bractwa kapłańskiego, a także ołtarz św. Antoniego.
Dom dla księży wznosił się w miejscu, gdzie wcześniej znajdowało się hospicjum kapucynów, w kierunku wschodnim od kaplicy. Gabinet przyjęć przyozdobiony był dwoma portretami: fundatora kaplicy oraz hospicjum – radcy komercyjnego Paula Ernsta Weidingera oraz jego małżonki Beaty.
Na wschód i północ od domu dla księży znajdowały się dwa ogrody. Ze stromego zbocza przed tzw. „ogrodem kuchennym kapucynów” roztaczał się widok na Dolinę Prudnika. W północnej i wschodniej części rozmieszczone było 14 stacji drogi krzyżowej, które w lesie tworzyły półkole wokół góry. Na dwunastą stację składały się trzy duże krzyże z figurami Jezusa Chrystusa, „złego łotra” i „dobrego łotra”. Przed nimi znajdowały się kamienne figurki Marii oraz św. Jana. Czternastą stację, po południowej stronie kaplicy, stanowiła otoczona bluszczem grota, w której przedstawiono scenę opłakiwania ciała Chrystusa. Grota lurdzka znajdowała się na południowo-zachodnim zboczu góry.

</doc>
<doc id="4524595" url="https://pl.wikipedia.org/wiki?curid=4524595" title="Ulica Kasprowicza w Warszawie">
Ulica Kasprowicza w Warszawie



</doc>
<doc id="4524597" url="https://pl.wikipedia.org/wiki?curid=4524597" title="Raczenięta">
Raczenięta

Raczenięta (; ) – wieś na Białorusi, w obwodzie mińskim, w rejonie wołożyńskim, w sielsowiecie Wołożyn.
W źródłach spotykane są także nazwy Raczynięta i Raczeniaty.
W II poł. XIX w. zamieszkiwane przez prawosławnych i katolików, z przewagą tych pierwszych. W dwudziestoleciu międzywojennym leżały w Polsce, w województwie nowogródzkim, w powiecie wołożyńskim.

</doc>
<doc id="4524598" url="https://pl.wikipedia.org/wiki?curid=4524598" title="Raczynięta">
Raczynięta



</doc>
<doc id="4524600" url="https://pl.wikipedia.org/wiki?curid=4524600" title="Škrjanče pri Novem Mestu">
Škrjanče pri Novem Mestu



</doc>
<doc id="4524605" url="https://pl.wikipedia.org/wiki?curid=4524605" title="Rodziewszczyzna (sielsowiet Wołożyn)">
Rodziewszczyzna (sielsowiet Wołożyn)

Rodziewszczyzna (; ) – wieś na Białorusi, w obwodzie mińskim, w rejonie wołożyńskim, w sielsowiecie Wołożyn.
W II poł. XIX w. zamieszkiwane przez prawosławnych i katolików, z przewagą tych pierwszych. W dwudziestoleciu międzywojennym leżała w Polsce, w województwie nowogródzkim, w powiecie wołożyńskim.

</doc>
<doc id="4524607" url="https://pl.wikipedia.org/wiki?curid=4524607" title="Rum (obwód miński)">
Rum (obwód miński)

Rum (; ) – wieś na Białorusi, w obwodzie mińskim, w rejonie wołożyńskim, w sielsowiecie Wołożyn, na skraju Puszczy Nalibockiej i przy drodze magistralnej .
W II poł. XIX w. zamieszkiwany przez prawosławnych, katolików i żydów, z przewagą tych pierwszych. W dwudziestoleciu międzywojennym leżał w Polsce, w województwie nowogródzkim, w powiecie wołożyńskim.

</doc>
<doc id="4524610" url="https://pl.wikipedia.org/wiki?curid=4524610" title="Great dane airlines">
Great dane airlines



</doc>
<doc id="4524624" url="https://pl.wikipedia.org/wiki?curid=4524624" title="Osaka University School of Foreign Studies">
Osaka University School of Foreign Studies



</doc>
<doc id="4524634" url="https://pl.wikipedia.org/wiki?curid=4524634" title="Všešportový areál">
Všešportový areál

Všešportový areál – nieistniejący już stadion piłkarski w Koszycach, na Słowacji. Istniał w latach 1976–2011. Mógł pomieścić 30 000 widzów. Swoje spotkania rozgrywali na nim piłkarze klubu 1. FC Košice, grywała na nim również reprezentacja Czechosłowacji i Słowacji.
Stadion został zainaugurowany 29 lutego 1976 roku. Gospodarzem obiektu byli piłkarze klubu 1. FC Košice (na przestrzeni lat pod różnymi nazwami). Na stadionie w roli gospodarza sześciokrotnie zagrała również reprezentacja Czechosłowacji i czterokrotnie 
reprezentacja Słowacji. Po sezonie 1996/97, w którym 1. FC Košice zdobył mistrzostwo kraju planowano przebudowę obiektu, w związku z czym klub przeniósł się na stadion Lokomotíva. Modernizacji ostatecznie jednak nie przeprowadzono i stadion okazał się zostać opuszczony na stałe, a niszczejącą arenę rozebrano jesienią 2011 roku.

</doc>
<doc id="4524636" url="https://pl.wikipedia.org/wiki?curid=4524636" title="Barkod">
Barkod



</doc>
<doc id="4524638" url="https://pl.wikipedia.org/wiki?curid=4524638" title="Klarnetnik blady">
Klarnetnik blady

Klarnetnik blady ("Myadestes lanaiensis") – gatunek średniej wielkości ptaka z rodziny drozdowatych (Turdidae), podrodziny klarnetników. Występował na trzech spośród hawajskich wysp; podgatunki z Oʻahu i Lānaʻi wymarły, trzeci o niejasnym statusie podawany był z Molokaʻi. Gatunek jest klasyfikowany jako krytycznie zagrożony wyginięciem, prawdopodobnie wymarły. Ostatnia pewna obserwacja miała miejsce w 1980. Gatunku nie uznano za wymarły ze względu na miejsce ostatniej obserwacji, bowiem jest nim bardzo trudno dostępny płaskowyż i nie prowadzono w ostatnich latach badań terenowych na jego obszarze.
Taksonomia.
Po raz pierwszy gatunek opisał Scott B. Wilson w 1891. Nowemu gatunkowi nadał nazwę "Phæornis lanaiensis". Holotyp pochodził z Lānaʻi. Obecnie (2019) Międzynarodowy Komitet Ornitologiczny umieszcza klarnetnika bladego w rodzaju "Myadestes". Wyróżnia trzy podgatunki:
Dawniej niektórzy autorzy umieszczali w jednym rodzaju "Phæornis" (Sclater, 1859) klarnetnika bladego, brązowego, siwego ("M. obscurus"), wąsatego ("M. palmeri") oraz wymarłego krótkodziobego ("M. myadestinus"). Taką klasyfikację zastosowano przykładowo w "Check-list of birds of the world" (1964). Między tymi gatunkami występują jednak znaczące różnice w głosach.
Zasięg występowania.
Każdy z podgatunków zamieszkiwał osobną spośród hawajskich wysp, klarnetnik brązowy ("M. l. woahensis") – Oʻahu, klarnetnik blady ("M. l. lanaiensis") – Lānaʻi, a jedyny być może żyjący jeszcze "M. l. rutha" – Molokaʻi. Szczątki subfosylne i informacje słowne wskazują też na występowanie gatunku na Maui.
Na Molokaʻi klarnetniki blade na przełomie XIX i XX wieku miały być szczególnie liczne w dolinie Hālawa na wschodnim krańcu wyspy. Ostatnia pewna obserwacja z 1980 miała miejsce na niemalże niedostępnym płaskowyżu Olokuʻi w północno-wschodniej części wyspy, znacznie odizolowanym obszarze. Według BirdLife International zasięg na Molokaʻi obejmował wschodnią połowę wyspy.
Na Oʻahu Bloxam słyszał pieśń klarnetnika brązowego we wschodniej części wyspy podczas podróży przez Nuʻuanu Pali do Honolulu.
BirdLife International wskazuje zasięg podgatunku nominatywnego na Lānaʻi jako interior wyspy. George Munro wspominał, że pieśń klarnetników bladych najczęściej słyszał w północnej i południowej części lasu na Lānaʻi. Występowały też w okolicach Lanai City w centralnej części wyspy, którego rozrost zdaniem Munro odpowiadał za znikanie klarnetników.
Morfologia.
Długość ciała wynosi 16–18 cm, u jedynego znanego okazu klarnetnika brązowego 19 cm. Dalsze wymiary szczegółowe dotyczą ptaków podgatunku nominatywnego lub "M. l. rutha". Długość skrzydła dla 33 osobników: 87–96,5 mm; długość skoku ("n"=33): 32–36,5 mm; długość dzioba (do piór; "n"=29) 13–15 mm. Masa ciała jest nieznana.
Dymorfizm płciowy w upierzeniu niemalże nie występował. Czoło, ciemię i kark szarobrązowe, pozostała część wierzchu ciała oliwkowobrązowa. Na środku górnej części płaszcza widoczny szary nalot. Sterówki brązowe, jednak środkowa para sterówek oraz nasady wszystkich sterówek poza zewnętrznymi są oliwkowobrązowe. Zewnętrzna para sterówek jest jasnobrązowa, jej chorągiewki zewnętrznie białawe z płowobrązowym nalotem. Pokrywy skrzydłowe średnie i większe brązowe z oliwkowobrązowymi krawędziami. Skrzydełko ciemnobrązowe. Pokrywy pierwszorzędowe z cienkimi oliwkowobrązowymi krawędziami. Lotki pierwszorzędowe i drugorzędowe są brązowe, wąsko oliwkowobrązowo obrzeżone, lotki III rzędu nieco bardziej jasnobrązowe lub jednolicie oliwkowobrązowe. U nasady lotek II rzędu obecna jest kwadratowa płowopomarańczowa plama. Spód skrzydła srebrzyście biały, barwa ta sięga aż po nasady lotek II rzędu. Przód głowy szary lub szarooliwkowy, delikatnie białawo nakrapiany. Obszar od brody po pierś jest jasnoszary, pierś – jaśniejsza lub bardziej matowa, brzuch i okolice kloaki – kremowobiałe, pokrywy podogonowe – z płowym nalotem. Dziób czarny. Nogi i stopy czarne, podeszwy stóp żółte. Samice były upierzone podobnie do samców, odróżniała je ciemniejsza lub bardziej brązowa głowa oraz mniej szarości na wierzchu ciała. Osobniki młodociane mają część wierzchu ciała pokrytą brązowymi, oliwkowobrązowymi, płowymi i czarniawymi plamami, paskami czy innymi wzorami.
Według Bloxama holotyp klarnetnika brązowego miał oliwkowobrązowy wierzch ciała, krawędzie piór znacznie jaśniejsze, ogon i skrzydła brązowe, a dziób pokryty szczecinkami u nasady. Ptaki podgatunku "M. l. rutha" niewiele różnią się od osobników podgatunku nominatywnego. Osiągają nieco większe rozmiary ciała i mają nieco ciemniejszy oliwkowobrązowy wierzch ciała. Gardło i pierś mają bardziej szarą barwę, brzuch i pokrywy podogonowe – jaśniejszą. Dziób przeciętnie był dłuższy i szerszy.
Ekologia i zachowanie.
Środowiskiem życia klarnetników bladych były górskie lasy deszczowe z niskimi drzewami porośniętymi przez epifity, paprociami drzewiastymi oraz rozwiniętym podszytem. Występowały głównie w lasach powyżej 1000 m n.p.m. Choć zamieszkiwały w szczególności lasy górskie, jeszcze pod koniec pierwszej dekady XIX wieku opisywano gatunek jako pospolity na Moloka‘i i Lānaʻi na obszarze od nizin po góry. O klarnetnikach brązowych wiadomo bardzo niewiele. Bloxam obserwował je na zboczach wzgórza, zwrócił uwagę na ich dźwięczną pieśń. Klarnetniki blade były skrytymi ptakami, przebywały samotnie. Wykazywały kilka zachowań typowych dla hawajskich drozdowatych, między innymi siedzenie w wyprostowanej pozycji i podrygiwanie w razie zaalarmowania lub ekscytacji.
Pożywieniem klarnetników bladych były głównie owoce, poza tym zjadały również owady (zidentyfikowano muchówkę "Mimesa" z rodziny Crabronidae) i ślimaki. Jedynymi zidentyfikowanymi owocami były te "Cheirodendron trigynum" (haw. ʻŌlapa). Rothschild wspominał o owocach i nasionach znalezionych w żołądkach. Perkins w żołądku jednego ptaka znalazł niedojrzały owoc o tak dużym rozmiarze, że zapełniał całe wnętrze żołądka i musiał sprawić ptakowi problem podczas przełykania.
Lęgi.
Munro od 1913 poszukiwał gniazda klarnetnika bladego na Lānaʻi, jednak bez powodzenia. Na Molokaʻi młodocianego samca pozyskano 25 maja. Według Bryana wówczas większość ptaków była już jednak w szacie ostatecznej. 1 maja znalazł gniazdo bez jaj, jednak jego zdaniem wyglądało na używane i zbudowane niedawno.
W przypadku "M. l. rutha" znaleziono trzy nieużywane gniazda, jedno z nich opisał już Bryan (przedstawiono je na grafice po prawej). Według Munro gniazda budowane były w najgęstszych częściach podszytu lub w gęstych skupiskach paproci i pnączy. Perkins opisał dwa gniazda na wysokości około 7,5 m nad ziemią i nie wspominał o podszycie (w książce "Thrushes" wydanej przez Bloomsbury Publishing można odnaleźć informację, jakoby odnalazł 3 gniazda na wysokości 25–30 m nad ziemią; opisał jednak dwa gniazda na wysokości 25 stóp – nie metrów – nad ziemią). Jedno ulokowane było na "Myrsine lessertiana" (haw. "kōlea", co Perkins zapisał jako "koolea"), drugie na "Metrosideros polymorpha". Gniazdo opisane przez Bryana znajdowało się 9 m nad ziemią. Miało około 15 cm średnicy zewnętrznej i 9 cm wysokości. Średnica wewnętrzna wynosiła 9 cm, wysokość – 4 cm. Zewnętrzną warstwę tworzyły gałęzie "M. polymorpha" (wspomnianego przez autora jako "ohia"; na tym też drzewie mieściło się gniazdo), wyściółkę – obfite pokłady mchów i delikatnych korzeni, splecione razem tak, że całość przypominała gniazda drozdów. Gniazda opisane przez Perkinsa miały być podobne do gniazd hawajek, jednak większe, zbudowane z suchych liści, gałęzi i korzonków.
Status i zagrożenia.
IUCN uznaje klarnetnika bladego za gatunek krytycznie zagrożony wyginięciem, być może wymarły (CR(PE), Critically Endangered [Possibly Extinct]), zaś klarnetnika brązowego klasyfikuje osobno jako gatunek wymarły (EX, Extinct). Według ujęcia, w którym klarnetnik brązowy uznawany jest za odrębny gatunek, jedynym być może jeszcze żyjącym taksonem jest "M. l. rutha". Podgatunek nominatywny jest wymarły, zaobserwowano jego przedstawiciela po raz ostatni w 1934. Ostatnią obserwację "M. l. rutha" przeprowadzono latem 1980 na płaskowyżu Oloku'i. Gatunku nie można uznać za wymarły, gdyż wspomniany płaskowyż nie był współcześnie obiektem badań terenowych i być może żyją na nim jeszcze klarnetniki blade.
Mocny spadek liczebności klarnetników bladych prawdopodobnie został wywołany przez wprowadzenie przenoszących choroby komarów i niszczenie środowiska. Do niedawna komary ograniczone były do terenów nizinnych, ale w ostatnim ćwierćwieczu XX wieku wskutek niszczenia izolowanych lasów deszczowych przez świnie poszerzyły swój zasięg. Wyżyny Molokaʻi prawdopodobnie są zbyt małe, by mogły stanowić wolną od chorób ostoję. Poza poszerzaniem zasięgu komarów roznoszących zarodźca malarii "Plasmodium relictum" świnie uczestniczą w rozprzestrzenianiu się inwazyjnych obcych roślin, konkurencyjnych wobec gatunków rodzimych dla podszytu lasu. Potencjalnym zagrożeniem jest też niszczenie środowiska przez introdukowane na wyspy aksisy czytale ("Axis axis").

</doc>
<doc id="4524639" url="https://pl.wikipedia.org/wiki?curid=4524639" title="Bazile Mills">
Bazile Mills

Bazile Mills – wieś w Stanach Zjednoczonych, w stanie Nebraska, w hrabstwie Knox.

</doc>
<doc id="4524640" url="https://pl.wikipedia.org/wiki?curid=4524640" title="Rachel Johnson">
Rachel Johnson

Rachel Sabiha Johnson (ur. 3 września 1965 w Londynie) – brytyjska dziennikarka i pisarka.
Życiorys.
Córka polityka Stanleya Johnsona (wnuka Alego Kemala) i artystki Charlotte Wahl. Siostra polityków Borisa i Jo. Kształciła się w Szkole Europejskiej w Brukseli. Ukończyła następnie studia w New College w Oksfordzie, w trakcie których współtworzyła czasopismo „The Isis Magazine”.
Karierę dziennikarską zaczęła w redakcji „Financial Times”. Później podejmowała współpracę m.in. z takimi tytułami jak „The Daily Telegraph”, „Evening Standard”, „The Sunday Times”, „Hello!” i „The Big Issue”. W 2009 objęła funkcję redaktor naczelnej magazynu „The Lady”. Została regularną komentatorką programu publicystycznego "The Pledge" w Sky News. W 2018 wzięła udział w jednej z edycji programu "Celebrity Big Brother".
Autorka powieści i dzienników. Napisała m.in. trylogię obejmującą "Notting hell", "Shire Hell" i "Fresh hell". Wydała także powieść "Winter games" oraz książki "The mummy diaries: or how to lose your husband, children and dog in twelve months" i "A diary of the lady: my first year as editor". W 2008 za "Shire Hell" otrzymała antynagrodę Bad Sex in Fiction Award.
Zaangażowała się także w działalność polityczną. Była członkinią (podobnie jak inni członkowie rodziny) Partii Konserwatywnej, z której odeszła w 2011. W 2017 dołączyła do Liberalnych Demokratów, krytykując publicznie torysów za ich podejście popierające brexit. W 2019 związała się z nową polityczną inicjatywą pod nazwą Change UK.

</doc>
<doc id="4524642" url="https://pl.wikipedia.org/wiki?curid=4524642" title="Twin/Tone Records">
Twin/Tone Records

Twin/Tone Records – niezależna wytwórnia płytowa założona w 1977 roku w Minneapolis w stanie Minnesota. 
Firma działała do 1994 i wydawała albumy popularnych miejscowych zespołów the Replacements i Soul Asylum. Wytwórnia przyczyniła się do zyskania przez scenę muzyczną Twin Cities ogólnokrajowej uwagi w latach osiemdziesiątych. Wraz z innymi niezależnymi amerykańskimi wydawnictwami, takimi jak SST Records, Touch and Go Records i Dischord, Twin/Tone pomogła w utworzeniu ogólnokrajowej sieci zespołów undergroundowych, które uformowały scenę indie rockową przez erą Nirvany. Wytwórnie te przewodziły przejściu od hardcore punku, wówczas dominującego w amerykańskim podziemiu, do bardziej zróżnicowanych from muzyki alternatywnej.
Do końca istnienia wytwórnia wydała ponad 300 albumów. W 1994 rozpoczęła współpracę z mniejszymi, niezależnymi wydawnictwami (głównie z Minneapolis), m.in. Amphetamine Reptile Records.
W 1995 magazyn Billboard nazwał Twin/Tone „ważną regionalną wytwórnią”. W 2017 wydawnictwo zostało na krótki czas reaktywowane przez Starka i Jespersona, w celu wydania powrotnego albumu the Suicide Commandos.

</doc>
<doc id="4524643" url="https://pl.wikipedia.org/wiki?curid=4524643" title="Center (Nebraska)">
Center (Nebraska)

Center – wieś w Stanach Zjednoczonych, w stanie Nebraska, w hrabstwie Knox.

</doc>
<doc id="4524646" url="https://pl.wikipedia.org/wiki?curid=4524646" title="Niobrara (Nebraska)">
Niobrara (Nebraska)

Niobrara – wieś w Stanach Zjednoczonych, w stanie Nebraska, w hrabstwie Knox.

</doc>
<doc id="4524647" url="https://pl.wikipedia.org/wiki?curid=4524647" title="Santee (Nebraska)">
Santee (Nebraska)

Santee – wieś w Stanach Zjednoczonych, w stanie Nebraska, w hrabstwie Knox.

</doc>
<doc id="4524648" url="https://pl.wikipedia.org/wiki?curid=4524648" title="Verdel">
Verdel

Verdel – wieś w Stanach Zjednoczonych, w stanie Nebraska, w hrabstwie Knox.

</doc>
<doc id="4524649" url="https://pl.wikipedia.org/wiki?curid=4524649" title="Verdigre (Nebraska)">
Verdigre (Nebraska)

Verdigre – wieś w Stanach Zjednoczonych, w stanie Nebraska, w hrabstwie Knox.

</doc>
<doc id="4524651" url="https://pl.wikipedia.org/wiki?curid=4524651" title="Sowiatowicze">
Sowiatowicze

Sowiatowicze (; ) – wieś na Białorusi, w obwodzie mińskim, w rejonie wołożyńskim, w sielsowiecie Wołożyn.
W II poł. XIX w. zamieszkiwane przez prawosławnych i katolików, z przewagą tych pierwszych. W dwudziestoleciu międzywojennym leżały w Polsce, w województwie nowogródzkim, w powiecie wołożyńskim.

</doc>
<doc id="4524654" url="https://pl.wikipedia.org/wiki?curid=4524654" title="Wausa">
Wausa

Wausa – wieś w Stanach Zjednoczonych, w stanie Nebraska, w hrabstwie Knox.

</doc>
<doc id="4524656" url="https://pl.wikipedia.org/wiki?curid=4524656" title="Winnetoon">
Winnetoon

Winnetoon – wieś w Stanach Zjednoczonych, w stanie Nebraska, w hrabstwie Knox.

</doc>
<doc id="4524658" url="https://pl.wikipedia.org/wiki?curid=4524658" title="Daniel H. Janzen">
Daniel H. Janzen

Daniel H. Janzen (ur. 18 stycznia 1939 w Milwaukee) – amerykański biolog ewolucyjny, entomolog, ekolog, profesor biologii (Thomas G. and Louise E. DiMaura Term Chair) w Uniwersytecie Pensylwanii, założyciel Parku Narodowego Guanacaste (hiszp. "Área de Conservación Guanacaste", ACG), wprowadzonego w 1999 roku na listę światowego dziedzictwa UNESCO, członek National Academy of Sciences, laureat m.in. Nagrody Kioto (1997) i Nagrody Crafoorda (1984).
Życiorys.
Urodził się w 1939 roku w Milwaukee (stan Wisconsin). Jego ojciec był pracownikiem administracyjnym służb ochrony dzikiej przyrody. Syn od dzieciństwa interesował się przyrodą tropikalną. W wieku 14 lat odbył pierwszą wyprawę do Meksyku z zamiarem kolekcjonowania motyli. 
Studiował na Uniwersytecie Minnesoty, gdzie uzyskał licencjat w 1961 roku. W ramach pracy doktorskiej zajmował się entomologią; tematu badań poszukiwał również w Meksyku, obserwując interakcje międzygatunkowe. Stopień doktora otrzymał w 1965 roku w Uniwersytecie Kalifornijskim w Berkeley, gdzie jego opiekunem naukowym był Howell V. Daly, specjalista w dziedzinie biosystematyki pszczół, procedur taksonomicznych, w tym wykorzystania komputerów w klasyfikacji i analizie danych oraz w zarządzaniu (były student Charlesa D. Michenera). W Uniwersytecie Kalifornijskim pracę naukową zaczynali wówczas również James B. Whitfield, John T. Doyen i wielu innych specjalistów w dziedzinie ewolucji, ekologii i zarządzania ochroną środowiska. 
Praca doktorska D.H. Janzena dotyczyła mutualizmu między mrówkami i akacjami. Artykuł pt. "Coevolution of Mutualism Between Ants and Acacias in Central America", zawierający wyniki badań, opublikowano w 1966 roku w wydawanym przez Society for the Study of Evolution czasopiśmie "Evolution". 
W kolejnych latach Janzen pracował na stanowiskach:
Był opiekunem naukowym przyszłych znanych biologów (m.in. Richard Karban, John F. Fox, Carol Augspurger, Jon J. Sullivan, Colleen B. Hitchcock, Doyle Benton McKey, George C. Stevens). Swoje interdyscyplinarne badania ekosystemów tropikalnych prowadzi we współpracy z licznymi zespołami biologów. Wieloletnim współpracownikiem jest m.in. Winnie Hallwach – żona i współtwórczyni Area de Conservación Gaunacaste w Kostaryce, wprowadzonego w 1999 roku na listę światowego dziedzictwa UNESCO. Badając bioróżnorodność owadów tropikalnych konsekwentnie zmierza do wyjaśnienia molekularnych podstaw ewolucji i struktury ekosystemów. Jest przewodniczącym "Guanacaste Dry Forest Conservation Fund" oraz aktywnym działaczem Consortium for the Barcode of Life (CBOL) i "International Barcode of Life" (iBOL; m.in. program BIOSCAN 2019–2025, który umożliwi np. prognozowanie zmian bioróżnorodności w odpowiedzi na czynniki antropogeniczne).
Obszar badań.
W początkowym okresie pracy Janzen kontynuował badania interakcji między tropikalnymi zwierzętami i roślinami (zob. ), rozpoczęte w czasie pracy doktorskiej. Wynikami zainteresowali się przedstawiciele ekologii chemicznej (ang. "Chemical Ecology"), m.in. Arthur Bell i Paul Feeny. Wspólnie z nimi Daniel H. Janzen wyjaśnił znaczenie lewodopy (bezpośredni prekursor dopaminy) w naturalnej ochronie środkowoamerykańskiego pnącza "Mucuna" przed owadami zjadającymi nasiona i gryzoniami.
Na początku lat 80. XX w. głównym obiektem badań Janzena stały się tropikalne gąsienice. Zajmuje się ich historią naturalną, inwentaryzacją, badaniami ich pasożytów i bioróżnorodności mikrobiologicznej (z wykorzystaniem technik kodowania DNA; zob. barkod DNA). 
Liczne publikacje dotyczyły konieczności utrzymania tropikalnej różnorodności biologicznej poprzez racjonalną ochronę naturalnych ekosystemów. Wraz z Winnie Hallwachs zbudował podstawy dla utworzenia Parku Narodowego Guanacaste w północno-zachodniej Kostaryce (zob. geografia Kostaryki) i całego systemu parków narodowych Kostaryki ("Área de conservación Guanacaste", ACG). W 1999 roku obszar został wpisany na Listę światowego dziedzictwa UNESCO). Zabiega o fundusze na utrzymanie ACG oraz o upowszechnienie wiedzy społeczeństwa o znaczeniu dzikich terenów tropikalnych dla zrównoważonego rozwoju i indywidualnej jakości życia w tropikach i w skali globalnej. 
Janzen zaleca stosowanie technik ochrony środowiska w możliwie największym stopniu wykorzystujących procesy zachodzące w naturalnych cyklach biogeochemicznych (uważa, że ludzkie społeczności są częścią ekosystemów). Przykładem takiego działania był kontrowersyjny eksperyment zespołu Princeton University (T. Treuer, D. Janzen, W. Hallwachs i in.), przeprowadzony w 1998 roku w porozumieniu z producentem soków pomarańczowych "Del Oro", działającym w bezpośrednim sąsiedztwie Parku Narodowego Guancaste. Firma uzyskała zgodę na swobodne nieodpłatne składowanie odpadowej skórki pomarańczowej z produkcji na przekazanej parkowi części swojego terenu (praktycznie martwego). W wyniku umowy tysiąc ciężarówek zrzuciło tam ok. 12 tys. ton odpadów, które wkrótce przekształciły się w szlam wypełniony larwami much, a po ok. sześciu miesiącach – w czarną gliniastą ziemię. Eksperyment został przerwany po wyroku Sądu Najwyższego Kostaryki, rozpatrujący oskarżenie "Del Oro" przez "TicoFruit" (firma konkurencyjna) o „zbezczeszczenie parku narodowego”. Odwiedzając teren eksperymentu po 15 latach stwierdzono, że suchy krajobraz przekształcił się w gęstą dżunglę.
Publikacje.
W bazie Schoolar Google zamieszczono niemal 800 publikacji (autorstwo i współautorstwo), spośród których wyróżnia się ponad 190 prac istotnych dla nauki o ewolucji, o wysokim prawdopodobieństwie cytowań. W artykule "Profile of Daniel H. Janzen", opublikowanym w PNAS w 2017 roku, Tinsley H. Davis przytoczył dziewięć spośród nich:
Wyniki badań bioróżnorodności i oddziaływań międzygatunkowych w środowiskach tropikalnych (od lat 1980. głównie gąsienic tropikalnych) zostały przedstawione w ok. 430 publikacjach, ważnych dla instytucji ochrony środowiska. Książka "Costa Rican natural history", wydana po raz pierwszy w 1984 roku, była wznawiana ośmiokrotnie. 
Wyróżnienia.
Wyrazem uznania dla osiągnięć D.H. Janzena są m.in.

</doc>
<doc id="4524662" url="https://pl.wikipedia.org/wiki?curid=4524662" title="Sakawiszcza">
Sakawiszcza

Sakawiszcza (; ) – wieś na Białorusi, w obwodzie mińskim, w rejonie wołożyńskim, w sielsowiecie Wołożyn.
Dawna nazwa Sakowiki. W II poł. XIX w. zamieszkiwane wyłącznie przez katolików. W dwudziestoleciu międzywojennym leżały w Polsce, w województwie nowogródzkim, w powiecie wołożyńskim.

</doc>
<doc id="4524666" url="https://pl.wikipedia.org/wiki?curid=4524666" title="Franka">
Franka



</doc>
<doc id="4524675" url="https://pl.wikipedia.org/wiki?curid=4524675" title="Werba (stacja kolejowa)">
Werba (stacja kolejowa)

Werba (ukr. Верба, ros. Верба) – stacja kolejowa w miejscowości Werba, w rejonie dubieńskim, w obwodzie rówieńskim, na Ukrainie.
Stacja powstała w czasach carskich na linii Kolei Południowo-Zachodniej.

</doc>
<doc id="4524679" url="https://pl.wikipedia.org/wiki?curid=4524679" title="Ptycza (przystanek kolejowy)">
Ptycza (przystanek kolejowy)

Ptycza (ukr. Птича, ros. Птича) – przystanek kolejowy w miejscowości Ptycza, w rejonie dubieńskim, w obwodzie rówieńskim, na Ukrainie.

</doc>
<doc id="4524682" url="https://pl.wikipedia.org/wiki?curid=4524682" title="Mistrzostwa Azji w Boksie 2019">
Mistrzostwa Azji w Boksie 2019

Mistrzostwa Azji w Boksie 2019 – 30. edycja mistrzostwa Azji mężczyzn i siódma kobiet. Rozegranych zostało 20 konkurencji w dniach 19–26 kwietnia w stolicy Tajlandii, Bangkoku w Indoor Stadium Huamark. Były to pierwsze mistrzostwa kontynentu, gdzie wystąpili zarówno mężczyźni, jak i kobiety. W zawodach wzięły udział zawodnicy urodzeni w latach 1979–2000. Na mistrzostwach wystąpiła rekordowa liczba zawodników (304) i reprezentujących państw (34).
Medaliści.
Źródło:
Klasyfikacja medalowa.
Źródło:

</doc>
<doc id="4524684" url="https://pl.wikipedia.org/wiki?curid=4524684" title="Podłuże (przystanek kolejowy)">
Podłuże (przystanek kolejowy)

Podłuże (ukr. Підлужжя, ros. Подлужье) – przystanek kolejowy w pobliżu miejscowości Kamienica, w rejonie dubieńskim, w obwodzie rówieńskim, na Ukrainie. Nazwa pochodzi od pobliskiej wsi Podłuże.

</doc>
<doc id="4524686" url="https://pl.wikipedia.org/wiki?curid=4524686" title="Obrazowanie cząstek magnetycznych">
Obrazowanie cząstek magnetycznych

Obrazowanie cząstek magnetycznych (ang. magnetic particle imaging, MPI) – nowa, wciąż rozwijana tomograficzna technika diagnostyczna, która pozwala na obrazowanie rozkładu przestrzennego nanocząstek superparamagnetycznych. Metoda została opracowana w 2001 r. przez naukowców z Philips Research Laboratories w Hamburgu. Teorię działania pierwszego system do obrazowania nanocząstek magnetycznych opublikowano na łamach Nature w 2005 roku.
Zasada działania.
W detekcji wykorzystywana jest nieliniowa charakterystyka magnetyzacji superparamagnetyków opisywana funkcją Langevina. Wprowadzenie nanocząstek do badanej przestrzeni, pobudzanej sinusoidalnym polem magnetycznym formula_1 powoduje niesinusoidalne zmiany pola formula_2 Ośrodek pobudza się za pomocą cewki nadawczej, w której wymuszany jest prąd sinusoidalny. Sygnał odbierany w cewce odbiorczej (prawo indukcji elektromagnetycznej Faradaya) jest w przypadku ośrodka liniowego sinusoidalny, a w przypadku ośrodka nieliniowego (nanocząstki superparamagnetyczne) zawiera zniekształcenia harmoniczne. Amplituda składowych harmonicznych jest bardzo mała i wymaga specjalnych układów odbiorczych .
Lokalizacja przestrzenna nanocząstek jest realizowana poprzez kodowanie przestrzeni silnym gradientowym polem magnetycznym generowanym przez dodatkowy zestaw cewek. Przy odpowiednio dobranej wielkości gradientu nanocząstki znajdujące się poza małym obszarem otaczającym punkt o zerowej wartości pola (tzw. punkt wolny od pola) znajdują się w stanie nasycenia. W takiej sytuacji zniekształcenia harmoniczne pochodzą tylko i wyłącznie od nanocząstek znajdujących się w obszarze otaczającym punkt wolny od pola. Za pomocą pary cewek dla każdej osi X,Y,Z można generować równomierne w przestrzeni pole magnetyczne o różnej amplitudzie i w ten sposób przesuwać punkt wolny od pola w każdej z osi. Przesuwając punkt wolny od pola w przestrzeni można uzyskać trójwymiarową mapę koncentracji nanocząstek. Istnieje również koncepcja skanowania przestrzeni za pomocą tak zwanej linii o zerowej wartości pola wymagająca rozwiązania przekształcenia odwrotnego.
Zastosowanie.
Do obrazowania najczęściej używane są nanocząstki tlenku żelaza (SPION – super-paramagnetic iron oxide nanoparticle) o średnicach z zakresu 10–100 nm, powlekane biokompatybilnym polimerem. Łączenie nanocząstek z molekułami biologicznymi umożliwia tworzenie magnetofarmaceutyków, które mogą być wykorzystywane w badaniach procesów biologicznych i fizjologicznych. W tym celu powinno się wprowadzić magnetofarmaceutyk do organizmu i obserwować rozkład przestrzenny w funkcji czasu. Ocenia się, że ze względu na czułość pomiarów MPI może stać się jedną z technik obrazowania molekularnego obok jednofotonowej tomografii emisyjnej i tomografii pozytonowej.

</doc>
<doc id="4524687" url="https://pl.wikipedia.org/wiki?curid=4524687" title="Gilbert Collard">
Gilbert Collard

Gilbert Collard (ur. 3 lutego 1948 w Marsylii) – francuski polityk i prawnik, adwokat, poseł do Zgromadzenia Narodowego XIII i XIV kadencji, deputowany do Parlamentu Europejskiego IX kadencji.
Życiorys.
Studiował prawo na Université d’Aix-Marseille III. W 1971 uzyskał uprawnienia zawodowe, podejmując praktykę adwokacką w Marsylii. W 1973 wygrał prestiżowy konkurs retoryczny. Zyskał rozpoznawalność i popularność dzięki udziałowi w licznych medialnych procesach. Bronił jednego z oskarżonych w sprawie dotyczącej ustawienia meczu piłkarskiego między Olympique Marsylia i Valenciennes FC. Występował także w procesie Klausa Barbiego. Jego klientami byli też były prezydent Wybrzeża Kości Słoniowej Laurent Gbagbo, kolarz szosowy Richard Virenque, generał Paul Aussaresses, politycy Charles Pasqua i Marine Le Pen.
Zaangażował się również w działalność polityczną, współpracując z szeregiem ugrupowań z różnych stron sceny politycznej. Działał we Francuskiej Sekcji Międzynarodówki Robotniczej i od początku lat 80. w Partii Socjalistycznej. Krytykował na początku lat 90. wypowiedzi publiczne Jeana-Marie Le Pena. Związany później z ugrupowaniami centrum i centroprawicy – Demokracją Liberalną, Partią Radykalną i RPF. Z ramienia centrystów kandydował w 2001 i 2008 w wyborach lokalnych w Vichy.
W 2011 podjął współpracę z Frontem Narodowym, stanął na czele Rassemblement bleu Marine, powiązanej z FN koalicji różnych środowisk politycznych. W wyborach w 2012 uzyskał mandat posła do Zgromadzenia Narodowego w jednym z okręgów departamentu Gard. W 2017 z powodzeniem ubiegał się o reelekcję. W międzyczasie wybrany też na radnego miejscowości Saint-Gilles. Wstąpił też formalnie do FN (który w 2018 przekształcono w Zjednoczenie Narodowe), dołączając później do władz krajowych partii.
W wyborach w 2019 uzyskał mandat eurodeputowanego IX kadencji. W styczniu 2022 opuścił RN, deklarując wsparcie dla Érica Zemmoura w wyborach prezydenckich w tym samym roku i powołanej przez tegoż partii Reconquête.

</doc>
<doc id="4524688" url="https://pl.wikipedia.org/wiki?curid=4524688" title="Josef Hegyes">
Josef Hegyes

Josef Hegyes (ur. 28 czerwca 1946 w Mladej Boleslavi) – czeski lekkoatleta reprezentujący Czechosłowację, sprinter.
Specjalizował się w biegu na 400 metrów. Zajął w nim, a także w sztafecie szwedzkiej 100+200+300+400 metrów 5. miejsca na europejskich igrzyskach halowych w 1964 w Warszawie.
Na mistrzostwach Europy w 1966 w Budapeszcie czechosłowacka sztafeta 4 × 400 metrów w składzie: Hegyes, Jaromír Haisl, Pavel Pěnkava i Josef Trousil zajęła w finale 7. miejsce.
Hegyes zdobył brązowy medal w sztafecie 4 × 2 okrążenia (w składzie: Haisl, Hegyes, František Ortman i Trousil) na europejskich igrzyskach halowych w 1967 w Pradze.
Był mistrzem Czechosłowacji w biegu na 400 metrów w 1967 i 1968, w sztafecie 4 × 400 metrów w 1966, 1967, 1969 i 1973 oraz w sztafecie szwedzkiej w 1969, wicemistrzem w biegu na 400 metrów w 1969, 1971 i 1972 oraz w sztafecie 4 × 400 metrów w 1974 i 1975, a także brązowym medalistą w biegu na 400 metrów w 1966 i 1973 oraz w sztafecie 4 × 400 metrów w 1965 i 1973.
Był rekordzistą Czechosłowacji w sztafecie 4 × 400 metrów z czasem 3:06,6 uzyskanym 15 sierpnia 1973 w Nicei.

</doc>
<doc id="4524690" url="https://pl.wikipedia.org/wiki?curid=4524690" title="Kamienica Wołyńska">
Kamienica Wołyńska

Kamienica Wołyńska (ukr. Кам'яниця-Волинська, ros. Каменица-Волынская) – węzłowa stacja kolejowa w miejscowości Podłuże, w rejonie dubieńskim, w obwodzie rówieńskim, na Ukrainie. Nazwa pochodzi od pobliskiej wsi Kamienica. Rozpoczyna się tu linia do Krzemieńca.
Stacja istniała przed II wojną światową.

</doc>
<doc id="4524695" url="https://pl.wikipedia.org/wiki?curid=4524695" title="Fundacja Otwarty Dialog">
Fundacja Otwarty Dialog

Fundacja Otwarty Dialog – organizacja założona z inicjatywy Ludmyły Kozłowskiej, mająca na celu "ochronę praw człowieka, demokracji i praworządności na obszarze postsowieckim".
Fundacja posiada przedstawicielstwa w Warszawie i Brukseli.
Kontrowersje.
W kwietniu 2019 r. brytyjski tygodnik The Sunday Times opublikował oparty na raporcie mołdawskiej komisji parlamentarnej artykuł, zarzucający Fundacji Otwarty Dialog udział w praniu brudnych pieniędzy i korzystanie ze środków rosyjskich służb specjalnych. Rzecznik fundacji odrzucił te zarzuty. Zdaniem dziennikarzy portalu onet.pl ujawnione przez The Sunday Times informacje powielają zarzuty, jakie ukazały się rok wcześniej w tygodniku „Sieci”, oraz oświadczenie mołdawskiej komisji śledczej z listopada 2018 roku. Autorzy artykułu zwracają uwagę, iż powoływanie się na parlament mołdawski, w świetle oceny Mołdawii przez Parlament Europejski, który zarzuca Republice Mołdawii obniżanie standardów demokracji, między innymi na płaszczyźnie sądowniczej i parlamentarnej, budzi wątpliwości co do wiarygodności mołdawskiej komisji parlamentarnej. Podnoszona jest również kwestia wiarygodności autorów publikacji w The Sunday Times. Carlos Alba jest właścicielem agencji Public Relations „Carlos Alba Media” i nie jest stałym dziennikarzem gazety. Z kolei Jordan Ryan jest niezależnym dziennikarzem, znanym z pracy na rzecz portali wspierających brexit.

</doc>
<doc id="4524698" url="https://pl.wikipedia.org/wiki?curid=4524698" title="Jaromír Haisl">
Jaromír Haisl

Jaromír Haisl (ur. 28 sierpnia 1944 w Seču) – czeski lekkoatleta reprezentujący Czechosłowację, sprinter.
Specjalizował się w biegu na 400 metrów. Na mistrzostwach Europy w 1966 w Budapeszcie czechosłowacka sztafeta 4 × 400 metrów w składzie: Josef Hegyes, Haisl, Pavel Pěnkava i Josef Trousil zajęła w finale 7. miejsce.
Haisl zdobył brązowy medal w sztafecie 4 × 2 okrążenia (w składzie: Haisl, Hegyes, František Ortman i Trousil) na europejskich igrzyskach halowych w 1967 w Pradze.
Był mistrzem Czechosłowacji w sztafecie 4 × 400 metrów w 1966 i 1967, wicemistrzem w biegu na 400 metrów w 1965 i 1966 oraz brązowym medalistą w sztafecie 4 × 400 metrów w 1965.

</doc>
<doc id="4524704" url="https://pl.wikipedia.org/wiki?curid=4524704" title="Adris Plūksna">
Adris Plūksna

Adris Plūksna (ur. 1 stycznia 1967 w Windawie) – łotewski bobsleista, dwukrotny uczestnik igrzysk olimpijskich (1992, 1994).
W lutym 1992 roku uczestniczył w igrzyskach olimpijskich w Albertville. Wziął udział w dwóch konkurencjach – dwójkach i czwórkach mężczyzn. W dwójkach wspólnie z Sandisem Prūsisem zajął 15. miejsce. W czwórkach, w których poza nimi wystąpili również Juris Tone i Ivars Bērzups, łotewski bob uplasował się na 14. pozycji. Dwa lata później wystąpił na igrzyskach w Lillehammer. Ponownie uczestniczył w dwójkach i czwórkach. W dwójkach wspólnie z Prūsisem zajął 16. miejsce, a w czwórkach z Prūsisem, Tone i Otomārsem Rihtersem był 19.

</doc>
<doc id="4524706" url="https://pl.wikipedia.org/wiki?curid=4524706" title="Adris Pluksna">
Adris Pluksna



</doc>
<doc id="4524707" url="https://pl.wikipedia.org/wiki?curid=4524707" title="Lil Pump (album)">
Lil Pump (album)

Lil Pump – debiutancki album studyjny amerykańskiego rapera Lil Pumpa, wydany 6 października 2017 roku nakładem wytwórni Tha Lights Global oraz Warner Bros. Records.
Lista utworów.
Opracowano na podstawie Tidal.

</doc>
<doc id="4524709" url="https://pl.wikipedia.org/wiki?curid=4524709" title="Futsal Klub Tirana">
Futsal Klub Tirana

Futsal Klub Tirana – albański klub futsalowy z siedzibą w mieście Tirana, obecnie występuje w najwyższej klasie rozgrywkowej Albanii.

</doc>
<doc id="4524714" url="https://pl.wikipedia.org/wiki?curid=4524714" title="František Ortman">
František Ortman

František Ortman (ur. 12 lutego 1942 w Pradze) – czeski lekkoatleta reprezentujący Czechosłowację, sprinter.
Zdobył brązowy medal w sztafecie 4 × 2 okrążenia (w składzie: Jaromír Haisl, Josef Hegyes, Ortman i Josef Trousil) na europejskich igrzyskach halowych w 1967 w Pradze. Na tych samych igrzyskach odpadł w eliminacjach biegu na 400 metrów.
Był mistrzem Czechosłowacji w sztafecie 4 × 400 metrów w 1963, wicemistrzem w sztafecie 4 × 100 metrów w 1965 oraz w sztafecie 4 × 400 metrów w 1962, 1966 i 1967, a także brązowym medalistą w sztafecie 4 × 100 metrów w 1963 i w sztafecie 4 × 400 metrów w 1964.

</doc>
<doc id="4524717" url="https://pl.wikipedia.org/wiki?curid=4524717" title="Uniwersytet Techniczny Hamburg-Harburg">
Uniwersytet Techniczny Hamburg-Harburg



</doc>
<doc id="4524719" url="https://pl.wikipedia.org/wiki?curid=4524719" title="Mistrzostwa Panamerykańskie w Badmintonie 2019">
Mistrzostwa Panamerykańskie w Badmintonie 2019

23. Mistrzostwa Panamerykańskie w Badmintonie – zawody organizowane przez Badminton Pan Am w ramach mistrzostw panamerykańskich. Rozegrano pięć konkurencji w dniach 25–28 kwietnia. Turniej został rozegrany w Aguascalientes w Gimnasio Olímpico.

</doc>
<doc id="4524728" url="https://pl.wikipedia.org/wiki?curid=4524728" title="Polska Federacja Kynologiczna">
Polska Federacja Kynologiczna

Polska Federacja Kynologiczna (PFK) – stowarzyszenie kynologiczne mające siedzibę w Sieradzu – założone w 29 grudnia 2009 r.
Federacja zrzesza właścicieli i hodowców psów rasowych na terytorium Polski. Swoją działalność opiera na organizacji hodowli psów rasowych i na podstawie Ustawy prawo o stowarzyszeniach oraz Dyrektywy Rady Wspólnot Europejskich nr 91/174/EWG z dnia 25 marca 1991 r. wydaje rodowody stanowiące potwierdzenie pochodzenia psa rasowego. W związku z art. 10a ust. 6 Ustawy o ochronie zwierząt prowadzi rejestr hodowli upoważnionych do sprzedaży zwierząt domowych.
W 2010 r. Polska Federacja Kynologiczna zawarła umowę z Instytutem Zootechniki - Państwowym Instytutem Badawczym w Balicach, który na zlecenie stowarzyszenia przeprowadza badania DNA w kierunku potwierdzenia pochodzenia psa. Na podstawie tych badań nabywcy szczeniąt po miotach urodzonych w Polskiej Federacji Kynologicznej mogą dokonać weryfikacji pochodzenia psa niezależnym państwowym ośrodku badawczym.
Polska Federacja Kynologiczna posiada jedenaście oddziałów wojewódzkich na terenie kraju: Oddział Mazowiecki, Oddział Wielkopolski, Oddział Małopolski, Oddział Dolnośląski, Oddział Pomorski, Oddział Lubelski, Oddział Warmińsko-Mazurski, Oddział Śląski, Oddział Kujawsko-Pomorski, Oddział Podlaski oraz Oddział Łódzki.
Federacja organizuje każdego roku około 12 wystaw o randze klubowej, krajowej i międzynarodowej. Międzynarodowe wystawy psów rasowych organizowane są pod patronatem Alianz Canine Worldwide - międzynarodowej organizacji kynologicznej zarejestrowanej w Królestwie Hiszpanii przy odpowiedniku polskiego Ministerstwa Rolnictwa. Poza wystawami, Polska Federacja Kynologiczna organizuje kursy i szkolenia dla psów i ich właścicieli. W tym celu w 2010 r. powołana została Główna Komisja Szkoleń przy Polskiej Federacji Kynologicznej.
Od 2019 r. Polska Federacja Kynologiczna współpracuje z International Cyno Institute w zakresie organizacji szkoleń i kursów dla hodowców i psów rasowych.

</doc>
<doc id="4524729" url="https://pl.wikipedia.org/wiki?curid=4524729" title="Parafia Najświętszego Sakramentu w Miliczu">
Parafia Najświętszego Sakramentu w Miliczu

Parafia Najświętszego Sakramentu w Miliczu – parafia Katolickiego Kościoła Narodowego w RP w Miliczu.
Parafia erygowana 25 lipca 2014. Posiada kaplicę (ul. 1 Maja 2a), pełniącą rolę kaplicy biskupiej oraz seminaryjnej, która została poświęcona 31 stycznia 2015.

</doc>
<doc id="4524730" url="https://pl.wikipedia.org/wiki?curid=4524730" title="FC Andorra Futsal">
FC Andorra Futsal

FC Andorra Futsal – andorski klub futsalowy z siedzibą w mieście Andora, do 2013 występował 16 razy w drugiej klasie rozgrywkowej Hiszpanii, a w sezonie 2001/02 w Primera División. Jest sekcją futsalu klubu FC Andorra.

</doc>
<doc id="4524734" url="https://pl.wikipedia.org/wiki?curid=4524734" title="Ajida Tuma-Sulajman">
Ajida Tuma-Sulajman

Ajida Tuma-Sulajman (hebr.: עאידה תומא סלימאן, arab.: عايدة توما سليمان, ang.: "Aida Touma-Suleiman", "Aida Touma-Sliman " ur. 16 lipca 1964 w Izraelu) – izraelska działaczka społeczna, dziennikarka, redaktorka i polityk narodowości arabskiej, od 2015 poseł do Knesetu.
Życiorys.
Urodziła się 16 lipca 1964 w Izraelu.
Pracowała jako dziennikarka, była pierwszą arabską kobietą na stanowisku redaktora naczelnego gazety. Jest działaczką feministyczną oraz na rzecz praw człowieka. W 2007 była w gronie kobiet – kandydadatek do Pokojowej Nagrody Nobla.
W polityce związała się z Hadaszem. W wyborach w 2015 została wybrana posłem ze Zjednoczonej Listy. W dwudziestym Knesecie przewodniczyła komisji ds. statusu kobiet i równouprawnienia.
W wyborach w kwietniu 2019 uzyskała reelekcję z listy Hadasz-Ta’al.

</doc>
<doc id="4524735" url="https://pl.wikipedia.org/wiki?curid=4524735" title="Jusuf Dżabarin">
Jusuf Dżabarin

Jusuf Dżabarin (hebr.: יוסף ג'בארין, arab.: يوسف جبارين, ang.: "Yousef Jabareen", ur. 23 lutego 1972 w Izraelu) – izraelski prawnik, wykładowca akademicki i polityk narodowości arabskiej, od 2015 poseł do Knesetu.
Życiorys.
Urodził się 23 lutego 1972 w Izarelu.
Ukończył studia prawnicze na Uniwersytecie Hebrajskim w Jerozolimie (LLB w 1995), następnie na American University w Waszyngtonie (MA w 1997). W roku 2003 uzyskał stopień doktorski na Uniwersytecie Georgetown. Pracował jako adwokat oraz wykładowca akademicki na Uniwersytecie w Hajfie oraz w college’u w Tel Chaj.
W wyborach w 2015 został wybrany posłem ze Zjednoczonej Listy. W dwudziestym Knesecie zasiadał w komisjach konstytyucyjnej, prawa i sprawiedliwości; edukacji, kultury i sportu oraz etyki. W wyborach w kwietniu 2019 uzyskał reelekcję z listy Hadasz-Ta’al.
Mieszka w Umm al-Fahm.

</doc>
<doc id="4524736" url="https://pl.wikipedia.org/wiki?curid=4524736" title="Ajman Auda">
Ajman Auda

Ajman Auda (hebr.: איימן עודה, arab.: أيمن عودة, ang.: "Ayman Odeh", ur. 1 stycznia 1975 w Hajfie) – izraelski prawnik i polityk narodowości arabskiej, od 2015 poseł do Knesetu.
Życiorys.
Urodził się 1 stycznia 1975 w Hajfie.
Ukończył studia prawnicze na Uniwersytecie imienia Mihaia Eminescu w Jassach (Rumunia).
W latach 2006–2015 był sekretarzem generalnym Hadaszu. W 2015 został przewodniczącym partii. Doprowadził do historycznego zjednoczenia wszystkich ugrupowań arabskich w jedną listę wyborczą. Hadasz, Balad, Ta’al i Ra’am utworzyły Zjednoczoną Listę, która w wyborach w 2015 osiągnęła historyczny sokces. Auda został wybrany posłem z pierwszego miejsca na liście. W dwudziestym Knesecie zasiadał w komisjach budownictwa oraz pracy, opieki społecznej i dobrobytu, stał także na czele lobby kulturowego.
W wyborach w kwietniu 2019 uzyskał reelekcję z listy Hadasz-Ta’al.
Życie prywatne.
Jest żonaty, ma troje dzieci. Poza arabskim i hebrajskim posługuje się językami rumuńskim i angielskim.

</doc>
<doc id="4524737" url="https://pl.wikipedia.org/wiki?curid=4524737" title="Aida Touma-Sliman">
Aida Touma-Sliman



</doc>
<doc id="4524738" url="https://pl.wikipedia.org/wiki?curid=4524738" title="Aida Touma-Suleiman">
Aida Touma-Suleiman



</doc>
<doc id="4524739" url="https://pl.wikipedia.org/wiki?curid=4524739" title="Yousef Jabareen">
Yousef Jabareen



</doc>
<doc id="4524740" url="https://pl.wikipedia.org/wiki?curid=4524740" title="Ayman Odeh">
Ayman Odeh



</doc>
<doc id="4524742" url="https://pl.wikipedia.org/wiki?curid=4524742" title="Prytanejon (Olimpia)">
Prytanejon (Olimpia)

Prytanejon w Olimpii – prytanejon na terenie starożytnej Olimpii.
Ruiny prytanejonu znajdują się na terenie stanowiska archeologicznego w Olimpii, które w 1989 roku zostało wpisane na listę światowego dziedzictwa UNESCO.
Architektura.
Wzniesiony na planie prawie kwadratu (32,65 m × 27,25 m) gmach dorycki z gankiem i westybulem, otwartymi dziedzińcami po bokach. Zaraz przy wejściu znajdował się ołtarz pana.
W centralnym pomieszczeniu (na planie kwadratu o boku 6,80 m) znajdował się ołtarz Hestii, na którym mieszkańcy Elisu składali ofiarę w pierwszym dniu igrzysk. Według greckiego geografa Pauzaniasza, na ołtarzu nieustannie palił się ogień, a popioły zasilały ołtarz Zeusa.
Historia.
Prytanejon wzniesiono ok. 475 p.n.e. w północno-wschodniej części Altisu. Budynek był siedzibą prytanów, którzy zarządzali sanktuarium i odpowiadali za ofiary składane na ołtarzach.
W gmachu urzędowali organizatorzy igrzysk i świętowano tu również zwycięstwa sportowców.
Współcześnie ruiny prytanejonu znajdują się na terenie stanowiska archeologicznego w Olimpii, które w 1989 roku zostało wpisane na listę światowego dziedzictwa UNESCO.

</doc>
<doc id="4524751" url="https://pl.wikipedia.org/wiki?curid=4524751" title="Keuka Intlet">
Keuka Intlet

Keuka Intlet – rzeka w Stanach Zjednoczonych, w stanie Nowy Jork, w hrabstwie Steuben. Długość rzeki nie jest określona, natomiast powierzchnia zlewni wynosi 65 km². Rzeka bierze swój początek rozdzielając się od strumienia Cold Brook. Keuka Intlet wpływa do jeziora Keuka i jest jedną z 4 rzek zasilających to jezioro. 

</doc>
<doc id="4524752" url="https://pl.wikipedia.org/wiki?curid=4524752" title="Taibeh">
Taibeh



</doc>
<doc id="4524753" url="https://pl.wikipedia.org/wiki?curid=4524753" title="Złącze VGA">
Złącze VGA



</doc>
<doc id="4524754" url="https://pl.wikipedia.org/wiki?curid=4524754" title="D-sub">
D-sub



</doc>
<doc id="4524758" url="https://pl.wikipedia.org/wiki?curid=4524758" title="Koncentracja naprężeń">
Koncentracja naprężeń

Koncentracja naprężeń (zwana też spiętrzeniem naprężeń) jest to lokalny wzrost wartości naprężeń występujący w bezpośrednim otoczeniu otworów, przewężeń, rys i ostrych załamań konturów przekrojów poprzecznych (rys.1). 
Z dokładnych analiz wynika, że naprężenia w strefie spiętrzeń mogą być 3-krotnie większe od obliczonych poza tą strefą. 
W strefach występowania koncentracji naprężeń materiał jest strukturalnie osłabiony i podatny na powstawanie rys i pęknięć prowadzących do jego lokalnego zniszczenia zwłaszcza przy obciążeniach dynamicznych.
Koncentracja naprężeń występuje również w otoczeniu brzegów stref docisku.

</doc>
<doc id="4524767" url="https://pl.wikipedia.org/wiki?curid=4524767" title="Sugar Creek (rzeka w hrabstwie Yates)">
Sugar Creek (rzeka w hrabstwie Yates)

Sugar Creek – rzeka w Stanach Zjednoczonych, w stanie Nowy Jork, w hrabstwie Yates. Długość rzeki nie została określona, natomiast powierzchnia zlewni wynosi 94 km². Rzeka uchodzi do jeziora Keuka i jest jedną z czterech rzek zasilających jezioro. 

</doc>
<doc id="4524768" url="https://pl.wikipedia.org/wiki?curid=4524768" title="Jun (władca Korei)">
Jun (władca Korei)

Jun (, ) – król ("wang") starożytnej Korei panujący w latach 220–194 p.n.e.
Rządy.
Jun był ostatnim przedstawicielem dynastii nazywanej "Hu-Joseon" lub "Gija Joseon", synem poprzedniego króla Bi. Według "Kinyŏn-aram" oraz "Genealogii klanu Han" miał panować przez 27 lat, co oznacza że objął rządy w Gojoseon około roku 220 p.n.e., w tym samym czasie gdy Qin Shi Huang ustanowił w Chinach cesarstwo. 
W 195 p.n.e. przyjął grupę zbrojnych z Yan pod dowództwem Wimana, dając im zadanie obrony północno-zachodniej rubieży królestwa. Jednakże około roku później Wiman wkroczył z wojskiem do stolicy i przejął tron. W tej sytuacji Jun uciekł na południe do kraju Jin (), gdzie objął rządy nad plemiennym państwem Mahan (, ).
Wzmianki o nim znajdują się w chińskich "Zapiskach historycznych", a także w koreańskich tekstach m.in. "Jewang un’gi", "Koryŏsa" i w "Kronikach Króla Sedzonga".

</doc>
<doc id="4524769" url="https://pl.wikipedia.org/wiki?curid=4524769" title="William Masters">
William Masters

William Howell Masters (ur. 27 grudnia 1915 w Cleveland, zm. 16 lutego 2001) – amerykański seksuolog, ginekolog. Pionier badań nad seksualnością człowieka. Wspólnie z Virginią Johnson zbadał laboratoryjnie fizjologie ludzkich reakcji seksualnych. Współtwórca linearnego 4 fazowego modelu reakcji seksualnej, zakładającego progresywne następowanie po sobie czterech faz: podniecenia (), plateau (), orgazmu () i odprężenia () (model EPOR).
Życiorys.
W 1938 roku rozpoczął studia z zakresu medycyny na University of Rochester, ukończył je w 1943 roku. Podczas studiów medycznych zainteresował się pracami seksuologa Alfreda Kinseya. Ze względu na zainteresowanie badaniami w zakresie seksualności wybrał jako specjalizację ginekologię, odbył staż w szpitalu w Saint Louis. W 1947 został zatrudniony jako pracownik naukowy na Washington University na wydziale medycyny. Publikował wiele artykułów naukowych m.in. na temat terapii hormonalnej po menopauzie.
W 1954 rozpoczął badania laboratoryjne nad seksualnością. Początkowo rekrutował do badań prostytutki. Z czasem jednak uznał, że niemożliwe jest badanie „normalnej” seksualności na podstawie badań prostytutek. Zorganizował 11 letnie badanie z udziałem 382 kobiet i 312 mężczyzn. Badani byli w wieku od 18 do 89 lat. Udział w badaniach był płatny. Dla pomiaru reakcji fizjologicznych używał m.in. elektroencefalografu, elektrokardiografu.
W 1956 roku William Masters nawiązał współpracę z Virginią Johnson, wówczas studentką socjologii. Z początku Johnson pomagała w prowadzeniu wywiadów i wyborze badanych. Wynikiem wspólnych długoletnich badań była książka "Human Sexual Response" (1966). Książka była trudna w lekturze, wypełniona medyczną terminologią. Wydawca promował ją wyłącznie wśród lekarzy. Mimo to publikacja zyskała ogromny rozgłos. Johnson i Masters rozpoczęli podróże po USA z serią wykładów, na których prezentowali wyniki swoich badań. W książce Masters i Johnson przedstawili model reakcji seksualnej zakładający progresywne następowanie po sobie czterech faz: podniecenia (), plateau (), orgazmu () i odprężenia () (model EPOR).
Od 1959 Masters wspólnie z Johnson prowadzili doradztwo dla par w zakresie seksuologii. W drugiej wydanej przez parę książce "Human Sexual" "Inadequacy (1970)" omawiają typowe problemy par, m.in. impotencje. W 1970 roku Masters rozwiódł się ze swoją żoną i wziął ślub z Virginią Johnson. W 1979 opublikowali książkę na temat homoseksualizmu "Homosexuality in Perspective". Masters uważał błędnie, że jest w stanie wyleczyć homoseksualizm.

</doc>
<doc id="4524770" url="https://pl.wikipedia.org/wiki?curid=4524770" title="Itlidim">
Itlidim

Itlidim – miejscowość w Egipcie, w muhafazie Al-Minja. W 2006 roku liczyła 24 536 mieszkańców.

</doc>
<doc id="4524771" url="https://pl.wikipedia.org/wiki?curid=4524771" title="Leo Futsal">
Leo Futsal

Leo Futsal – armeński klub futsalowy z siedzibą w mieście Erywań, obecnie występuje w najwyższej klasie rozgrywkowej Armenii.

</doc>
<doc id="4524773" url="https://pl.wikipedia.org/wiki?curid=4524773" title="Zegar Laima">
Zegar Laima

Zegar Laima (łot. "Laimas pulkstenis") – zegar w centrum Rygi.
Historia.
Zegar został ustawiony w 1924 roku i początkowo nazywał się Wielki Zegar ("Lielais pulkstenis"). Aby móc podawać dokładny czas, w 1929 roku zegar został połączony z Obserwatorium Astronomicznym Uniwersytetu Łotewskiego. W 1934 roku na zegarze umieszczono reklamę produkującej słodycze firmy "Riegert", która w 1936 roku zmieniła nazwę na "Laima". W 1989 roku zegar został na podstawie starej fotografii zrekonstruowany. Pracami kierował Talivaldis Beerser i projektant Joseph Apels. Następną restaurację sfinansowała firma "Laima" w 1999 roku w związku z przygotowaniami do obchodów 800-lecia Rygi. Projekt opracował architekt Armands Bisenieks we współpracy z firmą „Metal Design”.
Kolejna rekonstrukcja zegara miała miejsce od 27 listopada 2017 roku. Jej projekt opracował Arvis Sproģis. Odsłonięcie zegara po renowacji miało miejsce 29 grudnia 2017 roku. Po niej zegar co godzinę wygrywa jedną z 24 znanych melodii Raimondsa Paulsa.
Lokalizacja.
Zegar znajduje się w centrum Rygi niedaleko Opery Narodowej, a naprzeciwko Pomnika Wolności.

</doc>
<doc id="4524776" url="https://pl.wikipedia.org/wiki?curid=4524776" title="Sakijat Musa">
Sakijat Musa

Sakijat Musa – miejscowość w Egipcie, w muhafazie Al-Minja. W 2006 roku liczyła 8493 mieszkańców.

</doc>
<doc id="4524779" url="https://pl.wikipedia.org/wiki?curid=4524779" title="Pelopejon">
Pelopejon

Pelopejon – temenos z symbolicznym grobem legendarnego Pelopsa na terenie starożytnej Olimpii.
Pelopejon znajduje się na terenie stanowiska archeologicznego w Olimpii, które w 1989 roku zostało wpisane na listę światowego dziedzictwa UNESCO.
Architektura.
Pelopejon znajduje się na południe od Herajonu. W VI w. p.n.e. był wzniesieniem o wysokości ok. 2 m. W następnym stuleciu został ogrodzony pięciokątnym peribolosem, a wejściem na południowym zachodzie zostało później ozdobione doryckim propylonem. Wewnątrz znajdował się ołtarz herosa Pelopsa oraz posągi i topole.
Według greckiego geografa Pauzaniasza raz w roku składano na ołtarzu czarnego barana ku czci herosa, a ten, kto zjadł mięso z ofiary, nie miał wstępu do świątyni Zeusa.
Historia.
Pelopejon – temenos z symbolicznym grobem legendarnego Pelopsa – datowany jest na ok. 600-500 p.n.e. Według Pauzaniasza powstał z inicjatywy Heraklesa, potomka Pelopsa.
Znajduje się tu prehistoryczny kurhan (o średnicy 27 m) i peribolos z ok. 2500 roku p.n.e. – najstarsza część Altisu. Prawdopodobnie, zanim na kurhanie powstał Pelopejon, czczono tu wcześniej bóstwa płodności. Znaleziono tu liczne obiekty ceramiczne i terakotowe, a także figurki brązowe zwierząt i ludzi.
Współcześnie pozostałości Pelopejonu znajdują się na terenie stanowiska archeologicznego w Olimpii, które w 1989 roku zostało wpisane na listę światowego dziedzictwa UNESCO.

</doc>
<doc id="4524780" url="https://pl.wikipedia.org/wiki?curid=4524780" title="Léon Potier de Gesvres">
Léon Potier de Gesvres

Léon Potier de Gesvres (ur. 16 sierpnia 1656 w Paryżu, zm. 11 albo 12 listopada 1744 w Wersalu) – francuski kardynał.
Życiorys.
Urodził się 16 sierpnia 1656 roku w Paryżu, jako syn Léona Potiera i Marie-Françoise du Val. W młodości został protonotariuszem apostolskim i referendarzem Trybunału Obojga Sygnatur. 30 sierpnia 1694 roku został wybrany arcybiskupem Bourges, a 23 stycznia 1695 roku przyjął sakrę. Nigdy nie rezydował w archidiecezji, którą odwiedził zaledwie kilka razy. 29 listopada 1719 roku został kreowany kardynałem prezbiterem, jednak nie otrzymał kościoła tytularnego. Dziesięć lat później zrezygnował z zarządzania diecezją. Zmarł 11 albo 12 listopada 1744 roku w Wersalu.

</doc>
<doc id="4524781" url="https://pl.wikipedia.org/wiki?curid=4524781" title="Safaj">
Safaj

Safaj – miejscowość w Egipcie, w muhafazie Al-Minja. W 2006 roku liczyła 11 541 mieszkańców.

</doc>
<doc id="4524786" url="https://pl.wikipedia.org/wiki?curid=4524786" title="Minszat Dibis">
Minszat Dibis

Minszat Dibis – miejscowość w Egipcie, w muhafazie Al-Minja. W 2006 roku liczyła 6220 mieszkańców.

</doc>
<doc id="4524788" url="https://pl.wikipedia.org/wiki?curid=4524788" title="Manhari">
Manhari

Manhari – miejscowość w Egipcie, w muhafazie Al-Minja. W 2006 roku liczyła 12 096 mieszkańców. Zamieszkana jest głównie przez chrześcijańskich Koptów.

</doc>
<doc id="4524790" url="https://pl.wikipedia.org/wiki?curid=4524790" title="Abu Kurkas al-Balad">
Abu Kurkas al-Balad

Abu Kurkas al-Balad – miejscowość w Egipcie, w muhafazie Al-Minja. W 2006 roku liczyła 19 456 mieszkańców. Zamieszkana jest głównie przez chrześcijańskich Koptów.

</doc>
<doc id="4524791" url="https://pl.wikipedia.org/wiki?curid=4524791" title="Parafia Matki Bożej Ostrobramskiej w Białymstoku">
Parafia Matki Bożej Ostrobramskiej w Białymstoku

Parafia Matki Bożej Ostrobramskiej w Białymstoku – parafia Katolickiego Kościoła Narodowego w RP w Białymstoku.
Parafia erygowana 13 kwietnia 2017. Proboszczem parafii jest ks. Emil Ostaszewski.

</doc>
<doc id="4524793" url="https://pl.wikipedia.org/wiki?curid=4524793" title="Nazlat as-Sarw">
Nazlat as-Sarw

Nazlat as-Sarw – miejscowość w Egipcie, w muhafazie Al-Minja. W 2006 roku liczyła 5365 mieszkańców.

</doc>
<doc id="4524795" url="https://pl.wikipedia.org/wiki?curid=4524795" title="Dżazirat Szajba">
Dżazirat Szajba

Dżazirat Szajba – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 11 198 mieszkańców.

</doc>
<doc id="4524797" url="https://pl.wikipedia.org/wiki?curid=4524797" title="Asz-Szajch Timaj">
Asz-Szajch Timaj

Asz-Szajch Timaj – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 10 799 mieszkańców.

</doc>
<doc id="4524798" url="https://pl.wikipedia.org/wiki?curid=4524798" title="Shibuya (VIVA Polska)">
Shibuya (VIVA Polska)



</doc>
<doc id="4524801" url="https://pl.wikipedia.org/wiki?curid=4524801" title="Parafia Zesłania Ducha Świętego w Szczecinie">
Parafia Zesłania Ducha Świętego w Szczecinie

Parafia Zesłania Ducha Świętego w Szczecinie – parafia Katolickiego Kościoła Narodowego w RP w Szczecinie.
Parafia erygowana 25 lipca 2014. Posiada kaplicę (ul. Szczerbcowa 1), która została poświęcona 20 czerwca 2015.

</doc>
<doc id="4524803" url="https://pl.wikipedia.org/wiki?curid=4524803" title="Abjuha">
Abjuha

Abjuha () – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 9853 mieszkańców. Zamieszkana jest głównie przez chrześcijańskich Koptów.

</doc>
<doc id="4524806" url="https://pl.wikipedia.org/wiki?curid=4524806" title="Vic Vipers Futsal Club">
Vic Vipers Futsal Club

Vic Vipers Futsal Club – australijski klub futsalowy z siedzibą w mieście Melbourne (stan Wiktoria), obecnie występuje w najwyższej klasie rozgrywkowej Australii.

</doc>
<doc id="4524807" url="https://pl.wikipedia.org/wiki?curid=4524807" title="Kaum az-Zuhajr">
Kaum az-Zuhajr

Kaum az-Zuhajr – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 5314 mieszkańców.

</doc>
<doc id="4524811" url="https://pl.wikipedia.org/wiki?curid=4524811" title="Mansafis">
Mansafis

Mansafis – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 17 940 mieszkańców.

</doc>
<doc id="4524814" url="https://pl.wikipedia.org/wiki?curid=4524814" title="Bani Muhammad Szarawi">
Bani Muhammad Szarawi

Bani Muhammad Szarawi – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 12 268 mieszkańców.

</doc>
<doc id="4524815" url="https://pl.wikipedia.org/wiki?curid=4524815" title="Parafia Świętej Trójcy w Warszawie (KKN)">
Parafia Świętej Trójcy w Warszawie (KKN)

Parafia Świętej Trójcy w Warszawie – parafia Katolickiego Kościoła Narodowego w RP w Warszawie.
Parafia erygowana 6 stycznia 2015. Posiada kaplicę w trakcie rewitalizacji (ul. Nowolipki 28).
Proboszczem jest bp Andrzej Lipiński.

</doc>
<doc id="4524816" url="https://pl.wikipedia.org/wiki?curid=4524816" title="Al-Matahira al-Kiblijja">
Al-Matahira al-Kiblijja

Al-Matahira al-Kiblijja – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 7232 mieszkańców.

</doc>
<doc id="4524817" url="https://pl.wikipedia.org/wiki?curid=4524817" title="Stella Rossa Wiedeń">
Stella Rossa Wiedeń

Stella Rossa Wiedeń – austriacki klub futsalowy z siedzibą w mieście Wiedeń, obecnie występuje w najwyższej klasie rozgrywkowej Austrii.

</doc>
<doc id="4524820" url="https://pl.wikipedia.org/wiki?curid=4524820" title="Liga Siatkówki Kobiet (2019/2020)">
Liga Siatkówki Kobiet (2019/2020)

Liga Siatkówki Kobiet 2019/2020 – 15. sezon mistrzostw Polski organizowany przez Polską Ligę Siatkówki pod egidą Polskiego Związku Piłki Siatkowej (PZPS).
Drużyny uczestniczące.
 
 
Rozgrywki.
Faza zasadnicza.
Tabela wyników.
 
 
 
 
 
 
Transfery.
 
 

</doc>
<doc id="4524823" url="https://pl.wikipedia.org/wiki?curid=4524823" title="Dżarris">
Dżarris

Dżarris – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 14 862 mieszkańców.

</doc>
<doc id="4524826" url="https://pl.wikipedia.org/wiki?curid=4524826" title="Parafia Wszystkich Świętych w Wieluniu">
Parafia Wszystkich Świętych w Wieluniu

Parafia Wszystkich Świętych w Wieluniu – parafia Katolickiego Kościoła Narodowego w RP w Wieluniu.
Parafia erygowana 21 sierpnia 2016. Parafia posiada kaplicę (ul. Roosevelta 31), oraz przynależną do niej kancelarię parafialną.

</doc>
<doc id="4524827" url="https://pl.wikipedia.org/wiki?curid=4524827" title="Mantut">
Mantut

Mantut – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 9138 mieszkańców.

</doc>
<doc id="4524833" url="https://pl.wikipedia.org/wiki?curid=4524833" title="Al-Hisanijja">
Al-Hisanijja

Al-Hisanijja – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 4422 mieszkańców.

</doc>
<doc id="4524834" url="https://pl.wikipedia.org/wiki?curid=4524834" title="Abu as-Safa">
Abu as-Safa

Abu as-Safa – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 4363 mieszkańców.

</doc>
<doc id="4524837" url="https://pl.wikipedia.org/wiki?curid=4524837" title="Rdzawka (województwo małopolskie)">
Rdzawka (województwo małopolskie)



</doc>
<doc id="4524841" url="https://pl.wikipedia.org/wiki?curid=4524841" title="Kafr Libs">
Kafr Libs

Kafr Libs – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 7632 mieszkańców.

</doc>
<doc id="4524844" url="https://pl.wikipedia.org/wiki?curid=4524844" title="Skawa (powiat nowotarski)">
Skawa (powiat nowotarski)



</doc>
<doc id="4524846" url="https://pl.wikipedia.org/wiki?curid=4524846" title="Obrazowanie nanocząstek magnetycznych">
Obrazowanie nanocząstek magnetycznych



</doc>
<doc id="4524847" url="https://pl.wikipedia.org/wiki?curid=4524847" title="Nazlat Ismant">
Nazlat Ismant

Nazlat Ismant – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 6778 mieszkańców.

</doc>
<doc id="4524849" url="https://pl.wikipedia.org/wiki?curid=4524849" title="Skawa (dawna gmina)">
Skawa (dawna gmina)



</doc>
<doc id="4524850" url="https://pl.wikipedia.org/wiki?curid=4524850" title="Nazlat Dżarris">
Nazlat Dżarris

Nazlat Dżarris – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 10 279 mieszkańców.

</doc>
<doc id="4524851" url="https://pl.wikipedia.org/wiki?curid=4524851" title="Minszat an-Nasr">
Minszat an-Nasr

Minszat an-Nasr – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 4239 mieszkańców.

</doc>
<doc id="4524852" url="https://pl.wikipedia.org/wiki?curid=4524852" title="Uniwersytet Akita">
Uniwersytet Akita



</doc>
<doc id="4524855" url="https://pl.wikipedia.org/wiki?curid=4524855" title="Afilas">
Afilas

Afilas – władca Aksum, następca Endubisa. Jest znany z wybijanych przez niego monet, kontynuując tym samym zapoczątkowaną przez Enubisa tradycję wybijania monet z wizerunkiem władcy.
Monety Afilasa.
Afilas produkował najmniejsze monety ze wszystkich królów Aksumi. Ich wartość wynosiła odpowiednio szesnastą część Aureusa. Były one wykonane ze srebra, a jedna strona monety była pozłacana. Na monetach znajduje się napis: "AFI-LAC-BACI-LEY", co znaczy "Król Afilas." Na innych monetach znajdują się napisy: "Afilas, Basileus, Aksum."

</doc>
<doc id="4524857" url="https://pl.wikipedia.org/wiki?curid=4524857" title="Nazlat Hirz">
Nazlat Hirz

Nazlat Hirz – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 4992 mieszkańców. Zamieszkana jest głównie przez chrześcijańskich Koptów.

</doc>
<doc id="4524859" url="https://pl.wikipedia.org/wiki?curid=4524859" title="Luis Antonio Belluga y Moncada">
Luis Antonio Belluga y Moncada

Luis Antonio Belluga y Moncada COr (ur. 30 listopada 1662 w Motril, zm. 22 lutego 1743 w Rzymie) – hiszpański kardynał.
Życiorys.
Urodził się 30 listopada 1662 roku w Motril, jako syn Luisa de Bellugi y Moncady i Maríi Francisci del Castillo. W 1686 roku przyjął święcenia kapłańskie i uzyskał doktorat z teologii, a niedługo później wstąpił do zakonu filipinów. 9 lutego 1705 roku został biskupem Kartageny, a 19 kwietnia przyjął sakrę. W czasie wojny o sukcesję hiszpańską wspierał Filipa V. Gdy dowiedział się, że wojska arcyksięcia Karola zbezcześciły kościoły w Alicante, Moncada osobiście wyruszył z milicją obywatelską przeciw wojskom. W latach 1706–1707 był wicekrólem Walencji, a gdy dwa lata później król zerwał stosunki ze Stolicą Piotrową (w wyniku uznania przez papieża Karola VI jako króla okupowanych terenów), biskup pozostał lojalny wobec Filipa, choć jednocześnie bronił praw Kościoła. 29 listopada 1719 roku został kreowany kardynałem prezbiterem i otrzymał kościół tytularny Santa Maria in Traspontina. Trzy lata później zrezygnował z zarządzania diecezją, a w okresie 1728–1729 był kamerlingiem Kolegium Kardynałów. Zmarł 22 lutego 1743 roku w Rzymie.

</doc>
<doc id="4524860" url="https://pl.wikipedia.org/wiki?curid=4524860" title="Nieoznaczoność Heisenberga">
Nieoznaczoność Heisenberga



</doc>
<doc id="4524861" url="https://pl.wikipedia.org/wiki?curid=4524861" title="Ismant">
Ismant

Ismant – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 10 537 mieszkańców. Zamieszkana jest głównie przez chrześcijańskich Koptów.

</doc>
<doc id="4524862" url="https://pl.wikipedia.org/wiki?curid=4524862" title="Maris Štrombergs">
Maris Štrombergs



</doc>
<doc id="4524865" url="https://pl.wikipedia.org/wiki?curid=4524865" title="Boubou Cissé">
Boubou Cissé

Boubou Cisse (ur. 1974 w Bamako) – malijski polityk, ekonomista i urzędnik państwowy, w latach 2019–2020 premier Mali.
Życiorys.
Uczył się w szkołach w Bamako. Ukończył studia ekonomiczne na Université d’Auvergne, kształcił się także w Niemczech i Zjednoczonych Emiratach Arabskich. W 2004 obronił doktorat na Aix-Marseille Université. Od 2005 pracował dla Banku Światowego w Waszyngtonie, od 2008 jako kierownik projektu w dziale rozwoju społecznego. Był również reprezentantem BŚ w Nigerii i Nigrze. Zasiadł w zarządzie Nelson Mandela Foundation.
W 2013 został powołany na stanowisko ministra przemysłu i górnictwa, od 2014 odpowiadał za górnictwo. W 2016 przeszedł na fotel ministra finansów. 23 kwietnia 2019 objął funkcję premiera po rezygnacji Soumeylou Boubèye Maïgi. Nie należy do żadnej partii politycznej, natomiast jego brat Baba Cisse jest wiceszefem ASMA-CSP ("Alliance pour la Solidarité au Mali–Convergence des forces patriotiques").

</doc>
<doc id="4524867" url="https://pl.wikipedia.org/wiki?curid=4524867" title="Balansura">
Balansura

Balansura – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 13 636 mieszkańców. Zamiedzkana jest głównie przez chrześcijańskich Koptów.

</doc>
<doc id="4524870" url="https://pl.wikipedia.org/wiki?curid=4524870" title="Daniel Janzen">
Daniel Janzen



</doc>
<doc id="4524871" url="https://pl.wikipedia.org/wiki?curid=4524871" title="Centar Sarajewo">
Centar Sarajewo

FC Centar – bośniacki klub futsalowy z siedzibą w mieście Sarajewo, obecnie występuje w najwyższej klasie rozgrywkowej Bośni i Hercegowiny.

</doc>
<doc id="4524872" url="https://pl.wikipedia.org/wiki?curid=4524872" title="Kafr al-Fajala">
Kafr al-Fajala

Kafr al-Fajala () – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 3298 mieszkańców.

</doc>
<doc id="4524874" url="https://pl.wikipedia.org/wiki?curid=4524874" title="Węgój (jezioro)">
Węgój (jezioro)

Węgój (niem. "Wengoyer See") – jezioro w Polsce, w województwie warmińsko-mazurskim, w powiecie olsztyńskim, w gminie Biskupiec.
Położenie i charakterystyka.
Jezioro leży na Pojezierzu Olsztyńskim, natomiast w regionalizacji przyrodniczo-leśnej – w mezoregionie Pojezierza Mrągowskiego, w dorzeczu Dymer–Pisa–Wadąg–Łyna–Pregoła. Znajduje się w kierunku północno-wschodnim od Olsztyna, 5 km na północ od Biskupca. Nad północno-wschodnimi brzegami akwenu leży wieś Węgój. Od strony wschodniej wpływa ciek wodny z Jeziora Stryjewskiego, na zachodzie wypływa ciek o nazwie Czerwonka lub Węgojska Struga kierując wody w kierunku jeziora Dadaj. W systemie gospodarki wodnej stanowi jednolitą część wód powierzchniowych „Węgój” o międzynarodowym kodzie PLLW30413.
Linia brzegowa rozwinięta w stopniu średnim. Zbiornik wodny leży w otoczeniu lasów, w przeważającej części iglastych – na południu, a także pól i łąk. Brzegi zróżnicowane – na północy i wschodzie pagórkowate, gdzieniegdzie strome, w pozostałych kierunkach łagodne. Dno muliste.
Zgodnie z typologią abiotyczną zbiornik wodny został sklasyfikowany jako jezioro o wysokiej zawartości wapnia, o dużym wypływie zlewni, niestratyfikowane, leżące na obszarze Nizin Wschodniobałtycko-Białoruskich (6b).
Zbiornik wodny według typologii rybackiej jezior zalicza się do linowo-szczupakowych.
Jezioro leży na terenie obwodu rybackiego jeziora Dadaj nr 27.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 53,7 ha. Średnia głębokość zbiornika wodnego to 2,1 m, a maksymalna – 6,0 m. Lustro wody znajduje się na wysokości 151,6 m n.p.m. Objętość jeziora wynosi 1124,5 tys. m³. Maksymalna długość jeziora to 1390 m, a szerokość 690 m. Długość linii brzegowej wynosi 3950 m.
Inne dane uzyskano natomiast poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 41,0 ha, a wysokość bezwzględna lustra wody to również 151,6 m n.p.m.
Według danych Urzędu Miasta Biskupiec powierzchnia wynosi 54,97 ha.
Przyroda.
W skład pogłowia występujących ryb wchodzą m.in. szczupak, leszcz, płoć, okoń i sandacz. Roślinność przybrzeżna porasta brzegi w sposób regularny, kępowy, dominuje trzcina, pałka wąskolistna i sitowie. Wśród roślinności zanurzonej i pływającej, bujniejszej w północnej części, przeważają rdestnica pływająca, grzybień, grążel i ramienice.
Jezioro leży na terenie Obszaru Chronionego Krajobrazu Doliny Symsarny o łącznej powierzchni 19 242,16 ha.

</doc>
<doc id="4524877" url="https://pl.wikipedia.org/wiki?curid=4524877" title="Domki i studnie">
Domki i studnie

Domki i studnie – zagadka matematyczna, której współczesna wersja może mieć następujące brzmienie:
Formalnie łamigłówka odpowiada na pytanie czy pełny graf dwudzielny formula_1 jest płaski.
Historia.
Przegląd historii zagadki podał David E. Kullman w 1979 stwierdzając, że większość publikacji na temat tego problemu określa go jako „starożytny”. Najwcześniejszą wersję, którą odnalazł Kullman, opublikował Henry Ernest Dudeney w 1917. Tę samą zagadkę Dudeney opublikował wcześniej w 1913 w "The Strand Magazine" podkreślając, że jest ona bardzo stara, lecz ją uwspółcześnił dzięki zastosowaniu „wody, gazu i elektryczności”.
W innych starych wersjach zagadki należało wytyczyć ścieżki od trzech domów do trzech studni, kościoła, knajpy i studni lub gołębnika, studni i brogu.
Zagadka stała się motywacją w teorii grafów nad wprowadzeniem pojęcia grafu planarnego.
Rozwiązanie.
Nie istnieje rozwiązanie pozwalające na wyznaczenie dziewięciu połączeń, w którym linie by się nie przecinały. Treść zagadki sprowadza się do utworzenia pełnego dwudzielnego grafu formula_1. Dowód nierozwiązywalności zagadki sprowadza się do wykazania, że formula_1 nie jest planarny. Ów graf wraz z formula_4 są elementarnymi grafami nieplanarnymi. W 1930 Kazimierz Kuratowski opublikował twierdzenie, w którym stwierdził, że graf jest planarny jeśli nie zawiera w sobie formula_1 lub formula_4.
Inne powierzchnie.
Możliwość rozrysowania grafu bez przecięć zależy od rozmaitości topologicznej, na której jest on umieszczany. Takim przykładem jest torus, na którym graf formula_1 można narysować bez przecinających się linii.

</doc>
<doc id="4524886" url="https://pl.wikipedia.org/wiki?curid=4524886" title="Pendro">
Pendro



</doc>
<doc id="4524887" url="https://pl.wikipedia.org/wiki?curid=4524887" title="Tadeusz Dworzański">
Tadeusz Dworzański

Tadeusz Bolesław Dworzański (ur. 7 sierpnia 1911 w Kończycach, Zabrze, zm. 16 stycznia 1991 w Warszawie) – porucznik piechoty Wojska Polskiego, uczestnik kampanii wrześniowej, kawaler Krzyża Walecznych, artysta plastyk.
Biografia.
Urodził się 7 sierpnia 1911 roku w Zabrzu-Kończycach jako syn Kazimierza Dworzańskiego i Wandy Józefiny z domu Knuth – w rodzinie o polskich tradycjach ziemiańskich herbu Rola. Jego ojciec powstaniec śląski i wielkopolski, za akcentowaną polskość rodziny, był nazywany ironicznie „polskim królem” przez sąsiadów Niemców.
II RP.
2 czerwca 1932 roku zdał maturę w Państwowym Gimnazjum w Chojnicach. 12 września 1932 roku został powołany na Dywizyjny Kurs Podchorążych Rezerwy w 59 pp w Inowrocławiu.
19 marca 1933 roku awansował na stopień kaprala pchor. w 61 pp w Bydgoszczy. 1 sierpnia 1933 roku awansował na stopień plutonowego pchor. w 61 pp. 20 września 1933 roku awansował na stopień sierżanta pchor. w Szkole Podchorążych Piechoty w Ostrowi Mazowieckiej, 1 października 1935 roku jako podporucznik dostał przydział jako dowódca plutonu komp. szkolnej w reaktywowanym 31 lipca 1931 roku Batalionie Morskim w Wejherowie, który 1 maja 1937 roku oficjalnie został przemianowany na 1 Batalion Morski a następnie po uroczystościach otrzymania sztandaru 17 października 1937 roku, został 19 stycznia 1938 roku oficjalnie przemianowany na 1 Morski Batalion Strzelców. 19 marca 1939 roku awansował na stopień porucznika z jednoczesnym przydziałem na stanowiska dowódcy plutonu zwiadu oraz II adiutanta Dowódcy w rozwiniętym w dwu batalionowy z powodu zagrożenia wojną i w związku z tym przemianowanym na 1 Morski Pułk Strzelców. 1 MPS pod dowództwem ppłk. Kazimierza Pruszkowskiego wszedł w skład Lądowej Obrony Wybrzeża (dowódca płk. Stanisław Dąbek).
II Wojna Światowa.
Po ataku Niemiec na Polskę pułk broni się, ale zostaje zmuszony do wycofania się 9 września do Redy a następnie 10 września na Kępę Oksywską, gdzie mimo przewagi wroga 1 Morski Pułk Strzelców walczy przez kolejne 9 dni aż do kapitulacji (tracąc ponad połowę stanu osobowego czyli około 900 żołnierzy w rannych i zabitych w tym 48% strzelców i 61% oficerów). Za swą bohaterską walkę pułk otrzymał Order Virtuti Militari V klasy (w 1944).
1 września 1939 roku por. Tadeusz Dworzański od samego początku brał udział w walkach Obrony Wybrzeża jako dowódca plutonu zwiadu 1 Morskiego Pułku Strzelców. Między innymi 7 września 1939 roku konny oddział zwiadu między Przetoczyłem i Szemudem rozpędził grupę niemieckich dywersantów a rowerowy oddział zwiadu zastrzelił szpiega niemieckiego w Przetoczynie, który tego dnia wydał żołnierzom niemieckim na śmierć trzech cywilów Polaków, swoich sąsiadów a nie chciał się poddać i uciekał. Incydenty te bardzo zaważyły na dalszym wojennym losie por. Tadeusza Dworzańskiego. Zamordowanie w Przetoczynie w dniu 7 września 1939 roku trzech Polaków przez żołnierzy niemieckich, nie było zdarzeniem wyjątkowym. Historycy ustalili, że już w trakcie kampanii wrześniowej zamordowano setki mieszkańców polskiego Wybrzeża, właśnie pod pretekstem rzekomego prześladowania przez nich volksdeutschów.
Następnie w tym samym dniu por. Tadeusz Dworzański dowodził w leśnym boju spotkaniowym między Sopieszynem a Przetoczyłem z niemieckim zmotoryzowanym oddziałem rozpoznawczym mjr von Wedela z 207 dywizji piechoty Landwehry, który po wsparciu plutonów 1 MPS: zwiadu, pionierów oraz p-gazowego przez 2 kompanię IV Kartuskiego Baonu ON został całkowicie zniszczony i nie brał udziału w dalszych walkach. W czasie walki por. Tadeusz Dworzański został ranny w twarz, ale pozostał na stanowisku.
13 września 1939 roku już na Kępie Oksywskiej został I Adiutantem 1 Morskiego Pułku Strzelców, gdyż został ranny dotychczasowy I Adiutant Pułku kpt. Bronisław Słomczyński.
19 września 1939 roku około godz. 14 dostał się do niewoli niemieckiej w wyniku kapitulacji ostatnich około 200 ocalałych żołnierzy i oficerów 1 MPS pod Nowym Obłużem na Kępie Oksywskiej. W czasie kapitulacji por. Tadeusz Dworzański na rozkaz Dowódcy 1 MPS ppłk. Kazimierza Pruszkowskiego był parlamentariuszem i tłumaczem. Około godz. 17 płk. Stanisław Dąbek przebywający z otoczonym sztabem 2 Morskiego Pułku Strzelców w Babich Dołach popełnił samobójstwo, rozkazując przedtem kapitulację Lądowej Obrony Wybrzeża.
24 września 1939 roku por. Tadeusz Dworzański został przewieziony do obozu jenieckiego Oflag IIA Prenzlau.
Po kapitulacji Lądowej Obrony Wybrzeża okupanci z pomocą miejscowych niemieckich szpiegów zatrzymywali przedstawicieli polskiej inteligencji i duchowieństwa oraz innych Polaków uznanych za potencjalne zagrożenie dla polityki Niemiec. Już 2 września 1939 roku okupanci uruchomili dla nich obóz koncentracyjny Stutthof (KL) koło Sztutowa. Najczęściej gromadzili ich jednak na krótko w więzieniu w Wejherowie i następnie mordowali w pobliskich lasach piaśnickich. Do kwietnia 1940 zamordowano tam około 14 000 osób, często nawet całe rodziny z dziećmi. Następnie pod tym samym pretekstem represje dotknęły też żołnierzy Wojska Polskiego przebywających w obozach jenieckich. Jednym z nich był por. Tadeusz Dworzański.
24 października 1940 roku po 13 miesiącach od osadzenia w obozie został tam aresztowany przez Gestapo na zarządzenie Gdańskiego Sondergericht. Od tego czasu przebywał w więzieniu śledczo-karnym w Wejherowie, oskarżony o zabicie szpiega niemieckiego w Przetoczynie w dniu 7 września 1939 roku. Był poddawany brutalnemu śledztwu, trzymany w celi śmierci i głodzony. Jeden z gestapowców, z pochodzenia Austriak, podczas przesłuchania wybił mu część zębów. Abwehra na zlecenie Gestapo odszukała też w niewoli strzelca wyborowego plutonu zwiadu 1 MPS Aleksandra Pawelca i przesłuchiwała go w tej sprawie, przetrzymując długo w obozowym areszcie Gross-Born Stalag IIE, ale nic obciążającego się od niego nie dowiedzieli. Obaj cudem uniknęli kary śmierci. Bowiem niestety takiego losu doznał w tym okresie obrońca Helu kpt. Antoni Kasztelan, były oficer Batalionu Morskiego, którego gdański Sondergericht skazał na karę śmierci pod nie udowodnionymi oskarżeniami. Obronie nie pomogło nawet, że walcząc bohatersko w armii jako obywatel Cesarstwa Niemieckiego podczas I wojny światowej, był odznaczony Krzyżem Żelaznym.
Po 15 miesiącach 6 lutego 1942 roku jednak por. Tadeusz Dworzański został uniewinniony z zarzutów na podstawie zeznań świadka niemieckiego z Przetoczyna, który obiektywnie opisał to dramatyczne wydarzenie. Przewieziono go już do innego obozu jenieckiego Oflag II E Neubrandenburg, gdzie dołączył do kolegów przeniesionych tam wcześniej. 21 stycznia 1944 roku został z nimi przeniesiony do Oflag II D Gross-Born w pobliżu miejscowości Kłomino, koło Borne Sulinowo.
Przebywając w obozach Prenzlau, Neubrandenburg i Gross-Born, w ramach kursów Szkolenia Zawodowego dla oficerów jeńców ukończył Szkołę typu akademickiego w pełnym zakresie programu trzyletniego ASP oraz trzyletni kurs grafiki użytkowej, przez co zdobył umiejętności i uprawnienia do wykonywania zawodu plastyka. Obozowe kursy na wysokim poziomie prowadził słynny artysta, również Obrońca Wybrzeża ppor. Jan Zamoyski.
1945-1991.
29 stycznia 1945 roku wskutek zbliżenia się Frontu radzieckiego i polskiego Niemcy zarządzili marsz ewakuacyjny obozu. Ponieważ obawiali się, że oficerowie od razu wzmocnią wrogie dla nich siły. Tak istotnie się stało, gdyż oficerowie, którym Niemcy pozwolili zostać w obozie tak zrobili. Por. Tadeusz Dworzański w kolumnie oficerów, w środku zimy po przebyciu pieszo 700 km przez 46 dni doszedł 16 marca 1945 roku do Stalag X B Sandbostel. 29 kwietnia 1945 roku po wyzwoleniu obozu przez wojska brytyjskie por. Tadeusz Dworzański przebywa w polskich Obozach Byłych Jeńców Wojennych w Sandbostel i Verden.
24 czerwca 1945 roku w Szkole oficerskiej przy 1 Dywizji Pancernej w Freren Hange, 28 lipca w obozie zbiorczym w Paryżu. 26 sierpnia został przetransportowany do Anglii na zarządzenie Dowództwa Marynarki Wojennej. Po wylądowaniu w Southampton podjął staż w szkole podchorążych Piechoty i Kawalerii Zmotoryzowanej w Crieff. 11 grudnia 1945 roku po zgłoszeniu chęci powrotu do Polski został przeniesiony do ośrodka zbiorczego w Callander. 4 lutego 1946 roku w grupie około 1200 żołnierzy powraca transportem morskim z Anglii przez Gdańsk do Warszawy, gdzie przez 6 lat czekała na niego żona, poślubiona krótko przed wojną.
Po powrocie rozpoczął pracę jako technik plastyk w Biurze Odbudowy Stolicy oraz pomagał teściowi Andrzejowi Kisielewskiemu przy odbudowie domu rodzinnego na Saskiej Kępie. 4 grudnia 1947 roku po odbudowie domu na jego parterze razem z żoną prowadził sklep „Malwa” z Artykułami Artystycznymi i Ludowymi. 15 stycznia 1948 roku został kierownikiem Pracowni Graficznej w Ministerstwie Pracy i Opieki Społecznej – Dział Wydawnictw i Plakatu BHP w Warszawie. 1 września 1949 roku wstąpił do Związku Bojowników o Wolność i Demokrację. 31 grudnia 1950 roku rozkazem MON nr 982 został przeniesiony do rezerwy w stopniu porucznika. 19 sierpnia 1951 roku w Pracowniach Sztuk Plastycznych podjął stanowisko jako rzeczoznawca artystyczny, asystent pracowni graficznej, p.o. dyrektor do spraw artystycznych, a następnie kierownik Pracowni Przezroczy. 1 marca 1954 roku na wniosek Dyrekcji Państwowych Wydawnictw Szkolnictwa Zawodowego został przeniesiony do tego Przedsiębiorstwa jako rzeczoznawca artystyczny. Jako grafik projektował plakaty oraz okładki i ilustracje do podręczników. Pracował też do końca życia w domu tworząc obrazy olejne, akwarele, drzeworyty. Ulubionym tematem jego twórczości były konie, kwiaty i pejzaże.
8 maja 1963 roku został członkiem Stowarzyszenia Autorów ZAIKS. 18 maja 1964 roku został członkiem Polskiego Towarzystwa Wydawców Książek. W roku 1969 przeszedł na rentę ZUS.
Utrzymywał kontakty z towarzyszami broni i niewoli. Byli to zarazem jego przyjaciele: Wojciech Stachura, Kazimierz Makarowski, Jan Zamoyski i Edward Obertyński. 26 sierpnia 1989 roku brał udział w uroczystościach związanych z przemianowaniem 3 Pułku Zabezpieczenia Dowództwa Marynarki Wojennej im. Płk Stanisława Dąbka na 1 Morski Pułk Strzelców im. płk. Stanisława Dąbka.
Życie prywatne.
6 sierpnia 1939 roku trzy tygodnie przed wybuchem II wojny światowej ożenił się z Wandą z domu Kisielewską. Miał dwie córki: Barbarę (ur. 1948) i Monikę (ur. 1953) oraz brata Jerzego (ur. 1931).
29 października 1951 roku nastąpiło odebranie rodzinnej własności niedawno odbudowanego domu ze sklepem na podstawie wywłaszczeniowego Dekretu Bierutowskiego pod pozorem późniejszego, nigdy nie wypłaconego odszkodowania. Rodzina zachowała tylko prawo do zamieszkania w jednym lokalu mieszkalnym jako najemcy kwaterunkowi. 4 lutego 1976 roku umarła żona Wanda. 10 września 1990 roku wprawdzie został zwrócony rodzinny dom, jednak nie w całości, gdyż część budynku została przez władze wcześniej sprzedana lokatorom.
16 stycznia 1991 roku Tadeusz Bolesław Dworzański zmarł w wieku 79 lat. Został pochowany w grobie rodzinnym, którego nagrobek sam zaprojektował i niektóre elementy wykonał po śmierci żony. Znajduje się on na cmentarzu przy ul. Cylichowskiej niedaleko kościoła Wniebowzięcia N.M.P. w Zerzeniu – warszawskiej dzielnicy Wawer.

</doc>
<doc id="4524889" url="https://pl.wikipedia.org/wiki?curid=4524889" title="En lyckoriddare">
En lyckoriddare

En lyckoriddare – szwedzki kostiumowy dramat historyczny z 1921 w reżyserii Johna W. Bruniusa. Scenariusz autorstwa Bruniusa i Sama Aska został opracowany na podstawie powieści o tym samym tytule z 1896 pióra Haralda Molandera. Film przedstawiał losy XVII-wiecznego poety i awanturnika Larsa Wivalliusa (Gösta Ekman). Premiera odbyła się 14 marca 1921 w Sture-Teatern w Sztokholmie. "En lyckoriddare" nie zachował się do czasów współczesnych.
Jako statystki w filmie wystąpiły siostry Alva i Greta Gustafsson. Druga z sióstr w owym czasie pracowała w domu towarowym PUB, kiedy to dostała od Bruniusa propozycję występu w filmie. Na spotkanie z reżyserem udała się w towarzystwie starszej siostry, wskutek czego obydwie otrzymały angaż.
Obsada.
Opracowano na podstawie materiału źródłowego:

</doc>
<doc id="4524891" url="https://pl.wikipedia.org/wiki?curid=4524891" title="Bani Sa’id">
Bani Sa’id

Bani Sa’id – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 4195 mieszkańców. Zamieszkana jest głównie przez chrześcijańskich Koptów.

</doc>
<doc id="4524894" url="https://pl.wikipedia.org/wiki?curid=4524894" title="Bani Chijar">
Bani Chijar

Bani Chijar – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 12 478 mieszkańców.

</doc>
<doc id="4524896" url="https://pl.wikipedia.org/wiki?curid=4524896" title="Bani Musa">
Bani Musa

Bani Musa – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 5680 mieszkańców.

</doc>
<doc id="4524897" url="https://pl.wikipedia.org/wiki?curid=4524897" title="Kolonia (gmina Ogrodzieniec)">
Kolonia (gmina Ogrodzieniec)



</doc>
<doc id="4524900" url="https://pl.wikipedia.org/wiki?curid=4524900" title="Cmentarz wojenny w Huminie">
Cmentarz wojenny w Huminie

Cmentarz w Huminie – cmentarz-mauzoleum wojenne żołnierzy armii niemieckiej i rosyjskiej (w tym Polaków) poległych podczas I wojny światowej.
Cmentarz wpisany jest do rejestru zabytków województwa łódzkiego (decyzja nr 853 z 31.12.1991).
Położenie.
Obiekt jest położony pomiędzy zabudowaniami wsi, po prawej stronie drogi (jadąc z kierunku Bolimowa) do Różanowa.
Pochowani.
Na cmentarzu pogrzebano żołnierzy walczących w 1914 i 1915 nad Rawką i Bzurą w następstwie przegranej przez Rosjan Bitwy pod Łodzią z 1914. Niemcy, starając się przełamać rosyjskie linie obronne zorganizowane w pozostałościach okolicznych, wysiedlonych wiosek, użyli czterokrotnie broni chemicznej, w tym chloru (nie przyniosło to sukcesów strategicznych, ale spowodowało śmierć kilku tysięcy żołnierzy). Wśród poległych było wielu Polaków wcielonych do obu armii (świadczą o tym tablice nagrobne zachowane na innych cmentarzach). W ciągu siedmiu miesięcy walk pomiędzy Skierniewicami, a Sochaczewem zginęło od 70 do 100 tysięcy żołnierzy. Niemcy nie odnotowali w okolicach Humina żadnych istotnych zdobyczy terenowych.
Forma.
Budowę mauzoleum rozpoczęto w połowie lat 30. XX wieku. Działania te przerwała II wojna światowa. W 1991 roku obiekt został oczyszczony z zaniedbanej zieleni. 
Pierwsza od szosy część cmentarza to ziemny kopiec w formie otoczonego murem z granitowych ciosów szańca. Jest to kwadrat o boku długości 35 metrów. Dostęp odbywa się po stopniach od strony drogi. W centrum tej części stoi obelisk z krzyżem maltańskim. Wykuto na nim niedokończony napis: "1...". Na tej części spoczywają prawdopodobnie żołnierze niemieccy. Druga część nekropolii, to wzgórek z tyłu, gdzie najprawdopodobniej pochowano Rosjan. Na cmentarzu zachowała się tylko jedna, uszkodzona tablica imienna, która upamiętnia niemieckiego żołnierza, poległego 21 stycznia 1915.

</doc>
<doc id="4524902" url="https://pl.wikipedia.org/wiki?curid=4524902" title="Christian Allard">
Christian Allard

Christian Allard (ur. 31 marca 1964 w Dijon) – francuski polityk i samorządowiec zamieszkały i działający w Szkocji, poseł do Parlamentu Szkockiego (2013–2016), reprezentujący Wielką Brytanię deputowany do Parlamentu Europejskiego IX kadencji.
Życiorys.
Urodził się w Dijon we Francji. Po nauce w szkole średniej podjął pracę w branży rybackiej. W latach 80. osiedlił się w Szkocji, gdzie otworzył w Glasgow przedstawicielstwo europejskiego przedsiębiorstwa zajmującego się logistyką i transportem produktów z tej branży. Nie uzyskał brytyjskiego obywatelstwa.
Po kilkunastu latach pobytu w Szkocji dołączył do Szkockiej Partii Narodowej. W 2013 objął mandat posła do Parlamentu Szkockiego, który wykonywał do 2016. W 2017 wybrany do rady miejskiej Aberdeen. W 2019 uzyskał mandat posła do Parlamentu Europejskiego IX kadencji.

</doc>
<doc id="4524903" url="https://pl.wikipedia.org/wiki?curid=4524903" title="Kaum al-Mahras">
Kaum al-Mahras

Kaum al-Mahras – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 7290 mieszkańców.

</doc>
<doc id="4524904" url="https://pl.wikipedia.org/wiki?curid=4524904" title="Aleksandra Beļcova">
Aleksandra Beļcova

Aleksandra Beļcova, Aleksandra Mitrofanovna Beļcova, ros. Александра Митрофановна Бельцова (ur. 17 marca 1892 w guberni czernihowskiej, zm. 1 lutego 1981 w Rydze) – rosyjska i łotewska malarka.
Życiorys.
Aleksandra Beļcova studiowała na uczelni artystycznej w Penzie podczas I wojny światowej. Na studiach poznała grupę łotewskich malarzy, których charakterystyczny styl zainspirował Beļcovą. Wśród artystów byli Jēkabs Kazaks, Konrāds Ubāns, Voldemārs Tone, a także Romans Suta, z którym połączyło ją uczucie. Po studiach wyjechała do Petersburga, gdzie szukała nowych rozwiązań w sztuce i uczyła się u malarza awangardowego Natana Altmana. Ważny wpływ na jej twórczość wywarły tamtejsze artystyczne środowisko lewicowe, znajomość z Kuźmą Pietrowem-Wodkinem i twórczość Władimira Majakowskiego.
W 1919 roku, na zaproszenie Romansa Suty, przyjechała do Rygi, gdzie dołączyła do Grupy Artystów Ryskich, której współzałożycielem był Suta. Grupa skupiała się na eksperymencie w sztuce: w pracach artystów przewijały się inspiracje ekspresjonizmem, fowizmem, kubizmem i puryzmem.
W 1922 roku Beļcova wyszła za Sutę. Para wyjechała w podróż poślubną przez Berlin do Paryża, gdzie urodziła się ich córka, Tatjana. Zainspirowane kubizmem i konstruktywizmem, który się rozwijał w Europie, małżeństwo dało początek nowemu stylowi: łotewskiemu konstruktywizmowi narodowemu. Najbardziej rozpowszechnionym wykorzystaniem nowego stylu były projekty malarskie na porcelanie, które małżeństwo tworzyło w warsztacie Baltars. Choć warsztat istniał jedynie do 1929 roku, zdążył zyskać uznanie: w 1925 roku otrzymał dwa złote i jeden brązowy medal na Międzynarodowej Wystawie Sztuki Dekoracyjnej i Wzornictwa w Paryżu. Beļcova najbardziej jednak spełniała się w malarstwie olejnym, malowała przede wszystkim portrety i martwe natury, choć pozostawiła po sobie także wiele rysunków, pasteli oraz akwarele. Była najważniejszym artystą tworzącym w stylu art déco na Łotwie.
Beļcova spędziła prawie całe życie na Łotwie, jej twórczość jest ważnym elementem historii łotewskiej sztuki. Zmarła 1 lutego 1981 roku w wieku 89 lat. W mieszkaniu, w którym mieszkała od 1935 roku razem z Romansem Sutą, powstało muzeum poświęcone obu artystom. Mieści się ono w Rydze, w neoklasycystycznej kamienicy przy Elizabetes iela z 1911 roku. W 1987 roku córka Tatjana odzyskała mieszkanie i urządziła w nim prywatne muzeum. W testamencie przekazała zbiory i mieszkanie Muzeum Narodowemu, które otwarło na nowo muzeum, już jako swoją filię, w październiku 2008 roku.

</doc>
<doc id="4524906" url="https://pl.wikipedia.org/wiki?curid=4524906" title="Bani Ubajd (Al-Minja)">
Bani Ubajd (Al-Minja)

Bani Ubajd – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 22 319 mieszkańców.

</doc>
<doc id="4524910" url="https://pl.wikipedia.org/wiki?curid=4524910" title="Bani Hasan asz-Szuruk">
Bani Hasan asz-Szuruk

Bani Hasan asz-Szuruk – miejscowość w Egipcie, w muhafazie Al-Minja, w dystrykcie Abu Kurkas. W 2006 roku liczyła 18 218 mieszkańców.

</doc>
<doc id="4524911" url="https://pl.wikipedia.org/wiki?curid=4524911" title="Bani Hasan Asz-Szuruk">
Bani Hasan Asz-Szuruk



</doc>
<doc id="4524912" url="https://pl.wikipedia.org/wiki?curid=4524912" title="Zakochany Molier">
Zakochany Molier

Zakochany Molier (fr. " Molière") – francuski film komediowy z 2007 roku. Film swobodnie nawiązuje do biografii słynnego francuskiego komediopisarza Moliera.
Fabuła.
Francja. Połowa XVII wieku. Młody dramatopisarz i aktor Molière oraz jego trupa aktorska przybywają do Paryża, po długim okresie występowania na prowincji. Liczą na to, że w stolicy osiągną sukces. Jednak ich pełne patosu sztuki nie podobają się publiczności, a występy kończą się klapą. Molière trafia do więzienia za długi. Szczęśliwie pomoc oferuje mu paryski bogacz Jourdain. Jourdain liczy na to, że w zamian za pomoc młody aktor nauczy go elokwencji i umiejętności imponowania kobietom. Molière przybywa do rezydencji Jourdaina w przebraniu księdza, pod przybranym nazwiskiem Tartuff. Zaczyna udzielać Jourdainowi lekcji, jednocześnie podrywając jego żonę.
Nagrody i wyróżnienia.
W 2008 roku film był nominowany do nagrody Cezara w kategoriach:

</doc>
<doc id="4524913" url="https://pl.wikipedia.org/wiki?curid=4524913" title="Associação Carlos Barbosa de Futsal">
Associação Carlos Barbosa de Futsal

Associação Carlos Barbosa de Futsal – brazylijski klub futsalowy z siedzibą w mieście Carlos Barbosa (w stanie Rio Grande do Sul), obecnie występuje w najwyższej klasie rozgrywkowej Brazylii.

</doc>
<doc id="4524926" url="https://pl.wikipedia.org/wiki?curid=4524926" title="Jezioro Węgój">
Jezioro Węgój



</doc>
<doc id="4524929" url="https://pl.wikipedia.org/wiki?curid=4524929" title="Komitet Nauk Prawnych PAN">
Komitet Nauk Prawnych PAN



</doc>
<doc id="4524931" url="https://pl.wikipedia.org/wiki?curid=4524931" title="Grand Pro Warna">
Grand Pro Warna

Grand Pro Warna – bułgarski klub futsalowy z siedzibą w mieście Warna, obecnie występuje w najwyższej klasie rozgrywkowej Bułgarii.

</doc>
<doc id="4524932" url="https://pl.wikipedia.org/wiki?curid=4524932" title="Instytut Badań Systemowych">
Instytut Badań Systemowych



</doc>
<doc id="4524937" url="https://pl.wikipedia.org/wiki?curid=4524937" title="Olsza (potok)">
Olsza (potok)

Olsza (do 1945 niem. "Elze") – potok, prawy dopływ Czernej Wielkiej.
Płynie w południowej części województwa lubuskiego w powiecie żagańskim przez Bory Dolnośląskie, częściowo południowym skrajem Ośrodka Szkolenia Poligonowego Wojsk Lądowych Żagań wzdłuż DK18. Do Czernej Wielkiej uchodzi koło wsi Czerna.
Nad Olszą, w okolicy niezachowanej współcześnie wsi "Birkberg" funkcjonował obóz Służby Pracy Rzeszy RAD 6/105 „Peter von Kurland”. W jego bezpośrednim pobliżu na obszarze o pow. 132,49 ha leżącym na terenie Nadleśnictwa Żagań (leśnictwa Podlaski i Kowalice) w 2006 r. utworzono użytek ekologiczny „Łąki nad Olszą” w celu ochrony i zachowania otwartego charakteru łąk występujących wewnątrz zwartego kompleksu leśnego Borów Dolnośląskich.

</doc>
<doc id="4524940" url="https://pl.wikipedia.org/wiki?curid=4524940" title="Komitet Nauk Politycznych PAN">
Komitet Nauk Politycznych PAN



</doc>
<doc id="4524942" url="https://pl.wikipedia.org/wiki?curid=4524942" title="Goście z galaktyki Arkana">
Goście z galaktyki Arkana

Goście z galaktyki Arkana (serb.-chorw. "Gosti iz galaksije", czes. "Monstrum z galaxie Arkana") – jugosłowiańsko-czechosłowacka komedia fantastycznonaukowa z roku 1981 w reż. Dušana Vukotića. Efekty specjalne wykonał Jan Švankmajer. Sceny plenerowe były kręcone w Dubrowniku. 
Wersja polska.
Wersja polska: Studio Opracowań Filmów w Warszawie 
Reżyser: Henryka Biedrzycka 
Tekst: Elżbieta Kowalska 
Operator dźwięku: Stanisław Uszyński 
Montaż: Danuta Sierant 
Kierownik produkcji: Mieczysława Kucharska 
W wersji polskiej udział wzięli:

</doc>
<doc id="4524946" url="https://pl.wikipedia.org/wiki?curid=4524946" title="Olsza (dopływ Czernej)">
Olsza (dopływ Czernej)



</doc>
<doc id="4524947" url="https://pl.wikipedia.org/wiki?curid=4524947" title="Staš Skube">
Staš Skube

Staš Skube (ur. 15 listopada 1989 w m. Novo Mesto) – słoweński piłkarz ręczny, środkowy rozgrywający. Od 2020 zawodnik HC Meshkov Brest.
Kariera sportowa.
W 2000 rozpoczął treningi w klubie Trimo Trebnje. W 2006 został włączony do pierwszego zespołu, w którym występował przez kolejne siedem lat. W tym czasie m.in. dwukrotnie zajął 2. miejsce w klasyfikacji najlepszych strzelców słoweńskiej ekstraklasy, a w sezonie 2010/2011 został wybrany najlepszym zawodnikiem ligi.
W latach 2013–2016 był zawodnikiem RK Velenje. W sezonie 2013/2014, w którym rozegrał 12 meczów i rzucił 72 bramki, zajął 9. miejsce w klasyfikacji najlepszych strzelców Ligi Mistrzów. W sezonie 2014/2015, w którym wystąpił w 12 spotkaniach i zdobył 81 goli, został królem strzelców Pucharu EHF.
W latach 2016–2018 był zawodnikiem Picku Szeged. W sezonie 2017/2018 zdobył z nim mistrzostwo Węgier – w finałowym dwumeczu z Veszprém (32:28; 29:26), który rozegrano 12 i 20 maja 2018, rzucił łącznie osiem bramek. Będąc graczem Picku, rozegrał w ciągu dwóch sezonów 34 spotkania w Lidze Mistrzów i zdobył w nich 86 goli. W 2018 przeszedł do Vardara Skopje. W sezonie 2018/2019 zwyciężył z nim w Lidze SEHA, w której rozegrał 17 meczów i rzucił 44 bramki.
W 2009 zdobył brązowy medal mistrzostw świata U-21 – w turnieju, który odbył się w Egipcie, rozegrał 10 meczów i rzucił 26 bramek.
Reprezentant Słowenii. Występował m.in. w meczach eliminacyjnych do mistrzostw świata i mistrzostw Europy.
Życie prywatne.
Młodszy brat Sebastiana Skube, piłkarza ręcznego, reprezentanta Słowenii.

</doc>
<doc id="4524956" url="https://pl.wikipedia.org/wiki?curid=4524956" title="Most Tsakona">
Most Tsakona

Most Tsakona () – łukowy most drogowy w dolinie Tsakona w okolicach Megalopolis w regionie Peloponez w Grecji. Po moście nad cieśniną Rio-Andirio jest to drugi pod względem długości most w Grecji.
Osunięcie ziemi w 2003 roku spowodowało zniszczenie około 300 metrów drogi Korynt-Kalamata. Jej naprawa wiązała się z wybudowaniem nowego mostu.
Budowa mostu rozpoczęła się w 2008 roku, natomiast został on otwarty dla ruchu w styczniu 2016 roku.
Most ma całkowitą długość 390 metrów i składa się z dwóch głównych przęseł nierównej długości: 300 m i 90 m. Konstrukcja jest podparta w trzech miejscach: na obu końcach i w około 1/4 długości. Ta trzecia podpora zapewnia stabilność mostu i od niej rozpoczyna się łuk mostu.
Most został skonstruowany w taki sposób, żeby wytrzymał trzęsienie ziemi o sile 6,5-7,5 stopnia w skali Richtera i wiatr o sile do 10 stopni w skali Beauforta.

</doc>
<doc id="4524958" url="https://pl.wikipedia.org/wiki?curid=4524958" title="Dimszau Haszim">
Dimszau Haszim

Dimszau Haszim – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 9493 mieszkańców.

</doc>
<doc id="4524962" url="https://pl.wikipedia.org/wiki?curid=4524962" title="Dajr Atijja (Egipt)">
Dajr Atijja (Egipt)

Dajr Atijja – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 5380 mieszkańców.

</doc>
<doc id="4524963" url="https://pl.wikipedia.org/wiki?curid=4524963" title="Tahnasza">
Tahnasza

Tahnasza – miejscowość w Egipcie, w muhafazie Al-Minja. W 2006 roku liczyła 14 544 mieszkańców.

</doc>
<doc id="4524964" url="https://pl.wikipedia.org/wiki?curid=4524964" title="Rida (Egipt)">
Rida (Egipt)

Rida – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 14 811 mieszkańców.

</doc>
<doc id="4524965" url="https://pl.wikipedia.org/wiki?curid=4524965" title="Bani Mahdi">
Bani Mahdi

Bani Mahdi – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 5349 mieszkańców.

</doc>
<doc id="4524966" url="https://pl.wikipedia.org/wiki?curid=4524966" title="Al-Matahra al-Baharijja">
Al-Matahra al-Baharijja

Al-Matahra al-Baharijja – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 7560 mieszkańców.

</doc>
<doc id="4524968" url="https://pl.wikipedia.org/wiki?curid=4524968" title="Al-Hawasilijja">
Al-Hawasilijja

Al-Hawasilijja – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 4276 mieszkańców.

</doc>
<doc id="4524969" url="https://pl.wikipedia.org/wiki?curid=4524969" title="Minszat al-Hawasilijja">
Minszat al-Hawasilijja

Minszat al-Hawasilijja – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 2843 mieszkańców.

</doc>
<doc id="4524972" url="https://pl.wikipedia.org/wiki?curid=4524972" title="Bani Muhammad Sultan">
Bani Muhammad Sultan

Bani Muhammad Sultan – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 8136 mieszkańców.

</doc>
<doc id="4524973" url="https://pl.wikipedia.org/wiki?curid=4524973" title="Talla (Egipt)">
Talla (Egipt)

Talla – miejscowość w Egipcie, w muhafazie Al-Minja. W 2006 roku liczyła 46 244 mieszkańców.

</doc>
<doc id="4524974" url="https://pl.wikipedia.org/wiki?curid=4524974" title="Bihdal">
Bihdal

Bihdal – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 10 920 mieszkańców.

</doc>
<doc id="4524975" url="https://pl.wikipedia.org/wiki?curid=4524975" title="Al-Burdżaja">
Al-Burdżaja

Al-Burdżaja – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 23 414 mieszkańców.

</doc>
<doc id="4524977" url="https://pl.wikipedia.org/wiki?curid=4524977" title="Idmu">
Idmu

Idmu – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 15 960 mieszkańców.

</doc>
<doc id="4524979" url="https://pl.wikipedia.org/wiki?curid=4524979" title="Bani Hasan al-Aszraf">
Bani Hasan al-Aszraf

Bani Hasan al-Aszraf – miejscowość w Egipcie, w muhafazie Al-Minja. W 2006 roku liczyła 4820 mieszkańców.

</doc>
<doc id="4524981" url="https://pl.wikipedia.org/wiki?curid=4524981" title="Parafia Narodzenia Pańskiego w Madrycie">
Parafia Narodzenia Pańskiego w Madrycie



</doc>
<doc id="4524983" url="https://pl.wikipedia.org/wiki?curid=4524983" title="Damszir">
Damszir

Damszir – miejscowość w Egipcie, w muhafazie Al-Minja. W 2006 roku liczyła 19 107 mieszkańców.

</doc>
<doc id="4524986" url="https://pl.wikipedia.org/wiki?curid=4524986" title="Saft al-Laban (Al-Minja)">
Saft al-Laban (Al-Minja)

Saft al-Laban – miejscowość w Egipcie, w muhafazie Al-Minja. W 2006 roku liczyła 13 174 mieszkańców.

</doc>
<doc id="4524988" url="https://pl.wikipedia.org/wiki?curid=4524988" title="Nazlat al-Fallahin">
Nazlat al-Fallahin

Nazlat al-Fallahin – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 8025 mieszkańców.

</doc>
<doc id="4524991" url="https://pl.wikipedia.org/wiki?curid=4524991" title="Sowiatycze">
Sowiatycze



</doc>
<doc id="4524993" url="https://pl.wikipedia.org/wiki?curid=4524993" title="Sakowiki">
Sakowiki



</doc>
<doc id="4524996" url="https://pl.wikipedia.org/wiki?curid=4524996" title="Tuch al-Chajl">
Tuch al-Chajl

Tuch al-Chajl – miejscowość w Egipcie, w muhafazie Al-Minja. W 2006 roku liczyła 27 903 mieszkańców.

</doc>
<doc id="4524999" url="https://pl.wikipedia.org/wiki?curid=4524999" title="Saint-Denis (Seine-Saint-Denis)">
Saint-Denis (Seine-Saint-Denis)



</doc>
<doc id="4525000" url="https://pl.wikipedia.org/wiki?curid=4525000" title="Hihja (Al-Minja)">
Hihja (Al-Minja)

Hihja – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 11 008 mieszkańców.

</doc>
<doc id="4525004" url="https://pl.wikipedia.org/wiki?curid=4525004" title="Montreuil (Seine-Saint-Denis)">
Montreuil (Seine-Saint-Denis)



</doc>
<doc id="4525005" url="https://pl.wikipedia.org/wiki?curid=4525005" title="Al-Hawarta">
Al-Hawarta

Al-Hawarta – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 6573 mieszkańców.

</doc>
<doc id="4525006" url="https://pl.wikipedia.org/wiki?curid=4525006" title="Villepinte (Seine-Saint-Denis)">
Villepinte (Seine-Saint-Denis)



</doc>
<doc id="4525008" url="https://pl.wikipedia.org/wiki?curid=4525008" title="Nazlat Faradż Allah Matta">
Nazlat Faradż Allah Matta

Nazlat Faradż Allah Matta – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 3700 mieszkańców.

</doc>
<doc id="4525011" url="https://pl.wikipedia.org/wiki?curid=4525011" title="Nazlat ad-Dawudijja">
Nazlat ad-Dawudijja

Nazlat ad-Dawudijja – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 4518 mieszkańców.

</doc>
<doc id="4525014" url="https://pl.wikipedia.org/wiki?curid=4525014" title="Nazlat Husajn Ali">
Nazlat Husajn Ali

Nazlat Husajn Ali – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 10 952 mieszkańców.

</doc>
<doc id="4525015" url="https://pl.wikipedia.org/wiki?curid=4525015" title="Tihna al-Dżabal">
Tihna al-Dżabal

Tihna al-Dżabal – miejscowość w Egipcie, w muhafazie Al-Minja, w dystrykcie Al-Minja. W 2006 roku liczyła 7387 mieszkańców.

</doc>
<doc id="4525016" url="https://pl.wikipedia.org/wiki?curid=4525016" title="Otgonbayar Batsuuri">
Otgonbayar Batsuuri

Otgonbayar Batsuuri (mong. Отгонбаяр Батсуурийн) – mongolski zapaśnik walczący w stylu wolnym. Brązowy medalista mistrzostw Azji w 2019. Mistrz Azji U-23 w 2019 roku.

</doc>
<doc id="4525018" url="https://pl.wikipedia.org/wiki?curid=4525018" title="Sawada">
Sawada

Sawada – miejscowość w Egipcie, w muhafazie Al-Minja. W 2006 roku liczyła 10 571 mieszkańców.

</doc>
<doc id="4525021" url="https://pl.wikipedia.org/wiki?curid=4525021" title="Gare du Stade de France - Saint-Denis">
Gare du Stade de France - Saint-Denis



</doc>
<doc id="4525022" url="https://pl.wikipedia.org/wiki?curid=4525022" title="Ganbaataryn Ganchujag">
Ganbaataryn Ganchujag

Ganbaataryn Ganchujag (mong. Ганбаатарын Ганхуяг; ur. 16 marca 1996) – mongolski zapaśnik walczący w stylu wolnym. Zajął dziewiąte miejsce na mistrzostwach świata w 2022. Brązowy medalista mistrzostw Azji w 2019. Trzeci na MŚ U-23 w 2018 i na mistrzostwach Azji U-23 w 2019 roku.

</doc>
<doc id="4525028" url="https://pl.wikipedia.org/wiki?curid=4525028" title="Minszat ad-Dahab al-Kiblijja">
Minszat ad-Dahab al-Kiblijja

Minszat ad-Dahab al-Kiblijja – miejscowość w Egipcie, w muhafazie Al-Minja. W 2006 roku liczyła 14 945 mieszkańców.

</doc>
<doc id="4525037" url="https://pl.wikipedia.org/wiki?curid=4525037" title="Józef Szostakowski">
Józef Szostakowski

Józef Szostakowski ps. Janusz Bielski (ur. 1 lipca 1953 w Lubieliszkach w rejonie wileńskim) – doktor nauk humanistycznych w zakresie bibliologii, poeta, dziennikarz polski na Litwie.
Życiorys.
W latach 1960–1971 uczył się w Jotajniskiej Szkole Średniej, a następnie w latach 1971–1976 odbył studia polonistyczne i historyczne w Wileńskim Państwowym Instytucie Pedagogicznym. W trakcie studiów, w 1974, rozpoczął współpracę jako korespondent z polskojęzycznym dziennikiem „Czerwony Sztandar”, w którym później został etatowym dziennikarzem. Także w czasie studiów zadebiutował jako poeta, a swoje wiersze publikował nie tylko na Litwie, ale także z czasem w Polsce. Występował jako aktor w Polskim Zespole Dramatycznym przy Wileńskim Klubie Pracowników Medycyny.
W 2000 na Uniwersytecie Warszawskim obronił rozprawę doktorską nt. "Prasa w języku polskim na Litwie w okresie od września 1939 do 1964 roku", której promotorem był prof. Wojciech Podgórski.
Po zmianach ustrojowych na Litwie i usamodzielnieniu się tamtejszej prasy pracował w „Kurierze Wileńskim” (1990-1994), tygodniku Związku Polaków na Litwie „Naszej Gazecie” (1994-1995). W latach 1998–2000 współredagował dwutygodnik „Znad Wilii”, stworzony przez Romualda Mieczkowskiego i Czesława Okińczyca. Po przekształceniu tego czasopisma w kwartalnik, nadal z nim stale współpracuje. Poza pracą dziennikarską wykładał także na polonistyce w Litewskim Uniwersytecie Edukologicznym (obecnie Akademia Oświaty Uniwersytetu Witolda Wielkiego). Jest członkiem Stowarzyszenia Naukowców Polaków Litwy. Pracuje jako przewodnik po Wilnie. Jest pracownikiem Muzeum im. Wł. Syrokomli w Borejkowszczyźnie. 
W 2016 odznaczony przez Prezydenta RP Krzyżem Kawalerskim Orderu Zasługi Rzeczypospolitej Polskiej. 

</doc>
<doc id="4525040" url="https://pl.wikipedia.org/wiki?curid=4525040" title="Bolormaagijn Dölgöön">
Bolormaagijn Dölgöön

Bolormaagijn Munkhbold Dölgöön (mong. Болормаагийн Мөнхболдын Дөлгөөн; ur. 30 listopada 1997) – mongolska zapaśniczka walcząca w stylu wolnym. Złota medalistka mistrzostw Azji w 2021; srebrna w 2020 i brązowa w 2019. Wicemistrzyni igrzysk młodzieży w 2014. Trzecia na mistrzostwach Azji kadetów w 2014 roku.

</doc>
<doc id="4525066" url="https://pl.wikipedia.org/wiki?curid=4525066" title="Lata 2000.">
Lata 2000.

Lata 2000. (lata dwutysięczne lub lata dwa tysiące) – określenie odnoszące się do następujących okresów:

</doc>
<doc id="4525096" url="https://pl.wikipedia.org/wiki?curid=4525096" title="Michał Jelski">
Michał Jelski

Michał Jelski herbu Pielesz (ur. 8 października 1831 w Dudziczach, zm. 12 stycznia 1904 w Rusinowiczach) – polski skrzypek, kompozytor, publicysta muzyczny, ziemianin. Brat Aleksandra Jelskiego.
Michał Jelski urodził się 8 października 1831 roku w Dudziczach w guberni mińskiej. Był synem Karola, chorążego ihmuńskiego i Ludwiki ze Stembergów. Ukończył szkołę niemiecką w Lasdehnen, gdzie uczył się gry na skrzypcach u Eudoma. Następnie brał lekcje skrzypiec u Konstantego Krzyżanowskiego w Mińsku. Tam też rozpoczął publiczne występy na amatorskich koncertach. Naukę gry kontynuował u Wincentego Bańkiewicza w Wilnie. Od 1849 roku był wolnym słuchaczem na wydziale filozoficzno-historycznym na uniwersytecie w Kijowie. Po śmierci ojca odziedziczył majątek Dudzicze i ożenił się w 1857 roku z Ludwiką Koziełłówną. W latach 1860–1863 kontynuował studia muzyczne u Karola Lipińskiego w Dreźnie i Henryka Vieuxtempsa we Frankfurcie nad Menem. Pobierał lekcje harmonii u Franza Lachnera.
Koncerty skrzypcowe w Niemczech przyniosły mu dużą sławę. Był podziwiany za technikę gry i doskonałą pamięć (potrafił zagrać dwieście utworów z pamięci). Dochody z jego koncertów przekazywane były na cele dobroczynne. Koncertował w Warszawie i Mińsku. Grał z Władysławem Szachną i Michałem Hruszwickim.
Był autorem ponad stu kompozycji muzycznych. Komponował mazury i walce. Zajmował się również publicystyką muzyczną. Pisał artykuły do gazet „Echo Muzyczne”, „Ruch Muzyczny” i „Kuryer Wileński”.
Uznawany był za wzorowego gospodarza w swoim majątku Dudzicze, dbającego o chłopów pracujących w jego dobrach. Po śmierci pierwszej żony ożenił się z Marią Baronowiczówną, z którą miał córkę Zofię wydaną za Janusza Unichowskiego. Ostatnie dni życia spędził pod opieką córki i zięcia w Rusinowiczach, tamże zmarł 12 stycznia 1904 roku.

</doc>
<doc id="4525140" url="https://pl.wikipedia.org/wiki?curid=4525140" title="Teresa Nesteruk">
Teresa Nesteruk

Teresa Nesteruk (ur. 6 lipca 1953, zm. 23 kwietnia 2019 w Siedlcach) – polska zoolog, prof. nadzwyczajny dr hab. nauk biologicznych.
Życiorys.
Córka Czesława i Janiny. W 1992 obroniła pod kierunkiem Jacka Junoszy Kisielewskiego pracę doktorską pt. "Występowanie Gastrotricha w mule dennym zbiorników słodkowodnych", otrzymując doktorat. 29 czerwca 2011 uzyskała stopień doktora habilitowanego w zakresie nauk biologicznych na podstawie rozprawy zatytułowanej "Studium nad ekologią słodkowodnych brzuchorzęsków (Gastrotricha)".
Pełniła funkcję adiunkta w Instytucie Biologii na Wydziale Przyrodniczym Uniwersytetu Przyrodniczo-Humanistycznego w Siedlcach, a potem otrzymała nominację na profesora nadzwyczajnego.

</doc>
<doc id="4525149" url="https://pl.wikipedia.org/wiki?curid=4525149" title="Maria Lefeld-Sosnowska">
Maria Lefeld-Sosnowska

Maria Stefania Lefeld-Sosnowska (ur. 16 sierpnia 1934 w Warszawie, zm. 18 kwietnia 2019 w Pułtusku) – polska fizyk prof., dr hab.
Życiorys.
Córka Jerzego i Stefanii. Uzyskała stopień doktora habilitowanego, a potem otrzymała nominację na profesora w Instytucie Fizyki Doświadczalnej im. Stefana Pieńkowskiego na Wydziale Fizyki Uniwersytetu Warszawskiego, oraz była członkinią prezydium Komitetu Krystalografii III Wydziału - Nauk Matematycznych, Fizycznych i Chemicznych Polskiej Akademii Nauk.
Zmarła 18 kwietnia 2019.

</doc>
<doc id="4525153" url="https://pl.wikipedia.org/wiki?curid=4525153" title="Milan Kotík">
Milan Kotík

Milan Kotík (ur. 18 stycznia 1944 w Pradze) – czeski lekkoatleta reprezentujący Czechosłowację, wieloboista i płotkarz
Odpadł w półfinale biegu na 50 metrów przez płotki na europejskich igrzyskach halowych w 1967 w Pradze. Zdobył brązowy medal w tej konkurencji na kolejnych europejskich igrzyskach halowych w 1968 w Madrycie, przegrywając jedynie z Eddym Ottozem z Włoch i Güntherem Nickelem z RFN.
Był mistrzem Czechosłowacji w dziesięcioboju w latach 1963–1965 i 1967, wicemistrzem w biegu na 110 metrów przez płotki w 1967 i w dziesięcioboju w 1968 oraz brązowym medalistą na 110 metrów przez płotki w 1968.
Był dwukrotnym rekordzistą Czechosłowacji w do wyniku 7212 punktów uzyskanego 2 lipca 1967 w Linzu.

</doc>
<doc id="4525158" url="https://pl.wikipedia.org/wiki?curid=4525158" title="Konstanty Kazimierz Aleksandrowicz">
Konstanty Kazimierz Aleksandrowicz

Konstanty Kazimierz Aleksandrowicz herbu własnego – sędzia ziemski grodzieński w latach 1661-1669, podsędek grodzieński w latach 1653-1661, pisarz ziemski grodzieński w latach 1648-1653, podstoli grodzieński w latach 1639-1648, wójt grodzieński w latach 1633-1667.
Jako poseł na sejm konwokacyjny 1648 roku z powiatu grodzieńskiego był członkiem konfederacji generalnej zawiązanej 31 lipca 1648 roku. Poseł sejmiku grodzieńskiego na sejm 1649/1650, 1650, 1662 roku, poseł na sejm 1653, 1655, 1659 roku.
Na sejmie 1662 roku wyznaczony z Koła Poselskiego komisarzem do zapłaty wojsku Wielkiego Księstwa Litewskiego.
ień

</doc>
<doc id="4525164" url="https://pl.wikipedia.org/wiki?curid=4525164" title="Piotr Biegański (ujednoznacznienie)">
Piotr Biegański (ujednoznacznienie)



</doc>
<doc id="4525168" url="https://pl.wikipedia.org/wiki?curid=4525168" title="Organisation for the Prohibition of Chemical Weapons">
Organisation for the Prohibition of Chemical Weapons



</doc>
<doc id="4525169" url="https://pl.wikipedia.org/wiki?curid=4525169" title="Piotr Kazimierz Biegański">
Piotr Kazimierz Biegański

Piotr Kazimierz Biegański herbu Prawdzic (ur. prawdopodobnie 1610, zm. ok. 1662) – podkomorzy połocki w 1654 roku, podstoli połocki w latach 1640-1650, cześnik połocki w latach 1636-1640, dworzanin pokojowy Jego Królewskiej Mości.
Poseł na sejm 1640 roku. Był sędzią podczas elekcji w 1648 r. Jako podkomorzy połocki był komisarzem na przeprawienie portu do Królewca. Poseł na sejm 1653 roku i sejm zwyczajny 1654 roku.
Podczas wojny polsko-rosyjskiej dowodził obroną zamku w Głębokiem. 2 sierpnia 1654 r. zamek został spalony, a Biegański trafił do niewoli, w której zmarł, zostawiwszy potomstwo.

</doc>
<doc id="4525173" url="https://pl.wikipedia.org/wiki?curid=4525173" title="Eliza Sutsu">
Eliza Sutsu

Eliza Sutsu, gr. Ελίζα Σούτσου (ur. 1837 w Atenach, zm. 1887 tamże) – rumuńsko-grecka pisarka i tłumaczka. 
Życiorys.
Była córką oficera i polityka Skarlatosa Sutsosa, fanarioty wywodzącego się ze starej greckiej arystokracji, i Elpidy „Nadiny” A. Kandakuzinu.
Otrzymała gruntowne wykształcenie i znając kilka języków zajmowała się tłumaczeniem książek i artykułów zamieszczanych w prasie oraz czasopismach ilustrowanych z tamtego okresu. Przetłumaczyła m.in. utwory autorów francuskich: "Madeleine" Julesa Sandeau (1879), "La charité privée à Paris" Maxime du Campa (1884), "Le couvent des capucins" Alexandre'a Dumasa, "Les Martyrs de la science" Gastona Tissandiera.
Współpracowała z różnymi pismami, m.in.: „Estia” (Εστία), „Pikili Stoa” (Ποικίλη Στοά), „Ewdomas” (Εβδομάς), „Revue du Monde”.
Nigdy nie wyszła za mąż; zmarła jako zaledwie 50-letnia w Atenach z powodu choroby serca. W jej pogrzebie uczestniczył premier Charilaos Trikupis i minister spraw zagranicznych Stefanos Dragumis; mowę pogrzebową wygłosił stryj, prof. Joanis Sutsos.

</doc>
<doc id="4525176" url="https://pl.wikipedia.org/wiki?curid=4525176" title="Abraham Despot Zenowicz">
Abraham Despot Zenowicz

Abraham Despot Zenowicz herbu własnego – podstoli połocki w latach 1634-1638.
Poseł na sejm zwyczajny 1637 roku.

</doc>
<doc id="4525181" url="https://pl.wikipedia.org/wiki?curid=4525181" title="Cmentarz w Huminie">
Cmentarz w Huminie



</doc>
<doc id="4525189" url="https://pl.wikipedia.org/wiki?curid=4525189" title="Tradycja Apostolska">
Tradycja Apostolska



</doc>
<doc id="4525195" url="https://pl.wikipedia.org/wiki?curid=4525195" title="Nimfajon (Olimpia)">
Nimfajon (Olimpia)

Nimfajon w Olimpii także Eksedra Heroda Attyka – nimfajon na terenie starożytnej Olimpii.
Pozostałości nimfajonu znajdują się na terenie stanowiska archeologicznego w Olimpii, które w 1989 roku zostało wpisane na listę światowego dziedzictwa UNESCO.
Historia.
Nimfajon został wzniesiony ok. 160 roku n.e., w północnej części Altisu, pomiędzy Herajonem a skarbcami. Znany był też pod nazwą "Eksedra Heroda Attyka" – nimfajon został ufundowany przez rzymskiego senatora Herodesa Attykusa (ok. 67–137) i jego żonę Regillę. Stanowił źródło wody pitnej dla całego sanktuarium, które wcześniej miało problemy z wodą, szczególnie w okresie igrzysk olimpijskich.
Według greckiego geografa Pauzaniasza
Współcześnie pozostałości nimfajonu znajdują się na terenie stanowiska archeologicznego w Olimpii, które w 1989 roku zostało wpisane na listę światowego dziedzictwa UNESCO.
Architektura.
Eksedra z prostokątnym zbiornikiem w części dolnej i półowalnym w części górnej otoczonymi dwupiętrową, półkolistą apsydą (o średnicy 16,62 m). Budowla miała 33 m szerokości i ok. 13 m wysokości.
Apsyda miała dwa rzędy po 11 nisz). W dolnych niszach stały marmurowe posągi przedstawiające członków rodziny cesarza Antoninusa Piusa (86–161) a w górnych członków rodziny senatora Herodesa Attykusa. W środkowych niszach obydwu rzędów znajdował się posąg Zeusa.
Woda do fontanny sprowadzana była przez akwedukt ze źródła odległego o ok. 4 km: spływała najpierw do półowalnego zbiornika w części górnej, następnie przez brązowe dysze do prostokątnego zbiornika na dole i dalej rurami na teren całego sanktuarium.
Pośrodku półowalnego zbiornika w części górnej stał marmurowy byk, na którym widniała inskrypcja informująca, że nimfajon został dedykowany Zeusowi przez Herodesa Attykusa a posągi, również dedykowane Zeusowi, przez jego żonę Regillę.
Na krańcach prostokątnego zbiornika (21,9 m × 3,43 m) znajdowały się niewielkie okrągłe naiskoi w formie świątyń korynckich o średnicy 3,8 m, w których umieszczone były posągi Herodesa Attykusa, Antoninusa Piusa i Marka Aureliusza.
Wiele posągów z nimfajonu zachowało się do dziś i są prezentowane w Muzeum Archeologiczne w Olimpii.

</doc>
<doc id="4525200" url="https://pl.wikipedia.org/wiki?curid=4525200" title="Günther Nickel">
Günther Nickel

Günther Nickel (ur. 24 marca 1946 w Monachium) – niemiecki lekkoatleta, płotkarz i sprinter, halowy mistrz Europy z 1970, także bobsleista. W czasie swojej kariery reprezentował Republikę Federalną Niemiec.
Przebieg kariery.
Zdobył srebrny medal w biegu na 50 metrów przez płotki na europejskich igrzyskach halowych w 1968 w Madrycie, przegrywając jedynie z Eddym Ottozem z Włoch, a wyprzedzając Milana Kotíka z Czechosłowacji. Na kolejnych europejskich igrzyskach halowych w 1969 w Belgradzie zajął w tej konkurencji 6. miejsce. Na mistrzostwach Europy w 1969 w Atenach startował tylko w sztafecie 4 × 100 metrów, która w składzie: Manfred Knickenberg, Gerhard Wucherer, Volker Stöckel i Nickel zajęła w finale 6. miejsce. Reprezentacja RFN zbojkotowała starty w konkurencjach indywidualnych w proteście przeciwko niedopuszczeniu do udziału w mistrzostwach Jürgena Maya, który był uciekinierem z NRD, którą poprzednio reprezentował.
Nickel zwyciężył w biegu na 60 metrów przez płotki na halowych mistrzostwach Europy w 1970 w Wiedniu, wyprzedzając Franka Siebecka z NRD i Guya Druta z Francji. Na następnych halowych mistrzostwach Europy w 1971 w Sofii zajął 4. miejsce na tym dystansie. Odpadł w półfinale biegu na 110 metrów przez płotki na mistrzostwach Europy w 1971 w Helsinkach i na igrzyskach olimpijskich w 1972 w Monachium. Na halowych mistrzostwach Europy w 1973 w Rotterdamie odpadł w półfinale biegu na 60 metrów przez płotki, a na halowych mistrzostwach Europy w 1974 w Göteborgu w eliminacjach tej konkurencji.
Był również srebrnym medalistą letniej uniwersjady w 1970 w Turynie, przegrywając jedynie z Davidem Hemerym z Wielkiej Brytanii, a wyprzedzając Sergio Lianiego z Włoch.
Nickel był mistrzem RFN w biegu na 100 metrów i w sztafecie 4 × 100 metrów w 1970 oraz w biegu na 110 metrów przez płotki w 1969, 1970 i 1972, a także wicemistrzem w tej konkurencji w 1971 oraz brązowym medalistą w 1967, 1968 i 1975. Był również mistrzem RFN w hali w biegu na 60 metrów przez płotki w 1968 i 1975 oraz w biegu na 50 metrów przez płotki latach 1969–1971 oraz wicemistrzem na 50 metrów przez płotki w 1973.
Oprócz lekkoatletyki Nickel startował również w bobslejach. Wystąpił na mistrzostwach świata w 1974 w Sankt Moritz, gdzie zajął 5. miejsce w konkurencji czwórek.
Prawnik z wykształcenia, prowadzi agencję nieruchomości w Kolonii. Jego żona Ursula Schalück-Nickel była płotkarką, a potem zajęła się tworzeniem rzeźb w brązie.

</doc>
<doc id="4525204" url="https://pl.wikipedia.org/wiki?curid=4525204" title="Ostra Turniczka">
Ostra Turniczka

Ostra Turniczka – niewielka turnia w Bramie Bolechowickiej zamykającej wylot Doliny Bolechowickiej we wsi Karniowice w województwie małopolskim, w powiecie krakowskim, w gminie Zabierzów. Jest to teren Wyżyny Olkuskiej w obrębie Wyżyny Krakowsko-Częstochowskiej. Dolina Bolechowicka, wraz ze znajdującymi się w niej skałami znajduje się w obrębie Rezerwatu przyrody Wąwóz Bolechowicki, dopuszczalne jest jednak uprawianie w niej wspinaczki skalnej.
Ostra Turniczka zbudowana jest z twardych wapieni skalistych. Znajduje się na terenie otwartym, w prawych zboczach Doliny Bolechowickiej i jest najbardziej na południe wysuniętą skałą w tej dolinie. Od północnego zachodu sąsiaduje z Turnią Łazików (część Muru Pokutników). Ma wysokość 8–10 m, kształt igły, ściany połogie lub pionowe z filarem, kominem i zacięciem. Są na niej 3 drogi wspinaczkowe o trudności od III do VI.2 w skali trudności Kurtyki i długości 10 m. Wszystkie, z wyjątkiem trójkowej, posiadają zamontowaną asekurację (4–5 ringów i stanowisko zjazdowe). Ściana wspinaczkowa ma wystawę wschodnią.

</doc>
<doc id="4525205" url="https://pl.wikipedia.org/wiki?curid=4525205" title="Leon Šušnja">
Leon Šušnja

Leon Šušnja (ur. 5 sierpnia 1993 w Širokim Brijegu) – chorwacki piłkarz ręczny, obrotowy, od 2019 zawodnik Wisły Płock.
Kariera sportowa.
Występował w RK Moslavina i RK Novska. W 2013 został zawodnikiem RK Zagrzeb, z którym wywalczył sześć mistrzostw Chorwacji i sześć Pucharów Chorwacji. Będąc zawodnikiem stołecznej drużyny, rozegrał przez sześć sezonów 63 mecze w Lidze Mistrzów, w których rzucił 54 bramki. Ponadto występował w Lidze SEHA, w której dwukrotnie zajął ze swoim zespołem 2. miejsce: w sezonie 2017/2018, w którym rozegrał 19 spotkań i zdobył 35 goli, oraz w sezonie 2018/2019, w którym wystąpił w dziewięciu meczach i rzucił 20 bramek. W lipcu 2019 został zawodnikiem Wisły Płock, z którą podpisał dwuletni kontrakt.
W 2012 zdobył srebrny medal mistrzostw Europy U-20 – podczas turnieju, który odbył się w Turcji, wystąpił w siedmiu meczach i rzucił jedną bramkę. W 2013 wziął udział w mistrzostwach świata U-21 w Bośni i Hercegowinie, w których rozegrał dziewięć spotkań i zdobył cztery gole.
W 2018 wraz z reprezentacją Chorwacji zdobył złoty medal igrzysk śródziemnomorskich – podczas turnieju, który odbył się w Hiszpanii, rozegrał pięć meczów i rzucił 11 bramek, a pierwsze spotkanie tego turnieju z Włochami (30:26; 23 czerwca 2018) było jego debiutem w barwach narodowych. W grudniu 2018 został powołany do szerokiej kadry Chorwacji na mistrzostwa świata w Danii i Niemczech (2019), jednak ostatecznie nie wystąpił w tym turnieju.

</doc>
<doc id="4525215" url="https://pl.wikipedia.org/wiki?curid=4525215" title="Jan Tandyrak">
Jan Tandyrak

Jan Tandyrak (ur. w 21 grudnia 1964 w Opocznie, zm. 25 kwietnia 2019 w Olsztynie) – polski polityk i działacz samorządowy, restaurator.
Życiorys.
Ukończył szkołę średnią w Lublinie. Był także absolwentem Akademii Rolniczo-Technicznej w Olsztynie. Jako restaurator prowadził jedną z popularnych restauracji na olsztyńskim Starym Mieście. Przez wiele lat piastował mandat radnego Olsztyna, a w latach 2010–2014 był również przewodniczącym Rady Miasta Olsztyna. Przez sześć lat pełnił również funkcję szefa struktur Platformy Obywatelskiej w Olsztynie. Z polityki wycofał się przed wyborami samorządowymi na jesieni 2018.
25 kwietnia 2019 został znaleziony martwy w swoim samochodzie na terenie olsztyńskiego Kortowa. Zginął od postrzału w głowę.

</doc>
<doc id="4525223" url="https://pl.wikipedia.org/wiki?curid=4525223" title="Glen Brook (rzeka w hrabstwie Steuben)">
Glen Brook (rzeka w hrabstwie Steuben)

Glen Brook – strumień w Stanach Zjednoczonych, w stanie Nowy Jork, w hrabstwie Steuben. Długość cieku nie została określona, natomiast powierzchnia zlewni wynosi 14 km². Strumień rozpoczyna swój bieg w lesie "Urbana State Forest", a kończy wpływając do jeziora Keuka w miejscowości Hammodsport.

</doc>
<doc id="4525226" url="https://pl.wikipedia.org/wiki?curid=4525226" title="Wagener Glen Creek">
Wagener Glen Creek

Wagener Glen Creek – strumień w Stanach Zjednoczonych, w stanie Nowy Jork, w hrabstwie Steuben. Długość cieku nie została określona, natomiast powierzchnia zlewni wynosi 10,6 km². Strumień wpada do jeziora Keuka w miejscowości Pulteney.

</doc>
<doc id="4525227" url="https://pl.wikipedia.org/wiki?curid=4525227" title="Rassemblement et Enjeux">
Rassemblement et Enjeux

Rassemblement et Enjeux (polski: "Zgromadzenie i Kwestie") – konserwatywna partia polityczna działającą na terenie Monako. Jest obecnie główną partią w koalicji Horyzont Monako mającej większość w parlamencie w latach 2013–2018.
Historia.
Partia powstała jako Unia Narodowa i Demokratyczna ("Union Nationale et Démocratique") w 1962 roku z połączenia dwóch partii: Narodowej Unii Niezależnych i Ententy Narodowo-Demokratycznej, które wtedy posiadały wszystkie 18 miejsc w Radzie Narodowej. Nowa partia zdobyła 17 z 18 mandatów podczas wyborów z 1963 roku. Pięć lat później UNiD zajęła wszystkie miejsca parlamentarne. W 1973 roku partia straciła 2 mandaty na rzecz opozycji, które straciła na rzecz UNiD w 1978 roku.
Do wyborów w 1993 roku partia zdobywała wszystkie miejsca w Radzie. Wtedy w 1993 roku partia zdobyła 15 z 18 mandatów, tracąc 3 na rzecz opozycji. W 1998 roku Unia zdobyła ponowne wszystkie 18 mandatów. W 2003 roku po raz pierwszy przegrała wybory i musiała oddać władzę Unii dla Monako. W Radzie Narodowej kadencji 2003-2008 mieli tylko 3 mandaty na 24.
Przed wyborami w 2008 roku partia zmieniła nazwę na obecną. Lecz to nie pomogło i R&amp;E ponownie przegrała wybory, utrzymując stan posiadania trzech mandatów. Podczas kolejnych wyborów w 2013 roku partia zawiązała koalicję z kilkoma mniejszymi centroprawicowymi partiami pod szyldem Horyzont Monako. Koalicja odniosła wtedy zwycięstwo, zdobywając 20 na 24 mandaty. Pięć lat później partia ponownie przeszła do opozycji po zwycięstwie nowej partii Po pierwsze! Priorytet Monako, która zdobyła wtedy 21 na 24 mandaty. Koalicja pod wodzą R&amp;E zdobyła tylko 2 mandaty.

</doc>
<doc id="4525228" url="https://pl.wikipedia.org/wiki?curid=4525228" title="Gian Maria Volontè">
Gian Maria Volontè



</doc>
<doc id="4525241" url="https://pl.wikipedia.org/wiki?curid=4525241" title="Karosta">
Karosta

Karosta (z łot. "Kara osta" - port wojenny) – dzielnica Lipawy, wzniesiona od podstaw jako port wojenny w końcu XIX w. W latach 1944–1994 była to zamknięta baza Floty Bałtyckiej ZSRR. Zajmuje jedną trzecią powierzchni Lipawy. 
Historia.
Budowa portu wojennego i twierdzy na północ od ówczesnej Libawy rozpoczęła się w 1890 r. na mocy ukazu cara Aleksandra III. Jego syn i następca Mikołaj II nadał gotowemu portowi imię ojca. Główne prace przy budowie portu, miasteczka dla wojskowych oraz twierdzy z zespołem nadbrzeżnych fortów i baterii artyleryjskich trwało od 1893 do 1896 r. Głównym architektem portu wojennego był gen. Iwan McDonald. Port Aleksandra III został oddzielony od miasta specjalnie przekopanym kanałem i był całkowicie od niego niezależny. Posiadał własną elektrownię, kanalizację, na jego terenie znajdowały się, obok budynków wojskowych i mieszkalnych, także własne szkoły. W obrębie miasteczka wojskowego znalazło się również więzienie. Na teren portu doprowadzono kolej wąskotorową. W latach 1900–1903 r. zbudowany został natomiast sobór św. Mikołaja, nazwany morskim. Na jego poświęceniu obecny był car Mikołaj II. 
W 1908 r. budowę fortów i baterii artyleryjskich na północ od portu i miasteczka wojskowego uznano za strategiczny błąd. Magazyny prochu, podziemne pomieszczenia i baterie artyleryjskie bez powodzenia próbowano wysadzić w powietrze, natomiast działa przetopiono lub przewieziono do twierdzy kowieńskiej. 
W okresie międzywojennym port należał do marynarki wojennej niepodległej Łotwy, wtedy też upowszechniła się łotewska nazwa całego obszaru.
Po wcieleniu Łotwy do ZSRR Karosta stała się bazą radzieckiej Floty Bałtyckiej i obszarem zamkniętym, niedostępnym także dla mieszkańców Lipawy. Zamieszkiwało go na stałe 20 tys. ludzi. Dawne carskie więzienie nadal pełniło pierwotną funkcję. 
Wojska radzieckie ostatecznie opuściły bazę w 1994 r. Dzielnica znacząco podupadła, szerzyła się w niej przestępczość. Dopiero po wejściu Łotwy do Unii Europejskiej Karosta została częściowo odnowiona, zyskała również pewną popularność wśród artystów. Dawne więzienie zaadaptowano na cele muzealne. 

</doc>
<doc id="4525242" url="https://pl.wikipedia.org/wiki?curid=4525242" title="Philip Stenmalm">
Philip Stenmalm

Philip Stenmalm (ur. 3 marca 1992 w Växjö) – szwedzki piłkarz ręczny, lewy rozgrywający, od 2019 zawodnik Wisły Płock.
Reprezentant Szwecji, uczestnik igrzysk olimpijskich w Rio de Janeiro (2016), mistrzostw świata i mistrzostw Europy.
Kariera sportowa.
Do 2011 występował w Växjö HF. W latach 2011–2014 był zawodnikiem HK Drott, z którym w sezonie 2012/2013 zdobył mistrzostwo Szwecji. W sezonie 2013/2014 rozegrał w szwedzkiej ekstraklasie 29 meczów i zdobył 136 goli, natomiast w Lidze Mistrzów wystąpił w 12 spotkaniach i rzucił 56 bramek.
W latach 2014–2016 był zawodnikiem Naturhouse La Rioja. W ciągu dwóch sezonów rozegrał w lidze ASOBAL 47 meczów i zdobył 119 goli, zaś w Lidze Mistrzów wystąpił w 22 spotkaniach, w których rzucił 71 bramek. W latach 2016–2018 reprezentował barwy KIF Kolding, rozgrywając w duńskiej ekstraklasie 63 mecze i zdobywając 210 goli. W 2018 przeszedł do francuskiego Pays d'Aix UC. W sezonie 2018/2019 rozegrał w LNH 22 spotkania, w których rzucił 25 bramek.
W lipcu 2019 został zawodnikiem Wisły Płock, z którą podpisał dwuletni kontrakt.
W 2011 zdobył brązowy medal mistrzostw świata U-19 w Argentynie, w których rozegrał osiem meczów i rzucił cztery bramki. W 2012 uczestniczył w mistrzostwach Europy U-20 w Turcji, podczas których wystąpił w siedmiu spotkaniach i zdobył siedem goli. W 2013 zdobył mistrzostwo świata U-21 – w turnieju, który odbył się w Bośni i Hercegowinie, wystąpił w dziewięciu meczach i rzucił 23 bramki; ponadto został wybrany najlepszym graczem zawodów.
W reprezentacji Szwecji zadebiutował w 2013. W 2016 uczestniczył w mistrzostwach Europy w Polsce (siedem meczów i siedem goli) oraz igrzyskach olimpijskich w Rio de Janeiro (cztery spotkania i 20 bramek). W 2017 wziął udział w mistrzostwach świata we Francji, w których rozegrał siedem meczów i zdobył jednego gola.

</doc>
<doc id="4525244" url="https://pl.wikipedia.org/wiki?curid=4525244" title="MFK Barysau-900">
MFK Barysau-900

MFK Barysau-900 (biał. Спартыўнае грамадскае аб'яднанне "Міні-футбольны клуб "Барысаў-900") – białoruski klub futsalowy z siedzibą w mieście Borysów, obecnie występuje w najwyższej klasie rozgrywkowej Białorusi.

</doc>
<doc id="4525254" url="https://pl.wikipedia.org/wiki?curid=4525254" title="Interseksualność">
Interseksualność



</doc>
<doc id="4525255" url="https://pl.wikipedia.org/wiki?curid=4525255" title="Borysów-900">
Borysów-900



</doc>
<doc id="4525257" url="https://pl.wikipedia.org/wiki?curid=4525257" title="Cerkiew św. Mikołaja w Lipawie">
Cerkiew św. Mikołaja w Lipawie



</doc>
<doc id="4525263" url="https://pl.wikipedia.org/wiki?curid=4525263" title="Mytheresa">
Mytheresa

Mytheresa – niemieckie przedsiębiorstwo e-commerce, funkcjonujące w branży modowej, z siedzibą główną w Monachium.
Mytheresa oferuje ubrania, torebki, buty i dodatki z kolekcji światowych designerów, takich jak Burberry, Saint Laurent czy Isabel Marant, a także polskiej projektantki Magdy Butrym. Sklep online promuje również kolekcje ekskluzywne i kapsułowe, współpracując z markami takimi jak Off-White, Balenciaga czy Prada.
Mytheresa operuje w ośmiu językach – angielskim, niemieckim, francuskim, włoskim, hiszpańskim, koreańskim, chińskim i arabskim, jednocześnie realizując dostawy do 120 krajów.
Historia.
W 1987 roku Susanne i Christoph Botschen otworzyli w Monachium butik THERESA, oferujący asortyment najbardziej ekskluzywnych marek. W 2006 roku małżeństwo Botschen uzupełniło swój model biznesowy o sklep internetowy Mytheresa. W 2014 roku przedsiębiorstwo stało się częścią Neiman Marcus Group, amerykańskiej multibrandowej sieci domów towarowych.
W rezultacie zmiany wizerunku marki w 2018 roku, sklep stacjonarny również przejął nazwę Mytheresa.
Dyrekcja.
Od 2015 roku dyrektorem naczelnym Mytheresy jest Michael Kliger.

</doc>
<doc id="4525265" url="https://pl.wikipedia.org/wiki?curid=4525265" title="Traveller’s Tales">
Traveller’s Tales

Traveller’s Tales – brytyjski producent gier komputerowych i jednostka zależna TT Games. Studio zostało założone w 1989 roku przez Jona Burtona i Andy’ego Ingrama. Początkowo mała firma skupiała się na własnych treściach, rozwijała swój profil poprzez rozwój gier z większymi firmami, takimi jak Sega i Disney Interactive Studios. W 2004 roku firma rozpoczęła wraz z Giant Interactive Entertainment, będące wyłącznym posiadaczem praw do gier wideo Lego, produkcję "". Traveller’s Tales kupiło tę firmę w 2005 r. i połączyło się z nią, tworząc TT Games, a samo Traveller’s Tales stało się nowym działem rozwoju firmy.
Historia.
Traveller’s Tales rozpoczęło tworzenie gier z Psygnosis, które było wtedy najbardziej wyróżniającą się firmą w tworzeniu efektów 3D. Ich pierwszą grą był "Leander", znany również jako "The Legend of Galahad". Wraz z Psygnosis opracowali na podstawie filmu o tym samym tytule grę wideo "Bram Stoker's Dracula", jak również inne oryginalne produkcje, takie jak "Puggsy". Dzięki umowie pomiędzy Psygnosis, Sony Imagesoft i Disney Interactive Studios, Traveller’s Tales mogło wyprodukować kilka gier opartych na własnościach Disneya, takie jak gra o Myszce Miki ' oraz inne, oparte na filmach studia Pixar, takie jak "Toy Story", "Dawno temu w trawie", ' i "Gdzie jest Nemo?" (dwa ostatnie dzięki umowom z Activision i THQ).
Jednakże Traveller’s Tales było najbardziej znane w latach 90. i na początku XXI w. za ich współpracę z firmą Sega w celu stworzenia gier opartych na serii "Sonic the Hedgehog", czego rezultatem było "Sonic 3D Blast" i Sonic R, które zostały wyprodukowane w ścisłej współpracy z oddziałem Segi Sonic Team. Obie produkcje zostały uznane za sukces techniczny na Mega Drive ("Sonic 3D Blast") i Sega Saturn ("Sonic R"), podnosząc status rozwoju high-tech, jaki miało już w przypadku m.in. "Puggsy", "Mickey Mania" i "Toy Story". Firma była także odpowiedzialna za "Crash Twinsanity" pod szyldem Vivendi. Gra zyskała miano kultowej i jest powszechnie uważana za najlepszą grę z serii "Crash Bandicoot" po częściach robionych przez studio Naughty Dog.
Studio opracowało również grę "" oraz jej kontynuacje. Poza grami Lego, ich prace obejmują franczyzę "Crash Bandicoot", "Opowieści z Narnii", "Super Monkey Ball Adventure", "World Rally Championship" oraz "F1 Grand Prix" dla PlayStation Portable.
Spółka została zakupiona przez Warner Bros. Interactive Entertainment 8 listopada 2007 roku, ale nadal działała samodzielnie wraz z produkcją ', które ukazało się we wrześniu 2008 roku. Następnie kontynuowali pracę nad licencjonowanymi tytułami, takimi jak ', ', "Lego Władca Pierścieni", "," "Lego Marvel Super Heroes," "Lego The Hobbit", ', "Lego Jurassic World", "Lego Marvel's Avengers", ', "Lego Marvel Super Heroes 2", "Lego Iniemamocni", "Lego DC Super-Villains" i '.
Firma wyprodukowała również gry oparte na istniejących i nowych seriach Lego, takie jak trylogia gier Lego opartych na uniwersum Chima oraz ', pierwszą grę Lego wydaną przez Nintendo dla Wii U. ' ukazała się 7 lutego 2014 r. wraz z filmem animowanym "".
W 2015 roku Traveller’s Tales wkroczyło do branży „toys-to-life” wraz z wydaniem "Lego Dimensions", które wykorzystywało zabawkowy pad do wprowadzania do gry fizycznych minifigurek Lego i modeli Lego, a także interakcji z rozgrywką. Gra zawierała istniejące motywy Lego, takie jak "DC Comics", "" i "Władca Pierścieni", a także zupełnie nowe, takie jak "Portal 2" i "Czarnoksiężnik z Krainy Oz". Realizacja gry została przerwana w październiku 2017 roku.
Traveller’s Tales wygrało dwie nagrody BAFTA, jedną dla ' za rozgrywkę i jedną dla ' w kategorii Gra Wideo dla Dzieci Roku.

</doc>
<doc id="4525268" url="https://pl.wikipedia.org/wiki?curid=4525268" title="Kaskada enzymatyczna">
Kaskada enzymatyczna



</doc>
<doc id="4525269" url="https://pl.wikipedia.org/wiki?curid=4525269" title="Artur Hnida">
Artur Hnida

Artur Hnida (ur. 1971) – polski koszykarz, występujący na pozycjach silnego skrzydłowego lub środkowego, dwukrotny mistrz polski ze Śląskiem Wrocław, po zakończeniu kariery zawodniczej fizjoterapeuta sportowy, od 2009 fizjoterapeuta w zespole siatkarskim VolleyWrocław.
Jest absolwentem Wydziału Fizjoterapii Akademii Wychowania Fizycznego we Wrocławiu. Od 1995 do 2006 pełnił funkcję fizjoterapeuty w zespole koszykarskim Śląska Wrocław. W 2007, 2009 i 2011 pracował w tej samej roli dla reprezentacji Polski siatkarek, podczas letnich uniwersjad. 
Jego ojciec Jerzy był także koszykarzem Śląska Wrocław, z którym zdobył siedem medali mistrzostw Polski, a po zakończeniu kariery zawodniczej został trenerem. 
Jego córka Paulina została lekkoatletką – tyczkarką.

</doc>
<doc id="4525271" url="https://pl.wikipedia.org/wiki?curid=4525271" title="Peter McConnell">
Peter McConnell

Peter N. McConnell, Peter Mc (ur. 1960) – amerykański kompozytor muzyki do gier wideo i muzyk, najbardziej znany ze swojej pracy dla LucasArts i skomponowania ścieżki dźwiękowe dla każdej z części "Sly Cooper" począwszy od drugiej części gry.
Życiorys.
Muzyk urodził się w Pittsburghu w Pensylwanii. Studiował muzykę na studiach licencjackich na Uniwersytecie Harvarda w latach 80., wśród nauczycieli mając Timothy’ego Vincenta Clarke’a, Curt Cacioppo i Ivana Tcherepnina. W Harvardzie McConnell zaprzyjaźnił się z przyszłym kompozytorem LucasArts Michaelem Landem, który skomponował muzykę do wielu gier firmy i współpracował z nim w firmie dźwiękowej Lexicon. Rozpoczynając karierę w dziale dźwiękowym w LucasArts, Land potrzebował kogoś, kto skomponowałby i zaimplementował muzykę w jego drugim projekcie – ' ' i McConnell podjął się pracy. McConnell and Land współtworzyli iMUSE, opatentowany interaktywny system muzyczny LucasArts.
Podczas swojej współpracy z LucasArts McConnell skomponował wiele ścieżek dźwiękowych do gier takich jak seria Monkey Island, Indiana Jones i Star Wars. Znane tytuły z tego okresu to między innymi ścieżka dźwiękowa do "Grim Fandango", charakteryzująca się wyjątkowym meksykańskim jazzem, klezmerem i tradycyjnym stylem filmowym oraz "Full Throttle", którego rockowa ścieżka dźwiękowa została nagrana przez McConnella z rockową grupą The Gone Jackals. Komponując muzykę do tych dwóch gier, McConnell ściśle współpracował z Timem Schaferem, który później zatrudnił go do komponowania partytur do tytułów "Psychonauts", "Brütal Legend" i "Costume Quest" dla firmy Double Fine Productions.
McConnell opuścił LucasArts w 2000 roku, ale współpracował jeszcze przy "Escape from Monkey Island" i edycji specjalnej "The Secret of Monkey Island". Od tego czasu McConnell skomponował ścieżki dźwiękowe dla "Psychonauts", "Sly 2: Band of Thieves", "Sly 3: Honor Among Thieves" (o których McConnell mówi, że były tworzone pod wpływem Henry Manciniego), i "Kinectimals".
McConnell jest jednym z członków założycieli G.A.N.G., Game Audio Network Guild . Znany jest także jako wykonawca muzyki na żywo – gra na elektrycznych skrzypcach.
W 2013 r. McConnell powrócił do serii "Sly Cooper", by skomponować muzykę do czwartej gry "Sly Cooper: Thieves in Time", która ukazała się w lutym tego roku. Ponadto, po raz pierwszy w historii, cały sountrack McConnella został wydany w iTunes, aby towarzyszyć wydaniu gry.
Niedawno McConnell pracował nad tytułami Double Fine "Broken Age" i zremasterowaną wersją "Grim Fandango", z których oba obejmują występy Melbourne Symphony Orchestra. Ożenił się z Amy McConnell i teraz mają dwoje dzieci, Ebena i Alice. Ogłoszono również, że McConnell powróci, by napisać muzykę do kolejnej części serii "Psychonauts", która ma zostać wydany w 2019 r. Oprócz tego skomponował muzykę do klasycznej gry point and click, Irony Curtain: From Matryoshka with Love, katowickiego studia Artifex Mundi.

</doc>
<doc id="4525273" url="https://pl.wikipedia.org/wiki?curid=4525273" title="Christian Würtz">
Christian Würtz

Christian Würtz (ur. 31 maja 1971 w Karlsruhe) – niemiecki duchowny katolicki, biskup pomocniczy Fryburga od 2019.
Życiorys.
Święcenia kapłańskie przyjął 14 maja 2006 i został inkardynowany do archidiecezji fryburskiej. Pracował jako duszpasterz parafialny (od 2018 był proboszczem parafii katedralnej). W 2013 został jednocześnie sędzią trybunału archidiecezjalnego.
26 kwietnia 2019 papież Franciszek mianował go biskupem pomocniczym archidiecezji Fryburga ze stolicą tytularną "Germania in Dacia". Sakry udzielił mu 30 czerwca 2019 arcybiskup Stephan Burger.

</doc>
<doc id="4525274" url="https://pl.wikipedia.org/wiki?curid=4525274" title="Karabin Carcano">
Karabin Carcano



</doc>
<doc id="4525275" url="https://pl.wikipedia.org/wiki?curid=4525275" title="Szkoła Ochrony i Inżynierii Środowiska im. Walerego Goetla">
Szkoła Ochrony i Inżynierii Środowiska im. Walerego Goetla

Szkoła Ochrony i Inżynierii Środowiska im. Walerego Goetla - jednostka pozawydziałowa Akademii Górniczo-Hutniczej w Krakowie wspierająca działalność naukowo-dydaktyczną Uczelni w zakresie zainicjowanej przez Walerego Goetla "integracji różnych dyscyplin nauki w celach oszczędnej gospodarki zasobami przyrody" oraz humanizacji techniki poprzez upowszechnianie najlepszych technologii i sposobów poprawy jakości życia.
Działalność.
Głównym kierunkiem działania Szkoły jest popularyzowanie przesłanek naukowo-technicznych dla zrównoważonego rozwoju społeczno-gospodarczego ze szczególnym uwzględnieniem proekologicznej modernizacji przemysłu i tworzenia nowych miejsc pracy. Integruje ona potencjał merytoryczny całej Uczelni dla potrzeb interdyscyplinarnych badań, ekspertyz i szkoleń służących poprawie stanu środowiska człowieka, a także promocji proekologicznych technologii i systemów zarządzania w skali krajowej i międzynarodowej.
Radę programową Szkoły stanowią przedstawiciele kilkunastu dyscyplin naukowo-technicznych z większości Wydziałów AGH oraz wybitni naukowcy z Polonii z Francji, Niemiec i Szwajcarii.
Jako jednostka międzywydziałowa, Szkoła podległa bezpośrednio JM Rektorowi AGH prof. dr hab. inż. Tadeusz Słomka. W swojej merytorycznej działalności naukowej i organizacyjnej szkoła podlega Prorektorowi ds. Nauki, którym obecnie jest prof. dr hab. inż. Andrzej R. Pach.
Zakres działalności:
Lokalizacja.
Obecnie sekretariat Szkoły znajduje się w należącym do kampusu AGH budynku B3, pok. 202 (drugie piętro).
Władze.
Rada Programowa.
Przewodniczącym Rady Programowej jest prof. dr hab. Mariusz Holtzer z Wydziału Odlewnictwa. Pozostali członkowie:
Kierownictwo.
Kierownikiem Szkoły jest dr hab. inż. Marian Banaś, prof. AGH. Funkcję zastępców kierownika pełnią:
Historia.
Początkiem lat 90. grupa inicjatywna, złożona z dziekanów wydziałów: Geodezji Górniczej i Inżynierii Środowiska (WGGiIŚ), Geologii Geofizyki i Ochrony Środowiska (WGGiOŚ), Górniczego (WG) oraz Inżynierii Mechanicznej i Robotyki (WIMiR), opracowała koncepcję działalności jednostki zajmującej się w AGH kompleksowo ochroną i inżynierią środowiska w myśl koncepcji zrównoważonego rozwoju w rozumieniu prof. W. Goetla. Starania te zaowocowały powstaniem Szkoły Ochrony i Inżynierii Środowiska im. Walerego Goetla w Akademii Górniczo-Hutniczej.
Formalnie początkiem istnienia Szkoły jest dzień 25 czerwca 1992 roku. Wtedy to Senat AGH przyjął uchwałę powołującą Szkołę, jednocześnie zatwierdzając Zasady Działania Szkoły, czyli wstępną wersję regulaminu działania tej jednostki. Na podstawie tej uchwały JM Rektor AGH, prof. Jan Janowski, wyznaczył pełnomocnika rektora do utworzenia rady Programowej Szkoły w osobie profesora Jana Gocała z Wydziału GGiIŚ.
We wrześniu 1992 roku JM Rektor powołał Radę Programową i Przewodniczącego Rady Programowej Szkoły w osobie prof. Jerzego Chwastka z Wydziału GGiIŚ, a na posiedzeniu Rady Programowej Szkoły w styczniu 1993 r. wybrano Kierownika Szkoły w osobie profesora Józefa Gęgi – prodziekana Wydziału Inżynierii Mechanicznej i Robotyki. Rada Programowa Szkoły, skupiająca początkowo przedstawicieli dziewięciu wydziałów AGH, opracowała Regulamin Szkoły, który został nadany przez JM Rektora AGH i obowiązywał do 2014 roku, kiedy został uaktualniony i dostosowany do bieżących uwarunkowań.

</doc>
<doc id="4525278" url="https://pl.wikipedia.org/wiki?curid=4525278" title="Karabin Schmidt-Rubin wz. 1889">
Karabin Schmidt-Rubin wz. 1889



</doc>
<doc id="4525279" url="https://pl.wikipedia.org/wiki?curid=4525279" title="Karabin Dreysego wzór 1849">
Karabin Dreysego wzór 1849



</doc>
<doc id="4525281" url="https://pl.wikipedia.org/wiki?curid=4525281" title="Maciej Kaca">
Maciej Kaca

Maciej Kaca (ur. 3 maja 1973) – polski koszykarz, występujący na pozycjach silnego skrzydłowego lub środkowego, trzykrotny mistrz polski ze Śląskiem Wrocław.

</doc>
<doc id="4525287" url="https://pl.wikipedia.org/wiki?curid=4525287" title="Bani Ahmad al-Gharbijja">
Bani Ahmad al-Gharbijja

Bani Ahmad al-Gharbijja – miejscowość w Egipcie, w muhafazie Al-Minja. W 2006 roku liczyła 27 498 mieszkańców.

</doc>
<doc id="4525289" url="https://pl.wikipedia.org/wiki?curid=4525289" title="Tuwa (Egipt)">
Tuwa (Egipt)

Tuwa – miejscowość w Egipcie, w muhafazie Al-Minja. W 2006 roku liczyła 19 411 mieszkańców.

</doc>
<doc id="4525291" url="https://pl.wikipedia.org/wiki?curid=4525291" title="Makusa">
Makusa

Makusa – miejscowość w Egipcie, w muhafazie Al-Minja. W 2006 roku liczyła 19 744 mieszkańców.

</doc>
<doc id="4525298" url="https://pl.wikipedia.org/wiki?curid=4525298" title="Elfriede Jaksch">
Elfriede Jaksch

Elfriede Jaksch właściwie Elfriede Johanna Therese Jaksch pseudonim Schack von Igar (ur. 4 września 1849 w Rydze, zm. 18 września 1897 w Wiedniu) – łotewsko-niemiecka pisarka i nowelistka. 
Życiorys.
Elfriede urodziła się w Inflantach, we wrześniu 1849 roku. Wyszła za mąż w wieku 18 lat za Roberta Georga Jaksch (1835-1915), urodzonego w Tallinie. Mieli dwie córki: Hermine Auguste i Pauline Marianne. Pisarka dużo podróżowała po Europie, Azji i Afryce. Podczas podróży spotkała poetę Rudolfa Gottschalla, pisarza Friedricha von Bodenstedta, pisarza Paula Lindaua, malarza Gabriela von Maxa i wielu innych. W 1885 roku zamieszkała z dwiema córkami w Wiedniu, gdzie prowadziła otwarty salon. We wczesnych latach była świadkiem wydarzeń związanych ze zniesieniem przez cara Aleksandra II poddaństwa w Rosji. Na kanwie tych doświadczeń napisała trzytomową powieść "Licht, mehr Licht", w której opisała dążenie ludzi do wolności i prawa do samostanowienia. Dużą uwagę przykładała do edukacji społeczeństwa, ponieważ była przekonana, że wszystkie humanistyczne aspiracje można osiągnąć tylko za jej pośrednictwem. Zmarła 18 września 1897 roku w Wiedniu. 

</doc>
<doc id="4525312" url="https://pl.wikipedia.org/wiki?curid=4525312" title="Grand Prix Azerbejdżanu 2019">
Grand Prix Azerbejdżanu 2019

Grand Prix Azerbejdżanu 2019 (oficjalnie Formula 1 SOCAR Azerbaijan Grand Prix 2019) – czwarta runda eliminacji Mistrzostw Świata Formuły 1 w sezonie 2019. Grand Prix odbyło się w dniach 26–28 kwietnia 2019 roku na torze Baku City Circuit w Baku.
Wyniki.
Kwalifikacje.
Źródło: formula1.com
Wyścig.
Źródło: formula1.com

</doc>
<doc id="4525352" url="https://pl.wikipedia.org/wiki?curid=4525352" title="City Pages">
City Pages

City Pages – alternatywny tygodnik obsługujący obszar metropolitalny Minneapolis-Saint Paul. Zawiera wiadomości, informacje o kinie i teatrze, recenzje restauracji oraz krytykę muzyczną. Gazeta jest dostępna bezpłatnie w każdą środę. 
Historia.
1 sierpnia 1979 roku wydawcy Tom Bartel i Kristin Henning założyli "Sweet Potato", miesięcznik traktujący o scenie muzycznej Twin Cities. Pierwsze wydanie zawierało na okładce nowofalowy zespół The Cars. Od października 1980 "Sweet Potato" wydawany był co dwa tygodnie. 3 grudnia 1981 zmieniono nazwę na "City Pages" i zwiększono częstotliwość wydań na cotygodniowe. "City Pages" rywalizował o czytelników z "Twin Cities Reader" do marca 1997 roku, kiedy to Stern Publishing zakupił tygodnik, a następnego dnia również konkurencję, od razu ją likwidując. Bartel i Henning odeszli z czasopisma jesienią 1997, a funkcję wydawcy przejął brat pierwszego z nich, Mark. "City Pages" był jednym z siedmiu alternatywnych tygodników należących do Stern, obok m.in. "the Village Voice". 24 października 2005 New Times Media ogłosiła zawarcie umowy nabycia Village Voice Media, tworząc sieć 17 (obecnie 16) darmowych tygodników na obszarze całego kraju, o łącznym nakładzie wielkości 1,8 miliona egzemplarzy. W 2008 czasopismo opuścili redaktor strony internetowej Jeff Shaw, dziennikarka kulinarna Dara Moskowitz Grumdahl oraz inni pracownicy. 6 maja 2015 roku tygodnik został sprzedany Star Tribune Media Co., wydawcy dziennika o tej samej nazwie. Po transakcji firma zaprzestała publikacji konkurencyjnego Vita.mn.

</doc>
<doc id="4525353" url="https://pl.wikipedia.org/wiki?curid=4525353" title="Wojciech Piotrowicz">
Wojciech Piotrowicz

Wojciech Piotrowicz pseud. Wojciech Radłowski (ur. 18 czerwca 1940 w zaścianku Obiejucie w rejonie święciańskim na Wileńszczyźnie) – poeta, z wykształcenia fizyk, pracujący także jako dziennikarz i tłumacz.
Życiorys.
W 1960 roku ukończył Instytut Nauczycielski w Nowej Wilejce (Wydział Matematyczno-Fizyczny), następnie podjął studia na Uniwersytecie Wileńskim (Wydział Matematyczno-Fizyczny). Początkowo pracował w wyuczonym zawodzie, najpierw w Ośrodku Obliczeniowym w Wilnie (1966–1968), następnie jako inżynier i kierownik działu w Ośrodku Obliczeniowym Centralnego Urzędu Statystycznego Litwy. Od lat 80. XX w. zmienił swój profil zawodowy i rozpoczął najpierw pracę jako dziennikarz w polskojęzycznym dzienniku „Czerwony Sztandar” (1981–1983), gdzie pisywał między innymi pod pseudonimem Wojciech Radłowski, następnie w latach 1983–1991 był redaktorem w redakcji audycji w języku polskim Radia Litewskiego, zaś w latach 1991–2000 podobnych audycji w Telewizji Litewskiej.
Oprócz działalności dziennikarskiej Wojciech Piotrowicz ma znaczący wkład w rozwój polskiego życia kulturalnego na Litwie po II wojnie światowej. Początkowo w latach 1964–1979 był członkiem (śpiewał) Polskiego Ludowego Zespołu Pieśni i Tańca "Wilia". Dla tego zespołu pisał także teksty piosenek i opracowywał programy występów. Współpracował także polskim teatrem amatorskim (Polski Zespół Teatralny przy Pałacu Kultury Kolejarzy) założonym przez Aleksandra Czernisa i Jerzego Ordę.
Jako poeta debiutował w 1960 roku. Jest jednym z autorów pierwszej, napisanej i wydrukowanej polskiej książki (wcześniej wydawano jedynie tłumaczenia i dzieła polskich klasyków) na Litwie po II wojnie światowej, jaką była antologia poezji "Sponad Wilii cichych fal". Od lat jest także tłumaczem z języka litewskiego, ukraińskiego i białoruskiego.
W 1978 roku zaprojektował nagrobek Jerzego Ordy na cmentarzu Rossa w Wilnie. W 1990 wykonał projekt pomnika-krzyża Polakom Zesłańcom 1939–1956, umieszczony obok kościoła w Kalwarii Wileńskiej.
Był członkiem grupy inicjatywnej, która 5 maja 1988 powołała Stowarzyszenie Społeczno-Kulturalne Polaków na Litwie (SSKPL), pierwszą organizację broniąca praw polskiej mniejszości na Litwie". Po przekształceniu 15 kwietnia 1989 roku Stowarzyszenia w Związek Polaków na Litwie ZPL, nadal był aktywnym działaczem tej organizacji.
Od 1981 roku jest członkiem Zarządu Związku Zawodowego Pracowników Kultury Litwy.
Za swoją twórczość i działalność otrzymał następujące nagrody:

</doc>
<doc id="4525355" url="https://pl.wikipedia.org/wiki?curid=4525355" title="Sweet Potato">
Sweet Potato



</doc>
<doc id="4525357" url="https://pl.wikipedia.org/wiki?curid=4525357" title="Barszczańska">
Barszczańska

Barszczańska – nieformalna część osiedla Starosielce w Białymstoku.
Urbanistyka.
Barszczańska to z urbanistycznego punktu widzenia, w głównej mierze osiedle bloków socjalnych, zlokalizowanych przy ulicach Barszczańskiej i Klepackiej, stanowiące zamkniętą enklawę biedy zamieszkałą przez około 2500 osób (600 rodzin). Jest to największe skupisko mieszkań socjalnych w Białymstoku. Na 970 istniejących tu lokali około 600 stanowią lokale socjalne, a docelowo wszystkie mieszkania mają posiadać status socjalnych.
Charakter.
Z uwagi na skomasowanie na osiedlu osób z podobnymi problemami społecznymi oraz różnego rodzaju deficytami wzrasta na tym obszarze liczba rodzin obarczonych problemami sprzężonymi. Istnieją tutaj: ubóstwo, bezrobocie (większość osób dorosłych pozostaje bez pracy), zadłużenia, uzależnienia od alkoholu i narkotyków, konflikty rodzinne, chuligaństwo, agresja i przemoc. Rodziny i osoby zamieszkałe na osiedlu są poważnie zagrożone wykluczeniem. Tworzą własne, hermetyczne środowisko, dające oparcie w kontaktach towarzyskich, jednak w odleglejszej perspektywie pogłębiające istniejące już dysfunkcje. Jest to wyodrębniona enklawa dziedziczonej biedy i wykluczenia społecznego. Z pomocy finansowej białostockiego ośrodka pomocy społecznej w 2015 skorzystało 486 rodzin, czyli 85% zamieszkających ten teren. Liczne są przypadki zaniedbywania dzieci. Część z nich trafia w wyniku tego do pieczy zastępczej (ograniczone prawa rodzicielskie w 2017 miało cztery razy więcej rodzin niż na kilkukrotnie większym sąsiadującym osiedlu). Prowadzone są procedury Niebieskich Kart. Istotnym problemem mieszkańców są pochodzące z różnych źródeł zadłużenia (alimentacyjne, mandaty, kary za zerwane umowy o świadczenie usług i inne). Przeciętna wartość zadłużenia mieszkania (w 2017) wynosiła około 10.000 złotych.
Najczęstsza struktura rodzinna na Barszczańskiej to rodzice lub opiekunowie i dwoje lub więcej dzieci. Relatywnie dużo jest tutaj zarówno samotnych matek, jak i związków nieformalnych, w których wychowują się małoletni z poprzednich związków. Około 20% osób dorosłych zostało rodzicami w wieku od 15 do 19 lat, a z edukacji przedszkolnej korzysta tu zaledwie 30 na 120 dzieci w stosownym wieku. Na osiedlu brak jest placówek kulturalnych lub integracyjnych.
Osiedle stereotypowo określane jest jako patologiczne, a trafienie tu oznacza stygmatyzację pogłębiającą izolację i problemy społeczne. Zamieszkujące osiedle osoby mają stosunkowo niski poziom wykształcenia – najczęściej ukończone szkoły podstawowe i gimnazjum (70%) oraz szkoły zawodowe (20%). W zdecydowanej większości pracują one dorywczo, bez umów o pracę, tak by unikać zajęć komorniczych. Pomoc oferowana mieszkańcom, jak dotąd nie przyniosła skutków strukturalnych i nie wpłynęła na poprawę jakości życia rodzin – doraźne efekty osiągnięto tylko w niektórych, pojedynczych przypadkach. 
W 2016 na osiedlu zginął mężczyzna, za którego śmierć mieszkańcy obwinili policję, co wywołało krótkotrwałe zamieszki.

</doc>
<doc id="4525361" url="https://pl.wikipedia.org/wiki?curid=4525361" title="Jewhen Rohaczow">
Jewhen Rohaczow

Jewhen Serhijowycz Rohaczow, ukr. Євген Сергійович Рогачов (ur. 30 sierpnia 1983 w Zaporożu) – ukraiński piłkarz i futsalista, grający na pozycji napastnika.
Kariera piłkarska.
Wychowanek Szkoły Sportowej Rezerw Olimpijskich Metałurh Zaporoże. Pierwszy trener Wałentyn Hryszyn. W 2001 rozpoczął karierę piłkarską w futsalowym klubie Winner Ford Uniwersytet Zaporoże, który był farm klubem DSS Zaporoże. Podczas przerwy zimowej sezonu 2006/07 odszedł do TWD Lwów. Latem 2009 przeniósł się do Enerhii Lwów. W 2014 został zaproszony do MFK Łokomotyw Charków. W 2016 wyjechał do Białorusi, gdzie został zawodnikiem MFK Barysau-900. Po roku przeszedł do WRZ Homel.
Kariera reprezentacyjna.
W 2003 występował w młodzieżowej reprezentacji Ukrainy w futsalu na turnieju w Petersburgu, gdzie zdobył srebrny medal. W 2004 w składzie studenckiej reprezentacji Ukrainy w futsalu zdobył złoty medal, w 2006 brązowy, a w 2008 srebrny medal Uniwersjady. Wieloletni reprezentant Ukrainy, barwy której bronił od 2005 do 2016.

</doc>
<doc id="4525362" url="https://pl.wikipedia.org/wiki?curid=4525362" title="Jerzy Drozdowski">
Jerzy Drozdowski

Jerzy Drozdowski (ur. 9 maja 1894 w Krakowie, zm. 8 lutego 1970 tamże) – lekarz stomatolog, asystent Instytutu Stomatologicznego UJ.
Życiorys.
W 1927 rozpoczął pracę naukową i dydaktyczną na stanowisku starszego asystenta prof. Wincentego Łepkowskiego w Instytucie Stomatologicznym UJ. Prowadził wykłady z chirurgii stomatologicznej oraz z innych działów stomatologii dla studentów medycyny aż do wybuchu wojny w roku 1939. Był współorganizatorem w 1927 Krakowskiego Ochotniczego Towarzystwa Ratunkowego. Aresztowany 6 listopada 1939 podczas Sonderaktion Krakau, po zwolnieniu 8 lutego 1940 z obozu Sachsenhausen organizator tajnych kompletów nauczania, udostępnił także swoje mieszkanie na tajne wykłady Wydziału Lekarskiego UJ. Po wojnie od 1945 był kierownikiem Katedry Chirurgii Stomatologicznej do 1954, kiedy to został zwolniony ze stanowiska pod zarzutem klerykalizmu. W 1959 przeprowadzono rehabilitację Jerzego Drozdowskiego, przeproszono go za krzywdy oraz przywrócono na stanowisko kierownika Zakładu. W 1964 ukończył przewód habilitacyjny w Akademii Medycznej we Wrocławiu. W okresie powojennym prof. Drozdowski był najpierw sekretarzem, później przez kilka kadencji prezesem Towarzystwa Stomatologów Polskich w Krakowie. Pracował również aktywnie w Arcybractwie Miłosierdzia, kierując komisją przydzielania lekarstw. Pochowany został na krakowskich Rakowicach (pas 6, wsch., gr. 7, gr. rodz. Frimlów).

</doc>
<doc id="4525364" url="https://pl.wikipedia.org/wiki?curid=4525364" title="Me! (singel Taylor Swift)">
Me! (singel Taylor Swift)

"Me!" (zapis stylizowany: ME!) – utwór amerykańskiej piosenkarki i autorki tekstów Taylor Swift z gościnnym udziałem Brendona Urie, lidera zespołu pop-rockowego Panic! at the Disco wydany 26 kwietnia 2019 roku nakładem wytwórni Republic Records i Taylor Swift Productions, Inc. jako główny singel promujący nadchodzący siódmy album studyjny artystki, "Lover".
Utwór był nominowany w 3 kategoriach na MTV Video Music Awards 2019, z czego wygrał jedną z nich: Najlepsze efekty specjalne.
Singiel w Polsce uzyskał status platynowej płyty.
Teledysk.
W dniu wydania singla wideoklip wyreżyserowany przez Dave'a Meyersa miał swoją premierę na oficjalnym kanale Swift w serwisach VEVO i YouTube.

</doc>
<doc id="4525375" url="https://pl.wikipedia.org/wiki?curid=4525375" title="Grupo Bimbo">
Grupo Bimbo

Grupo Bimbo, S.A.B. de C.V. – meksykańskie międzynarodowe przedsiębiorstwo spożywcze z siedzibą w Meksyku. Jest to największe na świecie przedsiębiorstwo piekarnicze i prowadzi największe piekarnie w Stanach Zjednoczonych, Meksyku, Kanadzie, Chile i Hiszpanii oraz ma jedne z najszerszych sieci dystrybucji w Meksyku i Stanach Zjednoczonych. Było także dziewiątym co do wielkości przedsiębiorstwem w Meksyku pod względem przychodów w 2013 roku.
Historia.
Firma Grupo Bimbo została założona w Meksyku w 1945 roku przez Lorenzo Servitje, José T. Mata, Jaime Sendra, Jaime Jorba i Alfonso Velasco. W ciągu piętnastu lat, pod kierownictwem Daniela Servitje, obecnego Prezesa Zarządu i Dyrektora Generalnego Grupy, firma stała się globalną firmą piekarniczą, odnotowując wzrost sprzedaży o 4,67 mld USD w 2004 r. do 10,712 mld USD w 2011.
Pierwszymi produktami wprowadzonymi na rynek były duże i małe białe bochenki chleba, chleba żytniego i tostowego. Pod koniec 1948 r. na rynku było dziewięć produktów Bimbo. Linia została rozszerzona w 1952 r. wraz z rozpoczęciem produkcji Donas del Osito (Bear Cub Donuts), wraz z nową linią bułek: Bimbollos, Medias Noches i Colchones.
W 1956 roku fabryka Bimbo Occidente w Guadalajarze rozpoczęła działalność, a Roberto Servitje jako pierwszy dyrektor generalny. Cztery lata później fabryka Bimbo del Norte została otwarta w mieście Monterrey, Nuevo León.

</doc>
<doc id="4525385" url="https://pl.wikipedia.org/wiki?curid=4525385" title="Kościół św. Wawrzyńca w Korytnicy">
Kościół św. Wawrzyńca w Korytnicy

Kościół świętego Wawrzyńca – rzymskokatolicki kościół parafialny należący do parafii pod tym samym wezwaniem (dekanat Węgrów diecezji drohiczyńskiej)
Historia.
Obecna murowana świątynia została wzniesiona w latach 1875–1880, według projektu architekta Bolesława Pawła Podczaszyńskiego i architekta Bronisława Brodzic-Żochowskiego, dzięki staraniom kanonika kolegiaty kaliskiej księdza Jana Radomyskiego, proboszcza w Korytnicy. Kierownikiem prac budowlanych był majster murarski Paweł Jakobi z Białegostoku.
Kościół został konsekrowany w XVII niedzielę po Zesłaniu Ducha Świętego, czyli w dniu 12 września 1880 roku przez księdza arcybiskupa Wincentego Teofila Chościaka-Popiela, biskupa kujawsko-kaliskiego, brata Wacława Chościaka Popiela z Turny, który pełnił funkcję przewodniczącego komitetu budowy świątyni (od 1876 roku; w 1895 roku została ufundowana przez niego ambona). Członkiem Komitetu Budowy i wielkim dobrodziejem był także znany pisarz i działacz rolny Tymoteusz Łuniewski herbu Łukocz oraz jego małżonka Maria Izabela z Boglewskich – właściciele Korytnicy w latach 1874–1902. 
W jubileuszowym roku 1900 została zbudowana wieża razem z kaplicą Matki Bożej Nieustającej Pomocy – kosztem parafian i dzięki staraniom księdza prałata Ignacego Jasińskiego, proboszcza w Korytnicy. Do kolatorów tej świątyni od 1902 roku należał także kolejny właściciel majątku Korytnica Teodor Holder-Egger (1852–1929) i jego małżonka Maria ze Szretterów, posłanka na Sejm RP i znana działaczka Związku Ludowo-Narodowego.
Podczas I wojny światowej na początku sierpnia 1915 roku wycofujące się wojska rosyjskie zabrały z wieży świątyni cztery dzwony. W czasie II wojny światowej w nocy z 10 na 11 sierpnia 1944 roku wieża świątyni została zaminowana i wysadzona w powietrze przez wojska niemieckie, a razem z nią kaplica Matki Bożej. Zostały zniszczone wtedy szyby i dach świątyni. Żołnierze niemieccy dokonali również grabieży w świątyni. Pierwsza odbudowa ze zniszczeń została podjęta przez księdza Teodora Jastrzębskiego, proboszcza w Korytnicy. W 1960 roku ksiądz Jan Kurowski, ówczesny administrator, odbudował wieżę i kaplicę. 
W 1990 roku – dzięki staraniom księdza Czesława Mazurka – zostały zainstalowane nowe 25-głosowe organy, które zostały wykonane przez Mariana Nawrota z Wronek.

</doc>
<doc id="4525386" url="https://pl.wikipedia.org/wiki?curid=4525386" title="Abu Sidhum">
Abu Sidhum

Abu Sidhum – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 9134 mieszkańców.

</doc>
<doc id="4525389" url="https://pl.wikipedia.org/wiki?curid=4525389" title="Dajr Samalut">
Dajr Samalut

Dajr Samalut – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 13 025 mieszkańców.

</doc>
<doc id="4525393" url="https://pl.wikipedia.org/wiki?curid=4525393" title="Szusza (Egipt)">
Szusza (Egipt)

Szusza – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 20 774 mieszkańców.

</doc>
<doc id="4525394" url="https://pl.wikipedia.org/wiki?curid=4525394" title="Instytut Odlewnictwa">
Instytut Odlewnictwa

Sieć Badawcza Łukasiewicz – Instytut Odlewnictwa (do 1 kwietnia 2019 r. Instytut Odlewnictwa) – polski instytut badawczy z siedzibą w Krakowie istniejący od 1946 r., prowadzący działalność naukowo-badawczą oraz wdrożeniową na rzecz przemysłu odlewniczego w Polsce w zakresie nowych materiałów, technologii odlewniczych, aparatury kontrolno-pomiarowej, maszyn oraz urządzeń. Szczególna uwaga Instytutu zwrócona jest na ochronę środowiska naturalnego, zmniejszenie uciążliwości pracy w odlewnictwie oraz na maksymalną oszczędność materiałów i energii. Od dnia 1 kwietnia 2019 r. jest instytutem Sieci Badawczej Łukasiewicz.
Struktura.
Instytut Odlewnictwa dzieli się na siedem głównych działów merytorycznych: Centrum Badań Wysokotemperaturowych, Centrum Projektowania i Prototypowania, Centrum Badań Korozyjnych, Zakład Stopów Metali Nieżelaznych, Zakład Stopów Żelaza, Zakład Technologii oraz akredytowany Zespół Laboratoriów Badawczych, w skład którego wchodzą Laboratorium Chemii i Ochrony Środowiska, Laboratorium Badań Struktury i Właściwości, Laboratorium Badań Nieniszczących.

</doc>
<doc id="4525399" url="https://pl.wikipedia.org/wiki?curid=4525399" title="Konstytucja Rzeszy Niemieckiej 1871">
Konstytucja Rzeszy Niemieckiej 1871

Konstytucja Rzeszy Niemieckiej (niem. "Verfassung des Deutschen Reichs") – konstytucja Rzeszy Niemieckiej uchwalona w 1871 r.
Historia.
18 stycznia 1871 miało miejsce powołanie II Rzeszy, czyli Cesarstwa Niemieckiego (zakończenie zjednoczenia Niemiec), w trakcie wojny francusko-pruskiej. Po pierwszych wyborach, które odbyły się 3 marca 1871 jednoizbowy parlament (Reichstag) uchwalił konstytucję Rzeszy Niemieckiej, obowiązującą od 4 maja tego samego roku. Konstytucja niewiele różniła się od dotychczas obowiązującej konstytucji Związku Północnoniemieckiego. Na mocy konstytucji Rzesza była federacją (państwem związkowym) 22 monarchii (w tym 4 królestw, 6 wielkich księstw i 12 księstw) oraz 3 wolnych miast (Bremy, Hamburga i Lubeki), które zawarły „wieczny związek”.
Bezpośrednia suwerenność Rzeszy dotyczyła tylko Alzacji-Lotaryngii. Wszystkie państwa posiadały dotychczasowe organy władzy: władców, rządy, sejmy, administrację, sądownictwo i szkolnictwo. Polityka zagraniczna i sprawy wojskowe, z pewnymi ograniczeniami, były w kompetencjach Rzeszy. Mimo oporów z biegiem lat powiększał się zakres kompetencji Rzeszy. Ustawy uchwalane przez parlament były zawsze nadrzędne nad ustawami sejmów krajów związkowych. Większe państwa południowe, jak Bawaria i Wirtembergia zachowały zarządy kolei i poczty. W czasie pokoju wojska lądowe poszczególnych państw (w ramach armii Rzeszy) podlegały własnym władcom, a w czasie wojny podlegały wyłącznie cesarzowi. Sztab generalny i marynarka wojenna były wspólne dla Rzeszy.
Na czele Rzeszy stał cesarz, który miał szeroki zakres władzy, przede wszystkim w polityce zagranicznej i wojskowości. Do jego najważniejszych prerogatyw należało mianowanie kanclerza, za pośrednictwem którego sprawował rządy na szczeblu ogólnopaństwowym. Pierwszym cesarzem został Wilhelm I Hohenzollern, król pruski. Kanclerz był jednocześnie premierem rządu Prus. Od 1871, tak jak zamierzał Otto von Bismarck, Prusy dominowały całkowicie w Rzeszy: pruska była dynastia i kanclerz.
Parlament Rzeszy miał prawo współdecydowania o polityce zagranicznej, wojskowej, kolonialnej, budżecie państwa, cłach, walucie i niektórych podatkach. Parlament przyjmował ustawy z zakresu prawa karnego, cywilnego i gospodarczego. Posłowie do Reichstagu (wyłącznie mężczyźni) byli wybierani w demokratycznych wyborach powszechnych, tajnych i bezpośrednich. Ustawy przed wejściem w życie zazwyczaj musiały zostać zaakceptowane przez Bundesrat (radę związkową), w którym decydujący głos należał do Prus. Reichstag i Bundesrat miały inicjatywę ustawodawczą.

</doc>
<doc id="4525400" url="https://pl.wikipedia.org/wiki?curid=4525400" title="Wrota Abaddona">
Wrota Abaddona

Wrota Abaddona (ang. "Abaddon’s Gate") – amerykańska powieść fantastycznonaukowa autorstwa dwóch autorów tworzących pod pseudonimem James S.A. Corey. Ukazała się 4 lipca 2013, nakładem wydawnictwa Orbit Books. Polska premiera miała miejsce 3 października 2018. Powieść ukazała się nakładem Wydawnictwa Mag. Tłumaczeniem zajął się Marek Pawelec. "Wrota Abbadon"a są trzecim tomem serii "Expanse", na podstawie której powstał serial telewizyjny. W 2014 książka zdobyła Nagrodę Locusa w kategorii powieść science fiction.
Fabuła.
Załoga Rosynanta usamodzielniła się: dzięki dużej ilości zleceń Jim Holden, Naomi, Amos i Aleks wyremontowali statek i mogą pozwolić sobie na dostanie życie. Nie wszystko jest jednak zupełnie kolorowe: kapitan często widuje zmarłego Millera pod zmodyfikowaną postacią. Grupa podejrzewa, że ma to coś wspólnego z protomolekułą. Wkrótce załoga staje się elementem wielkiej flotylli statków, które mają zbadać specyficzny artefakt. Jim Holden nie wie jeszcze, że ktoś w tym wszystkim uknuł spisek mający na celu zgładzenie go.

</doc>
<doc id="4525404" url="https://pl.wikipedia.org/wiki?curid=4525404" title="Tamara Gonzalez">
Tamara Gonzalez



</doc>
<doc id="4525407" url="https://pl.wikipedia.org/wiki?curid=4525407" title="At-Tajjiba (Egipt)">
At-Tajjiba (Egipt)

At-Tajjiba – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 24 519 mieszkańców.

</doc>
<doc id="4525409" url="https://pl.wikipedia.org/wiki?curid=4525409" title="Zenta Ērgle">
Zenta Ērgle

Zenta Ērgle (ur. 23 grudnia 1920 w Rydze, zm. 11 czerwca 1998 tamże) – łotewska pisarka dla dzieci.
Życiorys.
W 1949 roku ukończyła Łotewski Uniwersytet Państwowy i rozpoczęła pracę jako architekt. W połowie lat pięćdziesiątych Ergle zaczęła pisać książki dla dzieci zdobywając coraz większą popularność. W 1959 roku została członkiem Związku Pisarzy. Napisała ponad 30 książek, które zostały wydane w ponad 2 miliony egzemplarzy. Jej książki zostały przetłumaczone na 15 języków.
Zmarła w wieku 77 lat 11 czerwca 1998 roku Rydze i została pochowana na cmentarzu Matīsa.
Twórczość.
W 1981 roku wydawnictwa Liesma wydało w języku polskim książkę "Ewunia w Afryce" (Ievina Āfrikā) w tłumaczeniu Czesława Szklennika. Książka jest wynikiem podróży pisarki do Afryki, Australii i Nowej Zelandii.

</doc>
<doc id="4525413" url="https://pl.wikipedia.org/wiki?curid=4525413" title="Metroon (Olympia)">
Metroon (Olympia)

Metroon w Olimpii – metroon na terenie starożytnej Olimpii; dorycka świątynia dedykowana matce bogów Rei.
Ruiny metroonu znajdują się na terenie stanowiska archeologicznego w Olimpii, które w 1989 roku zostało wpisane na listę światowego dziedzictwa UNESCO.
Architektura.
Niewielka dorycka świątynia (10,62 m × 20,67 m) dedykowana matce bogów Rei, później zwanej Kybele. Gmach z kolumnadą 6 × 11 kolumn; naos otwarty na wschód do pronaosu zakończonego antami, po stronie zachodniej opistodomos również zakończony antami. Wapienne kolumny pokryte stiukiem miały 4,63 m wysokości i 0,85 m średnicy przy bazie. Architraw i fryz, z metopami i tryglifami, były wykonane z kamienia, a drewniany dach pokrywały terakotowe dachówki.
Z okresu rzymskiego znaleziono tu posągi cesarzy, m.in. Augusta, Klaudiusza, Tytusa i Wespazjana, a także Agrypiny.
Historia.
Metroon wzniesiono ok. 400–300 p.n.e. w północno-wschodniej części Altisu, na południe od skarbców i na wschód od Herajonu.
Świątynia początkowo dedykowana była matce bogów Rei, a później cesarzom rzymskim.
Współcześnie ruiny metroonu znajdują się na terenie stanowiska archeologicznego w Olimpii, które w 1989 roku zostało wpisane na listę światowego dziedzictwa UNESCO.

</doc>
<doc id="4525430" url="https://pl.wikipedia.org/wiki?curid=4525430" title="Łotewski koń gorącokrwisty">
Łotewski koń gorącokrwisty

Łotewski koń gorącokrwisty – rasa konia gorącokrwistego pochodzącego z dawnej Rosji, współcześnie z Łotwy. Rasa zarejestrowana oficjalnie w 1952 roku. Istnieją trzy typy tej rasy.
Typy.
Istnieją trzy podstawowe typy łotewskiego konia gorącokrwistego:
Koń jeździecki stał się najpopularniejszym z wymienionych trzech typów, podczas gdy ciężkiego konia pociągowego ciężko znaleźć.
Rys historyczny.
Dawnej w krajach bałtyckich występowały niewielkie mocne robocze konie o nazwie "klepper". Miały one wiele cech koni fińskich, rosyjskich i innych koni z importu. Dzisiejszy gorącokrwisty koń łotewski prawdopodobnie pochodzi od bardzo starych końskich ras. Jest bardzo możliwe, że przodkami łotewskiego konia gorącokrwistego był Döle Gudbrandsdal, koń północnoszwedzki oraz inne ciężkie rasy koni europejskich, które pochodziły od pradawnego konia leśnego z północnej Europy. W XVII wieku ówczesny koń łotewski został skrzyżowany z koniem pełnej krwi angielskiej oraz z arabem. Najsilniejszy wpływ na rasę miały jednak oldenburgi, konie hanowerskie i holsztainery. Pierwsze próby doskonalenia rasy podjęto w drugiej połowie XIX wieku, jednak nie przyniosły one pożądanych efektów i próby krzyżowania zarzucono. Po zakończeniu I wojny światowej ponownie zaczęto prace nad rasą. Jeszcze w pierwszej połowie XX wieku sprowadzono z Holandii 65 ogierów i 42 klacze konia oldenburskiego tworząc podstawę dla rozwoju rasy. Krzyżowano też z kłusakami orłowskimi i końmi hanowerskimi oraz groningerami. Po roku 1939 ponownie dołożono starań w celu udoskonalenia rasy. Rasę zarejestrowano w roku 1952.
Pokrój.
Gorącokrwisty koń łotewski jest ogólnie koniem dobrze umięśnionym. Ma dobrą wytrzymałość i poprawną budowę ciała. Koń posiada mocną, muskularną, długą i szeroką szyję z długimi opadającymi ramionami. Na niej umieszczona jest dość duża, ładna i wysoka głowa o prostym profilu z małymi ruchomymi uszami i wyrazistymi oczami. Łopatki tych koni są skośne, długie i masywne. Klatka piersiowa szeroka i głęboka. Kłąb jest płaski i szeroki, dość wysoki. Tułów beczkowaty, za nim mocny i szeroki, lekko ścięty (sporadycznie nazbyt krótki) zad. Łotewski koń gorącokrwisty ma w miarę długi, prosty i miękki grzbiet. 
Muskularne, kościste kończyny z dobrymi, twardymi stawami u tych koni są bardzo dobrej jakości. Na ich końcu znajdują się duże, twarde kopyta.
Jego wysokość w kłębie wynosi od 1,55 do 1,64 m. Standardowo 1,62 m.
Umaszczenie.
Konie zwykle występują w umaszczeniu kasztanowatym, choć czasami pojawia się także maść kara i gniada.
Użytkowość.
Zwierzęta te współcześnie poprzez ostrą selekcję na dzielność stały się końmi mocnymi i wszechstronnie użytkowanymi. Doskonale nadają się do uprzęży jak i do ujeżdżania. Konie mają też zdolności do skoków przez przeszkody. 
Ośrodki hodowli.
Konie hoduje się na terenie Łotwy i Litwy.

</doc>
<doc id="4525433" url="https://pl.wikipedia.org/wiki?curid=4525433" title="Patryk Janik">
Patryk Janik

Patryk Janik (ur. 25 listopada 1983) – polski judoka.
Były zawodnik klubów: KKS Hejnał Kęty (1997-2000), WKS Śląsk Wrocław (2001-2012), KSJ Spartakus Międzyrzecz (2015). Sześciokrotny medalista mistrzostw Polski seniorów: dwukrotny srebrny (2007 i 2011 - kat. do 100 kg) oraz czterokrotny brązowy (2004 - kat. do 90 kg, 2005 - mistrzostwa Polski OPEN, 2006 - kat. do 90 kg, 2008 - kat do 100 kg). Uczestnik młodzieżowych mistrzostw Europy 2004. Żołnierz 17 Wielkopolskiej Brygady Zmechanizowanej w Międzyrzeczu.

</doc>
<doc id="4525438" url="https://pl.wikipedia.org/wiki?curid=4525438" title="Domy Towarowe Alfa">
Domy Towarowe Alfa



</doc>
<doc id="4525440" url="https://pl.wikipedia.org/wiki?curid=4525440" title="Janusz Smogorzewski">
Janusz Smogorzewski

Janusz Smogorzewski (ur. 22 czerwca 1904 w Łodzi, zm. 7 października 1991 w Warszawie) – polski fotograf, fotoreporter. Fotoreporter Akademickiej Agencji Fotograficznej. Fotoreporter Agencji Fotograficznej "Światowid". Prezes oraz wiceprezes Zarządu Syndykatu Fotoreporterów Polskich. Członek Stowarzyszenia Dziennikarzy Polskich. Członek Klubu Fotografii Prasowej SDP.
Życiorys.
Janusz Smogorzewski absolwent średniej szkoły Kazimierza Kulwiecia w Warszawie (1923), związany z warszawskim środowiskiem fotograficznym, mieszkał i pracował w Warszawie – fotografią zajmował się od 1911 roku. Jako fotoreporter zadebiutował w 1920 roku – wykonując reporterskie zdjęcia sportowe (pierwsza publikacja prasowa w krakowskich "Wiadomościach Sportowych"). W czasie późniejszym współpracował z czasopismem "Stadion". Miejsce szczególne w jego twórczości zajmowała fotografia architektury, fotografia prasowa oraz fotografia sportowa. 
Janusz Smogorzewski w 1923 roku był współtwórcą Akademickiej Agencji Prasowej, przemianowanej w 1924 na "Machowski, Złakowski i S-ka" – agencji współpracującej m.in. z "Kurierem Porannym". W latach 1925–1926 był fotoreporterem "Kuriera Porannego". W latach 1926–1930 był fotoreporterem współpracującym z Agencją Fotograficzną "Światowid". W latach 1929–1939 był fotoreporterem Gazety Polskiej oraz Ilustrowanego "Kuriera Codziennego". Od 1930 roku do 1939 pracował w Wydziale Fotograficznym Polskiej Agencji Telegraficznej. Był członkiem Syndykatu Fotoreporterów Polskich, w którym pełnił funkcję wiceprezesa Zarządu oraz (od 1934) prezesa Zarządu SFP. 
W 1944 roku (za przynależność do Armii Krajowej) został wywieziony do Związku Radzieckiego – do Warszawy powrócił w 1947. Od 1947 roku do 1948 był fotoreporterem warszawskiego czasopisma "Tydzień". W 1952 roku został etatowym fotoreporterem tygodnika "Stolica". W 1948 roku został członkiem Stowarzyszenia Autorów ZAiKS. W 1957 roku był współautorem (z Edmund Kupiecki i Zbyszko Siemaszko) zdjęć do albumu "250 fotografii zamków i pałaców polskich". Od 1958 był członkiem Klubu Fotografii Prasowej Stowarzyszenia Dziennikarzy Polskich. 
Janusz Smogorzewski zmarł 7 października 1991, pochowany na Cmentarzu Powązkowskim w Warszawie. Pokaźny dorobek fotograficzny Janusza Smogorzewskiego (odbitki i negatywy) został zniszczony w czasie II wojny światowej. Pozostałe jego prace znajdują się m.in. w zbiorach Muzeum Warszawy.

</doc>
<doc id="4525442" url="https://pl.wikipedia.org/wiki?curid=4525442" title="Zena (piosenkarka)">
Zena (piosenkarka)

Zena (zapis stylizowany: ZENA), właśc. Zinaida Alaksandrauna Kupryjanowicz (, ur. 17 września 2002 w Mińsku) – białoruska piosenkarka i prezenterka telewizyjna. Reprezentantka Białorusi w Konkursie Piosenki Eurowizji 2019.
Życiorys.
Na scenie występowała od najmłodszych lat m.in. zajęła pierwsze miejsce na festiwalu Słowiański Bazar w Witebsku (2014). 25 listopada 2018 współprowadziła 16. Konkurs Piosenki Eurowizji dla Dzieci w Mińsku.
W 2019 z piosenką „Like It” reprezentowała Białoruś w 64. Konkursie Piosenki Eurowizji w Tel Awiwie. 14 maja wystąpiła jako ósma w kolejności startowej w pierwszym półfinale i z dziesiątego miejsca awansowała do finału. 18 maja wystąpiła w finale konkursu i uplasowała się na 24. miejscu po zdobyciu łącznie 31 punktów, w tym 13 punktów od telewidzów (23. miejsce) i 18 pkt od jurorów (22. miejsce).

</doc>
<doc id="4525444" url="https://pl.wikipedia.org/wiki?curid=4525444" title="20 złotych 1924 Monogram">
20 złotych 1924 Monogram



</doc>
<doc id="4525446" url="https://pl.wikipedia.org/wiki?curid=4525446" title="Naomi Ruike">
Naomi Ruike

 – japońska zapaśniczka walcząca w stylu wolnym. Zajęła dwunaste miejsce na mistrzostwach świata w 2019. Mistrzyni Azji w 2020; druga w 2019. Pierwsza w Pucharze Świata w 2019. Druga na MŚ kadetów w 2017. Mistrzyni Azji juniorów w 2018 roku.

</doc>
<doc id="4525449" url="https://pl.wikipedia.org/wiki?curid=4525449" title="Godot (ujednoznacznienie)">
Godot (ujednoznacznienie)



</doc>
<doc id="4525452" url="https://pl.wikipedia.org/wiki?curid=4525452" title="Yūka Kagami">
Yūka Kagami

 – japońska zapaśniczka walcząca w stylu wolnym. Brązowa medalistka mistrzostw świata w 2022. Mistrzyni Azji w 2019; druga w 2022. Pierwsza w Pucharze Świata w 2019. Brązowa medalistka igrzysk olimpijskich młodzieży w 2018. Druga na MŚ U-23 w 2019. Mistrzyni świata juniorek w 2019. Pierwsza na MŚ kadetów w 2017 i 2018. Mistrzyni Azji kadetów w 2018 i 2019 roku.

</doc>
<doc id="4525459" url="https://pl.wikipedia.org/wiki?curid=4525459" title="Yuzuka Inagaki">
Yuzuka Inagaki

 – japońska zapaśniczka walcząca w stylu wolnym. Zajęła ósme miejsce na mistrzostwach świata w 2019. Mistrzyni Azji w 2019. Pierwsza w Pucharze Świata w 2019. Mistrzyni świata juniorów i U-23 w 2019. Pierwsza na MŚ kadetów w 2017. Mistrzyni Azji kadetów w 2016 roku.

</doc>
<doc id="4525460" url="https://pl.wikipedia.org/wiki?curid=4525460" title="Maximumrocknroll">
Maximumrocknroll

Maximumrocknroll (również Maximum Rockroll), w skrócie MRR – niekomercyjny miesięcznik o tematyce muzycznej. Siedziba zinu mieściła się w San Francisco. "MRR" traktował o muzyce punk rockowej i hardcore'owej oraz szeroko rozumianej subkulturze punk. Pismo zawierało wywiady z wykonawcami i recenzje. 
Miesięcznik został założony w 1982 roku z inicjatywy Tima Yohannana. Przez trzy dekady uważany był za jeden z najważniejszych punkowych zinów. Do 1990 roku „stał się de facto biblią sceny”. W styczniu 2019 roku strona internetowa "MRR" poinformowała o zamknięciu fanzinu. 

</doc>
<doc id="4525461" url="https://pl.wikipedia.org/wiki?curid=4525461" title="Maximum Rocknroll">
Maximum Rocknroll



</doc>
<doc id="4525463" url="https://pl.wikipedia.org/wiki?curid=4525463" title="CA Boca Juniors (futsal)">
CA Boca Juniors (futsal)

Club Atlético Boca Juniors de Futsal – argentyński klub futsalowy z siedzibą w mieście Buenos Aires, obecnie występuje w najwyższej klasie rozgrywkowej Argentyny. Jest sekcją futsalu klubu sportowego CA Boca Juniors.

</doc>
<doc id="4525468" url="https://pl.wikipedia.org/wiki?curid=4525468" title="Mamamoo">
Mamamoo

Mamamoo (, zapis stylizowany: MAMAMOO) – południowokoreański girlsband założony w 2014 roku przez RBW. Grupa oficjalnie zadebiutowała 18 czerwca 2014 roku, wydając minialbum "Hello". W skład zespołu wchodzą: Solar, Moonbyul, Wheein oraz Hwasa.
Historia.
Przed debiutem.
Przed oficjalnym debiutem Mamamoo współpracowały z kilkoma artystami. Ich pierwsza współpracą była piosenka „Don't Be Happy” (kor. 행복하지마) nagrana z Bumkeyem, która została wydana 8 stycznia 2014 roku. Druga piosenka „Peppermint Chocolate” (kor. 썸남썸녀), wykonana z K.Willem i z udziałem Wheesunga, została wydana 11 lutego. 30 maja Mamamoo wydały trzecią piosenkę przy współpracy z rapowym duetem Geeks, zatytułowaną „HeeHeeHaHeHo” (kor. 히히하헤호).
2014: Debiut z "Hello" i "Piano Man".
Zespół zadebiutował 18 czerwca 2014 roku z minialbumem pt. "Hello". Głównym singlem z płyty był „Mr. Ambiguous” (kor. Mr.애매모호). W teledysku gościnnie wystąpiło wielu znanych postaci z branży K-popu, takich jak Jonghyun z CNBLUE, Baek Ji-young, Wheesung, Jung Joon-young, Bumkey, K.Will i Rhymer z Brand New Music. Płyta zawierała trzy wcześniej wydane piosenki i cztery nowe utwory. Grupa wystąpiła po raz pierwszy na żywo 19 czerwca w programie "M Countdown". 27 czerwca Mamamoo wykonały „Peppermint Chocolate” z K.Willem i Ravim z VIXX w programie "Music Bank "Half-Year" Special". 5 lipca Mamamoo zorganizowały guerrilla concert na Uniwersytecie Hongik w Seulu. W lipcu wydały swój pierwszy oryginalny soundtrack, zatytułowany "Love Lane", do koreańskiego serialu "Yeon-ae malgo gyeolhon".
21 listopada grupa wydała drugi minialbum "Piano Man" z głównym singlem o tym samym tytule. Tytułowa piosenka osiągnęła 41. miejsce na liście Gaon Digital Chart.
2015: "Pink Funky".
2 kwietnia 2015 roku Mamamoo wydały „Ahh Oop!”, pierwszy singel z trzeciego minialbumu zatytułowanego "Pink Funky". Piosenka została nagrana wspólnie z Esną. 13 czerwca grupa udała się do Ułan Bator w Mongolii, aby wystąpić na imprezie sponsorowanej przez Ambasadę Korei Południowej, razem z zespołami Crayon Pop i K-Much. Był to koncert upamiętniający 25. rocznicę stosunków dyplomatycznych między Koreą Południową a Mongolią.
19 czerwca miał swoją premierę minialbum "Pink Funky" i główny singel „Um Oh Ah Yeh” (kor. 음오아예 (Um Oh Ah Yeh)). Piosenka odniosła komercyjny sukces, osiągając trzecie miejsce na liście Gaon Digital Chart. 23 sierpnia, po zakończeniu promocji, Mamamoo zorganizowały pierwsze spotkanie z fanami, zatytułowane "1st Moo Party", na którym spotkały się z 1200 fanami w Parku Olimpijskim w Seulu. Bilety na spotkanie wyprzedały się w ciągu jednej minuty, więc agencja zorganizowała dodatkowe spotkanie dla 1200 fanów tej samej nocy. Kolejne spotkanie "Moo Party" odbyło się także w Los Angeles, w dniu 4 października. Była to ich pierwsza podróż do Stanów Zjednoczonych. Mamamoo wystąpiły wspólnie z kolegą z wytwórni, Basickiem, w koreańskim programie survivalowym "Show Me the Money".
29 sierpnia Mamamoo wystąpiły w programie "" wykonując piosenkę „Delilah” Jo Young-nama. 31 października grupa ponownie wystąpiła w programie "Immortal Song 2", wykonując piosenkę piosenkarza Bae Ho „Backwood's Mountain” (kor. 두메 산골). Ich występ zdobył pierwsze zwycięstwo w tym programie, z 404 punktami.
2016–2017: "Melting", "Memory" i "Purple".
10 stycznia 2016 roku RBW zapowiedziało pierwszy solowy koncert Mamamoo, zatytułowany "2016 Mamamoo Concert-Moosical". Występy odbyły się w 13-14 sierpnia w Olympic Hall w Seulu. W ciągu minuty wyprzedano 7000 biletów na koncert.
26 stycznia Mamamoo wydały balladę R&amp;B „I Miss You” z pierwszego albumu studyjnego "Melting". 11 lutego został wydany kolejny utwór „1cm/Taller than You” (kor. 1cm의 자존심), wraz z teledyskiem. Album ukazał się 26 lutego, debiutując na 3. pozycji listy Gaon Album Chart. Główny singel „You're the Best” (kor. 넌 is 뭔들) również zadebiutował na 3. miejscu listy Gaon Digital Chart.
6 marca grupa zdobyła pierwsze zwycięstwo w programie muzycznym "Inkigayo" dzięki piosence „You're the Best”, a następnie wygrała w "Music Bank", "M Countdown" i innych. Singel zdobył łącznie osiem nagród. 16 marca Mamamoo wystąpiły w Austin w Teksasie na "South By Southwest's K-Pop Night Out". 25 czerwca wystąpiły na festiwalu KCON NY w Newark, New Jersey. Wraz z zespołem GFriend wystąpiły także w 7 sezonie programu "SHOWTIME".
31 sierpnia członkinie zespołu wydały single „Angel” i „Dab Dab” w podgrupach składających się z wokalistek (Solar i Wheein) oraz raperek (Moonbyul i Hwasa). 21 września grupa wydała kolejny cyfrowy singel „New York” i towarzyszący mu teledysk. Po zakończeniu promocji piosenki agencja zespołu ogłosiła, że grupa powróci 7 listopada z czwartym minialbumem – "Memory". Głównym singlem z płyty jest „Décalcomanie” (kor. Decalcomanie (데칼코마니)). Niedługo potem Mamamoo wzięły udział w kilku dorocznych rozdaniach nagród, a także nagrały piosenkę do ścieżki dźwiękowej serialu "Goblin", pt. „Love”, która ukazała się 15 stycznia 2017 roku.
19 stycznia 2017 roku Mamamoo zapowiedziały czwartą solową serię koncertów, zatytułowaną „2017 Mamamoo Concert Moosical: Curtain Call”, która odbyła się w dniach 3-5 marca w Seulu i 19–20 sierpnia w Pusanie, w KBS Busan Hall. Grupa spotkała się z krytyką za występowanie z makijażem blackface, gdy w ramach koncertu odtworzono nagranie mające odtworzyć fragment teledysku do „Uptown Funk”, zawierające członkinie parodiujące Bruno Marsa i występujące w ciemniejszym makijażu. Klip został wycięty z następnych dat koncertów i natychmiast wydano wiele przeprosin, w tym jedno bezpośrednio od członkiń.
22 czerwca ukazał się piąty minialbum pt. "Purple", wraz z teledyskiem do głównego singla „Yes I am” (kor. 나로 말할 것 같으면 (Yes I am)). Piosenka szybko wspięła się na pierwsze miejsce na liście Melon w czasie rzeczywistym, a także zdobyła kilka nagród z programów muzycznych, w tym także "M Countdown". Zajęła również pierwsze miejsce na liście World Album Charts "Billboardu".
2018–2020: Projekt "Four Seasons", "Reality in Black" i "Travel".
4 stycznia 2018 roku Mamamoo wydały singel „Paint Me”, który był wstępem do nadchodzącego projektu „Four Seasons”. Celem projektu było zaprezentowanie czterech albumów, z których każdy łączy jeden kolor danej pory roku i pasującą do niego charakterystykę danej członkini. Grupa oświadczyła, że pragnie pokazać swoją głębię jako artystki i zaprezentować bardziej dojrzały styl tego projektu. Pierwszy minialbum będący częścią projektu, pt. "Yellow Flower", ukazał się 7 marca. Tego samego dnia udostępniono teledysk do głównego singla „Starry Night” (kor. 별이 빛나는 밤).
11 lipca zapowiedziano trzeci solowy koncert "2018 Mamamoo Concert 4Seasons S/S", który odbył się w SK Olympic Handball Gymnasium w Seulu w dniach 18–19 sierpnia. Bilety zostały wyprzedane w ciągu dwóch minut od udostępnienia. Siódmy minialbum "Red Moon" ukazał się 16 lipca, wraz z „Egotistic” (kor. 너나 해 (Egotistic)) jako głównym singlem. W pierwszym tygodniu od premiery zadebiutował na 4. miejscu listy Billboard World Albums ze sprzedanym tysiącem kopii w Stanach, a także na 25. pozycji listy Heatseekers Albums. Zajął również trzecie miejsce na liście Gaon Album Chart. Promocje z piosenką „Egotistic” zakończyły się 5 sierpnia w programie "Inkigayo".
Pierwszy japoński singel, „Décalcomanie”, został wydany 3 października przez wytwórnię Victor Entertainment. Debiutancki krążek zajął 11. pozycję listy Oricon Singles Chart.
Kolejny koreański minialbum, zatytułowany "Blue;s", miał swoją premierę 29 listopada, wraz z „Wind flower” jako głównym singlem. Ostatni minialbum z projektu, "White Wind", został wydany 14 marca 2019 roku. Promował go singel „Gogobebe” (kor. 고고베베 (gogobebe)).
27 marca Mamamoo zapowiedziały czwartą solową serię koncertów, zatytułowaną „2019 Mamamoo Concert 4Seasons F/W”, która odbyła się w dniach 19–21 kwietnia, w Jangchung Gymnasium, w Seulu. Koncerty były wielkim finałem projektu "Four Seasons Four Colours", który rozpoczął się w marcu 2018 roku w celu odtworzenia tożsamości grupy.
24 lipca grupa wydała nowy singel pt. „Gleam”, skomponowany przez Cosmic Sound jako CF (film reklamowy) dla Davich Eyeglasses.
Drugi koreański album studyjny – "Reality in Black" – został wydany 14 listopada, z głównym singlem „Hip”.
19 lutego 2020 roku zespół wydał trzeci japoński cyfrowy singel pt. „Shampoo”. Utwór ten, razem z japońską wersją piosenki „Hip”, znalazł się na japońskiej j edycji płyty, która ukazała się 11 marca. We wrześniu wydały promocyjny singel „Wanna Be Myself”, we współpracy z marką sportową Andar.
Dziesiąty minialbum "Travel" ukazał się 3 listopada, wraz z teledyskiem do głównego singla „Aya”. Przed premierą płyty, 20 października, został wydany singel „Dingga”.
Od 2021: Projekt "WAW".
22 stycznia 2021 roku RBW ogłosiło, że Solar i Moonbyul przedłużyły swoje umowy z agencją, podczas gdy Wheein i Hwasa nadal dyskutowały o przedłużeniu. 30 marca Hwasa oficjalnie przedłużyła swoją umowę z RBW. 1 maja odbył się globalny koncert wirtualny na platformie LiveNOW. Grupa wykonała kilka swoich największych hitów, w tym „Dingga”, „Hip” i „Starry Night”, choć koncert spotkał się z pewną krytyką za to, że został nagrany z wyprzedzeniem i nie spełniał w pełni oczekiwań fanów.
W maju grupa opublikowała zwiastun przez swoje media społecznościowe, potwierdzając powrót całej grupy w czerwcu. Tym samym zapowiedziano projekt 2021 WAW (Where Are We) z okazji siódmej rocznicy powstania grupy, którego częścią będą album, letni koncert i film dokumentalny. 18 maja grupa ogłosiła w swoich mediach społecznościowych, że ich jedenasty minialbum "WAW" zostanie wydany 2 czerwca, wraz z głównym singlem „Where Are We Now”. Płyta uplasowała się na szczycie list albumów iTunes w 21 krajach na całym świecie i sprzedała w liczbie ponad 40 tys. egzemplarzy w dniu premiery (wg Hanteo).
11 czerwca wytwórnia zespołu ogłosiła, że Wheein odejdzie z RBW po tym, jak zdecydowała się nie przedłużyć umowy na wyłączność z agencją, ale podpisała polubowne porozumienie o przedłużeniu niektórych działań w zespole do grudnia 2023 roku.

</doc>
<doc id="4525471" url="https://pl.wikipedia.org/wiki?curid=4525471" title="Jürgen May">
Jürgen May

Jürgen May (ur. 18 czerwca 1942 w Nordhausen) – niemiecki lekkoatleta, średnio- i długodystansowiec, były rekordzista świata i rekordzista Europy.
Początkowo startował w barwach Niemieckiej Republiki Demokratycznej. 23 sierpnia 1963 w Poczdamie ustanowił rekord świata w sztafecie 4 × 1500 metrów czasem 14:58,0 (sztafeta NRD biegła w składzie: Manfred Matuschewski, May, Siegfried Herrmann i Siegfried Valentin). May wystąpił we wspólnej reprezentacji Niemiec na igrzyskach olimpijskich w 1964 w Tokio, gdzie odpadł w półfinale biegu na 1500 metrów.
Rok 1965 był dla Maya szczególnie udany. 14 lipca w Erfurcie poprawił rekord Europy w biegu na 1500 metrów czasem 3:36,4. 20 lipca, również w Erfurcie, ustanowił rekord świata w biegu na 1000 metrów wynikiem 2:16,2. We wrześniu w Stuttgarcie podczas finału Pucharu Europy zajął 2. miejsce w biegu na 800 metrów i 3. miejsce w biegu na 1500 metrów. W tym roku May również poprawił dwukrotnie rekord NRD do czasu 1:46,3 (15 sierpnia w Poczdamie). Został wybrany najlepszym sportowcem NRD w 1965.
Zajął 5 miejsce w biegu na 1500 metrów i odpadł w półfinale biegu na 800 metrów na mistrzostwach Europy w 1966 w Budapeszcie. Na tych mistrzostwach May przekupił sumą 500 dolarów swego kolegę z reprezentacji Jürgena Haasego, by ten pobiegł w biegu na 10 000 metrów, ale nie w butach Adidasa, lecz Pumy (Haase zwyciężył w tym biegu). Wywołało to polityczny skandal, który zakończył się dożywotnią dyskwalifikacją Maya (Haase został ułaskawiony). May został również pozbawiony pracy w gazecie wychodzącej w Erfurcie i musiał zatrudnić się jako nauczyciel wychowania fizycznego. W 1967 udało mu się z pomocą Karla Eyerkaufera zbiec do Republiki Federalnej Niemiec. Wywołało to kolejne represje ze strony NRD. May nie był wymieniany na liście sportowców roku NRD (jego miejsce zajął drugi w plebiscycie Peter Ducke). Gdy May został zgłoszony do startu w mistrzostwach Europy w 1969 w Atenach jako zawodnik RFN, nie został dopuszczony do startu wskutek sprzeciwu kierownictwa reprezentacji NRD. W efekcie reprezentacja RFN wycofała się z wszystkich konkurencji indywidualnych, ograniczając się do biegów sztafetowych.
Jako reprezentant RFN May zdobył brązowy medal w biegu na 1500 metrów na halowych mistrzostwach Europy w 1972 w Grenoble, za Jacquesem Boxbergerem z Francji i Spiliosem Zacharopulosem z Grecji. Odpadł w eliminacjach biegu na 5000 metrów na igrzyskach olimpijskich w 1972 w Monachium i wkrótce potem zakończył karierę sportową.
May był mistrzem NRD w biegu na 1500 metrów w 1962, 1965 i 1966 oraz brązowym medalistą na tym dystansie w 1964, a także wicemistrzem w biegu na 800 metrów w 1962. Był również mistrzem NRD w sztafecie 3 × 1000 metrów w latach 1962–1964. W hali był mistrzem NRD w biegu na 1500 metrów w 1965 i 1966 oraz wicemistrzem w 1964. Zwyciężył w mistrzostwach NRD w biegu przełajowym na krótkim dystansie w latach 1963–1965. W drużynie był mistrzem na krótkim dystansie w 1965, wicemistrzem w 1963 i brązowym medalistą w 1964.
W RFN May był mistrzem kraju w biegu na 1500 metrów w 1970 oraz w biegu na 3000 metrów z przeszkodami w 1971, a także wicemistrzem w biegu na 5000 metrów w 1972. W hali był mistrzem RFN w biegu na 1500 metrów w 1969 i w biegu na 3000 metrów w latach 1970–1972. Był również mistrzem RFN w biegu przełajowym (na krótkim dystansie) w 1969.

</doc>
<doc id="4525477" url="https://pl.wikipedia.org/wiki?curid=4525477" title="Lot czarowników">
Lot czarowników

Lot czarowników lub Lot czarownic (hiszp. "Vuelo de brujos" lub "Brujos por el aire") – obraz hiszpańskiego malarza Francisca Goi znajdujący się w kolekcji Muzeum Prado. Należy do cyklu sześciu obrazów gabinetowych o wymiarach ok. 43 × 30 cm, których tematem są czary. Obrazy nie tworzą razem jednej historii, nie mają też wspólnego znaczenia, dlatego właściwa jest interpretacja każdego z osobna. Cała seria była własnością książąt Osuny i zdobiła ich letnią rezydencję Alameda de Osuna. Oprócz "Lotu czarowników" do serii należą: "Sabat czarownic" (lub "Wielki kozioł"), "Lampa diabła" (lub "Zauroczony"), "Urok", "Kuchnia czarownic" oraz "Kamienny gość". Obecnie cztery obrazy znajdują się w różnych kolekcjach publicznych, jeden w kolekcji prywatnej, a ostatni jest uznawany za zaginiony.
Okoliczności powstania.
Mecenat książąt Osuny.
W początkach swojej kariery w Madrycie Goya pracował głównie dla Królewskiej Manufaktury Tapiserii, jednocześnie poszerzając swoją prywatną klientelę wśród stołecznej arystokracji i burżuazji. Ważnymi mecenasami malarza zostali książęta Osuny Pedro Téllez-Girón i jego żona María Josefa Pimentel. Należeli do intelektualnych elit i czołowych przedstawicieli hiszpańskiego oświecenia. Wspólnie organizowali wieczory dyskusyjne, na które zapraszano wybitnych "ilustrados". Aktywnie wspierali kulturę; zgromadzili pokaźną bibliotekę, a w swojej rezydencji organizowali przedstawienia teatralne. Roztaczali mecenat nad naukowcami i artystami epoki, do których oprócz Goi należał m.in. Leandro Fernández de Moratín. W latach 1785–1817 Goya namalował dla nich około 30 dzieł – portrety patronów i ich dzieci, sceny religijne i obrazy gabinetowe. Nabyli także pierwsze edycje rycin z serii "Kaprysy". Po śmierci księcia w 1807 malarz kontynuował pracę dla księżnej, m.in. portretując ich dorosłe córki i synów.
Alameda de Osuna.
W 1783 książę Osuny nabył tereny i budynki w położonej na północny wschód od Madrytu miejscowości La Alameda, gdzie zamożne rodziny spędzały lato, odpoczywając od miejskiego gwaru. Liczne projekty rozwojowe, zlecone i wdrażane przez księcia, przekształciły miejscowość, która wkrótce zmieniła nazwę na La Alameda de Osuna. W 1792 w posiadłości książąt funkcjonował już pałac, a z inicjatywy księżnej powstały także ogrody nazywane "El Capricho". Książę Osuny nabył od Goi cykl sześciu obrazów o niewielkich rozmiarach, do dekoracji nowego pałacu. Zachował się przesłany księciu rachunek z dnia 27 czerwca 1798 za „sześć dzieł o tematyce czarownic”, opiewający na sześć tysięcy reali "de vellón".
Często przyjmuje się, że obrazy powstały na bezpośrednie zamówienie księżnej, nie ma na to jednak dowodu. Możliwe, że Goya przedstawił mecenasom gotowe dzieła, które odpowiadały ich gustom. Z tego powodu trudno stwierdzić, czy malarz wykonał je z myślą o konkretnym pałacowym pomieszczeniu, czy też ich lokalizacja została ustalona później. Wiadomo, że obrazy wisiały na pierwszym piętrze w przedpokoju prowadzącym do gabinetu księżnej, który nazywano "gabinete de países". Historyk sztuki Frank Irving Heckes uważał, że to pomieszczenie mieściło bibliotekę książąt, dlatego Goya intencjonalnie zawarł w kompozycjach motywy literackie. María Isabel Pérez Hernández, która przeanalizowała inwentarz dóbr sporządzony w 1834 po śmierci księżnej, stwierdziła, że obrazy Goi znajdowały się wówczas w przedpokoju gabinetu "de países", ale pozostałe meble i przedmioty z tego pomieszczenia nie wskazywały na to, by pełniło ono funkcję biblioteki. Dzieła Goi wraz z rycinami zostały do niej przeniesione dopiero około 1845.
Czary i gusła.
Tematem dzieł były czarownice i gusła, będące ważnym elementem hiszpańskiego folkloru. Ludowa wiara w czary i demony była powszechna, a dochodzenia i kary inkwizycji dodatkowo ożywiały i legitymizowały przesądy. Ten popularny motyw pojawiał się w sztuce, literaturze i teatrze, często pod postacią satyry. Inspiracją dla Goi były m.in. sztuki teatralne Antonia de Zamory, które mógł oglądać w prywatnym teatrze książąt. Oświecona szlachta (tzw. "ilustrados"), do której należeli książęta Osuny, nie wierzyła w czary, jednak fascynował ich temat czarnoksięstwa, zjawisk nadprzyrodzonych i związanej z nimi kultury plebejskiej. W bibliotece książąt znajdowały się pozycje dotyczące magii (m.in. "Malleus Maleficarum", "Diabeł kulawy"), na których posiadanie mieli specjalne pozwolenie Świętego Oficjum. Matkę księżnej pasjonowała ezoteryka oraz powieści typu "Wathek" Williama Beckforda. Wielu oświeconych przyjaciół Goi należało do masonerii. Temat czarów miał podobny wpływ na Goyę, który deklarował niewiarę w czarownice i uważał się za sceptyka, ale bohaterami jego dzieł często były demony i postacie fantastyczne. Nie wiadomo, czy księżna Osuny zasugerowała Goi tematykę obrazów, czy powstały one dzięki jego własnej inwencji. Możliwe, że kiedy Goya pracował nad zleconym przez książęta "Portretem generała José de Urrutii", miał okazję pokazać księżnej rysunki ze zbioru zatytułowanego „Sny”, w których podejmował temat czarów, aby ją zainspirować.
Datowanie.
Obrazy zostały namalowane najprawdopodobniej w latach 1797–1798, nie później jednak, niż wskazuje na to data wystawienia rachunku (27 czerwca 1798). Istnieją liczne tematyczne i kompozycyjne podobieństwa do serii rycin "Kaprysy", nad którą Goya pracował w tym samym czasie. "Kaprysy" były satyrą na społeczeństwo hiszpańskie i krytyką fanatyzmu religijnego, inkwizycji i przesądów. José Gudiol datował cykl "Czary" na lata 1794–1795, przypadające na okres rekonwalescencji malarza po ciężkiej chorobie przebytej na przełomie 1792 i 1793 roku, w wyniku której kompletnie stracił słuch. Powoli wracając do pracy, Goya skupił się na malowaniu obrazów o niewielkich rozmiarach, wymagających mniej fizycznego wysiłku. Częściej malował także kompozycje dyktowane własną wyobraźnią, niepowielające istniejących wzorów i wolne od przyjętych ogólnie kanonów. Według historyka sztuki Moralesa y Marína ta seria została przez Goyę wystawiona w Królewskiej Akademii Sztuk Pięknych św. Ferdynanda w 1799 jako „sześć dziwnych kaprysów”. Książęta prawdopodobnie wypożyczyli Goi obrazy, być może aby wspomóc promocję "Kaprysów", które ukazały się w tym samym roku.
Interpretacja.
Na tle ciemnego nocnego nieba w magicznym locie napędzanym oddechem szatana unosi się trzech czarowników. Ich płeć jest nieokreślona, poza jedną postacią, która wydaje się mieć kobiecą pierś. Torsy półnagich czarowników, ubranych w pofałdowane spódnice, są odkryte, jak u biczujących się pokutników. Na głowach noszą wysokie stożkowate czapki, przypominające "corozy" zakładane skazanym przez inkwizycję. Ich szpice są jednak rozdwojone, przez co wyglądają jak mitry biskupie. Zdobiące je węże nawiązują do wiedzy masońskiej, być może więc scena odnosi się do rytuału inicjacji. Mogą to być także płomienie skierowane ku górze, znak, że zostali potępieni jako nieugięci heretycy i skazani na spalenie na stosie. Czarownicy wspólnie podtrzymują czwartą postać nagiego mężczyzny, który w rozpaczliwym krzyku rozkłada ręce. Ich pełne policzki świadczą o tym, że napełniają go swoim tchnieniem, czyli wiedzą. Według innych interpretacji czarownicy pożerają swoją ofiarę lub piją jej krew. Ułożenie ciała mężczyzny z szeroko rozpostartymi ramionami przypomina ukrzyżowanego Chrystusa, a układ grupy nawiązuje do ikonografii Zmartwychwstania.
Nocne loty, do których nawiązuje Goya, są kontynuacją rozpowszechnionego w Europie aż do początków nowożytności przekonania, że gdy człowiek wpada w ekstazę, jego dusza opuszcza ciało, by wejść do świata umarłych. Wygięty tułów, otwarte ramiona i odrzuconą do tyłu głowę ofiary można interpretować jako reakcję na tortury, ale także jako moment ekstazy. Julio Caro Baroja podkreśla, że świat czarnej magii jest światem pożądania, dlatego scena nie jest pozbawiona erotycznego napięcia. Wąska talia i zaokrąglona pierś latającej postaci odwróconej plecami sugeruje, że jest kobietą, przez co jej pozycja między nogami mężczyzny jest jeszcze bardziej dwuznaczna. Ssanie krwi czy „nadmuchiwanie” ofiary są wprawdzie przeciwnymi czynnościami, ale w świecie czarów mogą się uzupełniać. Silny strumień światła padający spoza kompozycji, być może księżyc w pełni, oświetla plątaninę zawieszonych w powietrzu rąk i nóg. Przypomina ona monstrualną cielesność i groteskowy erotyzm ryciny nr. 62 pt. „Któż by w to uwierzył!” ("Kaprysy") lub rysunku nr. 70 pt. „Nic nie mówią” z „Albumu C”. Przedstawiony na obrazie rytuał skłania do refleksji o skomplikowanym związku między ofiarą, świętością i seksualnością.
W dolnej części kompozycji dwóch mężczyzn dotarło na szczyt góry. W ciemnościach za nimi ginie kręta ścieżka, a nieco niżej zatrzymał się ich osioł. Ubrani w prosty sposób mężczyźni prawdopodobnie są wieśniakami. Być może noc zaskoczyła ich w złowrogim, opustoszałym miejscu, gdzie wyobraźnia wygrywa z rozsądkiem i roztacza przed nimi przerażającą wizję. Jeden mężczyzna padł na ziemię, zakrywa uszy, aby nie słyszeć hałasu latających istot. Drugi posuwa się do przodu z głową zakrytą płótnem, ukrywając się przed światłem. Palce układa w znak „figi” (kciuk między palcem wskazującym i środkowym tej samej dłoni), chroniący przeciwko złemu oku. Radiografia i reflektografia w podczerwieni wykazały ważną zmianę w kompozycji: mężczyzna, który podąża przed siebie, przykryty białym płótnem, był pierwotnie odwrócony plecami. Cofał się po ścieżce, którą przybył, szukając osła, który często pojawia się w ikonografii Goi jako symbol ignorancji. Długa, kręta i wznosząca się ścieżka symbolizuje trudną drogę do wiedzy, a światło jest nagrodą dla tego, który nią podąża. Postaci z obrazu Goi uciekają przed światłem poznania i postępu, pozostają w ciemności ignorancji, nie chcąc widzieć ani słyszeć. Być może intencją malarza była krytyka łatwowiernych i przesądnych ludzi, których kontrastuje z niewzruszonym osłem obojętnym na wytwory ludzkiej wyobraźni. Goya osiągnął bezpośredniość przekazu i silny efekt dramatyczny w połączeniu z tajemniczą i złowieszczą atmosferą.
Historyk sztuki Frank Irving Heckes uważał, że cała seria nawiązywała do znanych dzieł literackich znajdujących się w bibliotece książąt. "Lot czarowników" jest według Irvinga malarską interpretacją kulminacyjnej sceny z II aktu komedii "El dómine Lucas" z 1716 autorstwa José de Cañizaresa. Tym samym dziełem inspirowana jest rycina nr 50 z serii "Kaprysy" pt. "Szynszyle". Postać przykryta prześcieradłem to Don Antonio, bohater komedii próbujący uciec z pokoju, podczas gdy Don Lucas zakrywa uszy, aby nie widzieć ani nie słyszeć tego, co jego zdaniem jest wizją piekła. Według tej interpretacji strach i przesądy mogą zniekształcić ludzką wizję świata i zamienić rzeczywistość w fantazję. Jedyne prawdziwe demony to te, które zamieszkują ciemne zakamarki ludzkiego umysłu.
Technika.
Kompozycja jest spójna, na bazie trójkąta, którego szczyt stanowią skrzyżowane czapki czarowników, a podstawę rozwarte ramiona ich ofiary. Udany efekt plastyczny został osiągnięty poprzez jasne światło rozlewające się po grupie latających postaci i białym płótnie, kontrastujące z płaskim, ciemnym tłem. Miejscowo widoczny jest czerwonawy podkład, z którego Goya zwyczajowo korzystał. Pociągnięcia pędzlem są dużo lżejsze i swobodniejsze niż we wcześniejszych dziełach Goi o podobnej wielkości. Mały rozmiar obrazów gabinetowych wymusza większy stopień precyzji, ale Goi udało się uniknąć drobiazgowego stylu miniatur. W centralnej części kompozycji dominują barwy widoczne na strojach czarowników: czerwień, jasna zieleń i złoto, przywołujące kolorystykę "Świętej Apolonii" Zurbarána, oraz żółtawy kolor ciała. Grupa latających postaci została namalowana warstwami farby nakładanymi jedna na drugą, podczas gdy postaci na ziemi sprawiają wrażenie, jakby były namalowane "alla prima" bezpośrednio na wilgotnej zaprawie płótna. Istnieją podobieństwa między dolną częścią kompozycji a szkicem do kartonu do tapiserii pt. "Zima" z 1799, również zakupionym przez księcia Osuny.
Proweniencja.
Majątek książąt Osuny został w dużej części roztrwoniony przez ich spadkobierców, zwłaszcza XII księcia Osuny Mariana Télleza-Giróna. W 1896 w Madrycie odbyła się publiczna licytacja posiadłości i kolekcji dzieł sztuki należących do rodziny. Obrazy z cyklu "Czary" trafiły wtedy do różnych właścicieli. "Lot czarowników" znajdował się kolejno w kolekcjach: Ramóna Ibarry w Madrycie, Ibarry w Bilbao, Luisa Arany w Bilbao; Sotheby’s-Peel w Madrycie. W 1985 kupił go przemysłowy magnat Jaime Ortiz Patiño. W 2000 roku Muzeum Prado nabyło obraz na aukcji Sotheby’s w Madrycie przy pomocy środków ze spuścizny Manuela de Villaescusy Ferrery.
Kultura.
"Lot czarowników" jest obrazem, wokół którego rozwija się akcja filmu "Trans" (2013) w reżyserii Danny’ego Boyle’a.

</doc>
<doc id="4525478" url="https://pl.wikipedia.org/wiki?curid=4525478" title="Yūdai Fujita">
Yūdai Fujita

 – japoński zapaśnik walczący w stylu wolnym. Brązowy medalista mistrzostw Azji w 2019. Akademicki mistrz świata w 2018. Czwarty w Pucharze Świata w 2019 roku.

</doc>
<doc id="4525480" url="https://pl.wikipedia.org/wiki?curid=4525480" title="Haugar Haugesund">
Haugar Haugesund



</doc>
<doc id="4525483" url="https://pl.wikipedia.org/wiki?curid=4525483" title="Kōjirō Shiga">
Kōjirō Shiga

 – japoński zapaśnik walczący w stylu wolnym. Zajął siódme miejsce na mistrzostwach świata w 2019. Brązowy medalista mistrzostw Azji w 2019. Czwarty w Pucharze Świata w 2019. Brąz na mistrzostwach Azji juniorów w 2018 roku.

</doc>
<doc id="4525486" url="https://pl.wikipedia.org/wiki?curid=4525486" title="Phillip Rhee">
Phillip Rhee

Phillip Rhee, właściwie Minhi Y. Rhee (ur. 7 września 1960 w Seulu) − amerykański aktor filmowy i kaskader. 
Życiorys.
Urodził się w Seulu , w Korei Południowej w rodzinie koreańsko-amerykańskiej jako drugi syn Rhee Min-hui, byłego prezydenta Koreańskiej Federacji Amerykańskiej. Jego brat Simon Rhee to kaskader hollywoodzki. Wychowywał się w San Francisco, Kalifornii. Rozpoczął trening sztuk walki, gdy miał zaledwie cztery lata. Zdobył szósty dan taekwondo, trzeci dan w hapkido i pierwszy dan w kendo. Od najmłodszych lat zdecydował się na pracę na planie filmowym. Zainspirował go jego wujek, odnoszący sukcesy reżyser kinematografii w Korei Południowej, aby rozpocząć karierę filmową.
W 1977 wystąpił jako strażnik doktora Klahna w komedii Johna Landisa "The Kentucky Fried Movie". Stał się znany jako producent i odtwórca roli Tomiego Lee w sensacyjnym dramacie sportowym "Najlepsi z najlepszych" (1989) u boku Erika Robertsa, Jamesa Earla Jonesa i Chrisa Penna, a także trzech sequelach: "Najlepsi z najlepszych 2" (1993), ' (1995) i ' (1998).

</doc>
<doc id="4525489" url="https://pl.wikipedia.org/wiki?curid=4525489" title="Trillo">
Trillo



</doc>
<doc id="4525490" url="https://pl.wikipedia.org/wiki?curid=4525490" title="Mistrzostwa Afryki w Badmintonie 2019">
Mistrzostwa Afryki w Badmintonie 2019

Mistrzostwa Afryki w Badmintonie 2019 – zawody organizowane przez Badminton Confederation of Africa w ramach mistrzostw Afryki. Rozegrano pięć indywidualnych konkurencji w dniach 25–28 kwietnia. Rozgrywki odbyły się w nigeryjskim mieście Port Harcourt. Zawody drużynowe odbyły się w dniach 22–25 kwietnia.

</doc>
<doc id="4525491" url="https://pl.wikipedia.org/wiki?curid=4525491" title="CRE Santa Cruz">
CRE Santa Cruz

CRE Santa Cruz – boliwijski klub futsalowy z siedzibą w mieście Santa Cruz, obecnie występuje w najwyższej klasie rozgrywkowej Boliwii.
W 2017 po raz kolejny wygrał mistrzostwo Boliwii.

</doc>
<doc id="4525492" url="https://pl.wikipedia.org/wiki?curid=4525492" title="Święty Kamień (głaz narzutowy)">
Święty Kamień (głaz narzutowy)

Święty Kamień – głaz narzutowy w wodach Zalewu Wiślanego w gminie Tolkmicko, w powiecie elbląskim, w województwie warmińsko-mazurskim, pomnik przyrody. Znajduje się ok. 4 kilometry od Tolkmicka, w kierunku Fromborka, tuż poza granicą historycznej Warmii, w odległości ok. 20–30 m od brzegu (w zależności od stanu wody). 
Historia.
Święty Kamień uchodził za monolit kultowy, tzw. głaz ofiarny. Szczególną czcią otaczali go Prusowie. Poświęcony był bóstwu płodności i urodzaju Curche (Kurke). W jego górnej części, od północnego zachodu, widoczne jest nieckowate zaklęśnięcie będące przypuszczalnie reliktem misy ofiarnej, na której składano bogom pierwsze złowione ryby, co miało być podziękowaniem za udane połowy. Składano na nim również inne ofiary – w postaci wymłóconego zboża oraz innej żywności, jak miód i mleko. Kamień wzmiankowany był już w XVI w. jako „Heiliger Stein”, wspominał o nim kronikarz i dominikanin Szymon Grunau (ok. 1470–1530). Według turystycznej tablicy informacyjnej przy plaży znajdujący się tu głaz narzutowy został przyniesiony przez lądolód skandynawski w czasie ostatniego zlodowacenia, jakie dotknęło północną Europę (zwane zlodowaceniem Würm, północnopolskim, bałtyckim bądź Wisły) – około 15 tys. lat temu. 
Dane podstawowe.
Typ skały: grubo- i drobnoziarnisty gnejs oczkowy o wybitnie kierunkowym ułożeniu ziaren (tzw. tekstura gnejsowa); jasnoszare oraz różowawe skalenie ułożone są w wydłużone pakiety o soczewkowatych kształtach; wśród nich występuje ciemnoszary kwarc; całość poprzedzielana jest smugami drobnoziarnistych, wydłużonych skupień minerałów ciemnych: piroksenów, amfibolitu i biotytu.
Od 1977 podlega ochronie prawnej jako pomnik przyrody.
Granice Warmii.
Głaz ten uważano za wyznacznik granicy między Pogezanią a Warmią. Również granice dostępu historycznej Warmii do Zalewu Wiślanego wyznaczał od zachodu Święty Kamień, na północ zaś było to ujście rzeki Pasłęki. Tu zaledwie na odcinku ok. 15 kilometrów Warmia miała dostęp do Zalewu Wiślanego, a więc i do Bałtyku z historycznym portem w Braniewie, mieście pozostającym od XIV wieku członkiem Hanzy. Poprzez ten port miasta warmińskie prowadziły handel z portami skandynawskimi (Gotlandia, Sztokholm, Kalmar i Karlskrona), Niderlandami a nawet z odległą Anglią.
Walory turystyczne.
Święty Kamień oddalony jest ok. 25 m od plaży (odległość zależy od stanu wody w Zalewie Wiślanym); woda przy samym głazie ledwie sięga od kostek do ud, zatem nie stwarza żadnej trudności podejście do głazu. Często spotyka się również osoby przesiadujące na głazie, gdyż wejście na niego wymaga przeciętnej sprawności od osoby. Tuż przy plaży przebiega historyczna linia Kolei Nadzalewowej (niem. "Haffuferbahn") – linii kolejowej zbudowanej w latach 1897–1899, która połączyła Elbląg z Królewcem. Ostatni raz pociąg przejechał tu w 2013 roku. Natomiast w 2015 roku oddano do użytku przebiegający w pobliżu tego miejsca szlak rowerowy Green Velo (odcinek „Święty Kamień”).

</doc>
<doc id="4525496" url="https://pl.wikipedia.org/wiki?curid=4525496" title="Aleksandr Gorszkow​ (łyżwiarz figurowy)">
Aleksandr Gorszkow​ (łyżwiarz figurowy)



</doc>
<doc id="4525500" url="https://pl.wikipedia.org/wiki?curid=4525500" title="Dexia divergens">
Dexia divergens

Dexia divergens (lub Dexia carinata) – gatunek muchówki z rodzaju "Dexia" należący do rodziny rączycowatych. Występuje na terenie Chin, Tajlandii, Malezji i Jawy.

</doc>
<doc id="4525501" url="https://pl.wikipedia.org/wiki?curid=4525501" title="Andrey Batt">
Andrey Batt

Andrey Batt (), właściwie Andriej Sergeevich Batichko (; ur. 6 sierpnia 1985 w Tallinn, Estonia) – rosyjski-estoński raper, aktor I producent.
Biografia.
Andriej urodził się w Tallinnie, Estońska SRR. W wieku 3 lat wraz z rodziną przeprowadził się do Moskwy. Uczył się w szkole angielskiej. Z klas młodszych zaczął brać udział w przedstawieniach. Od 11 roku życia zainteresował się koszykówką. W liceum Andrej zaczął słuchać hip-hopu i pisać muzykę. W 2010 roku przeniósł się do Los Angeles, USA. Występował w kilku amerykańskich serialach telewizyjnych. Karierę muzyczną zaczynał w 2013, wydając singiel «Lyubov nad oblakami», który odniósł sukces w Internecie. W tym samym roku założył projekt filantropijny «Paczka charytatywna» (). Od 2016 roku jest reżyserem i producentem własnego show dokumentalnego «Przygody artysty» ().

</doc>
<doc id="4525503" url="https://pl.wikipedia.org/wiki?curid=4525503" title="Obojnactwo">
Obojnactwo



</doc>
<doc id="4525504" url="https://pl.wikipedia.org/wiki?curid=4525504" title="10 złotych 1938 Klamry">
10 złotych 1938 Klamry

10 złotych 1938 Klamry – moneta katalogowana jako próbna okresu złotowego II Rzeczypospolitej, wybita w latach pięćdziesiątych XX w. w aluminium, będąca hybrydą rewersu 23-milimetrowej odmiany "10-złotówki klamry z 1934" r. i awersu wykorzystanego w "50-groszówkach z 1938" r.
Na monecie na awersie pod łapą orła z prawej strony znajduje się znak mennicy, a na rewersie umieszczony jest wypukły napis „PRÓBA”.
Awers.
Na tej stronie znajduje się godło – orzeł w koronie zgodny ze wzorem godła państwowego Zygmunta Kamińskiego wprowadzonego w 1927 r. (), na samym dole data – „♦ 1938 ♦”, dookoła w otoku napis: „RZECZPOSPOLITA POLSKA”, pod łapą orła z prawej strony herb Kościesza – znak mennicy w Warszawie. Autorem projektu awersu był Józef Aumiller.
Rewers.
Rysunek rewersu to cztery złączone klamry, wewnątrz nich nominał „10", a pod nim „ZŁOTYCH”, po bokach młot i gałązka dębowa, u góry snopek, u dołu cyrkiel i rulon papieru, na samym dole wypukły napis „PRÓBA”. Autorem projektu rewersu był Wojciech Jastrzębowski.
Opis.
Monetę wybito w aluminium na krążkach o średnicy 23 mm, masie 2 gramów, stemplem zwykłym, z rantem ząbkowanym.
Pod koniec drugiego dziesięciolecia XXI w., ze znanych monet II Rzeczypospolitej, "dziesięciozłotówka próbna z klamrami z 1938 r." opisywana jest jako oddzielna pozycja katalogowa wybita jako hybryda powstała z połączenia:
Obydwa stemple zachowały się w zbiorach mennicy. Monetę wykonano w 1953 r. z inicjatywy kustosza zbioru Mennicy Państwowej – Sebastiana Jarosza razem z wybitymi w tym samym roku również w aluminium:
Odmiany.
W książkach z lat 70. i 80. XX w. zamieszczano informację, że istniała zarówno 23-milimetrowa aluminiowa wersja monety "10 złotych 1934 Klamry" jak i bita również w aluminium hybryda "10 złotych 1938 Klamry," zaliczając obydwie te monety do jednej pozycji katalogowej. W opracowaniach publikowanych w drugim dziesięcioleciu XXI w. dokonano istotnej zmiany:

</doc>
<doc id="4525506" url="https://pl.wikipedia.org/wiki?curid=4525506" title="CD Universidad Católica (futsal)">
CD Universidad Católica (futsal)

Club Deportivo Universidad Católica de Futsal – chilijski klub futsalowy z siedzibą w mieście Santiago, obecnie występuje w najwyższej klasie rozgrywkowej Chile. Jest sekcją futsalu klubu sportowego CD Universidad Católica.

</doc>
<doc id="4525513" url="https://pl.wikipedia.org/wiki?curid=4525513" title="Małopolskie Centrum Kultury Sokół w Nowym Sączu">
Małopolskie Centrum Kultury Sokół w Nowym Sączu



</doc>
<doc id="4525514" url="https://pl.wikipedia.org/wiki?curid=4525514" title="Skaneateles (jezioro)">
Skaneateles (jezioro)

Jezioro Skaneateles – jezioro w Stanach Zjednoczonych, w stanie Nowy Jork, w hrabstwach Onondaga, Cayuga oraz Cortland. Jezioro jest piątym co do wielkości oraz najwyżej położonym z jezior regionu Finger Lakes. Jezioro ma również najczystszą wodę z jezior regionu, miasto Syracuse oraz inne okoliczne miasta i wsie korzystają z wody jeziora bez uprzedniego filtrowania.
Opis.
Powierzchnia Skaneateles to 36 km². Jezioro ma 26 km długości, a jego średnia szerokość wynosi ok. 1,20 km. Maksymalna głębia to 96 km.
Na północnym brzegu jeziora znajduje się miasteczko Skaneateles. Z jeziora wypływa tam m.in. Skaneateles Creek, uchodzący potem do rzeki Seneca.
Historia.
Nazwa "Skaneateles" została nadana przez plemię Irokezów. Byli oni również pierwszymi ludźmi zamieszkującymi tereny wokół jeziora. Jezioro było dla nich m.in. źródłem pożywienia oraz szlakiem transportowym. 
Kiedy na tereny Finger Lakes zaczęli przybywać osadnicy, wybudowano płatne drogi "Seneca" oraz "Hamilton". Nastąpiło również zwodowanie parowca "Independent", który świadczył usługi przewozowe na jeziorze. Otwarto również linię dyliżansową. W owym czasie bogatsi osadnicy budowali domy wokół jeziora, które były inspirowane np. grecką architekturą, jak np. "Roosevelt Hall". Tworzono również infrastrukturę turystyczną, np. poprzez budowanie hoteli takich jak "Indian Queen" czy "Lake House". W pobliżu jeziora wybudowano kilka fabryk oraz młynów. Działalność młynów nie trwała jednak zbyt długo z powodu częstych pożarów. 
Kiedy dobiegła końca działalność parowca "Independent", jego miejsce zastąpiły małe łodzie. Świadczyły one nie tylko usługi transportowe, lecz także dostarczały pocztę z powodu nieprzejezdności wielu dróg wokół jeziora. 
Obecnie jezioro służy głównie do celów turystycznych. Najpopularniejszymi formami rekreacji są żeglarstwo oraz wędkarstwo sportowe.
Przyroda.
W 2012 roku, w swoim dzienniku "Angel Diary" Departament Ochrony Środowiska stanu Nowy Jork opublikował wykaz ryb żyjących w jeziorze. Jezioro zamieszkuje 13 gatunków ryb: pstrąg tęczowy, palia jeziorowa, sieja pospolita, łosoś szlachetny, bass małogębowy, cisco, bass czerwonooki, szczupak czarny, bass słoneczny, okoń żółty, sumik karłowaty, bass niebieski oraz karp. 

</doc>
<doc id="4525515" url="https://pl.wikipedia.org/wiki?curid=4525515" title="Drużynowe mistrzostwa małych państw Europy w szachach">
Drużynowe mistrzostwa małych państw Europy w szachach

Drużynowe mistrzostwa małych państw Europy, oficj. ESNA Team Championship – drużynowe rozgrywki szachowe, organizowane przez European Small Nations Association (ESNA), prowadzone co dwa lata. Po raz pierwszy rozegrane w 2009 roku.
Historia.
Początki turnieju sięgają 1993 roku, kiedy to po raz pierwszy zorganizowano szachowy turniej małych narodów. Ogółem odbyły się trzy takie edycje (1993, 1995, 1997). Ich organizatorem było monakijskie Stowarzyszenie Szachowe Maxa Euwe, a finansowo wspierał je Joop van Oosterom. Poza małymi państwami europejskimi w rozgrywkach uczestniczyły takie kraje jak Aruba i Seszele. Zwycięzcami były drużyny San Marino, Liechtensteinu i Andory. Po 1997 roku Sanmaryński Związek Szachowy podjął próby wskrzeszenia mistrzostw małych państw Europy. Pierwszy taki turniej odbył się w 2009 roku w Andorze.
Format rozgrywek.
Turniej jest rozgrywany systemem kołowym. Na pierwsze 40 posunięć zawodnicy mają 90 minut czasu, a na pozostałą część partii 30 minut. Przysługuje również bonifikata 15 sekund za każdy ruch. W turnieju uczestniczy dziesięć krajów: Liechtenstein, Jersey, Wyspy Owcze, Guernsey, Malta, San Marino, Andora, Luksemburg, Cypr i Monako.

</doc>
<doc id="4525519" url="https://pl.wikipedia.org/wiki?curid=4525519" title="Asz-Szajch Abd Allah">
Asz-Szajch Abd Allah

Asz-Szajch Abd Allah – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 5896 mieszkańców.

</doc>
<doc id="4525520" url="https://pl.wikipedia.org/wiki?curid=4525520" title="Linia sukcesji tronu Luksemburga">
Linia sukcesji tronu Luksemburga

Władca Luksemburga nosi tytuł wielkiego księcia Luksemburga. Luksemburski tron jest dziedziczny i od 1964 roku należy do dynastii Burbonów.

</doc>
<doc id="4525521" url="https://pl.wikipedia.org/wiki?curid=4525521" title="Bani Ghani">
Bani Ghani

Bani Ghani – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 18 271 mieszkańców.

</doc>
<doc id="4525522" url="https://pl.wikipedia.org/wiki?curid=4525522" title="Bani al-Hakam">
Bani al-Hakam

Bani al-Hakam – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 3620 mieszkańców.

</doc>
<doc id="4525524" url="https://pl.wikipedia.org/wiki?curid=4525524" title="Adam Gardiner">
Adam Gardiner

Adam Gardiner (ur. 13 grudnia 1966 w Auckland) – nowozelandzki aktor filmowy, telewizyjny i głosowy. Znany jest głównie ze swoich ról głosowych w serii "Power Rangers".

</doc>
<doc id="4525526" url="https://pl.wikipedia.org/wiki?curid=4525526" title="Nazlat al-Amudajn">
Nazlat al-Amudajn

Nazlat al-Amudajn – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 15 519 mieszkańców.

</doc>
<doc id="4525527" url="https://pl.wikipedia.org/wiki?curid=4525527" title="Mistrzostwa małych państw Europy w szachach">
Mistrzostwa małych państw Europy w szachach

Mistrzostwa małych państw Europy, oficj. ESNA Individual Championship – indywidualne rozgrywki szachowe, organizowane przez European Small Nations Association (ESNA), prowadzone co dwa lata. Po raz pierwszy rozegrane w 2014 roku.
Format rozgrywek.
Turniej jest rozgrywany systemem kołowym. Na pierwsze 40 posunięć zawodnicy mają 90 minut czasu, a na pozostałą część partii 30 minut. Przysługuje również bonifikata 30 sekund za każdy ruch.

</doc>
<doc id="4525529" url="https://pl.wikipedia.org/wiki?curid=4525529" title="Taha al-Amida">
Taha al-Amida

Taha al-Amida – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 9781 mieszkańców.

</doc>
<doc id="4525530" url="https://pl.wikipedia.org/wiki?curid=4525530" title="Club Universidad de Chile (futsal)">
Club Universidad de Chile (futsal)

Club Universidad de Chile – chilijski klub futsalowy z siedzibą w mieście Santiago, obecnie występuje w najwyższej klasie rozgrywkowej Chile. Jest sekcją futsalu klubu sportowego Club Universidad de Chile.

</doc>
<doc id="4525534" url="https://pl.wikipedia.org/wiki?curid=4525534" title="Al-Hatahita">
Al-Hatahita

Al-Hatahita – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 6546 mieszkańców.

</doc>
<doc id="4525535" url="https://pl.wikipedia.org/wiki?curid=4525535" title="Itsa (Al-Minja)">
Itsa (Al-Minja)

Itsa – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 20 456 mieszkańców.

</doc>
<doc id="4525537" url="https://pl.wikipedia.org/wiki?curid=4525537" title="Al-Bajahu">
Al-Bajahu

Al-Bajahu – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 17 069 mieszkańców.

</doc>
<doc id="4525538" url="https://pl.wikipedia.org/wiki?curid=4525538" title="CSD Colo-Colo (futsal)">
CSD Colo-Colo (futsal)

CSD Colo-Colo – chilijski klub futsalowy z siedzibą w mieście Santiago, obecnie występuje w najwyższej klasie rozgrywkowej Chile. Jest sekcją futsalu klubu sportowego CSD Colo-Colo.

</doc>
<doc id="4525540" url="https://pl.wikipedia.org/wiki?curid=4525540" title="Kaum al-Lufi">
Kaum al-Lufi

Kaum al-Lufi – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 7147 mieszkańców.

</doc>
<doc id="4525542" url="https://pl.wikipedia.org/wiki?curid=4525542" title="Asz-Szarajina">
Asz-Szarajina

Asz-Szarajina – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 3435 mieszkańców.

</doc>
<doc id="4525544" url="https://pl.wikipedia.org/wiki?curid=4525544" title="Abd al-Fattah Abd ar-Rahman al-Burhan">
Abd al-Fattah Abd ar-Rahman al-Burhan

Abd al-Fattah Abd ar-Rahman al-Burhan (arab. عبد الفتاح عبد الرحمن البرهان, ur. w 1960 w Kundato) – sudański wojskowy w stopniu generała, od 12 kwietnia 2019 pełniący obowiązki głowy państwa jako kolejno: przewodniczący Tymczasowej Rady Wojskowej (2019), przewodniczący Rady Suwerennej (2019–2021), głowa państwa (2021) i przewodniczący Tymczasowej Rady Suwerennej (od 2021).

</doc>
<doc id="4525545" url="https://pl.wikipedia.org/wiki?curid=4525545" title="Al-Awajisa">
Al-Awajisa

Al-Awajisa – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 4645 mieszkańców.

</doc>
<doc id="4525546" url="https://pl.wikipedia.org/wiki?curid=4525546" title="Maria-Astrid Luksemburska">
Maria-Astrid Luksemburska



</doc>
<doc id="4525548" url="https://pl.wikipedia.org/wiki?curid=4525548" title="Erupcja Ilopango w 260 roku">
Erupcja Ilopango w 260 roku



</doc>
<doc id="4525549" url="https://pl.wikipedia.org/wiki?curid=4525549" title="Kulusana">
Kulusana

Kulusana – miejscowość w Egipcie, w muhafazie Al-Minja, w dystrykcie Samalut. W 2006 roku liczyła 22 264 mieszkańców.

</doc>
<doc id="4525550" url="https://pl.wikipedia.org/wiki?curid=4525550" title="Dafasz">
Dafasz

Dafasz – miejscowość w Egipcie, w muhafazie Al-Minja. W 2006 roku liczyła 12 186 mieszkańców.

</doc>
<doc id="4525552" url="https://pl.wikipedia.org/wiki?curid=4525552" title="Mankatin">
Mankatin

Mankatin – miejscowość w Egipcie, w muhafazie Al-Minja. W 2006 roku liczyła 19 950 mieszkańców.

</doc>
<doc id="4525555" url="https://pl.wikipedia.org/wiki?curid=4525555" title="Águilas Doradas (futsal)">
Águilas Doradas (futsal)

Águilas Doradas – kolumbijski klub futsalowy z siedzibą w mieście Rionegro, obecnie występuje w najwyższej klasie rozgrywkowej Kolumbii. Jest sekcją futsalu klubu sportowego Rionegro Águilas.

</doc>
<doc id="4525559" url="https://pl.wikipedia.org/wiki?curid=4525559" title="Jem i Hologramy (film)">
Jem i Hologramy (film)

Jem i Hologramy (ang. "Jem and the Holograms") – amerykański muzyczny, film fantastycznonaukowy z 2015 roku powstały na podstawie serialu animowanego o tym samym tytule.
Odbiór.
Box office.
Budżet filmu jest szacowany na 5 milionów dolarów. W Stanach Zjednoczonych film zarobił ponad 1.4 mln USD. W innych krajach zyski wyniosły ponad 100 tysięcy, a łączny zysk ponad 2.3 mln dolarów.
Krytyka w mediach.
Film spotkał się z bardzo negatywną reakcją krytyków. W serwisie Rotten Tomatoes 20% z 76 recenzji jest pozytywne, a średnia ocen wyniosła 3.7/10. Na portalu Metacritic średnia ocen z 16 recenzji wyniosła 42 punktów na 100.

</doc>
<doc id="4525565" url="https://pl.wikipedia.org/wiki?curid=4525565" title="Problemy społeczne">
Problemy społeczne



</doc>
<doc id="4525567" url="https://pl.wikipedia.org/wiki?curid=4525567" title="Ajna Tiemirtasowa">
Ajna Tiemirtasowa

Ajna Sułtanowna Tiemirtasowa (ur. 7 listopada 2000) – kazachska zapaśniczka walcząca w stylu wolnym. Zajęła siódme miejsce na mistrzostwach świata w 2019. Brązowa medalistka mistrzostw Azji w 2019. Piętnasta na igrzyskach wojskowych w 2019. Mistrzyni Azji juniorów w 2017 roku.

</doc>
<doc id="4525572" url="https://pl.wikipedia.org/wiki?curid=4525572" title="Giovanni Battista Salerni">
Giovanni Battista Salerni

Giovanni Battista Salerni SJ (ur. 24 czerwca 1670 w Cosenzy, zm. 30 stycznia 1729 w Rzymie) – włoski kardynał.
Życiorys.
Urodził się 24 czerwca 1670 roku w Cosenzy, jako syn Domenica Salerniego i Cecilii Constestabile. W 1687 roku wstąpił do zakonu jezuitów, a w 1699 roku przyjął święcenia kapłańskie. Następnie został wykładowcą prawa kanonicznego i teologii, a potem wysłano go na misję dyplomatyczną do Saksonii i Polski, gdzie w 1712 roku nakłonił Fryderyka Augusta do konwersję z kalwinizmu na katolicyzm. Pobłogosławił także jego małżeństwo z Marią Józefą. Ze względu na surowe życie jakie prowadził, bardzo niechętnie przyjął nominację kardynalską i postanowił odmawiać przyjęcia jakiejkolwiek innej kościelnej godności. 29 listopada 1719 roku został kreowany kardynałem prezbiterem i otrzymał kościół tytularny Santa Prisca. Zmarł 30 stycznia 1729 roku w Rzymie.

</doc>
<doc id="4525573" url="https://pl.wikipedia.org/wiki?curid=4525573" title="Marina Siedniewa">
Marina Siedniewa

Marina Witaljewna Siedniewa (ros. Марина Витальевна Седнева; ur. 3 marca 1996) – kazachska zapaśniczka walcząca w stylu wolnym. Zajęła piąte miejsce na mistrzostwach świata w 2019. Brązowa medalistka mistrzostw Azji w 2019. Trzecia na MŚ U-23 w 2018. Mistrzyni Azji U-23 w 2019. Druga na MŚ juniorów w 2016; trzecia w 2015 roku.

</doc>
<doc id="4525574" url="https://pl.wikipedia.org/wiki?curid=4525574" title="Pistolet maszynowy MP18">
Pistolet maszynowy MP18



</doc>
<doc id="4525575" url="https://pl.wikipedia.org/wiki?curid=4525575" title="Suburban Voice">
Suburban Voice

Suburban Voice – czasopismo o tematyce muzycznej, założone w 1982 roku przez Ala Quinta. Przez pierwsze dziesięć numerów było wydawane pod nazwą Suburban Punk. Głównym autorem treści był sam Al Quint. Czasopismo było znane ze swoich szczegółowych wywiadów i recenzji. W 2003 zaprzestano publikacji pisma w wersji drukowanej. Od tego czasu "Suburban Voice" ukazuje się w formie bloga. 
Czasopismo wydawane było w Swampscott w stanie Massachusetts. 

</doc>
<doc id="4525576" url="https://pl.wikipedia.org/wiki?curid=4525576" title="Suburban Punk">
Suburban Punk



</doc>
<doc id="4525577" url="https://pl.wikipedia.org/wiki?curid=4525577" title="Asterope (okeanida)">
Asterope (okeanida)

Asterope (gr. trb. "Asteropê") – w mitologii greckiej jedna z okeanid, córka tytana Okeanosa i tytanidy Tetydy. Jej i Zeusa synem był Akragas, król i założyciel miasta na południowym wybrzeżu Sycylii, które nazwano jego imieniem - obecnie Agrigento. Asterope była prawdopodobnie nimfą studni miejskiej, źródła lub fontanny. 
W mitologii greckiej występuje kilka postaci o imieniu Asterope.

</doc>
<doc id="4525579" url="https://pl.wikipedia.org/wiki?curid=4525579" title="Nurkoża Kajpanow">
Nurkoża Kajpanow

Nurkoża Kajpanow (ur. 21 czerwca 1998) – kazachski zapaśnik walczący w stylu wolnym. Wicemistrz świata w 2019. Złoty medalista mistrzostw Azji w 2019 i 2021; srebrny w 2022. Wicemistrz igrzysk wojskowych w 2019. Trzeci na mistrzostwach Azji juniorów w 2018 roku.

</doc>
<doc id="4525580" url="https://pl.wikipedia.org/wiki?curid=4525580" title="Ferdinando Nuzzi">
Ferdinando Nuzzi

Ferdinando Nuzzi (ur. 10 września 1645 w Orte, zm. 1 grudnia 1717 w Orvieto) – włoski kardynał.
Życiorys.
Urodził się 10 września 1645 roku w Orte, jako syn Giacoma Nuzziego i Marianny Persiani. Studiował na La Sapienzy, gdzie uzyskał doktorat utroque iure. Po przyjęciu święceń, został referendarzem Trybunału Obojga Sygnatur i klerykiem Kamery Apostolskiej. 7 czerwca 1706 roku został tytularnym arcybiskupem Nicei, a wkrótce potem – asystentem Tronu Papieskiego. 16 grudnia 1715 roku został kreowany kardynałem prezbiterem i otrzymał kościół tytularny Santa Pudenziana. Rok później został arcybiskupem ad personam Orvieto. Zmarł tamże 1 grudnia 1717 roku.

</doc>
<doc id="4525584" url="https://pl.wikipedia.org/wiki?curid=4525584" title="Aliszer Jergali">
Aliszer Jergali

Aliszer Jergali (ur. 12 kwietnia 1999) – kazachski zapaśnik walczący w stylu wolnym. Olimpijczyk z Tokio 2020, gdzie zajął siódme miejsce w wadze 97 kg.
Kariera sportowa.
Piąty na mistrzostwach świata w 2019. Srebrny medalista mistrzostw Azji w 2021 i 2022; brązowy w 2019 i 2020. Wicemistrz świata juniorów w 2018. Trzeci na mistrzostwach Azji juniorów w 2018 roku.

</doc>
<doc id="4525586" url="https://pl.wikipedia.org/wiki?curid=4525586" title="Eli Ben-Menachem">
Eli Ben-Menachem

Eli Ben-Menachem (hebr.: אלי בן-מנחם, ur. 24 listopada 1947 w Bombaju) – izraelski polityk, w latach 1988–2006 poseł do Knesetu, w latach 1992–1996, 2001–2002 oraz w 2005 wiceminister w różnych resortach
Życiorys.
Urodził się 24 listopada 1947 w Bombaju. W 1949 wyemigrował do Izraela.
Służbę wojskową zakończył w stopniu porucznika. Pracował jako technik samolotów, był działaczem związkowym.
W wyborach parlamentarnych w 1988 po raz pierwszy dostał się do izraelskiego parlamentu z listy Koalicji Pracy. W kolejnych wyborach uzyskał reelekcję już z listy Partii Pracy. 4 sierpnia dołączył do drugiego rządu Icchaka Rabina jako wiceminister w Kancelarii Premiera i pozostał na stanowisku do 8 kwietnia 1993, kiedy to został wiceministrem w Ministerstwie Budownictwa i Mieszkalnictwa kierowanym przez Binjamina Ben Eli’ezera. Po śmierci Rabina utrzymał funkcję również rządzie Szimona Peresa – do końca kadencji 18 czerwca 1996.
Po raz trzeci zdobył mandat w kolejnych wyborach. W wyborach w maju 1999 nie zdobył miejsca w parlamencie z koalicyjnej listy Jeden Izrael, ale już 17 listopada zastąpił w Knesecie Josiego Belina. Po objęciu funkcji premiera przez Ariela Szarona 7 marca 2001 Ben-Menachem znalazł się w składzie jego pierwszego rządu jako wiceminister przemysłu i handlu w resorcie kierowanym przez Dalję Icik. Pozostał na stanowisku do 2 listopada 2002, kiedy Icik odeszła z rządu.
W wyborach w 2003 po raz piąty został posłem. W szesnastym Knesecie został zastępcą przewodniczącego Knesetu. 11 stycznia 2005 dołączył do drugiego rządu Szarona został wiceministrem budownictwa i mieszkalnictwa kiedy urząd ten objął Jicchak Herzog. Ben-Menachem pozostał na stanowisku do momentu dymisji swego zwierzchnika 23 listopada 2005. W kolejnych wyborach nie uzyskał miejsca parlamencie.

</doc>
<doc id="4525588" url="https://pl.wikipedia.org/wiki?curid=4525588" title="Giovanni Patrizi">
Giovanni Patrizi

Giovanni Patrizi (ur. 24 grudnia 1658 w Rzymie, zm. 31 lipca 1727 w Ferrarze) – włoski kardynał.
Życiorys.
Urodził się 24 grudnia 1658 roku w Rzymie, jako syn Patrizia Patriziego i Virginii Corsini. Studiował na Uniwersytecie Sieneńskim, gdzie uzyskał doktoraty z filozofii i teologii. Następnie został referendarzem Trybunału Obojga Sygnatur i klerykiem Kamery Apostolskiej. 29 stycznia 1702 roku przyjął święcenia diakonatu, a 2 lutego – prezbiteratu. Cztery dni później został tytularnym arcybiskupem Silifke, a 18 lutego przyjął sakrę. Jednocześnie został mianowany nuncjuszem w Neapolu. W tym samym roku został również asystentem Tronu Papieskiego i administratorem diecezji Neapolu. 16 grudnia 1715 roku został kreowany kardynałem prezbiterem i otrzymał kościół tytularny Santi Quattro Coronati. W latach 1718–1721 był legatem w Ferrarze. Zmarł tamże 31 lipca 1727 roku.

</doc>
<doc id="4525593" url="https://pl.wikipedia.org/wiki?curid=4525593" title="Wieża ciśnień w Olsztynku">
Wieża ciśnień w Olsztynku

Wieża ciśnień w Olsztynku – wieża ciśnień usytuowana przy ul. Górnej w Olsztynku (komunalna).
Historia.
Wieża powstała na początku XX wieku. Woda do zbiornika była pompowana ze studni o głębokości 14,7 m. Służyła mieszkańcom do rozpoczęcia II wojny światowej, uniknęła zniszczenia podczas działań wojennych i była użytkowana do 1995 roku. 16 marca 2000 roku została wpisana do rejestru zabytków pod nr 4157.
Opis.
Zbiornik zbudowany z czerwonej cegły o pojemności 150 m³ ma średnicę 8 metrów i wysokość 4 metrów. Został on przykryty stożkowym dachem, nad którym znajduje się okrągła wieżyczka zwieńczona iglicą. Kubatura całej wieży to 1500 m³, a wysokość 34 metry. Ośmioboczna podstawa ma 23 metry.
Remont w 2019 roku.
W marcu 2019 roku Urząd Miejski w Olsztynku podpisał umowę z wykonawcą, który ma zakończyć prace remontowe do końca tegoż roku. Inwestycja została dofinansowana z Regionalnego Programu Operacyjnego województwa warmińsko-mazurskiego. Planowana jest budowa w miejscu zbiornika tarasu widokowego. Wewnątrz siedmiokondygnacyjnej wieży zaplanowano windę i ściankę wspinaczkową. Na dole ma być sala konferencyjna z zapleczem. Planowane jest organizowanie w wyremontowanej wieży spotkań i szkoleń dla mieszkańców. Wokół budynku przewidziano parking.

</doc>
<doc id="4525595" url="https://pl.wikipedia.org/wiki?curid=4525595" title="Niccolò Caracciolo">
Niccolò Caracciolo

Niccolò Caracciolo (ur. 8 listopada 1658 w Villa Santa Maria, zm. 7 lutego 1728 w Kapui) – włoski kardynał.
Życiorys.
Urodził się 8 listopada 1658 roku w Villa Santa Maria, jako syn Filippa Caracciolo i Zenobii del Giudice. Studiował na Uniwersytecie Neapolskim, gdzie uzyskał doktorat utroque iure, a następnie został referendarzem Trybunału Obojga Sygnatur. 10 maja 1700 roku został tytularnym arcybiskupem Tesalonik, a 6 czerwca przyjął sakrę. W tym samym roku został nuncjuszem w Toskanii, a trzy lata później został arcybiskupem Kapui. W latach 1712–1715 pełnił funkcję wiceregenta Rzymu. 16 grudnia 1715 roku został kreowany kardynałem prezbiterem i otrzymał kościół tytularny Santi Silvestro e Martino ai Monti. Zmarł 7 lutego 1728 roku w Kapui.

</doc>
<doc id="4525597" url="https://pl.wikipedia.org/wiki?curid=4525597" title="Cerro Porteño (futsal)">
Cerro Porteño (futsal)

Cerro Porteño – paragwajski klub futsalowy z siedzibą w dzielnicy Barrio Obrero miasta Asunción, obecnie występuje w najwyższej klasie rozgrywkowej Paragwaju. Jest sekcją futsalu klubu sportowego Cerro Porteño.

</doc>
<doc id="4525601" url="https://pl.wikipedia.org/wiki?curid=4525601" title="Aligadży Gamidgadżyjew">
Aligadży Gamidgadżyjew

Aligadży Abdusałamowicz Gamidgadżyjew (ros. Алигаджи Абдусаламович Гамидгаджиев; ur. 20 maja 1988) – rosyjski, a od 2018 roku kirgiski zapaśnik walczący w stylu wolnym. Zajął 23. miejsce na mistrzostwach świata w 2019. Piąty na igrzyskach azjatyckich w 2018. Srebrny medalista mistrzostw Azji w 2019. Mistrz Europy juniorów w 2008 roku.

</doc>
<doc id="4525602" url="https://pl.wikipedia.org/wiki?curid=4525602" title="Bergisches Land">
Bergisches Land

Bergisches Land – region w zachodnich Niemczech, w kraju związkowym Nadrenia Północna-Westfalia, położony pomiędzy Renem (na zachodzie), Ruhrą (na północy), rzeką Sieg (na południu) a wyżyną Sauerland (na wschodzie), na obrzeżu Reńskich Gór Łupkowych, na terenie zajmowanym w przeszłości przez Księstwo Bergu.
Teren ten zajmują niskie góry (do około 500 m n.p.m.), w dużej części zalesione, z gęstą siecią rzeczną (m.in. Wupper, Agger). Znaczną część regionu zajmuje park krajobrazowy Bergisches Land.
Od XIX wieku rozwinął się tu przemysł (główne ośrodki – Wuppertal, Solingen, Remscheid).

</doc>
<doc id="4525604" url="https://pl.wikipedia.org/wiki?curid=4525604" title="Przymierze polsko-pruskie 1790">
Przymierze polsko-pruskie 1790



</doc>
<doc id="4525605" url="https://pl.wikipedia.org/wiki?curid=4525605" title="Ojbek Nasirow">
Ojbek Nasirow

Ojbek Nasirow (ur. w 1989) – kirgiski zapaśnik walczący w stylu wolnym. Zajął dwunaste miejsce na mistrzostwach świata w 2019. Brązowy medalista mistrzostw Azji w 2019 roku.

</doc>
<doc id="4525607" url="https://pl.wikipedia.org/wiki?curid=4525607" title="Akragas (mitologia)">
Akragas (mitologia)

Akragas (gr. ) – w mitologii greckiej syn okeanidy Asterope i Zeusa, wnuk tytana Okeanosa i tytanidy Tetydy, król i założyciel miasta na południowym wybrzeżu Sycylii, które nazwano jego imieniem - obecnie Agrigento. 

</doc>
<doc id="4525610" url="https://pl.wikipedia.org/wiki?curid=4525610" title="Club Nacional de Futsal">
Club Nacional de Futsal

Club Nacional de Futsal – urugwajski klub futsalowy z siedzibą w mieście Montevideo, obecnie występuje w najwyższej klasie rozgrywkowej Urugwaju. Jest sekcją futsalu klubu sportowego Club Nacional de Football.

</doc>
<doc id="4525615" url="https://pl.wikipedia.org/wiki?curid=4525615" title="Yuka Kagami">
Yuka Kagami



</doc>
<doc id="4525616" url="https://pl.wikipedia.org/wiki?curid=4525616" title="Yudai Fujita">
Yudai Fujita



</doc>
<doc id="4525617" url="https://pl.wikipedia.org/wiki?curid=4525617" title="Kojiro Shiga">
Kojiro Shiga



</doc>
<doc id="4525618" url="https://pl.wikipedia.org/wiki?curid=4525618" title="Cieśniny czarnomorskie">
Cieśniny czarnomorskie



</doc>
<doc id="4525619" url="https://pl.wikipedia.org/wiki?curid=4525619" title="Cieśniny tureckie">
Cieśniny tureckie

Cieśniny tureckie, cieśniny czarnomorskie – cieśniny Morza Śródziemnego w Turcji pomiędzy Azją Mniejszą a Tracją. Zbiorcza nazwa na: Dardanele, morze Marmara i Bosfor. Ich łączna długość wynosi 330 km.
Stanowią granicę pomiędzy Europą a Azją. Po obu stronach Bosforu i nad północną częścią morza Marmara rozpościera się największe i najludniejsze miasto Turcji – Stambuł, potężna metropolia już od czasów starożytnych (pierwotnie Bizancjum, a następnie Konstantynopol).
Cieśniny są ważnym szlakiem handlowym – jedynym połączeniem Morza Czarnego z Morzem Śródziemnym (poprzez Morze Egejskie). Od XIX wieku były przedmiotem rywalizacji pomiędzy Rosją, Turcją i mocarstwami zachodnimi. Prawo swobodnego przepływu statków handlowych przez cieśniny gwarantuje konwencja z Montreux.
Historia.
W starożytności Dardanele nosiło nazwę Hellespont, zaś morze Marmara – zwane było Propontydą lub Propontís. Już wówczas był to ważny szlak handlowy, szczególnie po podbojach Aleksandra Macedońskiego. W czasach rzymskich wybrzeża cieśnin i Propontydy stały się pomostem pomiędzy posiadłościami europejskimi a azjatyckimi Cesarstwa, a miasta tu położone – Nikomedia i Bizancjum urosły do rangi stolic Cesarstwa. Przez wieki tereny te należały do Cesarstwa Bizantyńskiego, a po jego upadku do Imperium Osmańskiego.
Kończący wojnę rosyjsko-turecką w latach 1768–1774 traktat w Küczük Kajnardży (1774) gwarantował m.in. prawo żeglugi floty rosyjskiej po Morzu Czarnym oraz wolnego przekraczania cieśnin tureckich przez rosyjskie statki handlowe.
W XIX wieku strategicznym kierunkiem ekspansji Imperium Rosyjskiego były Bałkany, a zamiarem likwidacja państwa tureckiego i uczynienie Morza Czarnego wewnętrznym morzem rosyjskim oraz uzyskanie swobodnego dostępu do cieśnin tureckich. Traktat adrianopolski zawarty 14 września 1829 po VIII wojnie rosyjsko-tureckiej potwierdzał m.in. prawo przepływu przez Bosfor i Dardanele dla rosyjskich statków handlowych i wszystkich państw zaprzyjaźnionych z Turcją. Jeszcze większy wpływ na cieśniny zyskała Rosja w wyniku podpisanego w 1833 r. traktatu Unkiar-Iskielessi, uzyskując prawo ich przekraczania przez rosyjskie okręty wojenne przy równoczesnym zobowiązaniu się Turcji do niewpuszczania na Morze Czarne okrętów obcych. Przywileje z niego wynikające Rosjanie utracili w wyniku podpisania konwencji londyńskiej w 1841. Podpisane przez Wielką Brytanię, Francję, Austrię, Prusy i Rosję porozumienie zamykało cieśniny tureckie dla wszelkich okrętów wojennych, co faworyzowało Brytyjczyków kosztem Imperium Rosyjskiego.
Konflikt między Rosją a mocarstwami zachodnimi narastał i doprowadził do wybuchu wojny krymskiej (1853–1856), przegranej przez Rosję. Podpisany na jej zakończenie paryski traktat ogłaszał neutralność i zdemilitaryzowanie Morza Czarnego. Niektóre jego postanowienia zostały uchylone przez traktat londyński z 1871 – Rosja i Turcja otrzymały prawo utrzymywania flot wojennych na Morzu Czarnym, cieśniny tureckie pozostały jednak dla okrętów zamknięte.
W XX wieku Rosja wciąż usiłowała uzyskać dostęp do Morza Śródziemnego i jego szlaków handlowych (poprzez otwarcie korytarza przez Dardanele i Bosfor, kontrolowane przez Imperium Osmańskie) oraz pełnej władzy nad Morzem Czarnym, co było jedną z przyczyn wybuchu I wojny światowej w 1914. Po wybuchu wojny Turcja ogłosiła zamknięcie cieśnin i wypowiedziała wszystkie wcześniejsze układy ich dotyczące. W 1915 miała miejsce bitwa o Gallipoli.
Po I wojnie światowej oraz wojnie grecko-tureckiej (1919–1922) na mocy konwencji podpisanej na konferencji w Lozannie cieśniny tureckie zdemilitaryzowano i zezwolono na swobodny przepływ statków handlowych i okrętów wojennych wszelkich państw. Większość tych postanowień została anulowana w 1936 poprzez podpisanie konwencji z Montreux, która znosiła demilitaryzację i pozwalała Turcji na budowę infrastruktury wojskowej w obrębie cieśnin. Gwarantowała ona swobodę przepływu dla statków handlowych i cywilnych wszelkich bander. Turcji przysługuje kontrola okrętów wojennych pragnących przepłynąć przez Bosfor i Dardanele, przy czym uznano specjalne prawa dla państw czarnomorskich, ograniczono zaś dostęp dla okrętów innych państw.
Postanowienia konwencji z Montreux pozostają obowiązujące w XXI wieku.

</doc>
<doc id="4525627" url="https://pl.wikipedia.org/wiki?curid=4525627" title="Cieśniny Czarnomorskie">
Cieśniny Czarnomorskie



</doc>
<doc id="4525635" url="https://pl.wikipedia.org/wiki?curid=4525635" title="Tungak">
Tungak



</doc>
<doc id="4525636" url="https://pl.wikipedia.org/wiki?curid=4525636" title="Lavongai">
Lavongai



</doc>
<doc id="4525639" url="https://pl.wikipedia.org/wiki?curid=4525639" title="Mistrzostwa Afryki w Lekkoatletyce 2018">
Mistrzostwa Afryki w Lekkoatletyce 2018

21. Mistrzostwa Afryki w Lekkoatletyce – zawody lekkoatletyczne pod auspicjami Confederation of African Athletics, które odbyły się między 1 a 5 sierpnia 2018 roku na Stephen Keshi Stadium w Asabie.

</doc>
<doc id="4525641" url="https://pl.wikipedia.org/wiki?curid=4525641" title="Droga wojewódzka nr 476">
Droga wojewódzka nr 476

Droga wojewódzka nr 476 (DW476) – droga wojewódzka łącząca drogę krajową DK74 w Nowym Świecie z drogą krajową DK74 w Kanadzie. Droga poprowadzona starym śladem DK74 przez Bełchatów, która przed otwarciem trasy ekspresowej S8 była drogą krajową nr. 8.

</doc>
<doc id="4525642" url="https://pl.wikipedia.org/wiki?curid=4525642" title="Hanus Lim">
Hanus Lim



</doc>
<doc id="4525649" url="https://pl.wikipedia.org/wiki?curid=4525649" title="Sześć niedźwiedzi i klown Cebulka">
Sześć niedźwiedzi i klown Cebulka

Sześć niedźwiedzi i klown Cebulka (czes.: "Šest medvědů s Cibulkou") – czechosłowacka komedia filmowa w reżyserii Oldřicha Lipskiego z roku 1972.
Nagrody.
Brązowy medal VIII. Międzynarodowego Festiwalu Filmowego w Moskwie, 1973.

</doc>
<doc id="4525652" url="https://pl.wikipedia.org/wiki?curid=4525652" title="Deportivo Kansas">
Deportivo Kansas

Deportivo Kansas – peruwiański klub futsalowy z siedzibą w mieście Lima, do 2007 występował w najwyższej klasie rozgrywkowej Peru.
W 2004 w finale Copa Libertadores de Futsal przegrał 6-13 i 1-8 z brazylijskim Malwee/jaragua

</doc>
<doc id="4525654" url="https://pl.wikipedia.org/wiki?curid=4525654" title="II Liceum Ogólnokształcące im. Marii Konopnickiej w Inowrocławiu">
II Liceum Ogólnokształcące im. Marii Konopnickiej w Inowrocławiu

II Liceum Ogólnokształcące im. Marii Konopnickiej w Inowrocławiu – humanistyczna szkoła ponadpodstawowa ze stuletnimi tradycjami istnienia.
Historia.
Szkoła powstała w 1920 r. jako żeńskie Liceum Miejskie o profilu humanistycznym w gmachu przy ulicy Średniej zorganizowane przez Marię Buzalską. Od roku 1921/1922 funkcjonowało Gimnazjum Żeńskie o profilu humanistycznym z uprawnieniami dla absolwentek do aplikowania na studia uniwersyteckie. Pełne prawa gimnazjum państwowego Prywatne Gimnazjum Żeńskie im. Marii Konopnickiej otrzymało w 1924 r.
Początkowo w ośmiu oddziałach uczyło się 200 uczennic. Ze względu na trudności lokalowe lekcje odbywały się popołudniowo, a w dalszych latach – już w budynku Szkoły Powszechnej im. Marii Panny – w godzinach porannych. Pierwszym dyrektorem szkoły był Józef Orzech, a później (do 1936/7) nauczycielka historii Bolesława Kompfówna. Pracowała ona w Gimnazjum do II wojny światowej, a także po wojnie. W latach 1937–1939 dyrektorką szkoły była Barbara Kaletówna.
Szkoła otrzymała od magistratu w wieczystą dzierżawę grunt przy skrzyżowaniu alei Sienkiewicza z Jasną (Konopnickiej). Gmach szkoły budowany w latach 1925–1927 według projektu Doświkowskiego uroczyście otwarto 17 XI 1927 r. Gośćmi uroczystości byli m.in. biskup Antoni Laubitz, kurator Okręgu Szkolnego Poznańskiego dr B. Chrzanowski oraz prezydent Inowrocławia dr Józef Krzymiński. Do szkoły uczęszczały dziewczęta z rodzin ziemiańskich, mieszczańskich (urzędniczych, kupieckich) oraz oficerskich. Czesne w latach 1928/1929 wynosiło 36 zł miesięcznie.
We wrześniu 1939 r. w gmachu ulokowano Arbeitsamt – niemiecki urząd pracy. Po zakończeniu wojny w 1945 r. nauka odbywała się w budynku Liceum Ogólnokształcącego im. Jana Kasprowicza i w Liceum Pedagogicznym, a od maja 1945 już we własnym budynku. Początkowo dyrektorem został Antoni Cybiński a w latach 1945/1946 – Maria Zborucka, nauczycielka historii. W 1950 r. w szkole było 14 oddziałów (4-letnie gimnazjum i 2-letnie liceum). W tym czasie w gmachu funkcjonowało także Liceum dla Wychowawczyń Przedszkoli (1950–1958).
Od 1963 r. szkoła stała się koedukacyjna. W latach 60. XX w dyrektorami szkoły byli: M. Zborucka (do 1960/1961), Zygmunt Marczewski (1961–1968), Krystyna Oset (1968–1978), Zbigniew Lissowski (1978–1989), Alina Nowakowska (1989–2006). Obecnie dyrektorem II LO im. Marii Konopnickiej jest Jarosław Obiała (2006–).
W latach 1966–69 przy szkole wybudowano salę gimnastyczną a w latach 1971/1972 boisko sportowe.
Działalność.
Szkoła w statucie ma wpisaną misję wychowania młodzieży w duchu humanizmu, tolerancji, patriotyzmu "w poszanowaniu postępowych tradycji kultury narodowej i powszechnej" (statut rozdz.3 § 12.6). W historii w szkole działały m.in. drużyna ZHP, koło szkolne LOP, koło PCK, Szkolna Kasa Oszczędności, Spółdzielnia Uczniowska "UL", koło teatralne, kabaret "Symbioza", gazetka szkolna.
Stowarzyszenie absolwentów.
Stowarzyszenie Wychowanków Gimnazjum i Liceum im. Marii Konopnickiej Inowrocławiu Powstało w 1992 roku. Organizuje spotkania absolwentów, opracowuje biogramy wychowanków. Od 2016 trwa szósta pięcioletnia kadencja zarządu stowarzyszenia. Członkowie stowarzyszenia spotykają się cyklicznie w pierwszy wtorek miesiąca w lokalu przy ul. Królowej Jadwigi.

</doc>
<doc id="4525664" url="https://pl.wikipedia.org/wiki?curid=4525664" title="Richard Tice">
Richard Tice

Richard Tice (ur. 13 września 1964 w Farnham) – brytyjski przedsiębiorca i polityk, lider Reform UK, poseł do Parlamentu Europejskiego IX kadencji.
Życiorys.
Kształcił się na University of Salford, gdzie studiował ekonomikę i zarządzanie kosztami w budownictwie. Zawodowo przez wiele lat związany z branżą nieruchomości, pracował w Wielkiej Brytanii i Francji. W 1991 utworzył przedsiębiorstwo budowlane The Sunley Group, którym zarządzał do czasu jego sprzedaży w 2006. Prowadził później własną działalność w branży doradczej, był dyrektorem wykonawczym w przedsiębiorstwie inwestycyjnym CLS Holdings, następnie został partnerem i dyrektorem generalnym firmy Quidnet Capital. Pełnił funkcję przewodniczącego rady gubernatorów instytucji edukacyjnej Northampton Academy. Zaangażowany również w działalność fundacji charytatywnej założonej przez swojego dziadka Bernarda Sunleya.
Był długoletnim członkiem Partii Konserwatywnej. W 2015 współtworzył i został współprzewodniczącym inicjatywy Leave.EU, prowadzącej i finansującej kampanię na rzecz opuszczenia Unii Europejskiej przez Wielką Brytanię. Wkrótce po referendum z 2016 został współprzewodniczącym Leave Means Leave, nowo powołanej organizacji lobbingowej na rzecz realizacji brexitu. W 2019 objął funkcję przewodniczącego Brexit Party, nowego ugrupowania Nigela Farage’a. W tym samym roku z jej ramienia uzyskał mandat posła do Parlamentu Europejskiego IX kadencji. Wykonywał go do czasu brexitu w styczniu 2021.
W marcu 2021 został nowym liderem Reform UK (nazwę tę Brexit Party przyjęła w styczniu tegoż roku).

</doc>
<doc id="4525665" url="https://pl.wikipedia.org/wiki?curid=4525665" title="Deportivo Táchira Fútsal Club">
Deportivo Táchira Fútsal Club

Deportivo Táchira Fútsal Club – wenezuelski klub futsalowy z siedzibą w mieście San Cristóbal, obecnie występuje w najwyższej klasie rozgrywkowej Wenezueli. Jest sekcją futsalu klubu sportowego Deportivo Táchira.

</doc>
<doc id="4525667" url="https://pl.wikipedia.org/wiki?curid=4525667" title="Talia Flora-Karawia">
Talia Flora-Karawia

Talia Flora-Karawia (grec. Θάλεια Φλωρά-Καραβία, ur. 1871 w gminie Siatista, zm. 1960 w Atenach) – grecka malarka i rysowniczka należąca do szkoły monachijskiej.
Życiorys.
Talia Flora-Karawia urodziła się w 1871 roku w gminie Siatista (dzisiejsza gmina Woio). Trzy lata później przeprowadziła się z rodziną do Stambułu. W wieku 12 lat otrzymała stypendium, które pozwoliło jej uczyć się w latach 1883–1888 w żeńskiej szkole. Po ukończeniu nauki przez rok pracowała jako nauczycielka. Postanowiła uczyć się malarstwa i w 1895 roku wyjechała do Monachium, gdzie pracowała z Jeorjosem Jakowidisem (1853–1932) i Nikolaosem Jizisem (1842–1901). Ponieważ jako kobieta nie mogła uczęszczać do monachijskiej Akademii Sztuk Pięknych, więc uczyła się projektowania i malarstwa w prywatnej szkole. Studiowała u takich artystów jak Nikolaos Wokos (1859–1902), Paul Nauen (1859–1932), Anton Ažbe (1862–1905) i Walter Thor (1870–1929). Wróciła na krótko do Stambułu w 1898 roku, a następnie ponownie wyjechała do Monachium, gdzie przebywała do 1900 roku.
Podczas wyjazdu do Egiptu w 1907 roku Flora-Karawia wyszła za mąż za dziennikarza Nikolasa Karawię. Przez następne trzydzieści lat mieszkała w Aleksandrii, gdzie założyła i prowadziła szkołę artystyczną. Podczas wojen bałkańskich w latach 1912–1913 postanowiła towarzyszyć wojskom greckim w roli korespondentki gazety, którą prowadził jej mąż; prowadziła wtedy także dziennik ze szkicami. Rysunki Flory-Karawii zostały zebrane w publikacji pod nazwą "Wrażenia z wojny 1912–1913 w Macedonii i Epirze" z 1936 roku. Flora-Karawia udokumentowała także część wojny grecko-tureckiej w 1921 roku, oraz front albański podczas wojny grecko-włoskiej. W 1940 roku przeniosła się do Grecji, gdzie mieszkała do końca życia. Zmarła w Atenach w 1960 roku.
Twórczość.
Flora-Karawia zaczęła wystawiać swoje prace w 1898 roku. Jej wystawa z Sofią Laskaridu (1876–1965) w Atenach w 1906 roku zebrała wiele pochlebnych opinii. Brała udział w wielu pokazach indywidualnych i grupowych w Grecji i zagranicą, w tym na Wystawie Światowej w 1900 roku w Paryżu. Jej prace były również prezentowane w Stambule (1901, 1902), Atenach (1903), Kairze (1909), Rzymie (1911) i na Biennale w Wenecji w 1934 roku.
Wśród prac Flory-Karawii znajdują się portrety, pejzaże, martwe natury, sceny rodzajowe i ilustracje książkowe. Początkowo malowała według akademickich zasad, ale z czasem zaczęła wykorzystywać elementy impresjonizmu i malarstwa plenerowego.
W zbiorach Muzeum Wojny w Atenach (Πολεμικό Μουσείο) znajduje się duża kolekcja akwareli i pasteli Flory-Karawii z wojen bałkańskich i wojny grecko-tureckiej w 1921 roku. Jej szkice przedstawiają m.in. bitwę pod Bizani w lutym 1913 roku, tymczasowy szpital w Filippiadzie, pojenie koni, przenośne piece na chleb, a także króla Konstantyna I Greckiego i jego dwór. Około 70 szkiców wojennych Flory-Karawii zostało zakupionych od artystki w 1957 roku i przekazanych do Miejskiej Galerii Sztuki w Janinie (Δημοτική Πινακοθήκη Ιωαννίνων).

</doc>
<doc id="4525669" url="https://pl.wikipedia.org/wiki?curid=4525669" title="Kim Dong-hwan">
Kim Dong-hwan

Kim Dong-hwan (kor. 김동환; ur. 1 kwietnia 1993) – południowokoreański zapaśnik walczący w stylu wolnym. Brązowy medalista mistrzostw Azji w 2019. Wicemistrz Azji juniorów w 2011 roku.

</doc>
<doc id="4525672" url="https://pl.wikipedia.org/wiki?curid=4525672" title="Società Sportiva Bocca">
Società Sportiva Bocca

Societá Sportiva Bocca – ekwadorski klub futsalowy z siedzibą w mieście Guayaquil, obecnie występuje w najwyższej klasie rozgrywkowej Ekwadoru.

</doc>
<doc id="4525676" url="https://pl.wikipedia.org/wiki?curid=4525676" title="Jeong Seo-yeon">
Jeong Seo-yeon

Jeong Seo-yeon (kor. 정서연; ur. 1995) – południowokoreańska zapaśniczka walcząca w stylu wolnym. Zajęła jedenaste miejsce na mistrzostwach świata w 2019. Srebrna medalistka mistrzostw Azji w 2019; szósta w 2017 roku.

</doc>
<doc id="4525677" url="https://pl.wikipedia.org/wiki?curid=4525677" title="Tomasz Dąbrowski (kierowca)">
Tomasz Dąbrowski (kierowca)

Tomasz Dąbrowski (zm. 30 stycznia 2022) – polski kierowca wyścigowy.
Biografia.
W 1985 roku uzyskał licencję rajdową i wyścigową. W 1989 roku debiutował Polskim Fiatem 126p w RSMP, GSMP i WSMP. W 1990 roku zajął Polskim Fiatem 126p trzecie miejsce w klasyfikacji klasy A1 GSMP, za Antonim Skudłą i Rafałem Podolskim. W następnych latach skupił się na wyścigach samochodowych. W sezonie 1991 został wicemistrzem Polski w klasie A1. W 1992 roku ponownie był trzeci w klasie A1.
W 1993 roku zmienił samochód na Forda Sierrę RS Cosworth, co zaowocowało siódmym miejscem w klasie H2 WSMP. W 1995 roku rozpoczął starty w Pucharze Cinquecento Sporting w WSMP i GSMP (czwarty w klasie H1)). W sezonie 1997 był wicemistrzem w klasyfikacji Pucharu Cinquecento Sporting GSMP.
W roku 1998 rywalizował Toyotą Corollą MR2, zdobywając wicemistrzostwo WSMP w klasie H-2000. W GSMP był wówczas z kolei wicemistrzem grupy H i mistrzem klasy H-1600. Od 1999 roku korzystał z Forda Escorta.
W 2001 roku zadebiutował w wyścigach pojazdów jednomiejscowych, ścigając się Estonią. W sezonie 2004 zdobył tytuł w klasie E-2000 oraz trzecie miejsce w Formule Super Sport. W 2005 roku został wicemistrzem klasy E-2000. W roku 2006 po raz drugi w karierze został II wicemistrzem Polski w Formule 3.
Startował również w Rallye Monte Carlo Historique.

</doc>
<doc id="4525678" url="https://pl.wikipedia.org/wiki?curid=4525678" title="Michael Holmes">
Michael Holmes



</doc>
<doc id="4525681" url="https://pl.wikipedia.org/wiki?curid=4525681" title="Mike Holmes">
Mike Holmes



</doc>
<doc id="4525682" url="https://pl.wikipedia.org/wiki?curid=4525682" title="Mick Holmes">
Mick Holmes



</doc>
<doc id="4525683" url="https://pl.wikipedia.org/wiki?curid=4525683" title="Micky Holmes">
Micky Holmes



</doc>
<doc id="4525685" url="https://pl.wikipedia.org/wiki?curid=4525685" title="Bogumił Szuba (konstruktor)">
Bogumił Szuba (konstruktor)

Bogumił Czesław Szuba (ur. 31 stycznia 1925 w Brzozowie, zm. 20 lipca 1989 w Bielsku-Białej) – polski inżynier, konstruktor szybowcowy.
Życiorys.
Syn Władysława i Cecylii z Gadomskich. Maturę uzyskał w liceum w Brzozowie. Od września 1945 r. studiował na Wydziale Mechanicznym Politechniki Śląskiej w Gliwicach, następnie przeniósł się na Akademię Górniczo-Hutniczą w Krakowie. W 1951 roku ukończył studia i rozpoczął pracę w Centralnym Biurze Aparatury Chemicznej i Urządzeń Chemicznych „Koksoprojekt” w Krakowie.
Od maja 1955 r. rozpoczął pracę w Szybowcowym Zakładzie Doświadczalnym w Bielsku-Białej jako starszy konstruktor. Był kierownikiem zespołów konstrukcyjnych opracowujących szybowce wyczynowe SZD-19 Zefir, Zefir 2, SZD-29 Zefir 3 i SZD-31 Zefir 4. W szybowcu SZD-19 Zefir jego konstrukcji po raz pierwszy zastosowano nowość na skalę światową - leżącą pozycję pilota. W 1956 roku przeszedł praktyczny kurs szybowcowy.
Od 1969 roku był szefem Biura Konstrukcyjnego a następnie Wydziału Badawczo-Rozwojowego SZD i pracował nad konstruowaniem szybowców laminatowych. W latach 1976-1978 i 1983-1987 zajmował stanowisko głównego konstruktora, w 1982 roku pod jego kierownictwem skonstruowano szybowiec SZD-48-3 Jantar Standard 3.
Był przedstawicielem Polski na kongresach OSTIV w Kolonii, Vršac oraz w Cannes.
Zmarł 20 lipca 1989 roku w Bielsku-Białej, został pochowany na cmentarzu katolickim przy ul. Grunwaldzkiej.

</doc>
<doc id="4525693" url="https://pl.wikipedia.org/wiki?curid=4525693" title="Barbara Bibik">
Barbara Bibik

Barbara Maria Bibik (ur. 29 maja 1979) – polska filolożka klasyczna, wykładowczyni w Katedrze Filologii Klasycznej Uniwersytetu Mikołaja Kopernika w Toruniu.
Życiorys.
Studia licencjackie ukończyła w Instytucie Filologii Klasycznej Uniwersytetu Warszawskiego w 2001, a studia magisterskie w Katedrze Filologii Klasycznej Uniwersytetu Mikołaja Kopernika w 2004. W Toruniu ukończyła również specjalizację teatrologiczną w Instytucie Literatury Polskiej. Stopień doktora nauk humanistycznych uzyskała w 2008 na UMK na podstawie napisanej pod kierunkiem Mariana Szarmacha rozprawy "Antygona – studium postaci. Analiza wybranych polskich tłumaczeń oraz inscenizacji teatralnych". W 2018 otrzymała na UMK stopień doktor habilitowanej nauk humanistycznych w dyscyplinie literaturoznawstwo, specjalność teatrologia, filologia klasyczna, translatologia, przedstawiając dzieło "Translatoris vestigia. Projekcie inscenizacyjne wybranych polskich tłumaczy Orestei Ajschylosa". 
Jest stypendystką Fundacji Lanckorońskich, Fundacji z Brzezia Lanckorońskich oraz Fundacji Hardt pour l’ étude de l’ antiquité classique. Od 2007 roku prezes Zarządu Fundacji "„Traditio Europae”", zajmującej się popularyzacją nauk o antyku. Zajmuje się dramatem antycznym i jego recepcją, zwłaszcza tragedią grecką, oraz problematyką przekładów z języków klasycznych, którym to zagadnieniom poświęciła szereg publikacji. Interesuje się także dziedzictwem grecko-rzymskiego antyku, rolą kobiety w społeczeństwie starożytnym oraz motywem śmierci w kulturze.
Od wielu lat współpracuje z Krajowym Funduszem na rzecz Dzieci.

</doc>
<doc id="4525700" url="https://pl.wikipedia.org/wiki?curid=4525700" title="Aleksander Falzmann">
Aleksander Falzmann

Aleksander Falzmann (ur. 24 sierpnia 1887 w Łodzi, zm. 4 maja 1942 w KL Dachau) – polski duchowny luterański i działacz społeczny pochodzenia niemieckiego, radca Konsystorza i członek Synodu Kościoła Ewangelicko-Augsburskiego w RP w okresie II Rzeczypospolitej.
Życiorys.
Urodził się w Łodzi jako syn przemysłowca Alojzego Falzmanna i Emilii Groehne. Miał pięcioro rodzeństwa przyrodniego (z pierwszego małżeństwa ojca z Pauliną Buhle) oraz czworo z drugiego małżeństwa ojca. Mimo iż jego rodzina była pochodzenia niemieckiego, to w domu rodzinnym mówiono w języku polskim, a sam Aleksander został wychowany w duchu polskości. Kształcił się w łódzkim gimnazjum o profilu humanistycznym, jednak ze względu na wydarzenia łódzkie 1905 i zamknięcie szkoły zmuszony był wyjechać do Kijowa, gdzie ostatecznie zdał egzamin maturalny. W latach 1908–1912 studiował teologię ewangelicką w Dorpacie. Ordynację na duchownego przyjął 8 grudnia 1912 z rąk biskupa Juliusza Bursche i podjął posługę wikariusza łódzkiej parafii ewangelicko-augsburskiej. W tym okresie poślubił również Łucją Seiler (zm. 1977). 30 listopada 1913 urodził się ich syn – Karol Aleksander (zm. 2002).
W 1914 został mianowany proboszczem-administratorem parafii w Pułtusku i Mławie. Po wybuchu I wojny światowej, gdy władze rosyjskie nakazały wysiedlenie miejscowych ewangelików w głąb Rosji, ks. Falzmann za zgodą swojego zwierzchnika bpa Juliusza Bursche dobrowolnie udał się wraz z przesiedleńcami do Charkowa, gdzie otoczył ich dalszą opieką duszpasterską. Po zakończeniu działań wojennych ks. Falzmann powrócił do Pułtuska, gdzie podjął starania w kierunku odzyskania urzędu proboszcza wchodząc w konflikt z niemieckim Konsystorzem, który przejął parafię. W Pułtusku na świat w 1919 przyszła córka Falzmannów – Irena (zm. 2008).
W 1920 został wybrany, mimo sprzeciwu części parafian pochodzenia niemieckiego, na nowego proboszcza parafii ewangelicko-augsburskiej w Zgierzu k. Łodzi. Zastąpił na tym urzędzie ks. Karola Seriniego. Funkcję proboszcza zgierskiej parafii piastował do wybuchu II wojny światowej. W Zgierzu przyszła na świat również druga córka państwa Falzmannów – Ina (zm. 2007). Jako proboszcz zgierskiej parafii ks. Aleksander Falzmann uważany był za zwolennika bpa Juliusza Bursche. W tym czasie na terenie parafii działały między innymi dom starców, dom sierot i ochronka, a sam proboszcz zaangażowany był w szeroką działalność społeczną na terenie Zgierza. W okresie Synodu Konstytucyjnego Kościoła w latach 1922/1923 pełnił funkcję jednego z czterech sekretarzy Synodu. W latach 1925–1930 pełnił funkcję kierownika Szkoły Ewangelistów w Zgierzu. W 1937 został przedstawicielem (delegatem) duchowieństwa w Synodzie Kościoła, zaś w 1938 został także radcą Konsystorza Kościoła Ewangelicko-Augsburskiego w RP. W 1937 rozważał możliwość objęcia parafii w Mikołowie na Górnym Śląsku, jednak ostatecznie zdecydował się nie opuszczać zgierskiej parafii.
Po wybuchu II wojny światowej i zbombardowaniu zgierskiego kościoła próbował zabezpieczyć ocalałe dobra kościelne. W pierwszych dniach okupacji niemieckiej został wraz z grupą zakładników osadzony w kościele św. Katarzyny. Po zwolnieniu został ponownie aresztowany już 28 września 1939 i poddany brutalnemu śledztwu. W czerwcu 1940 został deportowany do niemieckiego-nazistowskiego obozu koncentracyjnego Dachau, następnie do KL Sachsenhausen i w grudniu 1940 ponownie do KL Dachau. W obozie był wielokrotnie bity i poddawany eksperymentom medycznym. Podobno zaszczepiono mu także flegmonę (ropowicę). 4 maja 1942 ze względu na skrajne wycieńczenie został włączony do transportu do komory gazowej. Zmarł na atak serca jeszcze w trakcie transportu. Jego prochów nie wydano rodzinie. Na cmentarzu ewangelickim w Zgierzu znajduje się jego grób symboliczny odsłonięty w 1952 przez bpa Karola Kotulę. Tablica pamiątkowa poświęcona ks. Aleksandrowi Falzmannowi znajduje się także w zgierskim kościele ewangelickim.

</doc>
<doc id="4525701" url="https://pl.wikipedia.org/wiki?curid=4525701" title="Nilufar Gadayeva">
Nilufar Gadayeva

Nilufar Karimovna Gadayeva (ur. 25 marca 1993) – uzbecka zapaśniczka walcząca w stylu wolnym. Zajęła 27. miejsce na mistrzostwach świata w 2019. Brązowa medalistka mistrzostw Azji w 2019, a także igrzysk młodzieży w 2010. Trzecia na mistrzostwach Azji juniorów w 2008 roku.

</doc>
<doc id="4525704" url="https://pl.wikipedia.org/wiki?curid=4525704" title="Peter Smith">
Peter Smith



</doc>
<doc id="4525705" url="https://pl.wikipedia.org/wiki?curid=4525705" title="Pete Smith">
Pete Smith



</doc>
<doc id="4525707" url="https://pl.wikipedia.org/wiki?curid=4525707" title="University of Bath">
University of Bath



</doc>
<doc id="4525710" url="https://pl.wikipedia.org/wiki?curid=4525710" title="Michael Gazzo">
Michael Gazzo



</doc>
<doc id="4525711" url="https://pl.wikipedia.org/wiki?curid=4525711" title="Otomārs Rihters">
Otomārs Rihters

Otomārs Rihters (ur. 14 listopada 1963 w Rzeżycy) – łotewski bobsleista, dwukrotny uczestnik igrzysk olimpijskich (1992, 1994).
W lutym 1992 roku uczestniczył w igrzyskach olimpijskich w Albertville. Wziął udział w czwórkach mężczyzn, w których wspólnie z Zintisem Ekmanisem, Aldisem Intlersem i Borissem Artemjevsem zajął 16. miejsce. Dwa lata później wystąpił na igrzyskach w Lillehammer. Ponownie uczestniczył w czwórkach. Łotewski bob II, w którym poza nim znaleźli się Sandis Prūsis, Juris Tone i Adris Plūksna, uplasował się na 19. pozycji.

</doc>
<doc id="4525712" url="https://pl.wikipedia.org/wiki?curid=4525712" title="Otomars Rihters">
Otomars Rihters



</doc>
<doc id="4525714" url="https://pl.wikipedia.org/wiki?curid=4525714" title="Raymond Saulnier">
Raymond Saulnier



</doc>
<doc id="4525715" url="https://pl.wikipedia.org/wiki?curid=4525715" title="Patrick O'Donoghue">
Patrick O'Donoghue



</doc>
<doc id="4525716" url="https://pl.wikipedia.org/wiki?curid=4525716" title="Michael Rose (ujednoznacznienie)">
Michael Rose (ujednoznacznienie)



</doc>
<doc id="4525719" url="https://pl.wikipedia.org/wiki?curid=4525719" title="Ricardo Alfaro">
Ricardo Alfaro



</doc>
<doc id="4525724" url="https://pl.wikipedia.org/wiki?curid=4525724" title="Sachalin (województwo świętokrzyskie)">
Sachalin (województwo świętokrzyskie)



</doc>
<doc id="4525727" url="https://pl.wikipedia.org/wiki?curid=4525727" title="Josquin Desprez">
Josquin Desprez



</doc>
<doc id="4525728" url="https://pl.wikipedia.org/wiki?curid=4525728" title="Samuel Firlej Broniewski">
Samuel Firlej Broniewski

Samuel Firlej Broniewski herbu Lewart – podkomorzy czernihowski w latach 1662-1674, podstoli czernihowski w latach 1653-1662, rotmistrz królewski w 1666 roku,
Syn kasztelana chełmskiego Mikołaja i Elżbiety z Barszczowskich. Żonaty z Joanną z Boglewic miał syna Jana Samuela.
Podpisał elekcję Jana III Sobieskiego z województwem czernihowskim.

</doc>
<doc id="4525729" url="https://pl.wikipedia.org/wiki?curid=4525729" title="Rzędów">
Rzędów



</doc>
<doc id="4525730" url="https://pl.wikipedia.org/wiki?curid=4525730" title="Paweł V Borghese">
Paweł V Borghese



</doc>
<doc id="4525735" url="https://pl.wikipedia.org/wiki?curid=4525735" title="Loyset Compère">
Loyset Compère

Loyset Compère (ur. ok. 1450 w hrabstwie Hainaut, zm. 16 sierpnia 1518 w Saint-Quentin) – franko-flamandzki kompozytor.
Życiorys.
Dane biograficzne na jego temat są skąpe. Urodził się na terenie hrabstwa Hainaut, jego rodzina według informacji zapisanej w kronice Jeana Molineta wywodziła się z Saint-Omer. Przypuszczalnie pobierał nauki w Saint-Quentin, gdzie był członkiem chóru chłopięcego. Od 1474 do 1475 roku był śpiewakiem na dworze księcia Galeazzo Marii Sforzy w Mediolanie, gdzie zapisano go w księgach rachunkowych pod imieniem "Aluyseto". Kolejna informacja na jego temat pochodzi z 1486 roku, kiedy to poświadczony jest jako śpiewak w kapeli króla Francji Karola VIII. Wiadomo, że towarzyszył monarsze podczas inwazji na Italię w 1494 roku. Pod koniec życia zajmował stanowiska kościelne. W latach 1498–1500 przebywał w Cambrai, a od 1500 roku w Douai. Przed śmiercią piastował stanowisko kanonika przy kościele kolegiackim w Saint-Quentin, gdzie został pochowany.
Twórczość.
Za życia cieszył się wielkim uznaniem, o czym świadczy treść epitafium na płycie nagrobnej oraz liczne wzmianki w dziełach współczesnych. Wspomina go Franchinus Gaffurius w traktacie "Practica musicae" (1496), Guillaume Crétin w lamencie na śmierć Ockeghema, Eloy d’Amerval w "Le livre de la deablerie" (1508), a także François Rabelais w prologu do IV księgi "Gargantui i Pantagruela". Compère utrzymywał znajomość ze słynnymi poetami i pisarzami epoki, m.in.: Jeanem Molinetem, Jeanem Lemaire de Belges i księciem Jeanem II de Bourbon, których teksty wykorzystywał później w swojej twórczości pieśniarskiej. Jego utwory cieszyły się dużą popularnością i zachowały się w licznych odpisach i drukach.
Napisał dwie msze 4-głosowe ("L’homme armé" i "Allez regretz"), 4-głosowe części mszalne ("Kyrie", "Gloria", "Credo", "Credo „Mon père”", "Sanctus"), trzy cykle motetów mszalnych ("Missa Ave Domine Jesu Christe" na 4 lub 5 głosów, "Missa Hodie nobis de Virgine" na 4 głosy i "Missa Galeazesca" na 5 głosów), 25 motetów na 3–5 głosów, 5 chansons motetowych 3-głosowych, 52 chansons 3–4-głosowych, dwie frottole 4-głosowe.
Najważniejszą część twórczości Compère’a stanowią chansons, w swojej epoce cieszące się wielką popularnością. Kilkanaście z nich wydał drukiem w 1501 roku w zbiorze "Harmonice Musices Odhecaton" Ottaviano Petrucci. Na przykładzie chansons widoczna jest stopniowa ewolucja stylistyczna Compère’a. Starsze, 3-głosowe chansons kontynuują tradycje szkoły burgundzkiej, z wykorzystaniem techniki cantus firmus; w nowszych 4-głosowych zaznacza się silny wpływ włoskiej frottoli, cechujący się prostym tekstem i homofoniczną fakturą.

</doc>
<doc id="4525740" url="https://pl.wikipedia.org/wiki?curid=4525740" title="Progreso (Jukatan)">
Progreso (Jukatan)

Progreso (wym. IPA [pɾoˈɣɾeso]), także Progreso de Castro – miasto portowe i gmina w północno-zachodniej części stanu Jukatan (hiszp. Yucatán) na półwyspie Jukatan na południowym wschodzie Meksyku. Miasto rozciąga się wzdłuż wybrzeża Zatoki Meksykańskiej, w odległości ok. 35 km na północ w linii prostej od Meridy, stolicy stanu Jukatan i jego największego miasta, i ok. 30 minut od niej autostradą MEX 261. Pod względem liczny mieszkańców Progreso jest szóstym co do wielkości miastem stanu Jukatan. Jest to najważniejszy port kontenerowy Jukatanu i ośrodek przemysłu rybnego. Miasto leży w strefie ciepłego klimatu stepowego, bywa też nawiedzane przez huragany. Ze względu na nadmorskie położenie z szeroką i atrakcyjną plażę, bliskość interesujących zabytków (np. Dzibilchaltún), rezerwatów przyrody (np. Parque Natural del Flamenco) i samej Meridy, Progreso jest także popularnym celem turystycznym. Pirs portowy z drogą jezdną długości 6,5 km, nabrzeżami i terminalami towarowym i pasażerskim uważany jest za najdłuższy na świecie.
Nazwa.
Nazwę Progreso, oznaczające po hiszpańsku postęp, nadano założonemu w 1871 r. nowemu portowi, by dać wyraz nadziejom na gospodarczy dobrobyt, jaki miał płynąć z tej nowej lokalizacji handlowego centrum morskiego Jukatanu. Stąd też i pełna nazwa portu i miasta – Progreso de Castro odwołująca się do meksykańskiego polityka i fundatora Juan Miguel Castro (1803-1884), który walnie przyczynił się do budowy i rozwoju portu i miasta Progreso. Jego pomnik stoi w centrum miasta, tuż na początku nadmorskiej promenady Malecón de Progreso. 
Historia.
Powstanie miasta.
W drugiej połowie XIX w. Jukatan był światowym eksporterm włókna sizalowego, które jako jego „zielone złoto” przyczyniło się do gospodarczego rozwoju półwyspu. Oparcie rolnictwa w tym rejonie na uprawie tej jednej rośliny, agawy sizalowej (hiszp. "henequén", łac. "Agave sisalana") nie zapewniło mu długotrwałej prosperity, gdyż już pod koniec XIX w. rozpowszechniono plantacje sizalowe w Afryce Wschodniej. Głównym portem eksportowym był w tamtym okresie był leżący ok. 45 km na zachód od dzisiejszego Progreso port Sisal (od którego zresztą pochodzi nazwa włókna), co ze względów transportowych i odległości od stolicy stanu, która chciała mieć urzędy celne w swoim pobliżu, było niedogodne. Założycielem i fundatorem nowego portu i miasta o nazwie Progreso był Juan Miguel Castro i data 1 lipca 1871 r. uznawana jest za oficjalny początek miejscowości (hiszp. "pueblo"), której w cztery lata później przyznano prawa miejskie (hiszp. "ciudad"). Dotychczasowy port Jukatanu w Sisalu stracił z czasem na ważności i obecnie jest jedynie niewielką miejscowością rybacka i turystyczną.
Rozwój portu.
Pierwsze trzy drewniane pirsy z początku dobrze służyły obsłudze żeglugi eksportowej (sizal) i importowej (towary dla całego Jukatanu), ale przy głębokości basenów portowych ok. 3,5 m większość statków musiała stawać na kotwicy w odległości niemal 5 km od brzegu. Aby sprostać rosnącym potrzebom handlu morskiego, pełniący funkcję prezydenta Meksyku Lázaro Cárdenas del Río zatwierdził powierzenie w 1937 r. duńskiej firmie Christine and Nielsen budowy odpowiednio dłuższego pirsu z linią kolejową i nowym nabrzeżem. Kosztem 13 milionów meksykańskich peso zbudowano w ciągu 11 lat konstrukcję długości 1,8 km z dwoma nabrzeżami i basenami portowymi głębokości do 5 metrów, której uroczyste otwarcie miało miejsce w lipcu 1947 r. Z czasem jednak i ten pirs okazał się niewystarczający, ponieważ jedynie jednostki z ładunkiem do 3000 ton mogły przybić do nabrzeża.
W 1985 r. przy wsparciu rządu federalnego przystąpiono do rozbudowy istniejącego pirsu. Nową estakadę rozbudowano do długości 6,5 km, a terminal towarowy na jego końcu (43 tys. m² powierzchni) przystosowano do jednostek o zanurzeniu do 7 metrów, a więc zdolnych do pomieszczenia do 18 tys. produktu. W tamtym okresie handel morski Jukatanu był już tylko w minimalnym stopniu zainteresowany eksportem sizalu, a głównymi towarami przeładowywanymi w porcie Progreso stały się produkty przemysłu spożywczego (m.in. ryby, drób, wieprzowina). Rozwojowi portu sprzyjało też jego wyjątkowo korzystne położenie w centrum pomiędzy Morzem Karaibskim a Zatoką Meksykańską, dzięki czemu statki wypływające z Progresu mogą osiągnąć najważniejsze porty Stanów Zjednoczonych i Ameryki Południowej w ciągu 36 godzin. Wraz ze zmianą w 1993 r. sytuacji prawnej zarządu portu powstała możliwość udziału prywatnego sektora inwestycyjnego w jego rozwoju i działalności, co odbiło się korzystnie na gospodarce całego Jukatanu. W maju 1999 r. agencja rządu federalnego Secretaría de Comunicaciones y Transportes przystąpiła do realizacji najambitniejszej w swojej historii inwestycji – kolejnej rozbudowy portu w Progreso: kanał nawigacyjny pogłębiono do 12 metrów, a baseny manewrowe do 11,30 metrów, dodano dwie linie kolejowe o długości 4,5 km, zbudowano terminal dla statków pasażerskich i znacznie powiększono terminal kontenerowy, powierzchnie przeładunkowe i składowe. Budowa trwała 19 miesięcy i kosztowała rząd federalny 119 milionów dolarów.
Demografia.
Według spisu ludności w 2010 r. miasto liczyło 37 369 mieszkańców, a gmina o powierzchni 430,32 km² liczyła w 2010 r. 49 454 mieszkańców. W 2015 r. gminę Progreso zamieszkiwało już 59 122 mieszkańców.Progreso zyskuje coraz bardziej na popularności pod względem turystycznym, nie tylko wśród Meksykan. Od lat gości w zimie znaczną liczbę Kanadyjczyków spędzających tu wiele tygodni. Pasażerowie wielkich statków turystycznych przybijających do terminalu Progreso odwiedzają miasto przeważnie jedynie na kilka godzin. Wobec planów zmierzających do rozbudowy infrastruktury turystycznej i zwiększenia atrakcyjności Progreso władze miasta liczą na wzrost liczby gości w najbliższych latach.
Klimat.
Mimo nadmorskiej lokalizacji warunki klimatyczne Progreso odpowiadają ciepłemu klimatowi stepowemu (Bhs według klasyfikacji klimatów Köppena) z niewielką ilością opadów i niewielkimi zmianami rocznej tempertury. Średnia temperatura roczna wynosi 26,1 °C, przy czym najcieplejsze są lipiec, sierpień i wrzesień, a najchłodniejsze styczeń i luty. Średnia roczna opadów to 507,8 mm, połowa tego, co w nieodległej Meridzie, a najbardziej wilgotne są miesiące najgorętsze – od lipca do września. Najmniej opadów przypada na okres od lutego do kwietnia.

</doc>
<doc id="4525741" url="https://pl.wikipedia.org/wiki?curid=4525741" title="APOEL Futsal">
APOEL Futsal

APOEL Futsal – cypryjski klub futsalowy z siedzibą w mieście Nikozja, obecnie występuje w najwyższej klasie rozgrywkowej Cypru.

</doc>
<doc id="4525755" url="https://pl.wikipedia.org/wiki?curid=4525755" title="MKS Hydro Lubuszanin">
MKS Hydro Lubuszanin



</doc>
<doc id="4525757" url="https://pl.wikipedia.org/wiki?curid=4525757" title="Rzędów (powiat oleśnicki)">
Rzędów (powiat oleśnicki)



</doc>
<doc id="4525764" url="https://pl.wikipedia.org/wiki?curid=4525764" title="Eesti 200">
Eesti 200



</doc>
<doc id="4525768" url="https://pl.wikipedia.org/wiki?curid=4525768" title="FC Madriu">
FC Madriu

FC Madriu – andorski klub futsalowy z siedzibą w mieście Andora, obecnie występuje w najwyższej klasie rozgrywkowej Andory.

</doc>
<doc id="4525770" url="https://pl.wikipedia.org/wiki?curid=4525770" title="Skaneateles Creek">
Skaneateles Creek

Skaneateles Creek – rzeka w Stanach Zjednoczonych, w stanie Nowy Jork, w regionie Finger Lakes. Długość rzeki wynosi ok. 26 km (10 mil), powierzchnia zlewni nie została określona. Skaneateles Creek zaczyna swój bieg w jeziorze Skaneateles, w miejscowości Skaneateles, a kończy w rzece Seneca, ok. 5 km na północny zachód od miejscowości Jordan.
Przy rzece biegnie część szlaku turystycznego "Charlie Major Nature Trail".
W rzece żyją m.in. łososie szlachetne czy pstrągi tęczowe.

</doc>
<doc id="4525776" url="https://pl.wikipedia.org/wiki?curid=4525776" title="Damnik (powiat oleśnicki)">
Damnik (powiat oleśnicki)



</doc>
<doc id="4525777" url="https://pl.wikipedia.org/wiki?curid=4525777" title="Mur Pokutników">
Mur Pokutników

Mur Pokutników – mur skalny w prawych zboczach Doliny Bolechowickiej we wsi Karniowice w gminie Zabierzów, w powiecie krakowskim, w województwie małopolskim. Pod względem geograficznym jest to teren Wyżyny Olkuskiej w obrębie Wyżyny Krakowsko-Częstochowskiej. Dolina Bolechowicka, wraz ze znajdującymi się w niej skałami, znajduje się w obrębie Rezerwatu przyrody Wąwóz Bolechowicki, dopuszczalne jest jednak uprawianie w niej wspinaczki.
Mur Pokutników ma długość około 70 m i znajduje się na terenie otwartym. Jego postrzępione skały opadają z północnego zachodu od turni Palec na południowy wschód, do Ostrej Turniczki. Paweł Haciski wyróżnia w nim następujące formacje skalne: Mur Pokutników, Filar Pokutników i Turnia Łazików (sąsiadująca z Ostrą Turniczką). Łącznie z wariantami jest w nim 50 dróg wspinaczkowych o trudności od IV do VI.6 w skali trudności Kurtyki i długości do 30 m:
Ściany wspinaczkowe mają wystawę południowo-wschodnią i wschodnią. Mur Pokutników wraz ze znajdującym się w lewych zboczach doliny Filarem Abazego tworzy Bramę Bolechowicką, będącą jednym z najbardziej imponujących skalnych widoków na Wyżynie Krakowsko-Częstochowskiej. Jest to także jeden z najbardziej popularnych rejonów wspinaczkowych. Drogi wspinaczkowe mają zamontowaną pełną asekurację, a wspinaczka odbywa się przy pomocy dolnej asekuracji, lub na wędkę. Dawniej wspinano się techniką hakową i na wędkę. W 1969 r. Ryszard Malczyk jako pierwszy przeszedł na wędkę "Rysę Babińskiego" (VI.2+, wysokość 25 m) w Filarze Pokutników, a w 1982 r. Wojciech Kurtyka przeszedł przy świadkach tę samą drogę bez asekuracji, co było sensacją na skalę europejską.
Nazwa formacji pochodzi od Pokutników – grupy wspinaczy z krakowskiej Sekcji Turystycznej AZS Kraków, którzy zainaugurowali wspinaczkę w Dolinie Bolechowickiej w 1925 r. Wspinali się we wszystkie niedziele i święta przez cały rok, nie zważając na upały, deszcz, mróz czy śnieg. Nazwę "pokutników" nadali im mieszkańcy wsi Bolechowice, którzy z podziwem, ale i z politowaniem patrzyli na mozolących się w ścianach wspinaczy. Wspinacze dzwoniący linami i sprzętem wspinaczkowym przypominali im duchy pokutujące za grzechy.
Dolną część północnej ściany Filaru Pokutników i Muru Pokutników przecina skośne, długie pęknięcie. Znajduje się w nim Jaskinia Krzywa.

</doc>
<doc id="4525781" url="https://pl.wikipedia.org/wiki?curid=4525781" title="Beroe (okeanida)">
Beroe (okeanida)

Beroe alternatywnie Beruit lub Amymone (gr. trb. "Beroê") – w mitologii greckiej jedna z okeanid, córka tytana Okeanosa i tytanidy Tetydy. Beroe razem z inną okeanidą trenowała Kyrene, która mieszkała w pobliżu góry Pelion, w południowo-wschodniej części Tesalii w środkowej Grecji. Jest uważana za boginię miasta Beruit (obecnie Bejrut) w Fenicji (dzisiejszy Liban) i z nią wiązana jest historia jego powstania. W chwili narodzenia, gdy jej matka wyniosła ją z wody miała nosić imię Amymone. 
W mitologii greckiej występuje kilka postaci o imieniu Beroe.

</doc>
<doc id="4525803" url="https://pl.wikipedia.org/wiki?curid=4525803" title="At-Tall (Palestyna)">
At-Tall (Palestyna)

At-Tall () – dawna palestyńska wieś położona 14 km na północny wschód od Akki w Dystrykcie Akki w Mandacie Palestyny. Wyludniona w wyniku izraelskiego ataku wojskowego podczas wojny w latach 1947–1948 przez brygadę Karmeli Sił Obronnych Izraela.
Historia.
Bliźniacze wioski Al-Tall i pobliskie An-Nahr były miejscami starożytnych osad na szczycie Tel Kabri. Ostatnie wykopaliska wskazują na zamieszkanie tych ziem już w XVIII wieku p.n.e.
Lista ludności z około 1887 roku wykazała, że wieś zamieszkiwało 275 mieszkańców, wszyscy byli muzułmanami.
W 1945 populacja Al-Tall wynosiła 300 osób.
Współcześnie.
Al-Tall zostało zajęte i wyludnione przez Brygadę Karmeli podczas wojny w latach 1947–1948. Obszar został włączony do państwa Izrael, ale teren wsi nie został przejęty przez żadną gminę.
Palestyński historyk Walid Chalidi tak opisał pozostałości wsi w 1992:

</doc>
<doc id="4525807" url="https://pl.wikipedia.org/wiki?curid=4525807" title="Tojad pstry">
Tojad pstry



</doc>
<doc id="4525811" url="https://pl.wikipedia.org/wiki?curid=4525811" title="JB Futsal Gentofte">
JB Futsal Gentofte

Jægersborg Boldklub Futsal – duński klub futsalowy z siedzibą w mieście Gentofte, obecnie występuje w najwyższej klasie rozgrywkowej Danii.

</doc>
<doc id="4525816" url="https://pl.wikipedia.org/wiki?curid=4525816" title="Grecja na World Games 2017">
Grecja na World Games 2017

Grecja na World Games 2017 – reprezentacja Grecji na World Games 2017 składająca się z dwanaściorga zawodników (pięć kobiet i siedmiu mężczyzn). Reprezentacja zdobyła jeden srebrny medal w konkurencji skoków w sportach wodnych. Jej zdobywczynią była Marie Vympranietsova.

</doc>
<doc id="4525819" url="https://pl.wikipedia.org/wiki?curid=4525819" title="Al-Tall">
Al-Tall



</doc>
<doc id="4525821" url="https://pl.wikipedia.org/wiki?curid=4525821" title="Filar Pokutników">
Filar Pokutników



</doc>
<doc id="4525823" url="https://pl.wikipedia.org/wiki?curid=4525823" title="Turnia Łazików">
Turnia Łazików



</doc>
<doc id="4525828" url="https://pl.wikipedia.org/wiki?curid=4525828" title="Jægersborg Boldklub">
Jægersborg Boldklub



</doc>
<doc id="4525830" url="https://pl.wikipedia.org/wiki?curid=4525830" title="Al-Imara">
Al-Imara

Al-Imara () – dawna palestyńska wieś, położona przy pustyni Negew, na północny zachód od Beer Szeby.
Historia.
W okresie mandatu brytyjskiego miejscowość została sklasyfikowana jako osada "w Palestine Index Gazetteer".
Podczas wojny arabsko-izraelskiej w 1948 wioska została zajęta przez Brygadę Yiftach na początku października, bez żadnego oporu, mieszkańcy uciekli. Żydowski kibuc Urim został zbudowany na terenach dawnej Al-Imary, około 1 km na południe od pierwotnego centrum wsi.
Palestyński historyk Walid Khalidi opisał pozostałości wioski:

</doc>
<doc id="4525835" url="https://pl.wikipedia.org/wiki?curid=4525835" title="Marcin Kuzian">
Marcin Kuzian

Marcin Kuzian (ur. 9 maja 1974) – polski koszykarz, występujący na pozycji silnego skrzydłowego, dwukrotny mistrz polski ze Śląskiem Wrocław.
Występował w NCAA Division II, reprezentując barwy zespołu Armstrong Atlantic State Pirates.

</doc>
<doc id="4525839" url="https://pl.wikipedia.org/wiki?curid=4525839" title="Owasco (jezioro)">
Owasco (jezioro)

Jezioro Owasco – jezioro w Stanach Zjednoczonych, w stanie Nowy Jork, w hrabstwie Cayuga, w regionie Finger Lakes. Jest szóstym co do wielkości jeziorem regionu. 
Opis.
Jezioro usytuowane jest na wschód od jeziora Cayuga, a na zachód od jeziora Skaneatles. Ma 27,45 km² powierzchni. Maksymalna głębia wynosi 54 metry, średnia to 30 metrów. Maksymalna długość zaś to 18 km, a max. szerokość – 2,1 km. Lustro wody położone jest 217 m n.p.m. 
Jezioro jest położone całkowicie w granicach hrabstwa Cayuga. 
W przeciwieństwie do innych jezior regionu, Jezioro Owasco otoczone jest polami uprawnymi, przez co jest szczególnie narażone na wysokie stężenia azotu pochodzącego z upraw rolnych.
Historia.
Nazwa "Owasco" prawdopodobnie pochodzi od irokezyjskiego słów "dwas-co" bądź "was-co", odpowiednio oznaczających: "most na wodzie" i "pływający most". W XIX wieku jezioro było popularnym miejscem wypoczynkowych dla zamożnych osadników. Kasyno ulokowane na północnym brzegu jeziora gościło ludzi podróżujących koleją wzdłuż zachodniego brzegu. Kasyno to spłonęło na początku XX wieku, a pozostałości kolei nadaj znajdują się na terenach bagiennych jeziora.
Obecnie jezioro służy głównie do celów turystycznych. Popularnymi formami wypoczynku są: wędkarstwo sportowe, pływanie, nurkowanie czy żeglarstwo. 
Fauna.
Gatunki ryb zamieszkujących jezioro to: palia jeziorowa, salmo trutta, łosoś szlachetny, pstrąg tęczowy, bass wielkogębowy, bass małogębowy, szczupak pospolity, okoń żółty, bass niebieski, bass słoneczny, bass czerwonooki, sumik czarny, szczupak amerykański, sandacz amerykański, karp, "catostomus commersoni", "catostomus catostomus", "notemigonus crysoleucas", "osmerus mordax" oraz aloza tęczowa.

</doc>
<doc id="4525841" url="https://pl.wikipedia.org/wiki?curid=4525841" title="Władysław Kowalski (1894–1958)">
Władysław Kowalski (1894–1958)



</doc>
<doc id="4525843" url="https://pl.wikipedia.org/wiki?curid=4525843" title="Ajn al-Mansi">
Ajn al-Mansi

Ajn al-Mansi () – dawna palestyńska wieś w Dystrykcie Dżaninu w Mandacie Palestyny. Została wyludniona w wyniku izraelskiego ataku wojskowego w czasie wojny w latach 1947–48.
Historia.
W spisie ludności Palestyny z 1931, przeprowadzonym przez władze brytyjskiego mandatu, miejscowość liczyła 73 muzułmańskich mieszkańców, w 15 budynkach mieszkalnych.
Według danych z 1945, Ajn al-Mansi zamieszkiwało 90 muzułmanów, a do wsi przylegało 1295 dunamów ziemi. Z tego 186 dunamów wykorzystano do plantacji i gruntów nawadniających, 868 dunamów wykorzystano na zboża.
Ajn al-Mansi został wyludniony po izraelskiej napaści wojskowej w połowie kwietnia 1948 roku.

</doc>
<doc id="4525844" url="https://pl.wikipedia.org/wiki?curid=4525844" title="Rajdy długodystansowe">
Rajdy długodystansowe



</doc>
<doc id="4525846" url="https://pl.wikipedia.org/wiki?curid=4525846" title="Conoco Inc.">
Conoco Inc.



</doc>
<doc id="4525848" url="https://pl.wikipedia.org/wiki?curid=4525848" title="Stronnictwo Ludowe (1944–1949)">
Stronnictwo Ludowe (1944–1949)

Stronnictwo Ludowe (SL) – prokomunistyczna partia chłopska utworzona w dniach 17–18 września 1944 w Lublinie. Powołana z inicjatywy PPR jako przeciwwaga dla działającego w ramach Polskiego Państwa Podziemnego konspiracyjnego Stronnictwa Ludowego „Roch”, będącego kontynuacją przedwojennego Stronnictwa Ludowego. Organem prasowym partii był tygodnik „Zielony Sztandar”.
Historia.
Partia została utworzona na bazie związanego z PPR Stronnictwa Ludowego „Wola Ludu” z udziałem części działaczy Związku Patriotów Polskich (jak Andrzej Witos), przybyłych z ZSRR wraz z Armią Czerwoną. W nowym SL znalazła się też grupa członków SL „Roch”. Pierwsze koła prokomunistycznego SL powstały w województwach lubelskim, rzeszowskim i białostockim. 
W pierwszej połowie 1945 nastąpił masowy napływ członków konspiracyjnego Stronnictwa Ludowego „Roch” do oficjalnie działającego stronnictwa i przejmowanie jego struktur. Przywódcy ruchu ludowego postawili sobie za cel „aby prace, jakie miały być podjęte w ramach legalnej organizacji, przybrały od razu charakter masowy i nie mogły być sparaliżowane przez komunistów”. Pod koniec czerwca 1945 partia liczyła ponad 200 000 członków, którzy w większości byli powiązani z konspiracyjnym SL „Roch” lub Batalionami Chłopskimi. W kierownictwie SL za kierunkiem tym opowiadał się prezes stronnictwa Stanisław Bańczyk, a także m.in. Anna Gadzalanka i Bolesław Ścibiorek.
W sierpniu 1945, wobec odrzucenia przez Radę Naczelną SL propozycji zjednoczenia z Polskim Stronnictwem Ludowym, partię opuściło i zgłosiło akces do niezależnego PSL 80% członków. 
W dniach 27–29 listopada 1949 SL połączyło się z Polskim Stronnictwem Ludowym, spacyfikowanym po ucieczce zagrożonego aresztowaniem przez UB Stanisława Mikołajczyka przez współpracujących z PPR działaczy stronnictwa (którego liderami byli Józef Niećko czy Czesław Wycech), tworząc satelickie wobec PZPR Zjednoczone Stronnictwo Ludowe.
Struktura i działacze.
Od 18 września 1944 partią kierował Tymczasowy Zarząd Główny. 23 listopada 1944 wybrano prezydium ZG. 26 marca 1945 powołano Radę Naczelną, a Zarząd Główny zastąpiono Naczelnym Komitetem Wykonawczym. Funkcję sekretarza ZG zastąpiono funkcją sekretarza generalnego NKW. Powołano Główną Komisję Rewizyjną i Główny Sąd Partyjny, którego członkowie początkowo wchodzili w skład NKW, a od 15 stycznia 1946 przez pewien czas w skład RN. 27 maja 1947 powołano Sekretariat Generalny NKW, a 28 czerwca 1948 Centralną Komisję Kontroli Partyjnej przy NKW. Od początku istnienia partii sekretarz i skarbnik posiadali zastępców.
Wiceprezesi.
Stanisław Janusz (IX–XI 1944), Andrzej Witos (IX–XI 1944), Edward Bertold (XI 1944–III 1945), Jan Czechowski (IX 1944–III 1945), Bronisław Drzewiecki (III–IX 1945), Władysław Kowalski (III–IX 1945), Józef Putek (IX 1945–I 1946), Bolesław Podedworny (IX 1945–IX 1949), Jan Michał Grubecki (I 1946–IX 1949), Piotr Szymanek (I 1946–IX 1949)

</doc>
<doc id="4525849" url="https://pl.wikipedia.org/wiki?curid=4525849" title="Anna Gadzalanka">
Anna Gadzalanka



</doc>
<doc id="4525850" url="https://pl.wikipedia.org/wiki?curid=4525850" title="Parker (gitary)">
Parker (gitary)



</doc>
<doc id="4525852" url="https://pl.wikipedia.org/wiki?curid=4525852" title="Washburn (gitary)">
Washburn (gitary)



</doc>
<doc id="4525853" url="https://pl.wikipedia.org/wiki?curid=4525853" title="Bajjarat Hannun">
Bajjarat Hannun

Bajjarat Hannun – dawna palestyńska wieś. Została zniszczona podczas „operacji czyszczenia wybrzeża” 31 marca 1948, w czasie wojny domowej w Mandacie Palestyny. Znajdowała się 16 km na zachód muhafazy Tulkarm w Palestynie. 
Bajjarat Hannun znajdował się na małej wysokości, na północ od sztucznego stawu. Głównym punktem orientacyjnym był jeden duży dom, którego część wciąż stała w 1992. 
Historia.
Pierwsza część nazwy związana jest z wyrazem "bajjara" (tłum. ‘sad’) i wskazuje, że wioska mogła zostać założona w okresie rozkwitu cytrusów w okolicy w latach 80. XIX wieku. 
Wieś była notowana jako osada w "Palestine Index Gazetteer". 
Wioska została wyludniona na początku kwietnia 1948 podczas pacyfikacji przeprowadzonej przez oddziały Hagana.

</doc>
<doc id="4525857" url="https://pl.wikipedia.org/wiki?curid=4525857" title="Biathlon na Zimowych Igrzyskach Olimpijskich 1972 – bieg indywidualny">
Biathlon na Zimowych Igrzyskach Olimpijskich 1972 – bieg indywidualny

Biathlonowy bieg indywidualny mężczyzn na Zimowych Igrzyskach Olimpijskich 1972 na dystansie 20 km odbył się 9 lutego. Była to pierwsza konkurencja biathlonowa podczas tych igrzysk. Zawody odbyły się na trasach kompleksie olimpijskim w Makomanai w Sapporo. Do biegu zostało zgłoszonych 54 zawodników, z których 53 ukończyło rywalizację. 
Tytuł mistrza olimpijskiego obronił Norweg Magnar Solberg. Wicemistrzem olimpijskim został Hansjörg Knauthe z NRD, a brązowy medal wywalczył Lars-Göran Arwidson ze Szwecji.

</doc>
<doc id="4525861" url="https://pl.wikipedia.org/wiki?curid=4525861" title="Nitaf">
Nitaf

Nitaf () – dawna palestyńska wieś położona 17 km na zachód od Jerozolimy, zniszczona w czasie wojny w 1948 przez wojska izraelskie podczas drugiego etapu operacji Dani.
Historia.
Według statystyk z 1945 Nitaf zamieszkiwało 40 muzułmanów, a łączna powierzchnia przyległych pól to 1401 dunamów, z których 166 dunamów stanowiły plantacje i tereny nawadniane, a 158 - zboża, podczas gdy pozostałe 1077 dunamów zostało sklasyfikowanych jako grunty nieuprawne.
Nitaf miał maqam (niewielką kaplicę muzułmańską) dla lokalnego mędrca znanego jako szejk Mas'ud.
Współcześnie.
Wioska została wyludniona 15 kwietnia 1948 przez wojska izraelskie.
Palestyński historyk Chalidi tak opisuje to miejsce:

</doc>
<doc id="4525862" url="https://pl.wikipedia.org/wiki?curid=4525862" title="ESP (przedsiębiorstwo)">
ESP (przedsiębiorstwo)



</doc>
<doc id="4525864" url="https://pl.wikipedia.org/wiki?curid=4525864" title="Drugi rząd Jüriego Ratasa">
Drugi rząd Jüriego Ratasa

Drugi rząd Jüriego Ratasa – rząd Republiki Estońskiej funkcjonujący od 29 kwietnia 2019.
Gabinet powstał po wyborach parlamentarnych z 3 marca 2019. Najwięcej mandatów uzyskała w nich Estońska Partia Reform. Główne rozmowy koalicyjne przeprowadziły jednak Estońska Partia Centrum (KE) premiera Jüriego Ratasa, współrządząca centroprawicowa Isamaa i opozycyjna dotąd narodowo-konserwatywna Estońska Konserwatywna Partia Ludowa (EKRE). 8 kwietnia ugrupowania te oficjalnie podpisały umowę koalicyjną. 17 kwietnia Riigikogu powierzyło liderowi centrystów misję utworzenia nowego rządu.
24 kwietnia prezydent Kersti Kaljulaid dokonała powołania ministrów tego gabinetu, który rozpoczął urzędowanie po zaprzysiężeniu 29 kwietnia 2019.
Kontrowersje.
 Ruuben Kaalep się nie odniósł do sytuacji. Sam gest powszechnie uznawany za symbol dobra, przez niektórych jest odczytywany jako symbol białej supremacji, czyli przekonania, że "biali ludzie są lepsi od innych ras i w związku z czym powinni nad nimi dominować".

</doc>
<doc id="4525869" url="https://pl.wikipedia.org/wiki?curid=4525869" title="Tallinna FC Cosmos">
Tallinna FC Cosmos

Tallinna FC Cosmos – estoński klub futsalowy z siedzibą w mieście Tallinn, obecnie występuje w najwyższej klasie rozgrywkowej Estonii.

</doc>
<doc id="4525870" url="https://pl.wikipedia.org/wiki?curid=4525870" title="Tallinna FC Betoon">
Tallinna FC Betoon

Tallinna FC Betoon – estoński klub futsalowy z siedzibą w mieście Tallinn, obecnie występuje w najwyższej klasie rozgrywkowej Estonii.

</doc>
<doc id="4525872" url="https://pl.wikipedia.org/wiki?curid=4525872" title="Biathlon na Zimowych Igrzyskach Olimpijskich 1972 – sztafeta">
Biathlon na Zimowych Igrzyskach Olimpijskich 1972 – sztafeta

Biathlonowa sztafeta na Zimowych Igrzyskach Olimpijskich 1972 na dystansie 4x7,5 km odbyła się 11 lutego. Była to druga i ostatnia konkurencja biathlonowa podczas tych igrzysk. Zawody odbyły się na trasach kompleksie olimpijskim Makomanai w Sapporo. Do biegu zostało zgłoszonych 13 reprezentacji. 
Tytuł mistrzów olimpijskich obroniła reprezentacja ZSRR, dla której było to drugie zwycięstwo z rzędu. Wicemistrzami olimpijskimi zostali Finowie, a brązowy medal wywalczyli reprezentanci NRD.

</doc>
<doc id="4525874" url="https://pl.wikipedia.org/wiki?curid=4525874" title="Nurkozha Kaipanov">
Nurkozha Kaipanov



</doc>
<doc id="4525875" url="https://pl.wikipedia.org/wiki?curid=4525875" title="Aligadshi Gamidgadshiev">
Aligadshi Gamidgadshiev



</doc>
<doc id="4525876" url="https://pl.wikipedia.org/wiki?curid=4525876" title="1 złoty 1932 Polonia">
1 złoty 1932 Polonia

1 złoty 1932 Polonia – moneta próbna okresu złotowego II Rzeczypospolitej, wybita według projektu Antoniego Madeyskiego, który zajął drugie miejsce w konkursie przeprowadzonym w 1925 r. na projekt złotych polskich monet.
Rys historyczny.
Na początku 1925 r. rozpisano nowy konkurs na projekt złotych polskich monet obiegowych. Drugie – nagrodzone miejsce zajął projekt Antoniego Madeyskiego przedstawiający profil głowy kobiety w chuście i w wieńcu z koniczyny na tle kłosów pszenicy – w zamyśle artysty była to zapewne Polonia – personifikacja Polski. Według tego projektu z datą 1925 została wybita przez Mennicę Państwową próbna "20-złotówka".
W latach trzydziestych XX w. z projektu rewersu Madeyskiego skorzystano dla monet obiegowych: 2, 5 oraz 10 złotych oraz wykorzystano go do wybicia próbnej monety kolekcjonerskiej o nominale 1 złoty.
Awers.
Na tej stronie umieszczono godło – orła w koronie, z prawej strony pod łapą orła herb Kościesza – znak mennicy w Warszawie, poniżej orła data – „1932”, na dole napis: „1 ZŁOTY 1”, dookoła w otoku: „RZECZPOSPOLITA POLSKA”. Rysunek awersu jest zgodny rysunkami obiegowych 2-, 5- i 10-złotówek z rewersem Polonia.
Rewers.
Na tej stronie monety znajduje się lewy profil głowy kobiety w wianku na tle promieni słonecznych w formie zboża, z lewej strony u dołu wypukły napis „PRÓBA”.
Opis.
Monetę wybito według projektu Antoniego Madeyskiego, w Mennicy Państwowej, z rantem ząbkowanym, stemplem zwykłym, na krążku o średnicy 20 mm w:
W okresie międzywojennym utrwaliła się w części społeczeństwa potoczna opinia iż kobieta na rewersie to królowa Jadwiga, gdyż Madeyski wykonał również sarkofag tej królowej dla katedry wawelskiej. Według tradycji obowiązującej w rodzinie artysty utrwalił on w tym wizerunku idealizowany portret swej siostrzenicy – Wandy Syrokomskiej-Petraźyckiej. Zgodnie z innymi relacjami modelką była Janina Żółtowska (która przed I wojną światową odwiedziła Madeyskiego w rzymskiej pracowni), późniejsza żona Ludwika Hieronima Morstina, w 1923 r. polskiego attaché wojskowego w Rzymie, przyjaciela Madeyskiego. Podobno rezultatem odnowionej po latach znajomości było między innymi to, że artysta w 1925 r. stanął do konkursu na projekt polskiej monety złotej, w którym utrwalił urodę modelki w profilu podobnym do profilu królowej Jadwigi z sarkofagu wawelskiego. Być może więc w potocznej opinii była i część prawdy, iż na monecie tej widniała głowa królowej Polski.
Pod koniec drugiego dziesięciolecia XXI w. ze znanych monet II Rzeczypospolitej "złotówka próbna 1932 Polonia" jest:
Odmiany.
W drugim dziesięcioleciu XXI w. znane są następujące odmiany o nieznanym nakładzie, bite w srebrze:
Ciekawostki.
W początku XXI w. Mennica Polska w ramach serii: „"240 lat Mennicy Polskiej"” wydała blister: „"Złotówki okresu międzywojennego, Oficjalne repliki mennicze"” zawierający repliki monet jednozłotowych II Rzeczypospolitej, w tym między innymi replikę monety "1 złoty 1932 Polonia".

</doc>
<doc id="4525878" url="https://pl.wikipedia.org/wiki?curid=4525878" title="Abu Kiszk">
Abu Kiszk

Abu Kiszk () – dawna palestyńska wieś położona 12 km na północny wschód od Jafy, a 2 km na północny zachód od rzeki Jarkon. Wioska została wyludniona podczas wojny domowej w Palestynie 30 marca 1948 przez Irgun.
Wieś znajdowała się około na północny zachód od rzeki Jarkon. Drogi łączyły ją z autostradą Jafa-Hajfa i sąsiednimi wsiami.
Historia.
W 1925 w Abu Kiszk powstała szkoła wiejska. W połowie lat czterdziestych liczyła 108 uczniów, w tym 9 dziewcząt.
W czasie spisu powszechnego z 1931 Abu Kiszk liczył 1007 mieszkańców, muzułmanów.
W statystykach z 1945 Abu Kiszk miał 1900 muzułmańskich mieszkańców, którzy posiadali łącznie 17 121 dunamów ziemi. Do cytrusów lub bananów wykorzystano ogółem 2486 dunamów gruntów wiejskich, 14018 obsadzono zbożami; podczas gdy 226 było nawadnianych lub wykorzystywanych jako sady.
W grudniu 1947 i styczniu 1948 lokalni przywódcy muzułmańscy spotkali się z przedstawicielami Haganah w Petach Tikwa. Mieszkańcy wsi chcieli pokoju i zapewnili, że nie są bojownikami Armii Wyzwolenia Arabów. Pomimo to, wieś została zniszczona 30 marca 1948 przez Irgun.

</doc>
<doc id="4525879" url="https://pl.wikipedia.org/wiki?curid=4525879" title="Marcin Grygowicz">
Marcin Grygowicz

Marcin Grygowicz (ur. 25 lutego 1973) – polski koszykarz, występujący na pozycjach rzucającego obrońcy lub niskiego skrzydłowego, dwukrotny mistrz polski ze Śląskiem Wrocław, po zakończeniu kariery zawodniczej trener koszykówki, obecnie trener Weegree AZS-u Politechniki Opolskiej.
Jego ojciec także grał w koszykówkę. Przeszedł przez wszystkie kategorie wiekowe w klubie Śląska Wrocław od 12 roku życia.
14 maja 2021 został trenerem Weegree AZS-u Politechniki Opolskiej.

</doc>
<doc id="4525882" url="https://pl.wikipedia.org/wiki?curid=4525882" title="HSV-Panthers">
HSV-Panthers

HSV-Panthers – niemiecki klub futsalowy z siedzibą w mieście Hamburg, obecnie występuje w najwyższej klasie rozgrywkowej Niemiec. Sekcja klubu Hamburger SV. Do 2017 roku klub nazywał się Hamburg Panthers.

</doc>
<doc id="4525883" url="https://pl.wikipedia.org/wiki?curid=4525883" title="Hamburg Panthers">
Hamburg Panthers



</doc>
<doc id="4525885" url="https://pl.wikipedia.org/wiki?curid=4525885" title="Aktenge Keunimjayeva">
Aktenge Keunimjayeva

Aktenge Kazi qizi Keunimjayeva (ur. 19 września 1999) – uzbecka zapaśniczka walcząca w stylu wolnym. Zajęła czternaste miejsce na mistrzostwach świata w 2022. Brązowa medalistka mistrzostw Azji w 2019 i 2020. Wicemistrzyni igrzysk solidarności islamskiej w 2021. Mistrzyni Azji U-23 w 2022. Druga na MŚ juniorów w 2018. Trzecia na mistrzostwach Azji juniorów w 2017 i kadetów w 2015 roku.

</doc>
<doc id="4525889" url="https://pl.wikipedia.org/wiki?curid=4525889" title="BAe Nimrod">
BAe Nimrod



</doc>
<doc id="4525891" url="https://pl.wikipedia.org/wiki?curid=4525891" title="Przedsiębiorstwa żeglugowe">
Przedsiębiorstwa żeglugowe



</doc>
<doc id="4525893" url="https://pl.wikipedia.org/wiki?curid=4525893" title="Ivan Stevanović">
Ivan Stevanović



</doc>
<doc id="4525895" url="https://pl.wikipedia.org/wiki?curid=4525895" title="Ivan Stevanović (piłkarz ręczny)">
Ivan Stevanović (piłkarz ręczny)

Ivan Stevanović (ur. 18 maja 1982 w Rijece) – chorwacki piłkarz ręczny, bramkarz, od 2019 zawodnik Wisły Płock.
Reprezentant Chorwacji, brązowy medalista mistrzostw Europy w Polsce (2016), uczestnik igrzysk olimpijskich w Rio de Janeiro (2016).
Kariera klubowa.
Do 27. roku życia był zawodnikiem klubów chorwackich: RK Trsat, RK Pećine, RK Zamet i RK Poreč. W sezonie 2009/2010 występował w słoweńskim RK Krško. W latach 2010–2012 ponownie grał w RK Zamet. W sezonie 2010/2011 rozegrał w lidze chorwackiej 27 meczów, w których bronił ze skutecznością 35% (315/907), a w sezonie 2011/2012, w którym zaliczył 29 występów, bronił ze skutecznością 37% (339/926).
W latach 2012–2017 był zawodnikiem RK Zagrzeb, z którym zdobył pięć mistrzostw Chorwacji i pięć Pucharów Chorwacji. W Lidze Mistrzów, w której w ciągu pięciu lat rozegrał łącznie 63 mecze, doszedł w sezonie 2015/2016 ze swoim zespołem do 1/4 finału. Ponadto z RK Zagrzeb wygrał w sezonie 2012/2013 Ligę SEHA. W sezonie 2015/2016, w którym bronił ze skutecznością 41% (149/361), zajął w Lidze SEHA 1. miejsce w klasyfikacji najlepszych golkiperów, a także został wybrany najlepszym bramkarzem F4. W sezonie 2016/2017, w którym bronił ze skutecznością 32% (126/392), otrzymał nagrodę dla najlepszego golkipera Ligi SEHA.
W 2017 przeszedł do Kadetten Schaffhausen. W tym samym roku zdobył z nim Superpuchar Szwajcarii. W sezonie 2017/2018 rozegrał w szwajcarskiej ekstraklasie 26 meczów i rzucił trzy gole, natomiast w Lidze Mistrzów wystąpił w 10 spotkaniach. W sezonie 2018/2019, w którym rozegrał 34 mecze i zdobył jednego gola (16 kwietnia 2019 w przegranym spotkaniu z RTV 1879 Basel), wywalczył ze swoją drużyną mistrzostwo Szwajcarii.
W lipcu 2019 przeszedł do Wisły Płock, z którą podpisał dwuletni kontrakt.
Kariera reprezentacyjna.
Uczestniczył w mistrzostwach Europy juniorów w Luksemburgu (2001) i mistrzostwach Europy młodzieżowców w Polsce (2002).
W reprezentacji Chorwacji zadebiutował w 2007. W 2013 zdobył srebrny medal podczas igrzysk śródziemnomorskich w Mersin.
W 2016 zdobył brązowy medal mistrzostw Europy – w turnieju, który odbył się w Polsce, rozegrał osiem meczów, broniąc ze skutecznością 34% (49/143). W tym samym roku uczestniczył w igrzyskach olimpijskich w Rio de Janeiro. W 2017 wziął udział w mistrzostwach świata we Francji, w których rozegrał dziewięć spotkań, zdobywając jednego gola w grupowym meczu z Chile (37:22). W 2018 uczestniczył w mistrzostwach Europy w Chorwacji, a w 2019 w mistrzostwach świata w Danii i Niemczech, w których rozegrał dziewięć meczów, rzucił jedną bramkę (w spotkaniu z Bahrajnem) i bronił ze skutecznością 38% (34/90), co dało mu 1. miejsce w klasyfikacji najlepszych bramkarzy turnieju (ex aequo z Espenem Christensenem i Niklasem Landinem). Po MŚ 2019 zakończył grę w reprezentacji.

</doc>
<doc id="4525897" url="https://pl.wikipedia.org/wiki?curid=4525897" title="Lynx Futsal Club">
Lynx Futsal Club

Lynx Futsal Club – gibraltarski klub futsalowy z siedzibą w mieście Gibraltar, obecnie występuje w najwyższej klasie rozgrywkowej Gibraltaru. Jest sekcją futsalu w klubie Lynx F.C.

</doc>
<doc id="4525904" url="https://pl.wikipedia.org/wiki?curid=4525904" title="Aktenge Keunimyaeva">
Aktenge Keunimyaeva



</doc>
<doc id="4525906" url="https://pl.wikipedia.org/wiki?curid=4525906" title="A.S.E. Duka">
A.S.E. Duka

A.S.E. Duka – grecki klub futsalowy z siedzibą w mieście Amarusi, obecnie występuje w najwyższej klasie rozgrywkowej Grecji.

</doc>
<doc id="4525907" url="https://pl.wikipedia.org/wiki?curid=4525907" title="A.S. Ekpedeftirion Duka">
A.S. Ekpedeftirion Duka



</doc>
<doc id="4525912" url="https://pl.wikipedia.org/wiki?curid=4525912" title="Filar Abazego">
Filar Abazego

Filar Abazego – skała w lewych zboczach Doliny Bolechowickiej we wsi Karniowice w województwie małopolskim, w powiecie krakowskim, w gminie Zabierzów. Jest to teren Wyżyny Olkuskiej w obrębie Wyżyny Krakowsko-Częstochowskiej. Dolina Bolechowicka, wraz ze znajdującymi się w niej skałami znajduje się w obrębie Rezerwatu przyrody Wąwóz Bolechowicki, dopuszczalne jest jednak uprawianie w niej wspinaczki skalnej.
Filar Abazego znajduje się na terenie otwartym. Stanowi zachodnie zakończenie skalnej grzędy opadającej z lewych zboczy doliny do jej dna. Jest to wapienna skała o wysokości 25 m i ścianach pionowych lub przewieszonych. Mają wystawę zachodnią, północno-zachodnią i południowo-zachodnią. Są na nich 33 drogi wspinaczkowe o trudności od IV do VI.6 w skali trudności Kurtyki i długości do 30 m:
Filar Abazego wraz ze znajdującym się w prawych zboczach doliny Filarem Pokutników tworzy Bramę Bolechowicką, będącą jedną z najbardziej imponujących skalnych widoków na całej Wyżynie Krakowsko-Częstochowskiej. Jest to także jeden z najbardziej popularnych rejonów wspinaczkowych. Obecnie drogi wspinaczkowe mają zamontowaną pełną asekurację i wspinaczka odbywa się tutaj przy pomocy dolnej asekuracji, lub na wędkę, dawniej jednak wspinano się techniką hakową i na wędkę. Wspinano się tutaj już od 1925 r. Wiele słynnych, historycznych przejść. W 1926 Karol Wallisch przeszedł drogą "Rysa Wallischa" (obecnie V-). Dwa lata później tę samą drogę przeszedł bez asekuracji. Wówczas była to najtrudniejsza droga wspinaczkowa w tym rejonie. W 1941 Cz. Łapiński i K. Paszucha przeszli "Zacięcie w Abazym" (VI.2+). W 1953 lub 54 Andrzej Pietsch i Bogusław Zagajewski dokonali przełomu w historii polskiej wspinaczki – jako pierwsi zamienili górną asekurację na dolną, przechodząc "Ryski nad Tablicami" (VI+). W 1979 Konstanty Miodowicz przeszedł tę drogę bez asekuracji. W 2011 P. Kruczek przeszedł po raz pierwszy najtrudniejszą w Filarze Abazego drogę "Klops" (VI.6).
Drogi wspinaczkowe.
Są 32 drogi wspinaczkowe i jeden projekt. Wszystkie drogi mają zamontowane stałe punkty asekuracyjne: ringi (r), stanowisko zjazdowe (st) lub ring zjazdowy (rz).

</doc>
<doc id="4525915" url="https://pl.wikipedia.org/wiki?curid=4525915" title="Hiromu Katagiri">
Hiromu Katagiri

 – japoński zapaśnik walczący w stylu klasycznym. Wicemistrz Azji w 2019. Srebrny medalista akademickich MŚ w 2018 roku.

</doc>
<doc id="4525916" url="https://pl.wikipedia.org/wiki?curid=4525916" title="Przemek Myszor">
Przemek Myszor



</doc>
<doc id="4525920" url="https://pl.wikipedia.org/wiki?curid=4525920" title="Paneriai (rejon elektreński)">
Paneriai (rejon elektreński)

Paneriai (hist. Ponary) – wieś na Litwie położona w rejonie elektreńskim okręgu wileńskiego, 16 km na wschód od Elektrenów, nad lewym brzegiem Wilii.
Historia.
Dobra te w XVIII wieku były własnością Ludwika Szymona Gutakowskiego, który sprzedał je po III rozbiorze Polski w 1795 roku Stanisławowi Puzynie (1717–1821) herbu Oginiec, sekretarzowi króla Stanisława Augusta. Puzyna przekazał swój majątek ziemski swej córce Aleksandrze (~1800–1850), która wyszła za Józefa Römera (Roemera) (1787–1842). W latach 1840–1876 Ponary należały do syna Józefa, Stanisława, po czym przeszły na wnuczkę Józefa i Aleksandry, córkę Marii Romer (1829–1852) i Adama Chrapowickiego (~1820–?), Ewelinę Chrapowicką (1851–1922), od 1871 roku żonę Jana Kantego Lubienieckiego (1840–1901) herbu Rola. Ewelina po owdowieniu wyszła za Walerego Gostomskiego (1854–1915). Ewelina i jej dzieci z pierwszego małżeństwa: Maria (1872–?), żona Leonarda Antoniego Mieroszewskiego (1865–?) herbu Ślepowron oraz Artur (1874–1931) mąż Wandy Beer (1891–1927) byli ostatnimi polskimi właścicielami Ponar. Rząd litewski w 1922 roku rozparcelował Ponary, pozostawiając przy dworze 30 ha ziemi. Dwór został sprzedany, ostatnim jego właścicielem, prawdopodobnie od 1937 roku był Stasys Kairiukštis. Po II wojnie światowej we dworze powstał dom wypoczynkowy, później był to ośrodek Związku Pisarzy Litewskich, a w latach 1969–2012 działała tu szkoła należąca do sanatorium dziecięcego w Jewiach.
Po III rozbiorze Polski w 1795 roku Ponary, wcześniej wchodzące w skład województwa trockiego Rzeczypospolitej, znalazły się na terenie ujezdu trockiego guberni wileńskiej Imperium Rosyjskiego. W drugiej połowie XIX wieku należały do parafii Jewie. 
Od 1920 roku Ponary należą do Litwy, która w okresie 1940–1990, jako Litewska Socjalistyczna Republika Radziecka, wchodziła w skład ZSRR. Nazwa miejscowości została zmieniona na Paneriai.
Dwór.
W zamierzeniu tutejszy klasycystyczny dwór miał mieć postać trzech dwukondygnacyjnych członów stojących w jednej osi, połączonych parterowymi łącznikami. Dwór został wzniesiony prawdopodobnie przez Stanisława Puzynę lub jego zięcia Józefa Römera w pierwszej połowie XIX wieku. Zrealizowano jedynie centralny pięcioosiowy segment oraz lewy, trzyosiowy parterowy łącznik i lewe, dwuosiowe skrzydło. Wejście do dworu prowadziło przez drzwi usytuowane w centralnej osi głównego korpusu. Ponadto wzniesiono wejście bezpośrednio do lewego łącznika (w dziwnie usytuowanej, prawej jego osi) ozdobione dwukolumnowym portykiem i zwieńczonym ćwierćkolistym frontonem. Wszystkie trzy istniejące człony przykryte są dwuspadowym dachem.
Po II wojnie światowej budynek dworu gruntownie odnowiono, likwidując główne wejście, a nawet wydłużając główny korpus o jedną oś. Od strony ogrodowej do łącznika dobudowana jest półkolista altana. 
Dwór był otoczony rozległym parkiem krajobrazowym, opisanym przez Napoleona Roubę jako "prześliczny park nad lewym brzegiem Wilii położony". Fragment tego parku, o powierzchni 2,3 ha wraz z piękną aleją lipową, istnieje do dziś. Poza dworem i parkiem zachował się również spichlerz dworski.
Majątek Ponary został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4525921" url="https://pl.wikipedia.org/wiki?curid=4525921" title="Stanisław Mrożek">
Stanisław Mrożek

Stanisław Mrożek (ur. 8 listopada 1913 w Szreniawie) – pułkownik, uczestnik II wojny światowej w szeregach Armii Ludowej, oficer aparatu bezpieczeństwa PRL.
Życiorys.
Pochodził z rodziny robotniczej wyznania katolickiego. Syn Jana i Florentyny Mrożków. Absolwent szkoły powszechnej w Wolbromiu. W latach 1931–1938 członek Komunistycznego Związku Młodzieży Polskiej. W 1935 powołany do wojska. Służył w 4 Pułku Piechoty Legionów w Kielcach. Po dwóch miesiącach został zdegradowany i wykluczony ze szkoły podoficerskiej z powodu przynależności do partii komunistycznej. W 1942 został członkiem Polskiej Partii Robotniczej. W Armii Ludowej pełnił funkcję szefa wywiadu. Po wyzwoleniu spod okupacji niemieckiej przewodniczący Miejskiej Rady Narodowej w Wolbromiu, później sekretarz Komitetu Wojewódzkiego PPR.
Następnie funkcjonariusz aparatu bezpieczeństwa w MUBP w Katowicach oraz kolejno w Powiatowym Urzędzie Bezpieczeństwa Publicznego (PUBP) w Prudniku, w PUBP w Cieszynie, w PUBP w Nysie, w Wojewódzkim Urzędzie Bezpieczeństwa Publicznego w Zielonej Górze, w WUBP w Białymstoku, w WUdsBP w Białymstoku i w WUdsBP w Łodzi.
W 1957 przeniesiony do służby w Milicji Obywatelskiej, w której pełnił funkcję komendanta wojewódzkiego do spraw bezpieczeństwa w Łodzi. Ze służby zwolniony w 1975.

</doc>
<doc id="4525926" url="https://pl.wikipedia.org/wiki?curid=4525926" title="Armand Gaston Maximilien de Rohan de Soubise">
Armand Gaston Maximilien de Rohan de Soubise

Armand Gaston Maximilien de Rohan de Soubise (ur. 26 czerwca 1674 w Paryżu, zm. 19 lipca 1749 tamże) – francuski kardynał.
Życiorys.
Urodził się 26 czerwca 1674 roku w Paryżu, jako syn Franciszka de Rohan-Soubise i Anne de Rohan-Chabot. Studiował na Sorbonie, gdzie uzyskał doktorat z teologii, a następnie został kanonikiem kapituły w Strasburgu. 18 kwietnia 1701 roku został wybrany biskupem koadiutorem Strasburga i tytularnym arcybiskupem Tyberiady, a 26 czerwca przyjął sakrę. Dwa lata później został członkiem Akademii Francuskiej. W 1704 roku zsukcedował diecezję Strasburga. 18 maja 1712 roku został kreowany kardynałem prezbiterem i otrzymał kościół tytularny Santissima Trinità al Monte Pincio. Rok później został wielkim jałmużnikiem francuskim. W 1722 roku został członkiem Rady Regencyjnej, a trzy lata później pobłogosławił małżeństwo Ludwika XV i Marii Leszczyńskiej. Zmarł 19 lipca 1749 roku w Paryżu.

</doc>
<doc id="4525927" url="https://pl.wikipedia.org/wiki?curid=4525927" title="Sandra Savino">
Sandra Savino

Sandra Savino (ur. 7 lutego 1960 w Trieście) – włoska polityk, przedsiębiorca i działaczka samorządowa, posłanka XVII i XVIII kadencji.
Życiorys.
Ukończyła szkołę średnią techniczną drugiego stopnia o profilu handlowym. Zawodowo związana z sektorem prywatnym jako przedsiębiorca branży usługowej.
Zaangażowała się w działalność polityczną. Działaczka Forza Italia, Ludu Wolności i reaktywowanej w 2013 partii Forza Italia. Została koordynatorką FI w prowincji Triest i regionie Friuli-Wenecja Julijska. W latach 2006–2008 wchodziła jako asesor w skład zarządu miasta w Trieście. Następni do 2013 pełniła funkcję asesora w zarządzie regionu, odpowiadając za finanse i planowanie.
W wyborach w 2013 po raz pierwszy uzyskała mandat posłanki do Izby Deputowanych. W 2018 z powodzeniem ubiegała się o reelekcję na kolejną kadencję, zasiadając w parlamencie do 2022. W tym samym roku mianowana podsekretarzem stanu w ministerstwie gospodarki i finansów.

</doc>
<doc id="4525929" url="https://pl.wikipedia.org/wiki?curid=4525929" title="Svenja Hahn">
Svenja Hahn

Svenja Ilona Hahn (ur. 25 lipca 1989 w Hamburgu) – niemiecka polityk, działaczka Wolnej Partii Demokratycznej (FDP), przewodnicząca organizacji LYMEC, posłanka do Parlamentu Europejskiego IX kadencji.
Życiorys.
W 2012 ukończyła studia z historii i kulturoznawstwa na Uniwersytecie w Gießen. W 2015 uzyskała magisterium z medioznawstwa na Uniwersytecie Humboldtów w Berlinie. Początkowo zajmowała się dziennikarstwem jako freelancer, później zawodowo związana z branżą PR.
Działaczka Wolnej Partii Demokratycznej i jej młodzieżówki Junge Liberale. W 2017 dołączyła do zarządu krajowego FDP w Hamburgu. W latach 2014–2016 była rzeczniczką prasową międzynarodowej liberalnej młodzieżówki LYMEC. Od 2016 pełniła funkcję jej wiceprzewodniczącej, a w 2018 stanęła na czele tej organizacji. W 2019 otrzymała drugie miejsce na liście FDP w wyborach europejskich, w wyniku których uzyskała mandat eurodeputowanej IX kadencji.

</doc>
<doc id="4525933" url="https://pl.wikipedia.org/wiki?curid=4525933" title="Štadión Lokomotívy v Čermeli">
Štadión Lokomotívy v Čermeli

Štadión Lokomotívy v Čermeli – stadion sportowy w Koszycach, na Słowacji. Został otwarty w 1970 roku. Może pomieścić 9000 widzów. W latach 1970–1997 swoje spotkania rozgrywali na nim piłkarze klubu FC Lokomotíva Košice, a w latach 1997–2017 zawodnicy zespołu FC VSS Košice. Dwa spotkania (obydwa w 1998 roku) rozegrała na nim również piłkarska reprezentacja Słowacji.

</doc>
<doc id="4525934" url="https://pl.wikipedia.org/wiki?curid=4525934" title="Athina 90">
Athina 90

Athina 90 – grecki klub futsalowy z siedzibą w mieście Ateny, obecnie występuje w najwyższej klasie rozgrywkowej Grecji.

</doc>
<doc id="4525936" url="https://pl.wikipedia.org/wiki?curid=4525936" title="Karlo Ressler">
Karlo Ressler

Karlo Ressler (ur. 26 grudnia 1989 w Zagrzebiu) – chorwacki polityk, prawnik i działacz młodzieżowy, doradca premiera Chorwacji, poseł do Parlamentu Europejskiego IX kadencji.
Życiorys.
W 2013 ukończył studia prawnicze na Uniwersytecie w Zagrzebiu, po czym został asystentem na tej uczelni. Kształcił się również na University of Sheffield, został doktorantem w instytucie Towarzystwa Maxa Plancka we Fryburgu Bryzgowijskim. Działacz Chorwackiej Wspólnoty Demokratycznej. Objął też funkcję wiceprzewodniczącego YEPP, młodzieżówki afiliowanej przy Europejskiej Partii Ludowej. Był asystentem europosła Andreja Plenkovicia. Gdy ten w 2016 został powołany na urząd premiera, Karlo Ressler otrzymał nominację na stanowisko jego doradcy.
W 2019 otrzymał pierwsze miejsce na liście HDZ w wyborach europejskich. W wyniku głosowania z maja tegoż roku uzyskał mandat posła do Parlamentu Europejskiego IX kadencji.

</doc>
<doc id="4525937" url="https://pl.wikipedia.org/wiki?curid=4525937" title="1 złoty 1928 Wieniec zbożowy">
1 złoty 1928 Wieniec zbożowy

1 złoty 1928 Wieniec zbożowy – moneta próbna okresu złotowego II Rzeczypospolitej wybita według projektu Józefa Aumillera z datą roczną 1928.
Moneta należy do serii czterech próbnych złotówek z 1928 r. zaprojektowanych przez Józefa Aumillera, z których żadna nie stała się wzorem dla wprowadzonej w 1929 r. monety niklowej o tym nominale.
Na monecie nie ma napisu „PRÓBA”, a na rewersie za napisem „ZŁOTY” znajduje się znak mennicy.
Rys historyczny.
Jako element reformy walutowej Władysława Grabskiego rozporządzeniem Prezydenta Rzeczypospolitej Polskiej z 20 stycznia 1924 r., znowelizowanym w kwietniu tego samego roku, wprowadzono między innymi srebrną (próby 750) monetę jednozłotową, o masie 5 gramów i średnicy 23 mm, której wzór został ustalony rozporządzeniem Ministra Skarbu z 26 maja 1924 r. razem z wzorami pozostałych planowanych do wprowadzenia do obiegu nominałów monet od 1 grosza do 100 złotych.
Rozporządzeniem Prezydenta Rzeczypospolitej Polskiej z 5 listopada 1927 r. zmieniono system monetarny, zastępując między innymi srebrną monetę jednozłotową odpowiednikiem w niklu o parametrach: masa – 7 gramów, średnica – 25 mm.
Cztery projekty wzoru niklowej złotówki przygotował kierownik artystyczny Mennicy Państwowej – Józef Aumiller, który prowadził również dział medalierski. Monety te miały identyczny rysunek awersu z datą 1928, z rysunkiem godła zgodnym z zaprojektowanym przez Zygmunta Kamińskiego i wprowadzonym w grudniu 1927 r. ().
Rewersy Aumillera miały tradycyjną kompozycję. W centralnej części umieszczony został nominał otoczony jednym z czterech wieńców:
Projekty te nie znalazły uznania. W rozpisanym konkursie wybrano do realizacji projekt M. Kotarbińskiego, w którym nominał otoczony był ornamentem geometrycznym w stylu art déco.
Awers.
Na tej stronie znajduje się godło – orzeł w koronie według wzoru z grudnia 1927 r., dookoła w otoku napis: „RZECZPOSPOLITA POLSKA”, na samym dole rok – 1928, po obydwu stronach którego umieszczono spłaszczone gwiazdy sześcioramienne.
Rewers.
Rysunek rewersu to nominał „1" otoczony wieńcem z kłosów zboża, poniżej otokowo napis „ZŁOTY”, za którym znajduje się herb Kościesza – znak mennicy w Warszawie.
Opis.
Monetę wybito w Mennicy Państwowej, z rantem gładkim, na krążku o średnicy 25 mm w:
Pod koniec drugiego dziesięciolecia XXI w. ze znanych monet II Rzeczypospolitej "złotówka z wieńcem zbożowym z 1928 r." jest:
Odmiany.
W obrocie kolekcjonerskim spotykane są również odbitki w miedzi o masie 7 gramów, wybite w nieznanym nakładzie.

</doc>
<doc id="4525938" url="https://pl.wikipedia.org/wiki?curid=4525938" title="Andrzej Maciejewicz Jundziłł">
Andrzej Maciejewicz Jundziłł

Andrzej Maciejewicz Jundziłł herbu Łabędź (zm. przed 14 lutego 1606 roku) – marszałek hospodarski (królewski) w 1594 roku, marszałek wołkowyski w 1586 roku.
Syn Macieja Janowicza Jundziłła i Benigny Raczkówny. Żonaty z Katarzyną Olędzką, miał synów: Adama i Jana.

</doc>
<doc id="4525939" url="https://pl.wikipedia.org/wiki?curid=4525939" title="Andrzej Jundziłł">
Andrzej Jundziłł



</doc>
<doc id="4525942" url="https://pl.wikipedia.org/wiki?curid=4525942" title="Pniejnia (herb szlachecki)">
Pniejnia (herb szlachecki)

Pniejnia ("Cwalina, Karwowski") – polski herb szlachecki.
Opis herbu.
Opis zgodnie z klasycznymi regułami blazonowania:
W polu czerwonym dwie łapy niedźwiedzia czarne, trzymające jabłko srebrne przeszyte taką samą strzałą w słup. W klejnocie nad hełmem w koronie skrzydło orle czarne przeszyte srebrną strzałą w pas.
Legenda herbowa.
Legenda herbu wspomina o niedźwiedziu, który czynił wielkie szkody w uprawach. Wreszcie łucznik trafił go strzałą w gardło w momencie, gdy zwierz wziął do pyska jabłko. Myśliwy odciął niedźwiedziowi łapę i zaniósł księciu mazowieckiemu, który w nagrodę wpisał mu ją w herb. 
Herbowni.
Cwalina, Czwalin, Czwalina, Daćbóg, Gagatnicki, Gierowski, Grądzki, Hryniewski , Kaczmarski, Karwowski, Kleszczewski, Kleszczowski, Kotarbski, Kotarski, Kotaszewski, Kruszewski, Miechowicki, Miechowiecki, Olszyński, Opieński, Otolski, Pluszkiewicz, Pnieiński, Pniejniński, Rawa, Rostkowski, Starczewski.

</doc>
<doc id="4525944" url="https://pl.wikipedia.org/wiki?curid=4525944" title="Rába ETO Futsal Club">
Rába ETO Futsal Club

Rába ETO Futsal Club – węgierski klub futsalowy z siedzibą w mieście Győr, obecnie występuje w najwyższej klasie rozgrywkowej Węgier. Jest sekcją futsalu w klubie Győri ETO FC. 

</doc>
<doc id="4525945" url="https://pl.wikipedia.org/wiki?curid=4525945" title="Győri ETO Futsal Club">
Győri ETO Futsal Club



</doc>
<doc id="4525950" url="https://pl.wikipedia.org/wiki?curid=4525950" title="Abala">
Abala

Abala – wioska gminna w zachodnim Nigrze, w regionie Tillabéri, w pobliżu rzeki Dallol Bosso. W 2012 roku liczyła ponad 11 tys. mieszkańców. Gmina obejmuje 75,8 tys. mieszkańców.

</doc>
<doc id="4525953" url="https://pl.wikipedia.org/wiki?curid=4525953" title="Sara Skyttedal">
Sara Skyttedal

Sara Magdalena Skyttedal (ur. 6 sierpnia 1986 w Tyresö) – szwedzka polityk, działaczka młodzieżowa i samorządowiec, posłanka do Parlamentu Europejskiego IX kadencji.
Życiorys.
Studiowała nauki polityczne i ekonomiczne oraz historię idei na Uniwersytecie w Sztokholmie. Kształciła się również w zakresie retoryki. Pracowała m.in. w branży handlowej i w marketingu. W trakcie studiów działała w samorządzie lokalnym gminy Haninge. Zaangażowała się w działalność polityczną w ramach Chrześcijańskich Demokratów. Pełniła szereg funkcji w strukturze KDU, młodzieżówki tego ugrupowania. W latach 2013–2016 była przewodniczącą tej organizacji. W 2011 została wiceprzewodniczącą YEPP, organizacji młodzieżowej Europejskiej Partii Ludowej.
W 2016 weszła w skład władz wykonawczych w gminie Linköping. W listopadzie 2018 została liderką listy wyborczej chadeków w wyborach europejskich. W wyniku głosowania z maja 2019 uzyskała mandat posłanki do Parlamentu Europejskiego IX kadencji.

</doc>
<doc id="4525955" url="https://pl.wikipedia.org/wiki?curid=4525955" title="Dariush Borbor">
Dariush Borbor

Dariush Borbor (ur. 28 kwietnia 1934 w Teheranie) – irański architekt, urbanista, projektant, rzeźbiarz, malarz oraz pisarz.
Borbor jest powszechnie uważany za jednego z głównych architektów w Iranie. Jest laureatem wielu konkursów i zdobywcą wielu międzynarodowych nagród i wyróżnień.
Życiorys.
Dariush Borbor urodził się 28 kwietnia 1934, jego ojciec był Gholam Hossein khan Borbor.
Borbor ukończył szkołę podstawową w Iranie. W wieku trzynastu lat przeniósł się do Zjednoczonego Królestwa w celu zdobycia wykształcenia średniego. Studiował na Uniwersytecie Cambridge (1952) oraz na Uniwersytecie Liverpoolskim (1959). Następnie udał się na dalsze studia do Szwajcarii, gdzie kształcił się na Uniwersytecie Genewskim pod okiem Eugène Beaudouin. W 1961 powrócił do Teheranu jako zastępca dyrektora technicznego Iran-Rah największego przedsiębiorstwa budowlanego w Iranie. W 1963 roku założył własną firmę pod nazwą Borbor Consulting Architects, Engineers, City Planners. Firma zatrudniała dużą liczbę wysoko wykwalifikowanych pracowników międzynarodowych i posiadała oddziały w kilku dużych miastach w Iranie.
Kilka miesięcy przed irańską rewolucją islamską w 1978 Borbor przeprowadził się do Paryża, gdzie założył Borbor International Management Consultants (BIMC) dla architektów, inżynierów i planistów.

</doc>
<doc id="4525961" url="https://pl.wikipedia.org/wiki?curid=4525961" title="Owasco Outlet">
Owasco Outlet

Owasco Outlet (znana również jako Owasco Creek, Owasco Lake Outlet i Owasco River) – rzeka w Stanach Zjednoczonych, stanie Nowy Jork, w hrabstwie Cayuga. Powierzchnia zlewni nie została określona, natomiast długość rzeki wynosi 22,5 km.
Rzeka zaczyna swój bieg w jeziorze Owasco, a kończy w rzece Seneca.
Miasto Auburn zarządza jedyną zaporą na rzece.

</doc>
<doc id="4525962" url="https://pl.wikipedia.org/wiki?curid=4525962" title="Waza Flo">
Waza Flo

Waza Flo – amerykański klub futsalowy i showbolu z siedzibą w mieście Detroit, obecnie występuje w najwyższej klasie rozgrywkowej Stanów Zjednoczonych.

</doc>
<doc id="4525964" url="https://pl.wikipedia.org/wiki?curid=4525964" title="Zalesie Kraszeńskie">
Zalesie Kraszeńskie



</doc>
<doc id="4525967" url="https://pl.wikipedia.org/wiki?curid=4525967" title="Karabin Chassepot wzór 1866">
Karabin Chassepot wzór 1866



</doc>
<doc id="4525968" url="https://pl.wikipedia.org/wiki?curid=4525968" title="Karabin Gras wzór 1874">
Karabin Gras wzór 1874



</doc>
<doc id="4525969" url="https://pl.wikipedia.org/wiki?curid=4525969" title="Owasco Intlet">
Owasco Intlet

Owasco Intlet – rzeka w Stanach Zjednoczonych, w stanie Nowy Jork, w hrabstwie Cayuga. Długość cieku nie została określona, natomiast powierzchnia zlewni wynosi 300 km². Rzeka zaczyna swój bieg w bagnach, na północ od Freeville, a kończy – w jeziorze Owasco, w miejscowości Venice.

</doc>
<doc id="4525972" url="https://pl.wikipedia.org/wiki?curid=4525972" title="Alisher Yergali">
Alisher Yergali



</doc>
<doc id="4525974" url="https://pl.wikipedia.org/wiki?curid=4525974" title="King Gyan Osei">
King Gyan Osei



</doc>
<doc id="4525976" url="https://pl.wikipedia.org/wiki?curid=4525976" title="Národný futbalový štadión">
Národný futbalový štadión

Národný futbalový štadión – stadion piłkarski w Bratysławie, stolicy Słowacji. Został otwarty 3 marca 2019 roku. Może pomieścić 22 500 widzów. Swoje spotkania rozgrywają na nim piłkarze klubu Slovan Bratysława oraz reprezentacja Słowacji. Obiekt powstał w miejscu dawnego stadionu Tehelné pole.
Nowy stadion Slovana Bratysława powstał w miejscu istniejącego w latach 1940–2013 Tehelnégo pola. Stary stadion został wyłączony z użytku w 2009 roku, jednak jego rozbiórkę i budowę nowej areny przez jakiś czas przekładano na później. Ostatecznie opustoszały i niszczejący obiekt został rozebrany w 2013 roku, a symboliczne rozpoczęcie budowy miało miejsce 8 grudnia 2014 roku, jednak jego właściwa budowa rozpoczęła się dopiero w roku 2016. Uroczysta inauguracja nowego obiektu miała miejsce 3 marca 2019 roku, kiedy to na stadionie rozegrano mecz derbowy pomiędzy Slovanem i Spartakiem Trnawa, wygrany przez drużynę gospodarzy 2:0. Reprezentacja Słowacji swoje pierwsze spotkanie na obiekcie rozegrała 13 października 2019 roku, remisując towarzysko z Paragwajem 1:1.

</doc>
<doc id="4525977" url="https://pl.wikipedia.org/wiki?curid=4525977" title="Biathlon na Zimowych Igrzyskach Olimpijskich 1968 – bieg indywidualny">
Biathlon na Zimowych Igrzyskach Olimpijskich 1968 – bieg indywidualny

Biathlonowy bieg indywidualny mężczyzn na Zimowych Igrzyskach Olimpijskich 1968 na dystansie 20 km odbył się 12 lutego. Była to pierwsza konkurencja biathlonowa podczas tych igrzysk. Zawody odbyły się na trasach w Autrans niedaleko Grenoble. Do biegu zostało zgłoszonych 60 zawodników, z których 59 ukończyło rywalizację. 
Tytułu mistrza olimpijskiego nie obronił Władimir Miełanjin z ZSRR, który nie startował. Nowym mistrzem został Norweg Magnar Solberg, srebrny medal zdobył Aleksandr Tichonow z ZSRR, a brązowy medal wywalczył jego rodak, Władimir Gundarcew.

</doc>
<doc id="4525978" url="https://pl.wikipedia.org/wiki?curid=4525978" title="Kalba">
Kalba



</doc>
<doc id="4525979" url="https://pl.wikipedia.org/wiki?curid=4525979" title="Atka (Egipt)">
Atka (Egipt)



</doc>
<doc id="4525980" url="https://pl.wikipedia.org/wiki?curid=4525980" title="W-wa Centralna">
W-wa Centralna



</doc>
<doc id="4525983" url="https://pl.wikipedia.org/wiki?curid=4525983" title="Sunil Kumar (zapaśnik)">
Sunil Kumar (zapaśnik)

Sunil Kumar (ur. 29 września 1999) – indyjski zapaśnik walczący w stylu klasycznym. Zajął piętnaste miejsce na mistrzostwach świata w 2021. Szesnasty w indywidualnym Pucharze Świata w 2020. Mistrz Azji w 2020; wicemistrz w 2019 i trzeci w 2022. Mistrz Wspólnoty Narodów w 2017. Trzeci na mistrzostwach Azji juniorów w 2017 i 2018. Wicemistrz Azji kadetów w 2016 roku.

</doc>
<doc id="4525986" url="https://pl.wikipedia.org/wiki?curid=4525986" title="Asz-Szajch Abada">
Asz-Szajch Abada



</doc>
<doc id="4525988" url="https://pl.wikipedia.org/wiki?curid=4525988" title="Tunat al-Dżabal">
Tunat al-Dżabal



</doc>
<doc id="4525990" url="https://pl.wikipedia.org/wiki?curid=4525990" title="Kafr Chazam">
Kafr Chazam



</doc>
<doc id="4525992" url="https://pl.wikipedia.org/wiki?curid=4525992" title="Liturgia bizantyjska">
Liturgia bizantyjska



</doc>
<doc id="4525993" url="https://pl.wikipedia.org/wiki?curid=4525993" title="Karabin Mausera wzór 1871">
Karabin Mausera wzór 1871



</doc>
<doc id="4525995" url="https://pl.wikipedia.org/wiki?curid=4525995" title="Minszat Dabis">
Minszat Dabis



</doc>
<doc id="4525998" url="https://pl.wikipedia.org/wiki?curid=4525998" title="Lista samochodów Honda">
Lista samochodów Honda

Lista samochodów Honda – pełna lista modeli produkowanych przez japoński koncern motoryzacyjny Honda Motor Company od początku istnienia, czyli 1948 roku.

</doc>
<doc id="4525999" url="https://pl.wikipedia.org/wiki?curid=4525999" title="Karabin Carcano wz.1867">
Karabin Carcano wz.1867



</doc>
<doc id="4526001" url="https://pl.wikipedia.org/wiki?curid=4526001" title="Asz-Szajch Tami">
Asz-Szajch Tami



</doc>
<doc id="4526003" url="https://pl.wikipedia.org/wiki?curid=4526003" title="Dżaris">
Dżaris



</doc>
<doc id="4526005" url="https://pl.wikipedia.org/wiki?curid=4526005" title="Al-Hasanijja (Egipt)">
Al-Hasanijja (Egipt)



</doc>
<doc id="4526006" url="https://pl.wikipedia.org/wiki?curid=4526006" title="Nazlat Asmant">
Nazlat Asmant



</doc>
<doc id="4526007" url="https://pl.wikipedia.org/wiki?curid=4526007" title="Nazlat Dżaris">
Nazlat Dżaris



</doc>
<doc id="4526009" url="https://pl.wikipedia.org/wiki?curid=4526009" title="Nazlat Haraz">
Nazlat Haraz



</doc>
<doc id="4526010" url="https://pl.wikipedia.org/wiki?curid=4526010" title="Asmant">
Asmant



</doc>
<doc id="4526012" url="https://pl.wikipedia.org/wiki?curid=4526012" title="Giovanni Battista Tolomei">
Giovanni Battista Tolomei

Giovanni Battista Tolomei SJ (ur. 3 grudnia 1653 w Capraia e Limite, zm. 19 stycznia 1726 w Rzymie) – włoski kardynał.
Życiorys.
Urodził się 3 grudnia 1653 roku w Capraia e Limite. Studiował prawo na Uniwersytecie Pizańskim, a w 1673 roku wstąpił do zakonu jezuitów. W 1684 roku przyjął święcenia kapłańskie. 18 maja 1712 roku został kreowany kardynałem prezbiterem i otrzymał kościół tytularny Santo Stefano al Monte Celio. W latach 1720–1723 był kamerlingiem Kolegium Kardynałów. Zmarł 19 stycznia 1726 roku w Rzymie.

</doc>
<doc id="4526014" url="https://pl.wikipedia.org/wiki?curid=4526014" title="James Norton (aktor)">
James Norton (aktor)

James Geoffrey Ian Norton (ur. 18 lipca 1985 w Londynie) – brytyjski aktor.
Życiorys.
Urodził się w Londynie w rodzinie rzymskokatolickiej jako syn pary nauczycieli Lavinii Jane (z domu Norman) i Hugh Biddulpha Nortona. Jego ojciec, który urodził się w Tanzanii, był wykładowcą w Hull School of Art and Design. Pochodząca z Londynu rodzina Nortona mieszkała w miejscowości Malton, w Ryedale w hrabstwie North Yorkshire. Norton, który dorastał na skraju Howardian Hills w North Yorkshire, określił swoje dzieciństwo jako „idylliczne”. Norton ma pochodzenie angielskie, irlandzkie, szkockie, niemieckie kornwalijskie i żydowskie.
Kształcił się w Ampleforth College, niezależnej rzymskokatolickiej szkole benedyktynów z internatem w wiosce Ampleforth w North Yorkshire. Gdy miał 15 lat, brał udział w amatorskich produkcjach w Stephen Joseph Theatre w Scarborough. W 2004 studiował teologię w Fitzwilliam College w Cambridge, uzyskując dyplom z wyróżnieniem pierwszej klasy w 2007. Miał możliwość wyjazdu do północnych Indii z misją, aby uczyć i występować dla uczniów w 16 szkołach.
Był członkiem Klubu Teatralnego Marlowe Society w Cambridge, a w 2007 zagrał Posthumusa Leonatusa w przedstawieniu "Cymbelin" w reżyserii Trevora Nunna na stulecie towarzystwa. Występował w wielu produkcjach teatralnych podczas studiów, a następnie przez trzy lata uczęszczał do Royal Academy of Dramatic Art (RADA) w Londynie. Pozostało tylko pół roku do ukończenia studiów, kiedy to wyjechał w 2010.
W 2010 znalazł się w obsadzie spektaklu "Posh" w Royal Court Theatre. Debiutował na ekranie jako przyjaciel Jenny w dramacie Lone Scherfig "Była sobie dziewczyna" (2010) z Carey Mulligan. W Crucible Theatre w Sheffield w "That Face" (2010) zagrał 18-letniego Henry’ego, który porzucił szkołę, by opiekować się psychicznie chorą i uzależnioną od narkotyków matką.
Życie prywatne.
W latach 2015–2017 był w związku z aktorką Jessie Buckley. W latach 2018–2022 związany był z aktorką Imogen Poots.
Jest właścicielem nieruchomości w elitarnym obszarze Pakem w Londynie. Norton ma cukrzycę typu 1. 

</doc>
<doc id="4526016" url="https://pl.wikipedia.org/wiki?curid=4526016" title="Biathlon na Zimowych Igrzyskach Olimpijskich 1968 – sztafeta">
Biathlon na Zimowych Igrzyskach Olimpijskich 1968 – sztafeta

Biathlonowa sztafeta na Zimowych Igrzyskach Olimpijskich 1968 na dystansie 4x7,5 km odbyła się 15 lutego. Była to druga i ostatnia konkurencja biathlonowa podczas tych igrzysk. Zawody odbyły się na trasach w Autrans niedaleko Grenoble. Do biegu zostało zgłoszonych 14 reprezentacji. 
Tytuł pierwszych w historii mistrzów olimpijskich wywalczyła reprezentacja ZSRR. Wicemistrzami olimpijskimi zostali Norwegowie, a brązowy medal wywalczyli reprezentanci Szwecji.

</doc>
<doc id="4526019" url="https://pl.wikipedia.org/wiki?curid=4526019" title="Antun Račić">
Antun Račić

Antun Račić (ur. 5 września 1990 w Dubrowniku) – chorwacki zawodnik mieszanych sztuk walki (MMA) wagi koguciej. Od 2017 roku zawodnik polskiej federacji KSW. Od 9 listopada 2019 do 21 marca 2021 międzynarodowy mistrz KSW w wadze koguciej. Od 20 marca 2023 roku jest związany z Oktagon MMA.
Kariera MMA.
KSW.
Były zawodnik M-1 Global. Aktualnie zawodnik KSW. W polskiej organizacji zadebiutował 22 października 2017 podczas rozgrywki KSW 40, rywalem Chorwata był Paweł Polityło. Racić wygrał ten pojedynek niejednogłośną decyzją sędziów. Kolejne dwie walki wygrał poprzez jednogłośne decyzje sędziów (14 kwietnia 2018 na KSW 43 przeciwko Kamilowi Selwie oraz 1 grudnia 2018 na KSW 46 przeciwko Sebastianowi Przybyszowi).
Następnym starciem Račicia było ponowne zestawienie z Polityło podczas gali KSW 49. Wydarzenie odbyło się 18 maja 2019. Jak poprzednie starcie, to również zakończyło się niejednogłośnie na korzyść Chorwackiego „Killera".
9 listopada 2019 KSW zorganizowało galę w Chorwacji. Racić na swojej ziemi przywitał byłego zawodnika UFC – Damiana Stasiaka. Stawką pojedynku był pas mistrzowski w wadze koguciej. Po 5 rundach sędziowie orzekli większościowe zwycięstwo Chorwata i tym samym zasiadł na tronie dywizji do 61 kg.
Do pierwszej obrony pasa przystąpił 19 grudnia 2020 na KSW 57, rywalem „Kilera" z Dubrownika został Bruno Augusto dos Santos. Po 5 rundach lepszy okazał się panujący mistrz.
20 marca 2021 Račić stoczył rewanżowy, przegrany pojedynek z Sebastianem Przybyszem, tracąc swoje trofeum w wadze koguciej po emocjonującej 5 rundowej batalii. Dwa dni po gali federacja KSW postanowiła nagrodzić obu zawodników podwójnym bonusem za najlepszą walkę wieczoru.
4 września 2021 podczas wydarzenia KSW 63 przegrał przez poddanie (duszenie gilotynowe) w 1. rundzie z Jakubem Wikłaczem.
EMC i powrót do KSW.
Račić będąc po 2 porażkach z rzędu na galach KSW kolejny swój pojedynek stoczył dla niemieckiej federacji Elite MMA Championship. Podczas gali EMC 9 odbywającej się 16 kwietnia 2022 w Düsseldorfie, pokonał na pełnym dystansie (3rundy/5minutowe) reprezentanta Brazylii, Jeovanny'a de Oliveirę.
12 listopada 2022 w Grodzisku Mazowieckim podczas KSW 76 zmierzył się z Gruzinem, Zuriko Jojuą. Pojedynek na przestrzeni trzech rund przez zapaśniczą dominację zwyciężył Jojua. 

</doc>
<doc id="4526020" url="https://pl.wikipedia.org/wiki?curid=4526020" title="Tuo Erbatu">
Tuo Erbatu

Tuo Erbatu (; ur. 10 maja 1993) – chiński zapaśnik walczący w stylu klasycznym. Brązowy medalista mistrzostw świata w 2022; piąty w 2018. Mistrz Azji w 2019 roku.

</doc>
<doc id="4526022" url="https://pl.wikipedia.org/wiki?curid=4526022" title="Liège-Bastogne-Liège 2019">
Liège-Bastogne-Liège 2019

Liège-Bastogne-Liège 2019 105. edycja wyścigu, która została rozegrana na dystansie 256 kilometrów. Wyścig rozpoczął się i zakończył w Liège. Wyścig zaliczany był do cyklu UCI World Tour 2019.
Uczestnicy.
Do wyścigu przystąpiło 25 ekip. Wśród nich znajdowały się wszystkie osiemnaście ekip UCI World Tour 2019 oraz siedem innych zaproszonych przez organizatorów.

</doc>
<doc id="4526023" url="https://pl.wikipedia.org/wiki?curid=4526023" title="Ihrisko ŠK Bratislava">
Ihrisko ŠK Bratislava

Ihrisko ŠK Bratislava – nieistniejący już stadion sportowy w Bratysławie, stolicy Słowacji. W przeszłości swoje spotkania rozgrywali na nim piłkarze klubu Slovan Bratysława, dwa razy na obiekcie zagrała również piłkarska reprezentacja Słowacji.
Do 1938 roku piłkarze klubu Slovan Bratysława (wówczas pod nazwą 1. ČsŠK Bratysława, od 1939 roku jako ŠK Bratysława) swoje spotkania rozgrywali na stadionie w Petržalce, jednak po układzie monachijskim i włączeniu Petržalki w granice III Rzeszy klub ten przeniósł się na nowy obiekt, przed II wojną światową służący celom ćwiczebnym organizacji Sokół. W rok po przeprowadzce ŠK Bratysława rozpoczął nieopodal budowę nowego stadionu Tehelné pole, który oficjalnie otwarto 26 września 1940 roku, choć nie był on wówczas jeszcze w pełni ukończony (prace zakończono we wrześniu 1942 roku). Przed oddaniem Tehelnégo pola do użytku na starym stadionie ŠK Bratysława dwa spotkania towarzyskie rozegrała reprezentacja Słowacji, 27 sierpnia 1939 roku z Niemcami (2:0; był to pierwszy w historii mecz reprezentacji Słowacji) i 15 września 1940 ponownie z Niemcami (0:1). W sezonie 1939/1940, drugim sezonie piłkarskich Mistrzostw Słowacji, zespół ŠK Bratysława zdobył swój pierwszy tytuł mistrza kraju. W 1940 roku w tym miejscu rozpoczęto budowę kortów obecnego Narodowego Centrum Tenisowego (w 1941 roku otwarto pierwsze cztery korty, rok później dalsze trzy i budynek klubu tenisowego).

</doc>
<doc id="4526025" url="https://pl.wikipedia.org/wiki?curid=4526025" title="Francesco Maria Casini">
Francesco Maria Casini

Francesco Maria Casini OFMCap (ur. 11 listopada 1648 w Arezzo, zm. 14 albo 15 lutego 1719 w Rzymie) – włoski kardynał.
Życiorys.
Urodził się 11 listopada 1648 roku w Arezzo, jako syn Carla Casiniego i Olimpii Albergotti. W 1662 roku złożył profesję wieczystą w zakonie kapucynów. Następnie został wykładowcą teologii. 12 maja 1712 roku został kreowany kardynałem prezbiterem i otrzymał kościół tytularny Santa Prisca. Zmarł 14 albo 15 lutego 1719 roku w Rzymie.

</doc>
<doc id="4526030" url="https://pl.wikipedia.org/wiki?curid=4526030" title="Marian Pilarski (1914–1943)">
Marian Pilarski (1914–1943)

Marian Pilarski ps. Maryśka (ur. 7 października 1914 w Kazaniu, zm. 30 września 1943 w Oświęcimiu) – polski pedagog, harcmistrz, organizator Szarych Szeregów w Chełmskiem.
Życiorys.
Syn Stefana i Wandy Pilarskich. Osierocony przez ojca. Wrócił do Chełma z matką w 1918 r. Był pod opieką ciotki, Zofii Pilarskiej.
Mieszkał przy ul. Pocztowej 6. W 1929 r. wstąpił do Gimnazjum Handlowego w Chełmie. Był członkiem drużyny harcerskiej.
Harcerstwo.
Po ukończeniu gimnazjum zapisał się na kurs pedagogiczny przy Seminarium Nauczycielskim. W 1935 r. podjął pracę jako wychowawca w internacie Gimnazjum Mechanicznego w Chełmie. Objął obowiązki drużynowego I Drużyny Harcerskiej w tej szkole.
Jego drużyna stała się przodującą w Chełmie. Brała udział
w Jubileuszowym Zlocie Harcerstwa w Spale 11–25 lipca 1935 r.
W 1936 r. Marian Pilarski został mianowany zastępcą hufcowego. Działalność harcerską rozszerzył na teren powiatu, uczestnicząc w tworzeniu Wiejskich Gniazd Harcerskich. W Wojsławicach poznał i zaprzyjaźnił się z opiekunem gniazda Mikołajem Tałandą. W czasie okupacji obaj oddali życie za ojczyznę.
We wrześniu 1937 r. druh Marian został mianowany komendantem chełmskiego hufca harcerskiego i wziął udział
w międzynarodowym skautowskim zlocie – Jamboree w Holandii. Był doświadczonym instruktorem harcerstwa. Jego działalność wychowawczą w pracy z młodzieżą harcerską przerwała we wrześniu 1939 r. napaść niemiecka na Polskę.
Marian Pilarski namawiał młodzież do działalności konspiracyjnej.
W październiku 1939 r. powołał do życia Tajną Organizację Harcerską, która w późniejszym czasie weszła w skład Szarych Szeregów. W Chełmie założono dwa ogniwa tej organizacji: w Śródmieściu i w dzielnicy Pilichonki.
Ustanowiono też ogniwa na terenie powiatu: Rejowiec, Siedliszcze, Olchowiec i Wojsławice. Organizacja ta nawiązała kontakt z Chorągwią Lubelską za pośrednictwem Władysława Smoleńskiego. Utrzymywano też współpracę z organizacją włodawską. Członkowie podziemnych ogniw harcerskich byli przygotowani do podjęcia akcji dywersyjnych. Punkt kontaktowy chełmskiej organizacji harcerskiej znajdował się przy ul. Lubelskiej 47 w kawiarence „Szarotka”, stanowiącej współwłasność Pilarskiego, a funkcjonującej od maja 1940 r.
Na początku maja 1941 r. został aresztowany przez gestapo Włodzimierz Bondarczuk, komendant ZHP na powiat Włodawski. W czasie śledztwa ujawnił on rolę Pilarskiego w działalności konspiracyjnej. Rezultatem stały się przeprowadzone 15 maja 1941 r. aresztowania chełmskich działaczy harcerskich. W więzieniu przy
ul. Kolejowej osadzono najbardziej czynnych członków konspiracyjnej organizacji wraz z harcmistrzem Marianem Pilarskim, posługującym się pseudonimami „Maryśka” oraz „Mańka”.
W więzieniu Pilarski zachorował na tyfus. Został przeniesiony na leczenie do miejskiego szpitala zakaźnego. Po wyzdrowieniu został wywieziony do obozu koncentracyjnego w Oświęcimiu. Po dwóch latach komendantura obozu zawiadomiła jego matkę, że więzień Marian Pilarski zmarł tam 30 września 1943 r.
Upamiętnienie.
W celu uczczenia go w 1992 r. nazwano jego imieniem ulicę w osiedlu „Śródmieście – Reformacka” w rejonie ulic Dreszera i Ogrodowej w Chełmie.

</doc>
<doc id="4526033" url="https://pl.wikipedia.org/wiki?curid=4526033" title="Chang Hui-tsz">
Chang Hui-tsz

Chang Hui-tsz (; ur. 23 kwietnia 1999) – tajwańska zapaśniczka walcząca w stylu wolnym. Zajęła siódme miejsce na mistrzostwach świata w 2019. Siódma na igrzyskach azjatyckich w 2018. Brązowa medalistka mistrzostw Azji w 2019. Trzecia na MŚ juniorów w 2017 i Azji w 2018. Mistrzyni Azji U-23 w 2019 roku.

</doc>
<doc id="4526038" url="https://pl.wikipedia.org/wiki?curid=4526038" title="Al-Matahra al-Bahrijja">
Al-Matahra al-Bahrijja



</doc>
<doc id="4526039" url="https://pl.wikipedia.org/wiki?curid=4526039" title="Al-Hawaslijja">
Al-Hawaslijja



</doc>
<doc id="4526040" url="https://pl.wikipedia.org/wiki?curid=4526040" title="Minszat al-Hawaslijja">
Minszat al-Hawaslijja



</doc>
<doc id="4526042" url="https://pl.wikipedia.org/wiki?curid=4526042" title="Efetobore Sodje">
Efetobore Sodje



</doc>
<doc id="4526044" url="https://pl.wikipedia.org/wiki?curid=4526044" title="Al-Birdżajja">
Al-Birdżajja



</doc>
<doc id="4526045" url="https://pl.wikipedia.org/wiki?curid=4526045" title="Al-Burdżajja">
Al-Burdżajja



</doc>
<doc id="4526046" url="https://pl.wikipedia.org/wiki?curid=4526046" title="Nazlat al-Falahin">
Nazlat al-Falahin



</doc>
<doc id="4526047" url="https://pl.wikipedia.org/wiki?curid=4526047" title="Sołonaja">
Sołonaja

Sołonaja (; ) – wieś na Białorusi, w obwodzie mińskim, w rejonie wołożyńskim, w sielsowiecie Wołożyn.
W dwudziestoleciu międzywojennym leżała w Polsce, w województwie nowogródzkim, w powiecie wołożyńskim.

</doc>
<doc id="4526048" url="https://pl.wikipedia.org/wiki?curid=4526048" title="Nazlat Fardż Allah Mata">
Nazlat Fardż Allah Mata



</doc>
<doc id="4526049" url="https://pl.wikipedia.org/wiki?curid=4526049" title="Tahna al-Dżabal">
Tahna al-Dżabal



</doc>
<doc id="4526050" url="https://pl.wikipedia.org/wiki?curid=4526050" title="Štadión Tatran">
Štadión Tatran

Štadión Tatran – stadion piłkarski w Preszowie, na Słowacji. Został otwarty w 1899 roku, co czyni go najstarszym stadionem w kraju. Obiekt może pomieścić 5410 widzów. Swoje spotkania rozgrywają na nim piłkarze klubu Tatran Preszów. Na arenie jeden raz zagrała również reprezentacja Słowacji, 14 maja 2002 roku towarzysko z Uzbekistanem (4:1). Ponadto na obiekcie odbył się finał Pucharu Czechosłowacji w sezonie 1989/90 (Dukla Praga – Inter Bratysława 1:1, k. 5:4).

</doc>
<doc id="4526051" url="https://pl.wikipedia.org/wiki?curid=4526051" title="Bani al-Hakim">
Bani al-Hakim



</doc>
<doc id="4526052" url="https://pl.wikipedia.org/wiki?curid=4526052" title="Tatran Štadión">
Tatran Štadión



</doc>
<doc id="4526053" url="https://pl.wikipedia.org/wiki?curid=4526053" title="Al-Hatahta">
Al-Hatahta



</doc>
<doc id="4526055" url="https://pl.wikipedia.org/wiki?curid=4526055" title="Stajki (rejon wołożyński)">
Stajki (rejon wołożyński)

Stajki (; ) – wieś na Białorusi, w obwodzie mińskim, w rejonie wołożyńskim, w sielsowiecie Wołożyn.
W II poł. XIX w. zamieszkiwane przez prawosławnych, katolików i żydów, z przewagą tych pierwszych. W dwudziestoleciu międzywojennym leżały w Polsce, w województwie nowogródzkim, w powiecie wołożyńskim.

</doc>
<doc id="4526056" url="https://pl.wikipedia.org/wiki?curid=4526056" title="Atsa">
Atsa



</doc>
<doc id="4526059" url="https://pl.wikipedia.org/wiki?curid=4526059" title="Al-Awajsa">
Al-Awajsa



</doc>
<doc id="4526060" url="https://pl.wikipedia.org/wiki?curid=4526060" title="Asz-Szarajna">
Asz-Szarajna



</doc>
<doc id="4526061" url="https://pl.wikipedia.org/wiki?curid=4526061" title="Kulusna">
Kulusna



</doc>
<doc id="4526063" url="https://pl.wikipedia.org/wiki?curid=4526063" title="Stojanka Kubatowa">
Stojanka Kubatowa



</doc>
<doc id="4526065" url="https://pl.wikipedia.org/wiki?curid=4526065" title="Inter Tijuana">
Inter Tijuana

Inter Tijuana – meksykański klub futsalowy z siedzibą w mieście Tijuana, obecnie występuje w najwyższej klasie rozgrywkowej Meksyku. Jest sekcją futsalu klubu sportowego Inter de Tijuana.

</doc>
<doc id="4526072" url="https://pl.wikipedia.org/wiki?curid=4526072" title="Uzbłoć">
Uzbłoć

Uzbłoć (; ) – wieś na Białorusi, w obwodzie mińskim, w rejonie wołożyńskim, w sielsowiecie Wołożyn.
W dwudziestoleciu międzywojennym leżała w Polsce, w województwie nowogródzkim, w powiecie wołożyńskim. 
Wieś obejmuje dawny folwark Józefpol. W II połowie XIX wieku folwark zamieszkiwany był przez prawosławnych i katolików. 

</doc>
<doc id="4526076" url="https://pl.wikipedia.org/wiki?curid=4526076" title="Józefpol (Białoruś)">
Józefpol (Białoruś)



</doc>
<doc id="4526081" url="https://pl.wikipedia.org/wiki?curid=4526081" title="Shamrock Rovers F.C. (futsal)">
Shamrock Rovers F.C. (futsal)

Shamrock Rovers F.C. – irlandzki klub futsalowy z siedzibą w mieście Dublin, obecnie występuje w najwyższej klasie rozgrywkowej Irlandii. Jest sekcją futsalu klubu sportowego Shamrock Rovers F.C.

</doc>
<doc id="4526083" url="https://pl.wikipedia.org/wiki?curid=4526083" title="Denton Lotz">
Denton Lotz

Denton Lotz (ur. 18 stycznia 1939 w Flushing, zm. 23 kwietnia 2019 w Forestdale w stanie Massachusetts) – amerykański pastor baptystyczny, w latach 1988–2007 sekretarz generalny Światowego Aliansu Baptystycznego.
Życiorys.
Miał trzech braci. Po studiach na University of North Carolina, wstąpił do korpusu piechoty morskiej w której służył w latach 1961–1963. Po odbyciu służby wojskowej studiował teologię na Harvard Divinity School. Studia ukończył w 1966 i w tym samym roku został ordynowany w Binkley Memorial Baptist Church w Chapel Hill w Karolinie Północnej. W 1970 poślubił Janice Robinson i przez kolejnych dziesięć lat podróżował wraz z żoną jako misjonarz, a także był wykładowcą zagadnień misji i homiletyki w Baptystycznym Seminarium Teologicznym w Rüschlikon w Szwajcarii (założył tam Letni Instytut Wychowania Teologicznego, kształcący pastorów i liderów z Europy Wschodniej). W latach 1988–2007 piastował funkcję sekretarza generalnego Światowego Aliansu Baptystycznego, biorąc między innymi aktywny udział w organizacji czterech Światowych Kongresów Baptystycznych, a także 20 rad ogólnych i 16 spotkań corocznych. Był też starszym pastorem w kościele baptystów Tremont Temple w Bostonie.

</doc>
<doc id="4526089" url="https://pl.wikipedia.org/wiki?curid=4526089" title="Stadion Miejski w Dubnicy nad Váhom">
Stadion Miejski w Dubnicy nad Váhom

Stadion Miejski – wielofunkcyjny stadion w Dubnicy nad Váhom, na Słowacji. Może pomieścić 5450 widzów. Swoje spotkania rozgrywają na nim piłkarze klubu MFK Dubnica. Obiekt był jedną z aren piłkarskich Mistrzostw Europy U-17 2013. Rozegrano na nim trzy spotkania fazy grupowej turnieju. Na arenie trzy razy zagrała również piłkarska reprezentacja Słowacji, 19 maja 1999 roku towarzysko z Bułgarią (2:0), 8 września 1999 roku z Liechtensteinem (el. ME, 2:0) i 13 października 2007 roku z San Marino (el. ME, 7:0).

</doc>
<doc id="4526090" url="https://pl.wikipedia.org/wiki?curid=4526090" title="Dorota Łukasiewicz-Kwietniewska">
Dorota Łukasiewicz-Kwietniewska

Dorota Łukasiewicz-Kwietniewska (ur. 6 kwietnia 1982 w Krakowie) – polska aktorka.
Życiorys.
W dzieciństwie uczęszczała do zespołu teatralnego Jacek i Agatka w Nysie. Następnie w wieku 14 lat grała w spektaklu teatralnym w teatrze Teatr Dramatyczny im. Jana Kochanowskiego w Opolu pt. Upadanie. W 2004 roku ukończyła Akademię Sztuk Teatralnych im. Stanisława Wyspiańskiego w Krakowie (filia we Wrocławiu) na wydziale aktorskim. Popularność przyniosła jej rola Zofii Grocholskiej w serialu Pierwsza miłość (serial telewizyjny), gdzie grała w latach 2005–2007, 2011, 2014–2015. Od 2015 do 2019 grała różne role epizodyczne w serialu "Świat według Kiepskich".
Życie prywatne.
Jej mężem jest aktor Rafał Kwietniewski. Ma z nim dwoje dzieci – córkę i syna.

</doc>
<doc id="4526091" url="https://pl.wikipedia.org/wiki?curid=4526091" title="Sołonaj (Białoruś)">
Sołonaj (Białoruś)



</doc>
<doc id="4526092" url="https://pl.wikipedia.org/wiki?curid=4526092" title="Andrés Duany">
Andrés Duany

Andrés Duany (ur. 7 września 1949 w Nowym Jorku) – amerykański architekt i urbanista oraz założyciel Kongresu Nowego Urbanizmu.
Życiorys.
Duany urodził się w Nowym Jorku, ale dorastał na Kubie do 1960 roku. Uczęszczał do The Choate School i Aiglon College gdzie uzyskał tytuł licencjata w dziedzinie architektury i urbanistyki na Uniwersytecie Princeton (1971). Po roku studiów w École des Beaux Arts w Paryżu uzyskał tytuł magistra w Yale School of Architecture (1974). W 1977 został współzałożycielem międzynarodowego potentata w branży architektonicznej Arquitectonica.
Duany jest współzałożycielem i emerytowanym członkiem zarządu Kongresu Nowego Urbanizmu (CNU), założonego w 1993. Wraz ze swoją partnerką, Elizabeth Plater-Zyberk, otrzymał szereg wyróżnień i nagród, w tym nagrodę Vincenta Scully'ego przyznawaną przez Narodowe Muzeum Budownictwa w uznaniu ich wkładu w amerykańskie środowisko urbanistyczne.
Jego żoną jest Elizabeth Plater-Zyberk, która posiada polskie korzenie arystokratyczne.

</doc>
<doc id="4526093" url="https://pl.wikipedia.org/wiki?curid=4526093" title="Gigantozaur (serial animowany)">
Gigantozaur (serial animowany)

Gigantozaur (ang. "Gigantosaurus", od 2019) – francusko-amerykański serial animowany w reżyserii Oliviera Lelardoux'a, wyprodukowany przez wytwórnię Cyber Group Studios. Serial jest oparty na książce autorstwa Jonny'ego Duddle'a.
Premiera serialu odbyła się w Stanach Zjednoczonych 18 stycznia 2019 na amerykańskich kanałach Disney Channel i Disney Junior. W Polsce premiera serialu odbyła się 29 kwietnia 2019 na antenie polskiego Disney Junior.
11 grudnia 2019 potwierdzono, że serial został przedłużony o drugi i trzeci sezon.
Na podstawie serialu powstała gra zręcznościowa, którą stworzyła firma WildSphere i której premiera miała miejsce w 2020 roku.
Fabuła.
Akcja serialu rozgrywa się w prehistorycznej krainie i opowiada o przygodach czworga młodych dinozaurów – ankylozaur Rudzi, triceratops Miłki, parazaurolofa Czupura i brachiozaura Dudka. Młode dinozaury są zafascynowane olbrzymim "gigantozaurem", który imponuje im swoją wielkością i siłą.
Wersja polska.
Wersja polska: SDI Media Polska
Reżyseria: Joanna Węgrzynowska-Cybińska
Dialogi: Elżbieta Pruśniewska
Kierownictwo muzyczne: Monika Malec
Opracowanie piosenek: Elżbieta Pruśniewska
W wersji polskiej udział wzięli:
W pozostałych rolach:
i inni
Lektor tyłówki: Artur Kaczmarski

</doc>
<doc id="4526094" url="https://pl.wikipedia.org/wiki?curid=4526094" title="ORF eins">
ORF eins



</doc>
<doc id="4526100" url="https://pl.wikipedia.org/wiki?curid=4526100" title="Muzeum Historii Naturalnej Skamieniały Las na Lesbos">
Muzeum Historii Naturalnej Skamieniały Las na Lesbos

Muzeum Historii Naturalnej Skamieniały Las na Lesbos (gr. Μουσείο Φυσικής Ιστορίας Απολιθωμένου Δάσους Λέσβου) – muzeum geologiczne na wyspie Lesbos w Grecji.
Historia.
Muzeum Historii Naturalnej Skamieniałego Lasu Lesbos podlega greckiemu Ministerstwu Kultury. Zostało zbudowane w wiosce Sigri, która znajduje się w centrum Skamieniałego Lasu. Celem muzeum jest badanie, promocja, prezentacja, konserwacja oraz dbanie o właściwe wykorzystanie Skamieniałego Lasu na Lesbos. Muzeum zostało założone w 1994 roku. Projekt budynku przygotowali architekci S. Panto-Kikko i S. Frango, a projekt konsultował Alexandros Tombazis. Budynek miał z jednej strony służyć zwiedzającym, a z drugiej wtopić się w otaczający krajobraz. Budowę współfinansował rząd grecki i Unia Europejska dzięki programowi Podstawy Wsparcia Wspólnoty (Community Support Framework).
Skamieniały Las.
Obszar Skamieniałego Lasu to 150 km², który ograniczają wioski Sigri, Skala Eresou, Eressos, Andissa i Gavathas. Pod warstwą pyłu wulkanicznego odnaleziono kawałki pni, gałęzi, korzeni, nasion i liści, a także skamieniałe kości zwierząt. Pozostałości można również na dnie morza w zachodniej części Lesbos. Skamieniałości pochodzą sprzed 18 milionów lat. Dekretem prezydenta z 1985 roku (nr 443/1985) Skamieniały Las na Lesbos został objęty ochroną jako narodowy pomnik przyrody. W 2000 roku Chroniony obszar Skamieniałego Lasu na Lesbos stał się członkiem założycielem Europejskiej Sieci Geoparków. W 2004 roku został włączony do Światowej Sieci Geoparków UNESCO.
Działalność.
Muzeum organizuje wystawy, wydarzenia kulturalne oraz dba o zrównoważony rozwój zachodniej części Lesbos. Prowadzi również działalność edukacyjną oraz przyjmuje studentów na praktyki studenckie.
Nagrody.
W 2001 roku Muzeum otrzymało nagrodę Eurosite Management Award jako wyraz uznania jego osiągnięć w zarządzaniu miejscami naturalnymi. W 2006 roku otrzymało międzynarodową nagrodę Skäl, a w 2009 roku obszar Skamieniałego Lasu otrzymał nagrodę EDEN (European Destinations of ExcelleNce).

</doc>
<doc id="4526102" url="https://pl.wikipedia.org/wiki?curid=4526102" title="Grupa języków">
Grupa języków



</doc>
<doc id="4526103" url="https://pl.wikipedia.org/wiki?curid=4526103" title="Rodzina języków">
Rodzina języków



</doc>
<doc id="4526105" url="https://pl.wikipedia.org/wiki?curid=4526105" title="Beroe (mitologia)">
Beroe (mitologia)

Beroe alternatywnie Beruit (gr. trb. "Beroê") – w mitologii greckiej córka Adonisa i bogini miłości i piękna Afrodyty. Miała brata nazwanego Golgos. Jej mężem był bóg mórz, trzęsień ziemi, żeglarzy, rybaków Posejdon.
Przy narodzinach Beroe asystował jako położna Hermes, dziecko wykąpały cztery wiatry Anemoi, a dziewica Astraja bogini i alegoria sprawiedliwości nakarmiła ją mądrą piersią i powiedziała jej słowa prawa, karmiąc miodem. Kiedy dorosła, była wysoko ceniona jako wybitna piękność, nie była jednak próżna. Była śmiertelnikiem, ale często jej piękno porównywano do bogiń. Eros wypuścił dwie strzały miłości i o jej względy zabiegali Dionizos i Posejdon. W walce ostatecznie wygrał bóg mórz i poślubił Beroe. Na jej urodę zwrócił uwagę sam Zeus i ukazał jej się pod postacią byka, tą samą, w której uwiódł Europę, ale opuścił ją nie chcąc wywoływać kłótni z bratem, Posejdonem. Od jej imienia nazwano miasto Berytos (Beyrut) w Lebanon. Według Roberta Gravesa Beroe, byłą założycielkę Beroi w Tracji.
W mitologii greckiej występuje kilka postaci o imieniu Beroe.

</doc>
<doc id="4526107" url="https://pl.wikipedia.org/wiki?curid=4526107" title="Parafia Miłosierdzia Bożego w Barwałdzie Górnym">
Parafia Miłosierdzia Bożego w Barwałdzie Górnym

Parafia Miłosierdzia Bożego w Barwałdzie Górnym – rzymskokatolicka parafia znajdująca się w archidiecezji krakowskiej, w dekanacie Kalwaria, w Polsce.

</doc>
<doc id="4526108" url="https://pl.wikipedia.org/wiki?curid=4526108" title="Donald Appleyard">
Donald Appleyard

Donald Sidney Appleyard (ur. 26 lipca 1928 w Londynie, zm. 23 września 1982 w Atenach) – angielski urbanista, architekt oraz profesor Uniwersytetu Kalifornijskiego w Berkeley.
Życiorys.
Urodzony w Anglii, Appleyard studiował najpierw architekturę, a następnie urbanistykę na Massachusetts Institute of Technology. Po ukończeniu studiów przez sześć lat wykładał w MIT, a później w University of California w Berkeley. Zajmował się projektowaniem nowych dzielnic w Berkeley i Atenach, gdzie zginął w wypadku samochodowym.
Jego książka z 1981 „Livable Streets” została nazwana przez Grady'ego Claya, redaktora magazynu „Architektura krajobrazu”, „najbardziej dokładną i szczegółową pracą o urbanizacji miejskiej w historii”. Zawierała ona porównanie trzech ulic o podobnej budowie w San Francisco, które miały różne poziomy ruchu samochodowego: jeden z 2000 pojazdów dziennie, drugi z 8000 a trzeci z 16 000 pojazdów dziennie. Jego badania empiryczne wykazały, że mieszkańcy ulicy o niskim natężeniu ruchu samochodowego mają trzy razy więcej przyjaciół niż ci mieszkający na ulicy z dużym ruchem samochodowym.

</doc>
<doc id="4526111" url="https://pl.wikipedia.org/wiki?curid=4526111" title="Manju Kumari">
Manju Kumari

Manju Kumari – indyjska zapaśniczka walcząca w stylu wolnym. Brązowa medalistka mistrzostw Azji w 2019. Mistrzyni Igrzysk Azji Południowej w 2016. Trzecia na MŚ i Azji juniorów w 2017. Mistrzyni Azji U-23 w 2018 roku.

</doc>
<doc id="4526119" url="https://pl.wikipedia.org/wiki?curid=4526119" title="Parafia św. Jakuba Apostoła w Więcławicach Starych">
Parafia św. Jakuba Apostoła w Więcławicach Starych

Parafia św. Jakuba Apostoła w Więcławicach Starych – rzymskokatolicka parafia znajdująca się w archidiecezji krakowskiej, w dekanacie Kraków-Prądnik, w Polsce.
Historia.
Kościół parafialny w Więcławicach Starych istniał już w 1340.

</doc>
<doc id="4526123" url="https://pl.wikipedia.org/wiki?curid=4526123" title="Šūkliai">
Šūkliai

Šūkliai (hist., pol. Szukle) – wieś na Litwie położona w rejonie wyłkowyskim okręgu mariampolskiego, 12 km na północny zachód od Wyłkowyszek, w miejscu, gdzie rzeczka Szyrwinta wpada do rzeczki Szejmeny.
Historia.
Pierwsza wzmianka o Szuklach pochodzi z 1595 roku. Była to wtedy królewszczyzna. Król Zygmunt III Waza nadał wtedy tutejszy przywilej Janowi Wiśniewskiemu i jego żonie Halinie Bańkowskiej. W XVII wieku dobra te należały do majątku Olwita, później należącego do rodziny Gawrońskich herbu Rola. Wincenty Gawroński (~1783–1860) podzielił swój majątek w ten sposób, że jego młodszy syn Wiktor (~1820–?) otrzymał Olwitę i Szukle. Syn jego i Józefy z domu Godlewskiej (~1830–1866), Stanisław Gawroński (1860–1942, brat Wiktora – generała), żonaty z Heleną Lubomirską (1870–1950, siostrą Zdzisława) byli ostatnimi polskimi właścicielami Szukli. Włoski polityk Jas Gawronski jest ich wnukiem.
W 1868 roku majątek Wiktora Gawrońskiego liczył 1115 mórg, w tym 683 morgi gruntów ornych. Do wsi Szukle należało ponadto 831 mórg. Około 1893 roku Helena Lubomirska uzyskała zgodę władz carskich na uruchomienie ochronki dla dzieci we dworze. Ochronka ta była de facto tajną polską szkołą.
Rząd litewski w 1922 roku rozparcelował Szukle, pozostawiając przy dworze 80 ha ziemi. Ich właścicielem został żołnierz litewski Bronislovas Skomskis (1864–1935), później właścicielami pozostałości po majątku byli O. Sulinskas, V. Povilaitis, Juozas Alex.
Przynależność administracyjna.
Po III rozbiorze Polski w 1795 roku Szukle, wcześniej wchodzące w skład województwa trockiego Rzeczypospolitej, znalazły się na terenie powiatu wyłkowyskiego guberni suwalskiej Królestwa Kongresowego. W drugiej połowie XIX wieku należały do gminy Zielonka i parafii Olwita.
Od 1920 roku Szukle należą do Litwy, która w okresie 1940–1990, jako Litewska Socjalistyczna Republika Radziecka, wchodziła w skład ZSRR. Nazwa miejscowości została zmieniona na Šūkliai.
Dwór.
Wincenty Gawroński w połowie XIX wieku wzniósł nowy pałac dla swego syna Wiktora. Pałac został zbudowany na fundamentach starego zamku krzyżackiego, z którego pozostawiono jedynie w środkowej części sklepioną sień o potężnych murach oraz kaplicę w rogu budynku, nad którą dobudowano wieżę. Nad parterową budowlą Wiktor dobudował piętro. Od strony ogrodowej dobudowano werandę. Wszystko to spowodowało, że pałac nie charakteryzował się żadnym stylem. Mimo tego w ciągu stu lat jego użytkowania właściciele majątku zgromadzili w murach pałacu potężną kolekcję dzieł sztuki, oraz imponującą bibliotekę liczącą ponad 8 tysięcy woluminów. Wśród nich rękopisy i starodruki, jak np. akt nadania Pojezior przez króla Kazimierza Jagiellończyka Michałowi Glińskiemu, wiele edycji Biblii, w tym wydanie Wujka. Na ścianach wisiały obrazy, w tym pędzla: Davida Teniersa, Jacoba (?) Ruisadela, Caspara Netschera i innych, portrety członków rodziny autorstwa Jana Chrzciciela Lampiego (starszego). Wisiały również obrazy polskich malarzy, m.in. Józefa Brandta ("Powrót Napoleona spod Moskwy"), Juliusza Kossaka, Juliana Fałata, kolekcje sztychów Jeremiasza Falcka i Wilhelma Hondiusa. Wielki salon był umeblowany w stylu Ludwika XV z epoki.
Dwór był otoczony rozległym parkiem krajobrazowym w stylu angielskim, przez który przepływała Szyrwinta. Przed domem rozciągał się ogromny gazon. W parku były dwa dekoracyjne stawy. Pozostałość po parku, o powierzchni 8,9 ha, jest pomnikiem przyrody.
Szukle zostały zbombardowane i spalone wraz z prawie całą zawartością w czasie I wojny światowej. Niewielką część kolekcji uratowano, wywożąc niektóre dzieła do Pojezior. W okresie międzywojennym w zabudowaniach dworu funkcjonowała szkoła, później niektóre z budynków były zamieszkane. W okresie radzieckim pozostałości po dworze i świreniu (budynek gospodarczy na siano) popadały w ruinę i dziś już pozostały jedynie zalane częściowo wodą resztki ruin.
Majątek Szukle został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4526124" url="https://pl.wikipedia.org/wiki?curid=4526124" title="Szukle">
Szukle



</doc>
<doc id="4526125" url="https://pl.wikipedia.org/wiki?curid=4526125" title="Uniwersytet Technologiczny w Durbanie">
Uniwersytet Technologiczny w Durbanie



</doc>
<doc id="4526128" url="https://pl.wikipedia.org/wiki?curid=4526128" title="Operacja Koza">
Operacja Koza



</doc>
<doc id="4526134" url="https://pl.wikipedia.org/wiki?curid=4526134" title="Medaliści mistrzostw świata w kolarstwie przełajowym - Kobiety">
Medaliści mistrzostw świata w kolarstwie przełajowym - Kobiety



</doc>
<doc id="4526137" url="https://pl.wikipedia.org/wiki?curid=4526137" title="Asan Sułajmanow">
Asan Sułajmanow

Asan Sułajmanow (kirg. Асан Сулайманов; ur. 26 stycznia 1991) – kirgiski zapaśnik walczący w stylu klasycznym. Zajął dwudzieste miejsce na mistrzostwach świata w 2019. Brązowy medalista mistrzostw Azji w 2019 roku.

</doc>
<doc id="4526142" url="https://pl.wikipedia.org/wiki?curid=4526142" title="Medaliści mistrzostw świata w kolarstwie przełajowym - mężczyźni (elite)">
Medaliści mistrzostw świata w kolarstwie przełajowym - mężczyźni (elite)



</doc>
<doc id="4526146" url="https://pl.wikipedia.org/wiki?curid=4526146" title="Medaliści mistrzostw świata w kolarstwie przełajowym - mężczyźni U-23">
Medaliści mistrzostw świata w kolarstwie przełajowym - mężczyźni U-23



</doc>
<doc id="4526149" url="https://pl.wikipedia.org/wiki?curid=4526149" title="Medaliści mistrzostw świata w kolarstwie przełajowym - Juniorzy">
Medaliści mistrzostw świata w kolarstwie przełajowym - Juniorzy



</doc>
<doc id="4526151" url="https://pl.wikipedia.org/wiki?curid=4526151" title="Medaliści mistrzostw świata w kolarstwie przełajowym - mężczyźni (amatorzy)">
Medaliści mistrzostw świata w kolarstwie przełajowym - mężczyźni (amatorzy)



</doc>
<doc id="4526153" url="https://pl.wikipedia.org/wiki?curid=4526153" title="Menachem Ziemba">
Menachem Ziemba

Menachem Ziemba znany również jako Gaon z Warszawy, Gaon Praski czy Menachem Pragier (ur. 1883, zm. 1943) – polski rabin, autor dzieł religijnych i uczony w piśmie narodowości żydowskiej, działacz Agudy.
Życiorys.
Pochodził z biednej chasydzkiej rodziny. Wychowywał go dziadek, rabin Avraham Ziemba. Dzięki temu, iż poślubił córkę bogatego kupca, mógł się poświęcić studiom nad Talmudem. W 1935 został jednym z warszawskich rabinów. Jako rabin był zwolennikiem cadyka z Góry Kalwarii (Abraham Mordechaj Alter). Przed wojną nie przyjął proponowanego mu stanowiska rabina Jerozolimy. Cieszył się autorytetem jednego z najbardziej szanowanych warszawskich rabinów i uważany był za jednego z najwybitniejszych myślicieli żydowskich w Polsce. Był autorem licznych prac w tym między innymi "Tosafot Chajim" z 1921. Należał również do aktywnych działaczy Agudy. Współpracował także z czasopismem "Degel ha-Tora", będąc wydawcą dwóch jego ostatnich numerów. 
Podczas okupacji niemieckiej w czasie II wojny światowej trafił do getta warszawskiego, gdzie należał do tamtejszego rabinatu (w ostatnim okresie istnienia getta był jednym z trzech ostatnich rabinów w getcie). Mimo propozycji ukrycia po stronie aryjskiej, zdecydował się nie opuszczać getta i pozostać z wiernymi. Po wielkiej akcji deportacyjnej opowiadał się za zbrojnym oporem. Zginął podczas powstania w getcie warszawskim w jednym z bunkrów. W 1958 jego szczątki ekshumowano i sprowadzono do Izraela.

</doc>
<doc id="4526154" url="https://pl.wikipedia.org/wiki?curid=4526154" title="Medaliści mistrzostw świata w kolarstwie przełajowym">
Medaliści mistrzostw świata w kolarstwie przełajowym



</doc>
<doc id="4526156" url="https://pl.wikipedia.org/wiki?curid=4526156" title="Medalistki mistrzostw świata w kolarstwie przełajowym">
Medalistki mistrzostw świata w kolarstwie przełajowym



</doc>
<doc id="4526161" url="https://pl.wikipedia.org/wiki?curid=4526161" title="Skamieniały Las na Lesbos">
Skamieniały Las na Lesbos

Skamieniały Las na Lesbos (ang. "Petrified Forest of Lesvos," gr. "Απολιθωμένο δάσος της Λέσβου") – geopark na greckiej wyspie Lesbos utworzony w 2004 roku.
Historia.
Pierwsze informacje o Skamieniałym Lesie na Lesbos można znaleźć w dziełach żyjącego w III w. p.n.e. Teofrasta z Eressos. Kolejnym badaczem był austriacki botanik Franz Unger (1800–1870), który w 1862 roku odwiedził wyspę i opisał skamieniałe pnie w swoich książkach oraz artykułach.
Geopark na greckiej wyspie Lesbos, obejmujący Skamieniały Las zajmuje teren o powierzchni 150 km². Znajdują się tam skrzemieniałe pnie drzew iglastych i owocowych. Są one pozostałością subtropikalnego lasu sprzed ok. 18.5 milionów lat temu, a który zachował się bo został pokryty lawą i popiołem wulkanicznym podczas erupcji okolicznych wulkanów. Podczas opadów deszczu, które nastąpiły wkrótce po erupcjach popiół zamienił się w błoto z materiałem piroklastycznym. Przemieszczało się ono i niszczyło las w zachodniej części Lesbos składający się z potężnych sekwoi, sosen, dębów i drzew iglastych. Na terenie Geoparku można zobaczyć zarówno stojące skamieniałe karpie drzew, jak i leżące 20-metrowe pnie. Zachowały się nie tylko drzewa, ale cały ekosystem obejmujący gałęzie, owoce i liście. Odkryto tu skamieniałości "Prodeinotherium bavaricum" ssaka lądowego żyjącego 19 milionów lat temu w Grecji.
W 1985 roku Skamieniały Las został ogłoszony pomnikiem przyrody(dekret prezydencki 443/85). W 2004 roku został włączony do Światowej Sieci Geoparków UNESCO. W 1994 roku w Sigri otwarto Muzeum Historii Naturalnej Skamieniały Las na Lesbos, którego zadaniem jest badanie i ochrona skamieniałego lasu.
W 2014 roku Skamieniały Las na Lesbos został wpisany na listę informacyjną światowego dziedzictwa UNESCO.

</doc>
<doc id="4526163" url="https://pl.wikipedia.org/wiki?curid=4526163" title="Marek Sawczenko">
Marek Sawczenko

Marek Sawczenko (ur. 31 sierpnia 1962, zm. 30 lipca 2009) – polski kierowca wyścigowy.
Biografia.
W 1997 roku zadebiutował w WSMP. Rywalizował wówczas Fiatem Cinquecento 900 w barwach Autoklubu Rzemieślnik Warszawa. Ścigając się w klasie A-1000, zajął dziewiąte miejsce w Poznaniu, dzięki czemu uzyskał dwa punkty i dziewiąte miejsce w klasyfikacji końcowej sezonu. W 2000 roku zmienił pojazd na jednomiejscową Estonię 25. W grupie E zajął siódme miejsce na koniec sezonu, a w klasie E-2000 – trzecie. W sezonie 2001 był szósty w Formule Super Sport. Sezon 2002 zakończył na piątym miejscu, zostawszy również wicemistrzem w klasie E-2000. W roku 2003 był czwarty w klasyfikacji formuł wyścigowych. Podczas sezonu 2004 zdobył pierwsze podium, finiszując na trzecim miejscu podczas rundy w Kielcach. Tamten rok Sawczenko zakończył na piątym miejscu. W sezonie 2005 został wicemistrzem Polski. W 2006 roku zrezygnował ze ścigania w formułach.
Został pochowany na cmentarzu Powązkowskim (kwatera Kolumbarium-42-1).

</doc>
<doc id="4526171" url="https://pl.wikipedia.org/wiki?curid=4526171" title="Michał Solanin">
Michał Solanin

Michał Solanin (ur. 1977 w Sandomierzu) – pisarz, publicysta i dziennikarz. 
Życiorys.
Absolwent Wydziału Prawa i Administracji UMCS. Współpracował z tygodnikiem "Czas Powiśla", Tygodnikiem Nadwiślańskim, magazynem Tylko Rock, Radiem Opatów. W latach 2010 - 2013 redaktor naczelny wydawnictwa i agencji publicystycznej Tryton. Od 2015 związany z agencją multimedialną New Media Atelier jako fotograf i producent wideo. Jako jeden z niewielu pisarzy w Polsce łączy szeroko pojętą fantastykę z marynistyką.

</doc>
<doc id="4526174" url="https://pl.wikipedia.org/wiki?curid=4526174" title="Clarence Stein">
Clarence Stein

Clarence Samuel Stein (ur. 19 czerwca 1882 w Rochester, zm. 7 lutego 1975) – amerykański architekt, urbanista oraz pisarz. Jeden z głównych propagatorów koncepcji Miasto ogród na terenie Stanów Zjednoczonych.
Życiorys.
Stein urodził się w Rochester, w stanie Nowy Jork, w rodzinie żydowskiej. W dzieciństwie jego rodzina przeniosła się do Nowego Jorku. Wrażliwy, czasem nawet przesadnie, młody Stein dostał załamania nerwowego na krótko przed planowanym wyjazdem na studia, doświadczając ataku nazywanego wówczas neurastenią, po którym został wysłany na Florydę w celu rekonwalescencji. Wrócił do Nowego Jorku, ale nie podjął od razu nauki na uniwersytecie. Zamiast tego pracował w firmie rodzinnej produkującej trumny. Po około roku podjął naukę w College.
Istotnym wydarzeniem był Grand Tour po Europie, który odbył wraz z ojcem. Po powrocie do Stanów Zjednoczonych ponownie odłożył naukę na uniwersytecie, poświęcając się pracy społecznej. Razem ze swoimi braćmi i małą grupką podobnie myślących młodych mężczyzn, z których wielu będzie wpływowymi osobami przez resztę swojej kariery, Stein założył Klub Młodych Mężczyzn, organizację wzorowaną na wielu innych rozwijających się ruchach społeczny.
Po powrocie do Stanów Zjednoczonych Stein dołączył do biura głęboko konserwatywnego architekta Gothic Revival, Bertrama Goodhue'a i jego bardziej znamienitego, ale równie konserwatywnego partnera, Ralpha Adamsa Crama. W 1911 przyczynił się do realizacji trzech dużych projektów Goodhue: Wystawa Panama-Kalifornia w 1915 w San Diego w Kalifornii, miasto firmowe Tyrone w Nowym Meksyku oraz plan główny i poszczególne budynki California Institute of Technology w Pasadenie.
W latach 1923–1926 Stein pełnił funkcję przewodniczącego nowojorskiej Komisji Mieszkaniowej i Regionalnej Komisji Planowania.
Stein dużo podróżował poza USA i nawiązał przyjaźń między innymi ze szwedzkim mężem stanu Yngve'em Larssonem.
Stein napisał "Toward New Towns for America" w 1951 roku i otrzymał złoty medal AIA w 1956 roku. Zmarł w 1975 roku w wieku 92 lat.
Życie osobiste.
Od 1928 do śmierci w 1975 Stein był żonaty z aktorką teatralną i filmową Aline MacMahon. Nie mieli dzieci.
Sunnyside.
Począwszy od 1923 roku Stein i Henry Wright współpracowali przy planie Sunnyside Gardens, dzielnicy Nowego Jorku. Ta okolica zachowała swój szczególny charakter i została wpisana do Krajowego Rejestru Miejsc Historycznych.
Budowa Sunnyside rozpoczęła się 1 kwietnia 1924, dwa miesiące po zakupie terenu od Pennsylvania Railroad Company. Ze względu na wysokie koszty terenów miejskich wiele dzielnic było zatłoczonych i zaniedbanych, co czyniło je niezdrowym i nieprzyjemnym miejscem do zamieszkania. Sunnyside było inne, ziemia nie była wykorzystywana przez firmę kolejową, więc była tania. Stein stanął przed sporym wyzwaniem. Był odpowiedzialny nie tylko za stworzenie bardziej przystępnej cenowo dzielnicy, ale także za zdrowe i przyjemne miejsce do życia. Zaprojektował bardziej naturalne obszary zielone z dużą ilością światła, co zapewnia spokojne środowisko życia. Pomiędzy wszystkimi apartamentowcami znajdowała się centralna otwarta przestrzeń publiczna, taka jak plac zabaw lub park. Efekt końcowy Sunnyside był bardzo udany.

</doc>
<doc id="4526175" url="https://pl.wikipedia.org/wiki?curid=4526175" title="Karabin Gew41(M)">
Karabin Gew41(M)



</doc>
<doc id="4526177" url="https://pl.wikipedia.org/wiki?curid=4526177" title="Belfast United Futsal Club">
Belfast United Futsal Club

Belfast United Futsal Club – północnoirlandzki klub futsalowy z siedzibą w mieście Belfast, obecnie występuje w najwyższej klasie rozgrywkowej Irlandii Północnej.

</doc>
<doc id="4526182" url="https://pl.wikipedia.org/wiki?curid=4526182" title="Abala (Etiopia)">
Abala (Etiopia)

Abala (znane też jako Shiket) – miasto w północno-wschodniej Etiopii, w regionie Afar, w pobliżu rzeki Ereti. Stolica strefy Kilbet Rasu. Ważny ośrodek handlowy regionu w hodowli kóz.

</doc>
<doc id="4526202" url="https://pl.wikipedia.org/wiki?curid=4526202" title="Zamarła Turnia (Dolina Bolechowicka)">
Zamarła Turnia (Dolina Bolechowicka)

Zamarła Turnia – skała w prawych zboczach Doliny Bolechowickiej we wsi Karniowice w województwie małopolskim, w powiecie krakowskim, w gminie Zabierzów. Jest to teren Wyżyny Olkuskiej w obrębie Wyżyny Krakowsko-Częstochowskiej. Dolina Bolechowicka, wraz ze znajdującymi się w niej skałami znajduje się w obrębie częściowego Rezerwatu przyrody Wąwóz Bolechowicki, dopuszczalne jest uprawianie w niej wspinaczki skalnej.
Zamarła Turnia znajduje się na terenie otwartym, w odległości około 30 m na północny zachód od Filaru Pokutników tworzącego Bramę Bolechowicką. Jest to wapienna skała o wysokości 18-20 m z zacięciem, kominem i filarem. Na jej wschodniej i północnej, pionowej lub przewieszonej ścianie jest 18 dróg wspinaczkowych o trudności od IV do VI.4 w skali trudności Kurtyki i długości do 20 m. Wszystkie mają zamontowaną asekurację (5–9 ringów, w kominie 1 hak).

</doc>
<doc id="4526205" url="https://pl.wikipedia.org/wiki?curid=4526205" title="Zaginiona armia Kambyzesa II">
Zaginiona armia Kambyzesa II

Zaginiona armia Kambyzesa II – starożytna armia perska króla Kambyzesa II. Miała zaginąć w 525 p.n.e. podczas działań zbrojnych w Egipcie, podczas kampanii przeciwko faraonowi Psametychowi III.
Tło.
W 529 p.n.e., po śmierci Cyrusa II Wielkiego w trakcie walk w Chorezmie, perski tron objął syn Cyrusa – Kambyzes II. Kontynuując politykę podbojów, w 525 r. rozpoczął wyprawę do Egiptu. Potężna perska armia pokonała Egipcjan pod Peluzjum. Faraon Psametych III musiał się wycofać, a w końcu dostał się do niewoli i zginął, próbując wzniecić antyperskie powstanie. Najeźdźcy stosunkowo szybko opanowali niemal całe państwo. Zacięty opór stawiali jednak kapłani Amona w odległej, położonej na Pustyni Libijskiej, oazie Siwa.
Kambyzes, przebywając w Tebach, miał wydzielić silną – liczącą ok. 50 tys. ludzi – armię i wysłać ją do oazy, aby zmusić do uległości tamtejszych niepokornych kapłanów. Armia Kambyzesa miała już nigdy nie powrócić z tej misji, a brak informacji o tym co się faktycznie stało sprawił, że armię Kambyzesa uznano za zaginioną.
Źródła.
Informację o zaginięciu armii Kambyzesa II podał grecki historyk Herodot w "Dziejach":
" Kiedy w swoim pochodzie przybył do Teb, oddzielił od swego wojska około pięćdziesięciu tysięcy ludzi i tym polecił ujarzmić Ammoniów i spalić wyrocznię Zeusa; (...) Ci zaś, których wysłano na wojnę przeciw Ammoniom, wyruszywszy z Teb, maszerowali z przewodnikami i przybyli, co jest rzeczą pewną, do miasta Oasis, zamieszkałego przez Samijczyków, którzy podobno pochodzili z gminy ajschrionijskiej; od Teb są oni oddaleni o siedem dni marszu przez piaski, a ta okolica nazywa się w języku Hellenów Wyspą Szczęśliwych. Aż do tej okolicy miało wojsko dotrzeć, odtąd zaś nikt inny prócz samych Amnioniów i tych, którzy od nich słyszeli, nie umie nic o nich powiedzieć. Bo ani do Ammoniów nie przybyli, ani też nie wrócili do domu. Sami Ammoniowie tak opowiadają: Kiedy z owej Oasis ciągnęli przeciw nim przez piaski, znaleźli się mniej więcej w środku między nimi a Oasis; a gdy właśnie spożywali śniadanie, zawiał ku nim wielki i niesamowity wiatr południowy, który, niosąc z sobą góry piasku, zasypał ich – i w ten sposób zniknęli. Taki los miał spotkać ową armię według opowiadania Ammoniów".
Historię wojsk Kambyzesa wspomniał czterysta lat później inny grecki uczony – Strabon:
"Z Pselchisy Petroniusz przybył do Premnis, przebywszy piaskowe wydmy, gdzie leży zasypana armia Kambyzesa, zaskoczona przez burzę piaskową".
Badania.
Przez dekady uważano, że armia perska pochłonięta przez burzę piaskową to wymysł Herodota. Podstawą do tych twierdzeń był fakt, że podczas prowadzonych badań wzdłuż szlaku wiodącego z Teb do oazy Siwa nigdy nie natknięto się na jakiekolwiek pozostałości po Persach. Wśród wysłanych w tym celu ekspedycji wymienić można m.in. międzynarodowe wyprawy László Almásyego z lat 1932-1935 oraz przeprowadzoną na przełomie 1932 i 1933 brytyjską wyprawę Orde Wingatea. Wszystkie te badania miały jednak na celu przede wszystkim odnalezienie legendarnej oazy (lub miasta) Zarzury.
Wszystko zaczęło się zmieniać w drugiej połowie XX wieku, gdy na Pustyni Libijskiej w pobliżu oazy Siwa natrafiono na ślady perskiej obecności. Autorem pierwszych odkryć był Gary S. Chafetz, amerykański dziennikarz, który pomiędzy wrześniem 1983 a lutym 1984 przeczesywał pogranicze egipsko-libijskie. Ekspedycja Chafetza odkryła dwieście kurhanów, które uznano w ich formie za nawiązujące do wywodzącej się z Persji religii zaratusztriańskiej. Grobowce pozbawione były jednak artefaktów, a badanie metodą TL wskazało powstanie tumulusów na ok. 1500 p.n.e. Nie mogły więc należeć do żołnierzy Kambyzesa II. Ekspedycja odkryła także typowe dla Persów wyobrażenie skrzydlatego sfinksa, wyryte w oolitowej skale jaskini, położonej w niezamieszkałej oazie Sitra (28°44'11"N 26°57'49"E), ok 147 km na południowy wschód od Siwy. Dalsze badania uniemożliwiło jednak aresztowanie Chafetza za "nielegalne sprowadzenie do Egiptu samolotu".
Nowych odkryć dokonano w roku 2000, kiedy to podczas prowadzonych latem poszukiwań ropy zespół geologiczny z Uniwersytetu Helwan natrafił na Pustyni Libijskiej na dobrze zachowane fragmenty tkanin, kawałki metalu przypominające broń i szczątki ludzkie, które uznano wówczas za ślady zaginionej armii Kambysesa. Egipska Najwyższa Rada Starożytności ogłosiła, że zorganizuje ekspedycję w celu zbadania terenu, ale w późniejszym czasie nie opublikowała żadnych dalszych informacji.
Wydawało się, że przełom nastąpił w 2009 r., gdy w listopadzie dwaj włoscy archeolodzy – Angelo i Alfredo Castiglioni, – ogłosili odkrycie ludzkich szczątków, narzędzi i broni, które sięgać miały czasów Kambyzesa. Artefakty odkryć miano w pobliżu oazy Siwa. Nieznalezienie dotąd szczątków perskiego wojska miało – zdaniem Włochów – wynikać z faktu, że badania prowadzono w złej lokalizacji. Żołnierze mieli iść bowiem nie tradycyjną drogą karawan przez oazy Ad-Dachila i Al-Farafira, lecz szlakiem przez Dżilf al-Kabir i Wadi al-Malik. Byłoby to jednak o tyle dziwne, że Persowie szli by drogą trudną i okrężną, biegnącą na południe przez obecny Sudan i odludny płaskowyż w południowo-zachodnim Egipcie. Wątpliwości zaczął budzić także fakt, że wynikami swoich badań archeolodzy podzielili się jedynie w nakręconym przez siebie filmie dokumentalnym. Nie opublikowali ich natomiast w żadnym czasopiśmie naukowym. Pojawiły się więc uzasadnione wątpliwości co do autentyczności odkrycia, a przedstawiciel Najwyższej Rady Starożytności – Zahi Hawass – ogłosił, iż doniesienia o odkryciu armii Kambyzesa "są bezpodstawne i wprowadzające w błąd” oraz że „bracia Castiglioni nie otrzymali pozwolenia NRS na wykopaliska w Egipcie, więc nie można wierzyć w to, co twierdzą, że znaleźli".
Teoria Kapera.
W 2015 archeolog Olaf E. Kaper z uniwersytetu w Lejdzie, prowadząc badania w oazie Ad-Dachila, ogłosił nową teorię dotyczącą armii Kambyzesa. Wskazał on, iż prawdopodobnie Persowie zostali wciągnięci w zasadzkę przez egipskiego księcia, późniejszego krótko panującego faraona, Petubastisa III, który od 522 p.n.e. do ok. 520 p.n.e./518 p.n.e. dowodził buntem przeciwko perskiej okupacji. Według koncepcji Kapera, burzę piaskową jako powód zaginięcia armii wymyślił Dariusz I Wielki, aby wymazać z pamięci Egipcjan militarną klęskę Persów. Miało to tym większe znaczenie, że Dariusz musiał zaangażować się osobiście w ustabilizowanie sytuacji w Egipcie po śmierci Kambyzesa, która wywołała powstanie miejscowej ludności.
Mimo teorii Kapera, do dziś faktyczna przyczyna zaginięcia armii Kambyzesa II pozostaje niewyjaśniona.

</doc>
<doc id="4526214" url="https://pl.wikipedia.org/wiki?curid=4526214" title="China Europe International Business School">
China Europe International Business School



</doc>
<doc id="4526216" url="https://pl.wikipedia.org/wiki?curid=4526216" title="Alois Gbelec">
Alois Gbelec

Alois Gbelec (ur. 16 marca 1916 we Vrbeticach, zm. 22 grudnia 2006 w Brnie) – czechosłowacki kierowca i konstruktor wyścigowy.
Biografia.
W latach 50. zakupił Aero Minora i wystawiał go w wyścigach, zajmując m.in. trzecie miejsce w wyścigu Ecce Homo 1952 (kl. S750). W 1956 roku wygrał natomiast wyścig „O hornickou rubačku”, odbywający się w Rosicach. W roku 1957 skonstruował pojazd Gbelec Sport 1000, oparty po części na Aero Minorze, napędzany jednolitrowym silnikiem Wartburga. W 1962 roku rywalizował pojazdem marki IFA. Następnie ścigał się samochodami jednomiejscowymi. W 1963 roku zajął czwarte miejsce w Grand Prix Czechosłowacji, za Kurtem Bardim-Barrym, Jochenem Rindtem i Romanem Dirschlem. W 1964 roku wyprodukował własny samochód wyścigowy, którym rozpoczął starty w Formule 3. W 1965 roku zajął drugie miejsce w Jiczynie. Rywalizował nim do 1968 roku. W 1967 roku wystartował ponadto Saabem 96 wraz z Jiřím Rosickým w wyścigu 6h Brna, ale załoga nie ukończyła rywalizacji.

</doc>
<doc id="4526217" url="https://pl.wikipedia.org/wiki?curid=4526217" title="Gbelec">
Gbelec



</doc>
<doc id="4526219" url="https://pl.wikipedia.org/wiki?curid=4526219" title="Thelotornis">
Thelotornis

Thelotornis – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Afryce.
Systematyka.
Etymologia.
"Thelotornis": "thelētēs" „mający upodobanie”; ορνις "ornis", ορνιθος "ornithos" „ptak”.
Podział systematyczny.
Do rodzaju należą następujące gatunki:
Przypisy.
 

</doc>
<doc id="4526220" url="https://pl.wikipedia.org/wiki?curid=4526220" title="Norddeutscher Lloyd">
Norddeutscher Lloyd

Norddeutscher Lloyd – dawne niemieckie oceaniczne przedsiębiorstwo żeglugowe z siedzibą w Bremie.
Spółka założona została 20 lutego 1857 roku. Od początku istnienia podstawą jej działalności były pasażerskie przewozy transatlantyckie, głównie do Nowego Jorku i innych portów wschodniego wybrzeża Stanów Zjednoczonych. W 1885 roku spółka zwyciężyła przetarg na przewóz poczty między Niemcami a Azją Wschodnią i Australią. Rywalizowała z hamburskim HAPAG o pozycję dominującego przedsiębiorstwa żeglugowego w kraju, jak i na świecie, stanowiąc przedmiot dumy Cesarstwa Niemieckiego.
Na mocy postanowień kończącego I wojnę światową traktatu wersalskiego Norddeutscher Lloyd pozbawiony został całej floty, która posłużyła jako reparacje wojenne. Jej odbudowa nastąpiła w okresie międzywojennym. Podczas II wojny światowej zatopione zostały 42 z 64 statków pełnomorskich należących do Norddeutscher Lloyd. Pozostałe odstąpione zostały po wojnie państwom alianckim.
W latach 50., po zniesieniu wprowadzonych po wojnie ograniczeń żeglugowych dla niemieckiej marynarki handlowej, Norddeutscher Lloyd we współpracy z HAPAG wznowiły połączenia na liniach transatlantyckich i dalekowschodnich. W 1970 roku, w odpowiedzi na zachodzące w świecie zmiany – wzrost popularności samolotów, konteneryzację w przewozach towarowych, oba przedsiębiorstwa połączyły się, tworząc spółkę Hapag-Lloyd.

</doc>
<doc id="4526222" url="https://pl.wikipedia.org/wiki?curid=4526222" title="Skłodowska (film)">
Skłodowska (film)

Skłodowska (ang. "Radioactive") – brytyjski film biograficzny z 2019 roku w reżyserii Marjane Satrapi, opowiadający o życiu Marii Skłodowskiej-Curie. Główną bohaterkę zagrała Rosamund Pike, a w postać jej męża, Pierre'a Curie, wcielił się Sam Riley.
Produkcja.
Zdjęcia rozpoczęto w lutym 2018 na Węgrzech.
Premiera.
Premiera filmu odbyła się 14 września 2019 w ramach Międzynarodowego Festiwalu Filmowego w Toronto. Polska premiera była zaplanowana na 20 marca 2020, jednak z powodu epidemii koronawirusa musiała zostać odwołana.

</doc>
<doc id="4526223" url="https://pl.wikipedia.org/wiki?curid=4526223" title="Pedro Sbalchiero Neto">
Pedro Sbalchiero Neto

Pedro Sbalchiero Neto (ur. 14 grudnia 1953 w Sananduva, zm. 3 lipca 2007) – brazylijski duchowny katolicki, biskup Vacarii w latach 2003-2007.
Życiorys.
Święcenia kapłańskie przyjął 4 lutego 1980 w zgromadzeniu księży saletynów. Pełnił przede wszystkim funkcje duszpasterskie w saletyńskich parafiach. W 2000 powierzono mu urząd wikariusza brazylijskiej prowincji zgromadzenia.
8 stycznia 2003 papież Jan Paweł II mianował go biskupem koadiutoren Vacarii. Sakry biskupiej udzielił mu 5 kwietnia tegoż roku kard. Cláudio Hummes. 12 listopada 2003 objął rządy w diecezji.
Zmarł 3 lipca 2007.

</doc>
<doc id="4526232" url="https://pl.wikipedia.org/wiki?curid=4526232" title="Teofil Kałużniacki">
Teofil Kałużniacki

Teofil Kałużniacki, ukr. Теофіль Калужняцький (ur. w 1841, zm. 1 listopada 1901 w Zagórzu) – ksiądz greckokatolicki, dziekan olchowiecki.
Absolwent Wydziału Teologicznego Uniwersytetu Lwowskiego. Wyświęcony w 1866. W latach 1866-1873 wikary w Terszowie, w 1873 administrator parafii w Starym Samborze, w latach 1873-1875 administrator parafii w Zagórzu koło Rudek.
W latach 1875-1879 proboszcz w Chliplach, 1879-1884 w Barańczycach, 1884-1901 w Zagórzu. W latach 1896-1901 dziekan dekanatu olchowieckiego.
Był członkiem Rady c. k. powiatu sanockiego. Od lutego 1897 do końca życia pełnił funkcję zastępcy marszałka (prezesa).
W trakcie IX kadencji austriackiej Rady Państwa (1897-1900) w 1899 ubiegał się w wyborach uzupełniających po zmarłym Józefie Wiktorze.
Bibliografia.
 

</doc>
<doc id="4526237" url="https://pl.wikipedia.org/wiki?curid=4526237" title="Władysław Gumiński">
Władysław Gumiński

Władysław Heliodor Gumiński (ur. 1822 w Warszawie, zm. 1898 tamże) – polski malarz, litograf i konserwator malarstwa.
Rozpoczął naukę malarstwa u Jana Feliksa Piwarskiego oraz w prywatnej szkole Aleksandra Kokulara w Warszawie, a następnie w Wiedniu, gdzie uczył się także konserwacji obrazów u Daniela Penthera. 
Po ukończeniu studiów odbył podróże studialne do Włoch, Szwajcarii, Francji i Niemiec. Następnie powrócił do Warszawy, gdzie założył pracownię konserwacji malarstwa.
W latach 1860–1887 regularnie wystawiał swoje prace w Towarzystwie Zachęty Sztuk Pięknych w Warszawie. 
Jako jeden z pierwszych w Polsce uprawiał malarstwo plenerowe. Był nauczycielem rysunków w szkołach warszawskich.
Spoczywa na cmentarzu Powązkowskim w Warszawie (kwatera 2, rząd 6, grób 27).

</doc>
<doc id="4526239" url="https://pl.wikipedia.org/wiki?curid=4526239" title="Pluto Nash">
Pluto Nash

Pluto Nash (ang.: "The Adventures of Pluto Nash") – amerykańsko-australijska komedia fantastycznonaukowa z roku 2002 w reż. Rona Underwooda. 
Fabuła.
Jest rok 2087. Na Ziemi brakuje miejsca dla kolejnych ludzi, jest zbyt przeludniona dla kolejnych pokoleń. Ludzie wyruszają na poszukiwania nowych miejsc nadających się do życia. Okazuje się, że jednym z takich miejsc jest Księżyc. Zamieszkuje tam Pluto Nash, były gangster, który postanawia otworzyć tam klub nocny. 

</doc>
<doc id="4526242" url="https://pl.wikipedia.org/wiki?curid=4526242" title="Zbór Kościoła Zielonoświątkowego w Prudniku">
Zbór Kościoła Zielonoświątkowego w Prudniku

Zbór Kościoła Zielonoświątkowego „Syloe” w Prudniku – zbór Kościoła Zielonoświątkowego w RP znajdujący się przy ulicy Kolejowej 40A w Prudniku. Pod względem administracyjnym należy do okręgu zachodniego.
Historia.
Wspólnota zielonoświątkowa w Prudniku została założona w lipcu 1945, a siedziba zboru mieściła się w Krzyżkowicach. Pierwszym prudnickim pastorem był Giżycki, jego następcą został Muszczyński, a w 1953 funkcję pastora objął Adolf Paluch. W tym samym roku siedzibę zboru przeniesiono do samego Prudnika. Jedynym miejscem dostępnym dla społeczności na spotkania było mieszkanie pastora. W styczniu 1968 w Prudniku odbył się kurs dla młodzieży okręgu opolskiego i wrocławskiego pod kierownictwem Mariana Suskiego. W latach 70. XX wieku w Prudniku przy ul. Marchlewskiego 8 (ob. Młyńska) znajdował się zbór Zjednoczonego Kościoła Ewangelicznego.
Budynek, w którym obecnie znajduje się sala modlitw zielonoświątkowców, został wybudowany w 1906 jako dom przedpogrzebowy ("Tahara") dla pobliskiego cmentarza żydowskiego. Powstał on z inicjatywy prudnickiej rodziny fabrykantów – Fränklów i Pinkusów. Według Arkadiusza Barona, do budowy obiektu w największym stopniu przyczynił się Josef Pinkus.
Po II wojnie światowej budynek należał do miasta. W latach 1985–1986 został przejęty przez Kościół Zielonoświątkowy. Obiekt nie posiadał potrzebnej w zborze części socjalnej – pomieszczeń gospodarczych, sanitarnych, miejsca na kancelarię czy mieszkanie służbowe. Tymczasowa siedziba zboru znalazła się przy ul. Skowrońskiego 27, nabożeństwa w niej odbywały się w niedziele o godzinie 9:00. Zbór posiadał też placówkę w Dytmarowie pod numerem 82. Pastor Ryszard Krzywy wystąpił o zgodę na budowę zaplecza, ale ze względu na sąsiedztwo cmentarza żydowskiego prośbie odmówiono. Nie akceptując decyzji władz, członkowie zboru rozpoczęli modlitwę i post. Władze żydowskie i władze miasta rozpatrzyły ponowione podanie pozytywnie.
Członkowie zboru wybrukowali wjazd na cmentarz żydowski, a w 1989 wstawili bramę. W 1990 budynek został odremontowany i dostosowany do potrzeb sali modlitw zielonoświątkowców. Pierwsze nabożeństwo w wyremontowanym domu modlitwy odbyło się we wrześniu 1991. Uczestniczyli w nim prezbiter okręgowy Jan Cieślar, prezbiter Tadeusz Gaweł i goście z Belgii. Nazwa „Syloe” znaczy „posłany”, została przyjęta przez członków zboru w Prudniku wierząc, że „są posłani i mają wiele do zrobienia w swoim mieście i całej okolicy”.
Architektura.
Budynek kościoła, początkowo dom przedpogrzebowy, posiada unikatową architekturę, wzorowaną na synagogach. Zbudowany został z cegły na planie prostokąta z przedsionkiem od południa. Jego bryła jest jednokondygnacyjna, zamknięta czterospadowym dachem krytym dachówką ceramiczną i zwieńczona okrągłą latarnią przykrytą wielobocznie. Obiekt otrzymał neoromańską stylistykę poprzez zamknięte łukiem, uskokowe portale i otwory okienne. Na symetrycznej fasadzie po bokach głównego wejścia znajdują się biforia, a nad każdym okrągłe okno. Wnętrze doświetlają owalne okna w górnej partii ścian bocznych. Elewacje, z wyjątkiem detali architektonicznych (cokołu, opasek okiennych i drzwiowych) są otynkowane. Od strony północnej, do sali modlitw dostawiony jest współczesny budynek mieszkalny.
Działalność.
Nabożeństwa odbywają się w niedzielę o godzinie 10:00 i czwartek o godzinie 18:00. Pastorem zboru jest Łukasz Rebeczko.

</doc>
<doc id="4526250" url="https://pl.wikipedia.org/wiki?curid=4526250" title="Karel Müller">
Karel Müller

Karel Müller (ur. 13 kwietnia 1958 w Ostrawie), czeski historyk i archiwista, dyrektor Zemský archiv v Opavě.
Życiorys.
Ukończył historię na Uniwersytecie Palackiego w Ołomuńcu, w 1981 uzyskał tytuł PhDr. Od 1982 pracownik Státní oblastní archiv v Opavě. W 1990 został dyrektorem tej placówki (od 1992 pod nazwą Zemský archiv v Opavě).

</doc>
<doc id="4526253" url="https://pl.wikipedia.org/wiki?curid=4526253" title="Janina Wiercińska">
Janina Wiercińska

Janina Wiercińska, prawdziwe nazwisko Gantz (ur. 8 grudnia 1922 w Warszawie, zm. 25 kwietnia 2003 w Warszawie) – polska historyk sztuki, córka warszawskiego optyka Juliusza Gantza i Elżbiety z domu Markowicz. Podczas okupacji przyjmowała nazwiska: Janina Grabowska, Helena Grabowska, Maria Wiercińska. Została ocalona z Getta, ukrywana w Warszawie i Rozalinie. Profesor historii sztuki, pracownik naukowy Instytutu Sztuki Polskiej Akademii Nauk w latach 1953–1992, badaczka, znawczyni i kolekcjonerka grafiki książkowej, szczególnie dziewiętnastowiecznej ilustrowanej książki dla dzieci. Swoje zbiory darowała Muzeum Narodowemu we Wrocławiu i Bibliotece Publicznej w Warszawie. Autorka prac z tej dziedziny; inicjatorka i autorka serii wydawniczej IS PAN "Polska Bibliografia Sztuki 1801–1944" oraz "Bibliografia polskiej historii sztuki po roku 1945".
23 sierpnia 1980 roku dołączyła do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.

</doc>
<doc id="4526257" url="https://pl.wikipedia.org/wiki?curid=4526257" title="Zui Quan">
Zui Quan

Pijany boks (Zui Quan) – to ogólna nazwa wszystkich chińskich stylów sztuk walki, które imitują ruchy pijanej osoby. Jest to starożytny styl, którego początki sięgają głównie słynnych sekt buddyjskich i taoistycznych. Styl buddyjski jest związany ze świątynią Shaolin, podczas gdy styl taoistyczny opiera się na taoistycznej opowieści o pijanych Ośmiu Nieśmiertelnych. Zui quan ma najbardziej niezwykłe ruchy ciała wśród wszystkich stylów chińskich sztuk walki. Uderzanie, chwytanie, blokowanie, uniki, zwody, walki naziemne i powietrzne oraz wszystkie inne zaawansowane metody walki są elementami tego stylu.
Historia.
Ze względu na niedostatek źródeł historycznych prawie niemożliwe jest wskazanie czasu lub miejsca pochodzenia pijanego boksu ani prześledzenie wiarygodnej linii nauczycieli i uczniów między wcześniejszą dokumentacją pijanego boksu a dzisiejszą praktyką. Pijany boks prawdopodobnie pojawiał się i znikał w różnych miejscach i w różnym czasie, z niczym więcej niż wspólny kontekst kultury i sztuk walki, pozwalającym na powiązanie ze sobą różnych przypadków pijanego boksu.
Pisemne zapisy.
Najwcześniejsza pisemna wzmianka o pijanym boksie pochodzi prawdopodobnie z klasycznej powieści Opowieści znad brzegów rzek, w której buntownik z dynastii Song, Wu Song, jest przedstawiany jako mistrz pijanego boksu.
W podręczniku kung-fu „quan jing” (拳 經) z XVIII wieku mnisi "Shàolín" opisywani są jako praktykujący styl pijanych Ośmiu Nieśmiertelnych. Ten styl jest opisany jako techniczna pochodna "dì tàng quán".
Niepisane źródła historyczne.
Linia "Bā yǐng" "quán" (八 影 拳) z Henan przypisuje swój pijany boks stylowi Shaolin Kung Fu. Linie Hung Ga pochodzące z Wong Fei Hung przypisują swój pijany boks So Chan.
Style.
Przy wyszczególnianiu różnych stylów pijanego boksu warto zauważyć, że pijany boks nie jest pojedynczą sztuką walki z ustaloną linią i hierarchią, ale raczej grupą luźno powiązanych stylów kung-fu. Pod tym względem pijany boks można również rozumieć jako zjawisko w kung-fu. Ponadto rzadko pojawia się on jako kompletny i niezależny system, ale raczej jako zaawansowany element w szerszym systemie. Sztuka walki może obejmować Zui Quan jedną lub kilka technik, jedną lub więcej form, uzupełniającą taktykę walki lub bardziej rozwinięty podsystem. Dwie główne szkoły to style buddyjskie i taoistyczne:
Styl buddyjski.
Stworzenie buddyjskiego stylu zui quan przypisuje się świątyni Shaolin. Na początku dynastii Tang (618–907 r.) 13 mnichów ze świątyni Shaolin interweniowało w wielkiej wojnie, aby pomóc Li Shiminowi przeciwko siłom rebeliantów. Rola mnichów była znacząca, więc Li Shimin, jako następny cesarz, docenił pomoc mnichów i obdarzył ich oficjalnością, ziemią i bogactwem. W ceremonii zwycięstwa posłał świątyni dar mięsa i wina. Z powodu zgody cesarza mnisi mogli porzucić buddyjską zasadę niespożywania mięsa i wina. Stało się to około 621 roku naszej ery i od tego czasu niektórzy mnisi z Shaolin spożywali wino.
Według niektórych pijany boks został po raz pierwszy wprowadzony w dynastii Song (960-1279 n.e). Mówi się, że słynny artysta sztuk walki Liu Qizan przypadkowo zabił osobę i szukał schronienia w Shaolin, aby uniknąć procesu i pokuty. Pomimo ślubów zakonnych nadal pił wino. Mnisi tego nie tolerowali i chcieli go wydalić ze świątyni. Chociaż był bardzo pijany po spożyciu ogromnej ilości wina, przeciwstawił się i pokonał mnichów (według niektórych wersji ponad 30). Opat, widząc to, pochwalił jego umiejętności. Ten pijany styl walki został przyjęty przez mnichów i udoskonalony przez pokolenia.
Najważniejszymi ikonami buddyjskimi w Shaolin kung-fu są Arahanty, znane w języku chińskim jako Luohany. To samo dotyczy pijanego kung-fu jako części Shaolin kung-fu, w którym główną postacią jest pijany luohan. Metody pijanego luohan w Shaolin kung-fu nie pojawiają się tylko w zui quan, ale także w innych stylach. Na przykład w Shaolin luohan quan pijany luohan robi krok naprzód, w Shaolin 18 luohan quan jeden z 18 bohaterów jest pijanym luohanem, a w szalonym diabelskim sztabie Shaolin pijany luohan kołysze się na boki z nieładnymi krokami.
Podobnie jak w przypadku innych stylów Shaolin kung-fu, Shaolin zui quan nie jest kompletnym samodzielnym systemem, ale składa się z kilku form bez i z broniami, które wraz z innymi formami i stylami obejmują cały system Shaolin quan. Każdy rodowód mnichów Shaolin może mieć jedną lub dwie wersje zui quan na gołe ręce i jedną lub kilka wersji na bronie. Główną bronią jest pijana laska, ale ćwiczone są również inne bronie, takie jak pijany miecz. Chociaż zawartość techniczna jest prawie taka sama, pijane formy różnych linii są różne, a ich źródła historyczne są w większości niejasne.
Styl taoistyczny.
Taoistyczny styl zui quan naśladuje postacie „Pijanych Ośmiu Nieśmiertelnych” (八仙), którzy są grupą legendarnych nieśmiertelnych w mitologii chińskiej. Po raz pierwszy opisani w dynastii Yuan, prawdopodobnie zostali nazwani na cześć Ośmiu Nieśmiertelnych Uczonych Han. Mówi się, że większość z nich urodziła się w dynastii Tang lub Song. Są czczeni przez taoistów i są również popularnym elementem świeckiej kultury chińskiej. W pijanym kung-fu, ośmiu nieśmiertelnych używa się jako archetypów walki lub jako osiem pod-stylów pijanego kung-fu. Każdy nieśmiertelny ma swoją własną strategię i sposób myślenia. Ten styl jest kompletnym systemem składającym się z 8 form, z których każda reprezentuje jedną z ośmiu nieśmiertelnych postaci:
Elementy te tworzą kompletną sztukę walki. Ten styl ma również kilka form broni. Główną bronią jest pijany miecz, ale używa się także innych broni, takich jak laska.
Inne style.
Północna pięść.
Istnieją północne i południowe wersje boksu pijanych małp, który jest związany z pijanym boksem.
Technika.
Pijany boks ma charakter wewnętrzny i podkreśla rolę jin. Ruch jest inicjowany w obszarze dantian i przemieszcza się przez ciało dystalnie w kierunku dłoni i stóp. Mięśnie są tak miękkie, jak to możliwe.
Ruch w pijanym boksie jest stosunkowo wyjątkowy wśród sztuk walki pod względem częstotliwości i stopnia odchylenia od pionowej postawy, z tułowiem zgiętym i skręcającym się we wszystkich kierunkach. Domyślną pozycją ręki jest „pięść trzymająca kubek ”, która jest delikatnie trzymaną półotwartą pięścią, która używa kostek do uderzania i końcówek palców do chwytania. Używa się także innych pozycji dłoni, w tym pięści oka feniksa z pojedynczym palcem.
Walka.
Wiele aspektów pijanego boksu jest ukierunkowanych na oszustwo: ciągły ruch "bob and weave" oraz poślizg, udawanie niestabilności i braku skupienia, atakowanie z nietypowych kątów i pozornie słabych pozycji, nagłe zmiany pędu, łączenie wielu ataków tą samą kończyną, stosowanie ślepych punktów i manipulacji, zmiana planu gry w trakcie walki i użycie ukrytej lub improwizowanej broni.
Podobnie jak wiele stylów kung-fu, pijany boks wykorzystuje szeroką gamę ataków, w tym ataki uderzeniowe, chin na i zapasy, a klincz to umiejętność domyślna. Uderzenia i chwyty są naprzemienne.
Niektóre style pijanego boksowania wykorzystują tradycyjne bronie kung-fu, często jian lub laskę gun. System winnego boksu "Bā yǐng quán" obejmuje wiele broni, w tym szablę, włócznię, guan dao, flet, wachlarz, tykwę, szarfę, szarfę przywiązaną do strażnika i wiele innych.
W sportach walki.
Chociaż tradycyjni praktykujący kung-fu są niedostatecznie reprezentowani na wyższych poziomach współczesnych sportów walki, niektórzy sportowcy włączyli do swoich stylów walki implicite taktykę pijackiego boksowania. Niektórzy nawiązują do pijanego boksowania poprzez styl ich ruchu, podczas gdy inni wyrażają osobisty styl, który zdarza się zbiegać z zasadami pijanego boksu. Często ulubieńcy tłumu dzielą zdolność poruszania się w pozornie „nie-taktyczny” i zabawny sposób, tańcząc i szydząc, jednocześnie wykorzystując efekty ich niezwykłego i dezorientującego zachowania na przeciwniku, aby rozpocząć zwodnicze ataki.

</doc>
<doc id="4526259" url="https://pl.wikipedia.org/wiki?curid=4526259" title="Sparta Belfast Futsal Club">
Sparta Belfast Futsal Club

Sparta Belfast Futsal Club – północnoirlandzki klub futsalowy z siedzibą w mieście Belfast, obecnie występuje w najwyższej klasie rozgrywkowej Irlandii Północnej.

</doc>
<doc id="4526266" url="https://pl.wikipedia.org/wiki?curid=4526266" title="Angielszczyzna afroamerykańska">
Angielszczyzna afroamerykańska



</doc>
<doc id="4526269" url="https://pl.wikipedia.org/wiki?curid=4526269" title="Valletta FC Futsal Club">
Valletta FC Futsal Club

Valletta FC Futsal Club – maltański klub futsalowy z siedzibą w mieście Valletta, obecnie występuje w najwyższej klasie rozgrywkowej Malty. Jest sekcją futsalu klubu sportowego Valletta FC.

</doc>
<doc id="4526272" url="https://pl.wikipedia.org/wiki?curid=4526272" title="Golgos">
Golgos

Golgos (gr. ) – w mitologii greckiej syn Adonisa i bogini miłości i piękna Afrodty. Miał siostrę Beroe. Golgos był założycielem cypryjskiego miasta Golgoj. 

</doc>
<doc id="4526273" url="https://pl.wikipedia.org/wiki?curid=4526273" title="Angielszczyzna brytyjska">
Angielszczyzna brytyjska



</doc>
<doc id="4526279" url="https://pl.wikipedia.org/wiki?curid=4526279" title="Cerkiew Trójcy Świętej w Lipawie">
Cerkiew Trójcy Świętej w Lipawie

Cerkiew Trójcy Świętej – prawosławna parafialna cerkiew w Lipawie, w jurysdykcji eparchii ryskiej Łotewskiego Kościoła Prawosławnego.
Historia.
Świątynia została wzniesiona w 1867 r. i jest najstarszą cerkwią prawosławną w Lipawie. Jej poświęcenia dokonał 6/19 sierpnia 1868 r. arcybiskup ryski i mitawski Beniamin. W 1895 r. budowla została rozbudowana od strony wschodniej, zachodniej i południowej, by w efekcie móc pomieścić równocześnie 1000 osób. Rozbudowany obiekt sakralny powtórnie poświęcił w maju 1896 r. arcybiskup ryski i mitawski Arseniusz. 
Świątynia nigdy nie była zamykana, była czynna również po wcieleniu Łotwy do ZSRR. W cerkwi znajdują się dwa ołtarze – główny Trójcy Świętej oraz boczny św. Mikołaja.

</doc>
<doc id="4526281" url="https://pl.wikipedia.org/wiki?curid=4526281" title="Akoupé">
Akoupé

Akoupé – miasto i gmina w południowo-wschodniej części Wybrzeża Kości Słoniowej, w Dystrykcie Lagunes. Według spisu z 2014 roku miasto liczy 26,7 tys. mieszkańców.

</doc>
<doc id="4526292" url="https://pl.wikipedia.org/wiki?curid=4526292" title="Ferenc Demmel">
Ferenc Demmel

Ferenc Demmel (ur. 28 czerwca 1905 w Budapeszcie, zm. ?) – węgierski kierowca wyścigowy.
Biografia.
Należał do pionierów powojennego sportu samochodowego na Węgrzech. Wystartował w międzynarodowym Grand Prix Węgier 1962 według przepisów Formuły Junior, ale nie ukończył tego wyścigu. W sezonie 1963 został mistrzem Węgierskiej Formuły Junior. Rok później zdobył natomiast trzecie miejsce w mistrzostwach Węgierskiej Formuły 3, ex aequo z Ferencem Kissem. W 1964 roku startował w Pucharze Pokoju i Przyjaźni, a w latach 1964–1965 – we Wschodnioniemieckiej Formule 3.

</doc>
<doc id="4526294" url="https://pl.wikipedia.org/wiki?curid=4526294" title="Kamran Ghasempur">
Kamran Ghasempur

Kamran Ghasempur (pers. کامران قاسم‌پور; ur. 1 kwietnia 1996) – irański zapaśnik walczący w stylu wolnym. 
Kariera sportowa.
Triumfator mistrzostw świata w 2021 i 2022. Mistrz Azji w 2019 i 2021. Drugi w Pucharze Świata w 2022. Mistrz świata U-23 w 2018 i 2019. Wicemistrz świata kadetów w 2013 roku.

</doc>
<doc id="4526295" url="https://pl.wikipedia.org/wiki?curid=4526295" title="Jundeliškės (gmina Birsztany)">
Jundeliškės (gmina Birsztany)

Jundeliškės (hist., pol. Jundziliszki, Ustronie) – wieś na Litwie w rejonie birsztańskim okręgu kowieńskiego, 6 km na południowy wschód od Birsztan, nad rzeką Wierzchnią (obecnie Verknė).
Historia.
Przed I wojną światową majątek, folwark i wieś nazywały się Ustronie. Dobra te należały od XVI wieku do rodziny Epereyszych, pochodzenia węgierskiego. W drugiej połowie XVIII wieku Ustronie przeszły na własność rodziny Siemaszków herbu Łabędź. Marianna Siemaszko (~1770–1813), wychodząc za Apolinarego Morawskiego (~1770–1838) herbu Dąbrowa, szambelana króla Stanisława Augusta, wniosła majątek w wianie do rodziny Morawskich. Ich syn Stanisław Morawski odziedziczywszy majątek po rodzicach, osiedlił się w 1838 roku w Ustroniu (i tu zmarł 15 lat później). Majątek pozostał w rękach rodziny Morawskich prawdopodobnie aż do I wojny światowej. W 1850 roku tutejsze dobra Morawskich składały się z 1 folwarku, 6 wsi i 1030 dziesięcin ziemi.
Po III rozbiorze Polski w 1795 roku dobra Ustronie, wcześniej wchodzące w skład województwa trockiego Rzeczypospolitej znalazły się na terenie powiatu trockiego guberni wileńskiej Imperium Rosyjskiego. W II połowie XIX wieku należało do parafii Niemoniuny, obecnie Nemajūnai. 10 października 1920 roku na podstawie umowy suwalskiej przyznano je Litwie, która w okresie 1940–1990, jako Litewska Socjalistyczna Republika Radziecka, wchodziła w skład ZSRR. 
W 1959 roku wieś liczyła 163 osoby, w 2001 roku mieszkało tu 101 osób, a w 2011 roku wieś liczyła 75 mieszkańców.
W 1958 roku wybudowano we wsi zaporę na rzece Verknė i małą elektrownię wodną, tworząc jednocześnie zalew o powierzchni 24 ha.
Dwór.
Prawdopodobnie Siemaszkowie wznieśli tu w drugiej połowie XVIII wieku parterowy dwór. Jest to niewielki budynek, siedmioosiowy, na wysokiej prostokątnej podmurówce, kryty gładkim czterospadowym dachem. Od strony podjazdu przed domem jest ganek o czterech kolumienkach wspierających trójkątny szczyt. Prawdopodobnie w drugiej połowie XIX wieku budynek przedłużono, wydłużając lewe skrzydło. 
Na ścianach pokoi dworskich wisiała tu duża kolekcja malarstwa polskiego. Zgromadzono tu również ogromną bibliotekę. Dom był otoczony przez trawniki i klomby, oraz ogród rozciągający się nad rzeką Wierzchnią (Verknė).
Obecnie w zabudowaniach dworskich funkcjonuje pub „Klėtis“.
Majątek Ustronie został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4526298" url="https://pl.wikipedia.org/wiki?curid=4526298" title="Pejman Bijabani">
Pejman Bijabani

Pejman Bijabani (pers. پیمان بیابانی; ur. 1996) – irański zapaśnik walczący w stylu wolnym. Brązowy medalista mistrzostw Azji w 2019. Mistrz świata juniorów w 2016 roku.

</doc>
<doc id="4526303" url="https://pl.wikipedia.org/wiki?curid=4526303" title="Junes Emamiczoghaji">
Junes Emamiczoghaji

Junes Emamiczoghaji (pers. یونس امامی; ur. 30 marca 1997) – irański zapaśnik walczący w stylu wolnym. Zajął trzecie miejsce na mistrzostwach świata w 2019 i 2022. Złoty medalista mistrzostw Azji w 2022; brązowy w 2019; piąty w 2018. Trzeci na MŚ juniorów i U-23 w 2017. Wicemistrz świata kadetów w 2013 roku.

</doc>
<doc id="4526305" url="https://pl.wikipedia.org/wiki?curid=4526305" title="Mohammad Nochodilarimi">
Mohammad Nochodilarimi

Mohammad Nochodilarimi (pers. محمد نخودی لاریمی ; ur. 10 lutego 2001) – irański zapaśnik walczący w stylu wolnym. Wicemistrz świata w 2021 i 2022. Brązowy medalista mistrzostw Azji w 2019. Drugi w Pucharze Świata w 2022. Drugi na MŚ U-23 w 2019. Trzeci na MŚ kadetów w 2017. Mistrz Azji kadetów w 2018 roku.

</doc>
<doc id="4526307" url="https://pl.wikipedia.org/wiki?curid=4526307" title="Beit Hatfutsot">
Beit Hatfutsot



</doc>
<doc id="4526309" url="https://pl.wikipedia.org/wiki?curid=4526309" title="Nahum Goldmann">
Nahum Goldmann



</doc>
<doc id="4526312" url="https://pl.wikipedia.org/wiki?curid=4526312" title="Seweryn Aszkenazy">
Seweryn Aszkenazy



</doc>
<doc id="4526314" url="https://pl.wikipedia.org/wiki?curid=4526314" title="Beit Halochem">
Beit Halochem



</doc>
<doc id="4526317" url="https://pl.wikipedia.org/wiki?curid=4526317" title="Beit Amot Mishpat">
Beit Amot Mishpat



</doc>
<doc id="4526319" url="https://pl.wikipedia.org/wiki?curid=4526319" title="Cardiff University Futsal Club">
Cardiff University Futsal Club

Cardiff University Futsal Club – walijski klub futsalowy z siedzibą w mieście Cardiff, obecnie występuje w najwyższej klasie rozgrywkowej Walii. Jest sekcją futsalu klubu sportowego Cardiff Metropolitan University F.C.

</doc>
<doc id="4526320" url="https://pl.wikipedia.org/wiki?curid=4526320" title="Beit Szalom Alejchem">
Beit Szalom Alejchem



</doc>
<doc id="4526321" url="https://pl.wikipedia.org/wiki?curid=4526321" title="Muzeum Sztuki Nahum Gutmana">
Muzeum Sztuki Nahum Gutmana



</doc>
<doc id="4526327" url="https://pl.wikipedia.org/wiki?curid=4526327" title="Dziedzictwo św. Jana Sarkandra">
Dziedzictwo św. Jana Sarkandra

Dziedzictwo św. Jana Sarkandra (wcześniej "Dziedzictwo bł. Jana Sarkandra dla Ludu Polskiego na Śląsku") – istniejące od 1993 roku katolickie stowarzyszenie kulturalno-oświatowe z siedzibą w Cieszynie, do którego głównych zadań zalicza się prowadzenie założonych przez siebie katolickich placówek oświatowych w Cieszynie i Czechowicach-Dziedzicach. W swojej działalności odwołuje się do tradycji cieszyńskiego stowarzyszenia Dziedzictwo bł. Jana Sarkandra dla Ludu Polskiego na Śląsku (des Sarkander-Vereines) działającego w latach 1873–1939 oraz 1945–1948.
Rys historyczny.
Pierwsze lata.
Organizatorami powstałego 20 sierpnia 1873 roku w Cieszynie stowarzyszenia Dziedzictwo bł. Jana Sarkandra dla Ludu Polskiego na Śląsku byli: ks. Ignacy Świeży, ks. Teodor Janik, ks. Antoni Nogol, ks. Henryk Dziekan, ks. Karol Paździora, ks. Franciszek Muzyczka, ks. Kamil Gałuszka, ks. Franciszek Kończycki, ks. Tytus Śliwka, ks. Wojciech Schiller oraz, należący do osób świeckich, dr med. Józef Fischer. Liczba członków Dziedzictwa w momencie powstania wynosiła 60 osób. Podczas pierwszego walnego zgromadzenia organizacji, które odbyło się w grudniu 1873 roku, prezesem honorowym został wybrany ks. Józef Michałek, a funkcję prezesa objął ks. Ignacy Świeży. Zgodnie z zatwierdzonym w grudniu 1873 roku statutem celem towarzystwa było szerzenie oświaty na gruncie katolickim między ludem polskim na Śląsku Austriackim poprzez wydawanie czasopism, broszur i książek (religijnych, historycznych, powieści, poezji), organizowanie odczytów, pogadanek i prelekcji o tematyce religijnej oraz naukowej, a także zakładanie bibliotek i czytelni. W 1880 roku towarzystwo liczyło 270 członków. W październiku 1888 roku Dziedzictwo otworzyło własną siedzibę przy cieszyńskim Starym Targu. Wskutek problemów organizacyjno-finansowych w latach 1898-1904 towarzystwo przeżywało poważny kryzys, który spowodował znaczne ograniczenie działalności wydawniczej.
Rozkwit (1904-1939).
Rozkwit towarzystwa rozpoczął się wraz z powołaniem nowego zarządu w 1904 roku Znaleźli się w nim: ks. Tomasz Dudek, ks. Wilhelm Kasperlik, ks. Józef Londzin, ks. Antoni Macoszek, ks. Jan Milik, ks. Jan Mocko, ks. Karol Olszak, ks. Rudolf Tomanek, oraz osoby świeckie: Franciszek Danel, dr Antoni Dyboski, Jan Sztwiertnia i Józef Zubek. W roku 1905 opracowano nowy statut i kontynuowano działalność wydawniczą, obejmującą modlitewniki, śpiewniki, broszurki o treści religijnej, ale też dzieła literatury polskiej. W lipcu 1918 roku do statutowych celów towarzystwa dołączyło założenie i prowadzenie własnej drukarni wraz z introligatornią, a także prowadzenie własnej księgarni z filiami i nabywanie kamienic oraz innych nieruchomości do celów „kulturalno-oświatowych”. Drukarnię posiadało towarzystwo już od roku 1913, kiedy to przejęło koncesję i budynek Jana Slany’ego przy ówczesnym Placu Teatralnym 8. Drukarnia Dziedzictwa była drugą polską drukarnią na Śląsku Cieszyńskim. W 1929 roku drukarnia została przeniesiona do nowo wybudowanego budynku na ul. Pokoju 6, w miejscu późniejszej Cieszyńskiej Drukarni Wydawniczej. Pod koniec lat trzydziestych drukarnia zatrudniała ok. 50 pracowników. W 1919 roku w wynajętym lokalu przy ulicy Szersznika 9 rozpoczęła swoją działalność księgarnia (w jej ofercie znalazły się również artykuły papiernicze, przybory do pisania i dewocjonalia). W 1926 roku została przeniesiona na Plac św. Krzyża. Od 1921 roku działała introligatornia Dziedzictwa. W 1919 roku Dziedzictwo powołało Sekretariat Generalny Towarzystw Kulturalno-Oświatowych w Cieszynie, któremu przewodniczył w latach 1919-1922 ks. Leopold Biłko, koordynujący działalność katolickich związków i stowarzyszeń młodzieżowych. W połowie lat dwudziestych zaczęła się tworzyć biblioteka Dziedzictwa, początkowo na bazie otrzymanej w 1925 roku Biblioteki Polskiej Teologów Wrocławskich w Ołomuńcu i w Widnawie. W 1929 roku w jej zasób weszła cenna spuścizna ks. Józefa Londzina. Biblioteka znajdowała się w siedzibie stowarzyszenia na Starym Targu, a za jej zbiory odpowiadał ks. Franciszek Trombala. W 1933 roku organizacja zrzeszała ok. 2,5 tys. osób. Działalność stowarzyszenia przerwał wybuch II wojny światowej. Ostatnim prezesem przed wojną był wybrany na to stanowisko w czerwcu 1939 roku ks. Leopold Biłko.
Druga wojna światowa.
Po wybuchu wojny Niemcy rozwiązali Dziedzictwo, podobnie jak wszystkie inne polskie stowarzyszenia. Władze okupacyjne mianowały na stanowisko komisarycznego kierownika drukarni Huberta Machatschka, ostatecznie jednak zakład zamknięto, a w 1941 roku jego wyposażenie wywieziono. W lokalach drukarni urządzono fabrykę płaszczów przeciwgazowych dla niemieckiego wojska. Podobnie jak w przypadku innych cieszyńskich bibliotek polskich, zasób Biblioteki Dziedzictwa został przez Niemców przeznaczony do zniszczenia. Część najcenniejszych materiałów została wyniesiona z biblioteki i ukryta przez administratora i redaktora „Gwiazdki Cieszyńskiej” Karola Ferdynanda Sabatha oraz kierownika księgarni Dziedzictwa Bernarda Dziedziaka. Były to m.in. komplet roczników „Gwiazdki Cieszyńskiej”, rękopiśmienny pamiętnik Pawła Stalmacha, wycinek korespondencji Pawła Stalmacha, maszynopis „Wyrąbanego chodnika” Gustawa Morcinka oraz prawdopodobnie cieszyński rękopis „Roty” z 1910 roku. Poza książkami zniszczona została m.in. spuścizna ks. Józefa Londzina i większość spuścizny Pawła Stalmacha. Z księgarni Dziedzictwa ekspedientowi Janowi Walicy udało się uratować ok. 70 książek. Wskutek represji okupanta na polskiej inteligencji i duchowieństwie w obozach koncentracyjnych zginęli m.in. długoletni prezes towarzystwa ks. Rudolf Tomanek i wiceprezes Karol Palarczyk, redaktor „Gwiazdki Cieszyńskiej” Karol Ferdynand Sabath, introligator Franciszek Brudny oraz linotypista drukarni Franciszek Gomola. Za współpracę z ruchem oporu w więzieniu w Mysłowicach został ścięty ekspedient księgarni Dziedzictwa Teofil Kocjan. Większą część wojny w obozach spędzili: sekretarz towarzystwa ks. Jerzy Marekwica, jego ostatni prezes ks. Leopold Biłko czy kierownik drukarni Franciszek Hess.
Lata 1945-1950.
Po zakończeniu wojny towarzystwo wznowiło działalność i przejęło na powrót część swoich nieruchomości, m.in. księgarnię przy placu św. Krzyża 1 gdzie znalazła się jego tymczasowa siedziba. Stowarzyszeniem kierował w tym czasie ks. Leopold Biłko. Oprócz niego udzielali się w nim m.in. ks. Henryk Holubars, ks. Józef Wrzoł, drukarz Franciszek Hess-Halski oraz nauczyciele Paweł Bocek i Emil Sznapka. Prócz prób wznowienia działalności wydawniczej i prowadzenia księgarni, towarzystwo skupiło się na dokumentowaniu zbrodni okresu II wojny światowej na Śląsku Cieszyńskim oraz odtworzeniu biblioteki. W nowej rzeczywistości politycznej towarzystwo było jednak skazane na likwidację ze strony chcących mieć monopol na działalność kulturotwórczą władz. Budynek drukarni został przejęty przez Skarb Państwa w styczniu 1946 roku, a swoją siedzibę znalazła tam Cieszyńska Drukarnia Wydawnicza. Budynek rozbudowano do stanu obecnego w latach 1962-1968. We wrześniu 1948 roku zarząd podjął decyzję o rozwiązaniu Dziedzictwa i przekazaniu całego majątku na rzecz Rzymskokatolickiej Diecezji Katowickiej. Księgarnia przejęta została przez diecezjalną Księgarnię św. Jacka. Oficjalnie decyzję o likwidacji Stowarzyszenia Dziedzictwo bł. Jana Sarkandra podjęło Prezydium Wojewódzkiej Rady Narodowej w Katowicach w dniu 5 grudnia 1950 roku.
Współczesność.
Stowarzyszenie zostało reaktywowane 26 października 1993 roku pod nazwą Dziedzictwo św. Jana Sarkandra. W składzie Zarządu znaleźli się: ks. Henryk Satława, Tadeusz Brachaczek, Franciszek Hess-Halski, Emilia Skupień, Roman Szwenda i Karol Branny. Towarzystwo zaczęło wydawać czasopismo „Dziedzictwo” (1994-2010). Udało się również odzyskać część przedwojennego majątku - księgarnię i kamienicę na Starym Targu. W 1997 roku Dziedzictwo założyło Katolickie Liceum Ogólnokształcące im. św. Melchiora Grodzieckiego w Cieszynie. Dodatkowo w 1999 roku powstało Gimnazjum Katolickie, a w 2001 roku Katolicka Szkoła Podstawowa im. Świętej Rodziny oraz Katolickie Przedszkole im. Dzieciątka Jezus. W ten sposób powstał pierwszy w Cieszynie kompleks katolickich placówek oświatowych, który proponował naukę od przedszkola do matury. W nieodległych Czechowicach-Dziedzicach działalność w 2009 roku rozpoczęło Katolickie Gimnazjum (w 2017 roku przekształcone w Katolicką Szkołę Podstawową) oraz Przedszkole Katolickie. W 2014 roku stowarzyszenie uruchomiło internetowy portal społeczno-chrześcijański „Gwiazdka Cieszyńska”, będący w założeniu kontynuatorem papierowego czasopisma o tym tytule wydawanego do 1939 roku. Od 2019 roku jego asystentem kościelnym jest ks. Tomasz Sroka będący jednocześnie dyrektorem Katolickiego LO i Katolickiej SP w Cieszynie. Oprócz tego do statutowych działań towarzystwa zalicza się organizowanie wykładów, odczytów, kursów i szkoleń, organizowanie rekolekcji rodzinnych i środowiskowych oraz pielgrzymek, prowadzenie działalności wydawniczej, bibliotek oraz czytelni, organizowanie i wspomaganie innej działalności kulturalnej (m.in. przedstawień, występów chórów itp.), działalność charytatywna czy w końcu prowadzenie działalności gospodarczej w celu gromadzenia środków materialnych do finansowania podstawowych celów stowarzyszenia.
Działalność wydawnicza.
Ogólna charakterystyka.
W latach 1873-1939 Dziedzictwo wydało ponad sto własnych pozycji książkowych i kilkadziesiąt kalendarzy o łącznym nakładzie szacowanym na 700 tys. – 1 mln egzemplarzy. Sztandarowe wydawnictwa (modlitewniki, śpiewniki czy literatura popularna) ukazywały się zazwyczaj w dużych nakładach (1 tys. – 10 tys. egzemplarzy) i były rozprowadzane również poza Śląskiem Cieszyńskim. Oprócz tego drukarnia stowarzyszenia wykonywała zlecenia dla wydawnictw krakowskich, poznańskich i warszawskich. Pierwszą wydaną przez Dziedzictwo książką była wydana w 1874 roku broszura ks. Ignacego Świeżego „O męstwie chrześcijańskim”. Prezes stowarzyszenia w pierwszym dwudziestopięcioleciu jego istnienia napisał, opracował bądź przetłumaczył dziewięć dzieł religijnych oraz napisał własną pracę o cieple. To właśnie literatury religijnej towarzystwo wydawało najwięcej. Duże znaczenie miało dla Dziedzictwa przekazanie przez ks. Jana Żmijkę praw wydawniczych do swojej przeróbki słynnego kancjonału ks. Antoniego Janusza. Ks. Teodor Janik umożliwił uzyskanie praw wydawniczych dzieł opracowanych przez jezuitów, w tym „Żywotów Pańskich” ks. Piotra Skargi. Od 1877 roku Dziedzictwo uczestniczyło w wydawaniu „Kalendarza Cieszyńskiego” drukowanego przez Karola Prochaskę, a w latach 1910–1920 wydawało samodzielnie „Kalendarz Dziedzictwa”. W czasie rewolucji 1905 roku wydano trzy broszurki ks. Jana Biłki o stosunku katolików do socjalizmu. Wydanie przez Dziedzictwo powieści Walentego Krząszcza („Janek” „Szkoła na pustkowiu” i in.) wprowadziło tego nauczyciela do grona poczytnych regionalnych pisarzy. W 1906 roku nakładem towarzystwa ukazało się cieszyńskie wydanie „Pana Tadeusza”. Podczas I wojny światowej Dziedzictwo wydawało polskie modlitewniki dla żołnierzy. W drukarni Dziedzictwa w dwudziestoleciu międzywojennym drukowane było kilka ważnych periodyków, m.in. kwartalnik „Zaranie Śląskie”, „Gwiazdka Cieszyńska”, „Rocznik Towarzystwa Tatrzańskiego – Beskid Śląski”, miesięcznik „Przyrodnik” czy „Rocznik Towarzystwa Przyjaciół Nauk na Śląsku”. W 1932 roku ks. Rudolf Tomanek wydał z papierów pośmiertnych ks. Józefa Londzina „Kościoły drewniane na Śląsku”. Ostatnią książką w 1939 roku był drukowany już podczas okupacji, modlitewnik „Chwalcie Pana” (wyd. 8, nakł. 10 tys. egzemplarzy). Tytuł ten nie ujrzał światła dziennego, gdyż cały nakład został skonfiskowany przez gestapo i przeznaczony na przemiał. W 1947 roku reaktywowane Dziedzictwo wydało ponownie zniszczony przez Niemców nakład „Chwalcie Pana” oraz „Wyrąbany chodnik” Gustawa Morcinka, którego maszynopis ocalono przed zniszczeniem.
Modlitewnik „Chwalcie Pana”.
Jednym z najważniejszych dokonań Dziedzictwa było wydanie modlitewnika „Chwalcie Pana”, którego pierwsza edycja, zredagowana przez ks. Rudolfa Tomanka, ukazała się w 1909 roku. Był to początkowo przeznaczony dla młodzieży wyciąg z „Nowego Kancjonału” wydanego przez Dziedzictwo po raz pierwszy w 1905 roku. Poprzedni modlitewnik dla młodzieży, „Kancyonał katolicki mniejszy”, ukazał się w 1887 roku i na początku XX wieku był już mocno zdezaktualizowany. „Chwalcie Pana” wraz z kolejnymi wydaniami w coraz większym stopniu stawało się modlitewnikiem skierowanym do ogółu wiernych. Do 1931 roku ukazało się siedem wydań, w łącznym nakładzie 47 tys. egzemplarzy. Wydrukowane już po wybuchu II wojny światowej wydanie ósme zostało w całości zniszczone przez Niemców (10 tys. egzemplarzy). Wydawanie modlitewnika było kontynuowane po wojnie. W latach 1947 i 1950 kolejne dwie edycje (ósmą i dziewiątą) wydało w Cieszynie Dziedzictwo. Po likwidacji stowarzyszenia w 1950 roku kolejne wydania ukazywały się w Katowicach pod redakcją ks. Józefa Wrzoła, a następnie ks. Karola Tomali. Wydawcą była Kuria Diecezjalna w Katowicach, a następnie Księgarnia św. Jacka. Po reaktywacji Dziedzictwa w 1993 roku stowarzyszenie wróciło do wydawania modlitewnika – w 1994 roku ukazała się 23. edycja jeszcze pod redakcją ks. Karola Tomali. W 1996 roku ukazało się pierwsze wydanie „Chwalcie Pana” ze zmienionym podtytułem („Modlitewnik diecezji bielsko-żywieckiej”) pod redakcją księży Henryka Satławy i Cezarego Dulki. W 2017 roku ukazało się piąte wydanie nowej edycji modlitewnika w opracowaniu ks. Piotra Góry. W sumie w latach 1909–2017 modlitewnik „Chwalcie Pana” doczekał się 28 wydań.

</doc>
<doc id="4526338" url="https://pl.wikipedia.org/wiki?curid=4526338" title="Daejra">
Daejra

Daejra także Daira (gr. trb. "Daeira, Daira") – w mitologii greckiej jedna z okeanid, córka tytana Okeanosa i tytanidy Tetydy. Z Hermesem miała syna Eleusisa
Daejra była nimfą miasta Eleusis w Attyce, w południowej Grecji. Mogła być też najadą słynnej studni miasta, Kallikhoros (Callichorus), gdzie Demeter po raz pierwszy odpoczęła po przybyciu do Eleusis. Była związana z obrzędami misteriów eleuzyjskich. Jej imię oznacza „poznanie jednego” lub „nauczyciela” wiedzy tajemnej. Daejra, co także eleuzyjski tytuł bogini Persefony. 

</doc>
<doc id="4526343" url="https://pl.wikipedia.org/wiki?curid=4526343" title="Mirtos (plaża)">
Mirtos (plaża)

Plaża Mirtos () – plaża w północno-zachodniej części wyspy Kefalinia na Morzu Jońskim, uważana za jedną z najpiękniejszych greckich plaż. 
Plaża położona jest pomiędzy górami Agia Dynati i Kalon Oros. Ma ona 800 m długości. Plażę pokrywają białe marmurowe otoczaki, przy czym wielkość kamieni maleje wraz ze zbliżaniem się do morza. Przy plaży znajduje się mała jaskinia.
Do plaży Mirtos z wioski Divarata prowadzi stroma, kręta droga o długości około 2 km, natomiast w sezonie letnim z miasteczka Agia Effimia na plażę kursują regularne autobusy.
Na wyspie Kefalinia nakręcono film "Kapitan Corelli" z 2001 roku. Plaża Mirtos pojawia się w scenach tego filmu.

</doc>
<doc id="4526347" url="https://pl.wikipedia.org/wiki?curid=4526347" title="Katherine Hughes">
Katherine Hughes

Katherine C. Hughes (ur. 6 kwietnia 1995 w Nowym Jorku) – amerykańska aktorka, która wystąpiła m.in. w filmie "Earl i ja, i umierająca dziewczyna" i serialu "Kingdom".

</doc>
<doc id="4526361" url="https://pl.wikipedia.org/wiki?curid=4526361" title="Eleusis (mitologia)">
Eleusis (mitologia)

Eleusis (gr. ) – w mitologii greckiej syn okeanidy Daejry i Hermesa. Jego imię oznacza „przybycie”. Był królem miasta Eleusis w Attyce, w południowej Grecji. Jego synem był Keleos, również król Eleusis.

</doc>
<doc id="4526365" url="https://pl.wikipedia.org/wiki?curid=4526365" title="Zespół Szkół Medycznych im. Janusza Korczaka w Prudniku">
Zespół Szkół Medycznych im. Janusza Korczaka w Prudniku

Zespół Szkól Medycznych im. Janusza Korczaka w Prudniku (potocznie: "Medyk", "Korczak") – szkoła średnia w Prudniku znajdująca się przy ul. Piastowskiej 26. Patronem szkoły jest polski lekarz Janusz Korczak.
Historia.
Budynek szkoły został wzniesiony w 1873 roku z inicjatywy Emanuela Fränkla, radcy handlowego Josefa Pinkusa i jego żony Augusty, córki Samuela Fränkla. Początkowo w willi gromadzone były dzieła sztuki światowej (między innymi kolekcja śląskich wyrobów z cyny i krzesła serbskiego króla Aleksandra Karadziordziewicza) oraz cenne i zabytkowe judaika. Następnie Max Pinkus (syn Josefa i Augusty) założył w niej swoją Bibliotekę Śląską, która w 1903 została przeniesiona do nowej willi Maxa przy ulicy Nyskiej 2. W willi przy ul. Piastowskiej mieszkał Hans Pinkus.
Po zakończeniu II wojny światowej willa stała się własnością Zakładów Przemysłu Bawełnianego „Frotex”. W 1957 przeznaczono ją na potrzeby szkoły pielęgniarskiej. Uczennica zaczęły naukę w szkole 1 października 1957. Pierwszym dyrektorem szkoły został Stanisław Panas. 1 czerwca 1978 decyzją Urzędu Wojewódzkiego w Opolu szkole nadano imię Janusza Korczaka i został jej przekazany sztandar szkolny. 14 listopada 1978 budynek szkoły został wpisany do rejestru zabytków Narodowego Instytutu Dziedzictwa.
W 2004 została otwarta Szkoła Policealna dla Dorosłych. W 2013 powstało Publiczne Technikum. 30 listopada 2017 szkoła została odznaczona odznaką honorową „Zasłużony dla Miasta i Gminy Prudnik”. Od 29 listopada 2018 współpracuje z klubem koszykarskim KS Pogoń Prudnik.
Rankingi.
W ostatnich latach technikum ZSM zajmowało następujące miejsca w rankingach miesięcznika "Perspektywy":

</doc>
<doc id="4526369" url="https://pl.wikipedia.org/wiki?curid=4526369" title="István Sulyok">
István Sulyok

István Sulyok – węgierski kierowca wyścigowy.
Biografia.
Był dyrektorem naczelnym firmy Autószerviz Vállalat, serwisującej samochody takich marek, jak Trabant, Wartburg czy Moskwicz. W wyścigach samochodowych rywalizował jednakże jednomiejscowym Melkusem 60. Wystartował w międzynarodowym Grand Prix Węgier 1962 według przepisów Formuły Junior, ale nie ukończył tego wyścigu. W latach 1963–1967 uczestniczył w Pucharze Pokoju i Przyjaźni, najlepiej kończąc wyścig na szóstej pozycji (Pecz 1964 oraz Leningrad 1966). W latach 1963–1969 ścigał się we Wschodnioniemieckiej Formule 3.
W 1964 roku zdobył wicemistrzostwo Węgierskiej Formuły 3, ulegając jedynie Tiborowi Szélesowi. W 1966 roku zajął trzecie miejsce w grupie w międzynarodowym wyścigu w Opatii.
Wyniki.
Wschodnioniemiecka Formuła 3.
"W latach 1960–1963 mistrzostwa rozgrywano według przepisów Formuły Junior."

</doc>
<doc id="4526375" url="https://pl.wikipedia.org/wiki?curid=4526375" title="Gay pride">
Gay pride

Gay Pride, LGBT Pride, LGBTQ Pride, Pride (pol. Duma gejowska, duma LGBT, duma LGBTQ) – promowanie samoafirmacji, poczucia godności, równości i zwiększonej widoczności lesbijek, gejów, osób biseksualnych, transpłciowych i queer (LGBTQ) jako grupy społecznej. Duma, jako przeciwieństwo wstydu i napiętnowania społecznego, jest dominującym poglądem napędzającym większość ruchów na rzecz praw osób LGBT. Słowo „Pride” posłużyło do nadania nazw organizacjom LGBT, instytutom, fundacjom, tytułom książek, czasopismom oraz i bibliotece Pride Library.
Od tego określenia wzięła się również nazwa corocznych uroczystości, odbywających się w miastach Stanów Zjednoczonych i całego świata, zwykle w formie parady celebrującej tożsamość i dumę ze swej orientacji lesbijek, gejów, osób biseksualnych i transpłciowych. Parady zwykle odbywają się w czerwcu, celem upamiętnienia zamieszek Stonewall, które wybuchły 28 czerwca w 1969 w Greenwich Village w Nowym Jorku i rozpoczęły ruch walki o prawa osób LGBT.
Od 2017 r. stan Nowy Jork przygotowywał się do zorganizowania w 2019 r. największego międzynarodowego święta dumy LGBT w historii, , dla upamiętnienia 50. rocznicy zamieszek w Stonewall. .Powszechnie spotykanymi symbolami dumy są tęczowa flaga, mała litera grecka lambda (λ), różowy trójkąt i czarny trójkąt, gdzie trójkąty, odznaki wstydu z nazistowskich obozów koncentracyjnych, zostały poddane ponownemu przywłaszczeniu/odzyskaniu przez społeczność LGBT.
Tło historyczne.
Prekursorzy Pride.
Dyskurs anty-LGBT w tych czasach utożsamiał homoseksualność mężczyzn i kobiet z chorobą psychiczną. Zainspirowany hasłem „Black is Beautiful” („Czarne jest piękne”) Stokely'ego Carmichaela, pionier praw obywatelskich i uczestnik Annual Reminders, , w 1968 r. stworzył slogan „Gay is Good” („Gejowskie jest dobre”) w celu przeciwdziałania stygmatyzacji i osobistemu poczuciu winy i wstydu.
Dzień Wyzwolenia Christopher Street.
Wczesnym rankiem w sobotę 28 czerwca 1969 r. lesbijki, geje, osoby biseksualne i transpłciowe zbuntowali się po nalocie policji na Stonewall Inn, bar dla gejów przy 43 Christopher Street w Greenwich Village na Manhattanie. Te zamieszki, dalsze protesty i zamieszki w ciągu następnych nocy były przełomowym momentem we współczesnym ruchu praw LGBT i impulsem do organizowania marszów LGBT na znacznie większą skalę publiczną.
2 listopada 1969 r. Craig Rodwell, jego partner Fred Sargeant, Ellen Broidy i Linda Rhodes zaproponowali pierwszy marsz dumy, który miał się odbyć w Nowym Jorku w drodze rezolucji na spotkaniu Regionalnej Konferencji Organizacji Homofilskich (ERCHO) w Filadelfii.
Wszyscy uczestnicy spotkania ERCHO w Filadelfii głosowali za marszem, z wyjątkiem Mattachine Society of New York, które wstrzymało się od głosu. Członkowie Gay Liberation Front (GLF) uczestniczyli w spotkaniu i zasiedli jako goście grupy Rodwell, Homophile Youth Movement in Neighborhoods (HYMN).
Spotkania w celu zorganizowania marszu rozpoczęły się na początku stycznia w mieszkaniu Rodwella przy ulicy Bleecker 350. Początkowo trudno było wysyłać przedstawicieli do głównych organizacji nowojorskich, takich jak Gay Activists Alliance (GAA). Craig Rodwell i jego partner Fred Sargeant, Ellen Broidy, Michael Brown, Marty Nixon i Foster Gunnison z Mattachine stanowili główną grupę Komitetu Parasolowego CSLD (CSLDUC). W celu uzyskania początkowego finansowania Gunnison pełnił funkcję skarbnika i szukał darowizn od krajowych organizacji homoseksualnych i sponsorów, podczas gdy Sargeant zabiegał o darowizny za pośrednictwem listy mailingowej klientów Oscar Wilde Memorial Bookshop, a Nixon pracował nad uzyskaniem wsparcia finansowego od GLF na stanowisku skarbnika tej organizacji. Innymi filarami komitetu organizacyjnego byli Judy Miller, Jack Waluska, Steve Gerrie i Brenda Howard z GLF. Wierząc, że więcej ludzi wyruszy na marsz w niedzielę, i aby uczcić datę powstania Stonewall, CSLDUC wyznaczyło datę pierwszego marszu na niedzielę, 28 czerwca 1970 r. Wraz z zastąpieniem Dicka Leitscha na stanowisku prezesa Mattachine NY przez Michaela Kotisa w kwietniu 1970 r. Zakończył się sprzeciw Mattachine wobec marszu.
Brenda Howard znana jest jako „Matka Pride” za pracę nad koordynacją marszu. Howard zapoczątkowała także pomysł na trwającą tydzień serię imprez wokół parady, która stała się genezą corocznych uroczystości LGBT Pride, które odbywają się obecnie na całym świecie w czerwcu. Dodatkowo Howardowi wraz z innymi działaczami LGBT Robertem A. Martinem (znanym również jako Donny the Punk) i L. Craigiem Schoonmakerem przypisuje się popularyzację słowa „Pride”, aby opisać te uroczystości. Jako działacz na rzecz praw LGBT Tom Limoncelli ujął, „Następnym razem gdy ktoś zapyta, dlaczego istnieją marsze dumy LGBT lub dlaczego miesiąc dumy [LGBT] to czerwiec, powiedz im: „biseksualna kobieta o imieniu Brenda Howard pomyślała, że powinny”.28 czerwca 1970 r. przypada pierwsza rocznica zamieszek w Stonewall i pierwszy marsz Gay Pride w historii USA, obejmujący 51   bloki do Central Parku. Marsz zajął mniej niż połowę zaplanowanego czasu ze względu na emocje, ale także ze względu na ostrożność w przechodzeniu przez miasto z gejowskimi sztandarami i znakami. Chociaż pozwolenie na paradę zostało wydane zaledwie dwie godziny przed rozpoczęciem marszu, maszerujący napotkali niewielki opór gapiów. "New York Times" doniósł (na pierwszej stronie), że maszerujący zajęli całą ulicę na około 15 bloki. Raporty "The Village Voice" były pozytywne, opisując „zewnętrzny opór, który wyrósł z policyjnego nalotu na Stonewall Inn rok temu”.
Rozpowszechnienie.
W sobotę 27 czerwca 1970 roku Chicago Gay Liberation zorganizowało marsz z Washington Square Park („Bughouse Square”) do Water Tower na skrzyżowaniu Michigan Avenue i Chicago Avenue, co było pierwotnie zaplanowaną trasą, a następnie wielu uczestników natychmiast maszerowało do Civic Center (Richard J. Daley) Plaza. Data została wybrana, ponieważ wydarzenia Stonewall rozpoczęły się w ostatnią sobotę czerwca, a organizatorzy chcieli dotrzeć do maksymalnej liczby kupujących na Michigan Avenue. Kolejne parady w Chicago odbwayły się w ostatnią niedzielę czerwca, zbiegając się z datą wielu podobnych parad w innych miejscach. Następnie podczas tego samego weekendu grupy aktywistów gejowskich na zachodnim wybrzeżu Stanów Zjednoczonych odbyły marsz w Los Angeles i marsz oraz „Gay-in” w San Francisco.
W następnym roku marsze Gay Pride odbyły się w Bostonie, Dallas, Milwaukee, Londynie, Paryżu, Berlinie Zachodnim i Sztokholmie. Do 1972 r. uczestniczące miasta obejmowały Atlanta, Brighton, Buffalo, Detroit, Waszyngton, Miami i Filadelfię a także San Francisco.
Frank Kameny szybko zdał sobie sprawę z zasadniczej zmiany wywołanej zamieszkami w Stonewall. Organizator aktywizmu gejowskiego w latach 50. był przyzwyczajony do perswazji, i prób przekonania osób heteroseksualnych, że osoby LGBT nie różnią się od nich. Kiedy pięć lat wcześniej aktywiści LGBT maszerowali przed Białym Domem, Departamentem Stanu i Independence Hall, ich celem było wyglądanie, jakby mogli pracować dla rządu USA. Dziesięć osób maszerowało wtedy z Kamenym i nie powiadomili żadnej prasy o swoich zamiarach. Chociaż był oszołomiony wstrząsem, jaki wywołali uczestnicy Dorocznego Przypomnienia w 1969 roku, zauważył później: „Do czasu Stonewall mieliśmy w kraju pięćdziesiąt do sześćdziesięciu grup gejowskich. Rok później było ich co najmniej półtora tysiąca. Dwa lata później, o ile można było liczyć, było ich dwa tysiące pięćset.”
Randy Wicker opisał swój wcześniejszy wstyd jako „jeden z największych błędów swojego życia”. Obraz zemsty społeczności LGBT na policji, po tylu latach pozwalania na to, by homofobiczne traktowanie nie było kwestionowane, „poruszył nieoczekiwanego ducha wśród wielu homoseksualistów”. Kay Lahusen, która fotografowała marsze w 1965 r., oświadczyła: „Do 1969 r. ruch ten był ogólnie nazywany ruchem homoseksualnym lub homofilnym... Wielu nowych aktywistów uważa zamieszki Stonewall za narodziny ruchu wyzwolenia LGBT. Z pewnością narodziny dumy gejowskiej na masową skalę.”
Miesiąc Dumy LGBT.
Czerwiec został wybrany na Miesiąc Dumy LGBT dla upamiętnienia zamieszek w Stonewall, które miały miejsce pod koniec czerwca 1969 roku. W rezultacie w tym miesiącu odbywa się wiele imprez związanych z dumą, aby rozpoznać wpływ osób LGBT na świat. Brenda Howard znana jest jako "„Matka Pride”", za koordynację pierwszego marszu LGBT Pride, oraz za zapoczątkowanie tygodniowej serii wydarzeń wokół Pride Day, które stały się genezą corocznych uroczystości Dumy LGBT, które odbywają się na całym świecie w czerwcu. Dodatkowo Howard wraz z innymi działaczami na rzecz praw LGBT Robertem A. Martinem (znanym również jako Donny the Punk) i L. Craigiem Schoonmakerem przypisuje się popularyzację słowa „Duma”, aby opisać te uroczystości.
Dwóch prezydentów Stanów Zjednoczonych oficjalnie ogłosiło Miesiąc Dumy. Po pierwsze, prezydent Bill Clinton ogłosił czerwiec „Miesiącem Dumy Gejów i Lesbijek” w 1999 i 2000 roku. Następnie, od 2009 do 2016 roku, każdego roku pełniąc urząd prezydent Barack Obama ogłaszał czerwiec Miesiącem Dumy LGBT. Donald Trump został pierwszym republikańskim prezydentem, który uznał istnienie Miesiąca Dumy LGBT w 2019 r., (zrobił to poprzez tweetowanie, a nie oficjalne ogłoszenie).
Począwszy od 2012 r. Google wyświetlało niektóre wyniki wyszukiwania związane z LGBT w różnych kolorach tęczy każdego roku w czerwcu. W 2017 r. Google umieściło również zaznaczone na tęczowo ulice na Google Maps, aby wyświetlać marsze Gay Pride na całym świecie.
Krytyka.
„Straight Pride”.
„Straight Pride” i „Heterosexual Pride” są analogicznymi hasłami, które kontrastują heteroseksualność z homoseksualnością poprzez naśladowanie sformułowania „Gay Pride”.

</doc>
<doc id="4526376" url="https://pl.wikipedia.org/wiki?curid=4526376" title="American Depository Receipt">
American Depository Receipt



</doc>
<doc id="4526377" url="https://pl.wikipedia.org/wiki?curid=4526377" title="Pride">
Pride



</doc>
<doc id="4526379" url="https://pl.wikipedia.org/wiki?curid=4526379" title="Pejman Biabani">
Pejman Biabani



</doc>
<doc id="4526380" url="https://pl.wikipedia.org/wiki?curid=4526380" title="Marsz równości">
Marsz równości



</doc>
<doc id="4526382" url="https://pl.wikipedia.org/wiki?curid=4526382" title="Mohammad Nokhodilarimi">
Mohammad Nokhodilarimi



</doc>
<doc id="4526383" url="https://pl.wikipedia.org/wiki?curid=4526383" title="Henryk Segno">
Henryk Segno

Henryk Stanisław Segno (ur. 22 stycznia 1882 w Petersburgu, zm. 21 lipca 1964 w Katowicach) – pilot, pionier polskiego lotnictwa.
Życiorys.
Syn Stanisława i Zofii z domu Wambach. Jego dziadek, Jean de Seguont, był Francuzem i służył w armii Napoleona, po klęsce moskiewskiej osiadł na stałe w Warszawie. Segno zdał maturę w petersburskiej technicznej szkole realnej i rozpoczął studia na Wydziale Mechanicznym Petersburskiego Instytutu Technologicznego.
W 1909 roku, przy pomocy Stefana i Antoniego Knappów, zbudował szybowiec "balansjer" typu Chanute, na którym jesienią wykonał kilka lotów w Siestrosiecku. Jego działalność została zauważona przez komendanta kronsztackiej twierdzy, który zakazał mu dalszych lotów. W tym samym roku został członkiem aeroklubu petersburskiego i w 1910 roku z Aleksandrem Lebiediewem wyjechał do Francji w celu zakupu samolotów produkcji Farmana. Odwiedził tam fabryki sprzętu lotniczego: Gnome-Rhône, Anzani, Farmana, Blériota i Levavasseura, został przeszkolony jako mechanik lotniczy oraz odbył pierwsze loty jako pasażer samolotu pilotowanego przez Leona Cheuret. Po powrocie do Rosji rozpoczął kurs pilotażu w Gatczynie, który zakończył w maju 1910 roku. 31 sierpnia 1910 roku został mu oficjalnie wręczony dyplom nr 1 pilota Aeroklubu Wszechrosji. Jak wspominał wydanie dyplomu z numerem pierwszym odbyło się nie bez trudności, ponieważ władze Aeroklubu chciały zarezerwować ten dyplom dla Rosjanina. Następnie występował na pokazach lotniczych na torze wyścigowym w Kołomiagi organizowanych przez Borysa Suworina. 29 października został członkiem zwyczajnym Aeroklubu Wszechrosji.
Jesienią 1910 roku miał wypadek podczas lotów w Petersburgu, na skutek którego uszkodził rękę. Podczas przymusowej bezczynności poznał redaktora Zalewskiego z Kuriera Warszawskiego i za jego pośrednictwem nawiązał kontakt z księciem Stanisławem Lubomirskim. Dzięki tej znajomości od listopada 1910 do września 1911 roku pracował jako pierwszy szef pilotażu Warszawskiego Towarzystwa Lotniczego Awiata na lotnisku mokotowskim. Ponadto zajmował się szkoleniem pilotów, zakupem samolotów za granicą oraz brał udział w pokazach lotniczych. W listopadzie 1910 roku wziął udział w pokazach lotniczych w Sosnowcu zorganizowanych przez Polską Macierz Szkolną. Wiosną 1911 roku wyjechał do Wiener Neustadt aby w zakładach Taube przetestować i zakupić produkowany tam samolot. 24 czerwca 1911 roku podczas lotu na samolocie Aviatik-Farman przeżył katastrofę lotniczą, ale wkrótce powrócił do latania. W 1911 roku na drugiej wystawie lotniczej w Petersburgu prezentował wystawiony tam przez Awiatę samolot "Etrich" carowi Mikołajowi II. Samolot prezentował również w locie podczas pokazów w Kołomagi, co spotkało się z uznaniem emira Buchary Muhammeda Alim Chana. W 1912 roku Segno z tego tytułu otrzymał srebrną gwiazdę III stopnia emira Buchary.
Po zakończeniu pracy w Awiacie wyjechał turystycznie do Francji, gdzie obejrzał wystawę lotniczą oraz odwiedził miejsca w których przebywał w 1910 roku. Powrócił do Petersburga, gdzie zajmował się propagowaniem lotnictwa, m.in. lotami pokazowymi na samolocie Etrich Taube. W 1913 roku miał kolejny wypadek na samolocie Farman, który definitywnie zakończył jego karierę pilota. W czasie I wojny światowej pracował jako sekretarz dyrekcji Rosyjskiego Towarzystwa Akcyjnego w Tallinie.
W czerwcu 1919 roku powrócił do Polski. Był członkiem komisji Ligi Narodów i brał udział w negocjacjach pomiędzy Polską i ZSRS po wojnie polsko-bolszewickiej. Od 1923 roku pracował w Czeladzi w Towarzystwie Akcyjnym „Saturn”, był prezesem Czeladzkiego Klubu Sportowego. Okres okupacji spędził w Czeladzi oraz w Jeziornie, na Śląsk powrócił po zakończeniu wojny. W 1951 roku przeszedł na emeryturę, pracował jako tłumacz przysięgły języka rosyjskiego, niemieckiego, francuskiego i angielskiego. W 1957 roku wyjechał turystycznie do Wielkiej Brytanii, gdzie spotkał się z synem Ludwikiem, byłym żołnierzem Polskich Sił Powietrznych.
Od 1961 roku należał do Klubu Seniorów Lotnictwa Aeroklubu PRL. Wspomnienia ze swego życia opisał w książce "Moje wspomnienia lotnicze" (w: „Pierwsze skrzydła”, oprac. Eugeniusz Banaszczyk, wyd. 1960). Od 1913 roku był żonaty z Olgą Dukszta-Dukszyńską. Miał córkę Irenę i syna Ludwika.
Zmarł 21 lipca 1964 roku w Katowicach i został tam pochowany na cmentarzu przy ulicy Henryka Sienkiewicza.

</doc>
<doc id="4526385" url="https://pl.wikipedia.org/wiki?curid=4526385" title="LGBTQ Pride">
LGBTQ Pride



</doc>
<doc id="4526386" url="https://pl.wikipedia.org/wiki?curid=4526386" title="LGBT Pride">
LGBT Pride



</doc>
<doc id="4526389" url="https://pl.wikipedia.org/wiki?curid=4526389" title="Uniwersytet w Helsinkach">
Uniwersytet w Helsinkach



</doc>
<doc id="4526391" url="https://pl.wikipedia.org/wiki?curid=4526391" title="Younes Emamichoughuei">
Younes Emamichoughuei



</doc>
<doc id="4526392" url="https://pl.wikipedia.org/wiki?curid=4526392" title="Kamran Ghasempour">
Kamran Ghasempour



</doc>
<doc id="4526395" url="https://pl.wikipedia.org/wiki?curid=4526395" title="Pride (film)">
Pride (film)



</doc>
<doc id="4526397" url="https://pl.wikipedia.org/wiki?curid=4526397" title="Pride (singel)">
Pride (singel)



</doc>
<doc id="4526398" url="https://pl.wikipedia.org/wiki?curid=4526398" title="Pride (album)">
Pride (album)



</doc>
<doc id="4526404" url="https://pl.wikipedia.org/wiki?curid=4526404" title="Wilia (polski zespół folklorystyczny na Litwie)">
Wilia (polski zespół folklorystyczny na Litwie)

Polski Ludowy Zespół Pieśni i Tańca „Wilia” – pierwszy zespół artystyczny powołany przez Polaków mieszkających po wojnie na terytorium ZSRR, występujący z repertuarem w języku polskim i propagujący elementy polskiego folkloru. Oprócz działalności artystycznej stanowił on swego rodzaju „kuźnię kadr” przyszłych działaczy społecznych, organizacji działających wśród polskiej mniejszości na Litwie.
Historia.
Po wyparciu w lipcu 1944 roku Niemców z okupowanych terenów Litwy, łącznie z Wileńszczyzną przyłączoną do niej w 1940 roku, Polski Komitet Wyzwolenia Narodowego (PKWN) i rząd Litewskiej Socjalistycznej Republiki Radzieckiej (LSRR) podpisały układ „O ewakuacji obywateli polskich z terytorium LSRR i ludności litewskiej z terytorium Polski”. Korzystając z tego układu do 1947 roku obszar wcielonej do Litwy Wileńszczyzny opuściło 171 168 jej dawnych mieszkańców. W czasie przesiedlenia ludności, do końca 1945 roku, w Wilnie działały jeszcze dwa polskie teatry. Jednak później przez całą dekadę Polacy byli pozbawieni występów artystycznych w ich języku ojczystym. Sytuacja zmieniła się w roku 1955, kiedy obchodzono setną rocznicę śmierci Adama Mickiewicza. Wtedy to Jerzy Orda, jeden z niewielu przedwojennych inteligentów wileńskich, którzy pozostali w tym mieście, zachęcił grupę młodzieży polskiej do zorganizowania okazjonalnego wieczoru artystycznego. Wśród uczestników występujących w tym programie znaleźli się studenci Uniwersytetu Wileńskiego, Wileńskiego Instytutu Pedagogicznego oraz grupa poetów amatorów skupionych w Kółku Literackim przy redakcji „Czerwony Sztandar”. Na program, który odbył się w sobotę 19 marca 1955 roku, złożyły się występy chóru, inscenizacje, recytacje oraz występy solistów. Jednym z nich był Romuald Twardowski. Ze względu na duże zainteresowanie tym występem postanowiono powołać stały zespół artystyczny, który częściej będzie mógł przygotowywać programy artystyczne dla wileńskich Polaków. W ten sposób powstał Polski Zespół Twórczości Amatorskiej. Do listopada 1955 trwało kształtowanie ostatecznego charakteru tej inicjatywy. Dopiero po występie 27 listopada 1955 zespół uzyskał stabilnego sponsora i bazę do ćwiczeń jakim był Republikański Pałac Kultury Związków Zawodowych. Kierownikiem chóru został Wiktor Turowski, zaś tancerzami zajęła się, przedwojenna tancerka Teatru Wielkiego w Warszawie, Zofia Gulewicz. Dyrygentem orkiestry został zaś litewski chórmistrz pracujący już z litewskim zespołem „Lietuva” Eduardas Pilypaitis. W tym czasie zespół przyjął nazwę „Wilia” i od tego momentu zaczyna się okres jego właściwej działalności.
W pierwszych latach działalności zespół borykał się z licznymi trudnościami natury technicznej i materialnej. Pierwszą bolączką był brak odpowiedniej liczby strojów ludowych. Pomoc ze strony Polski dla wileńskich Polaków była symboliczna, a były to konkretnie cztery stroje krakowskie przekazane przez polski MSZ. Kompletowanie strojów trwało do marca 1958, kiedy to „Wilia” mogła odbyć koncert z udziałem całego zespołu w strojach regionalnych.
Przez kolejne lata „Wilia” profesjonalizuje swoje występy i odbywa koncerty nie tylko na Litwie, ale i w innych ówczesnych republikach radzieckich. Przy okazji takich wyjazdów w 1962 roku nawiązano współpracę z Polskim Teatrem Ludowym we Lwowie, prowadzonym przez Piotra Hausvatera, dzięki czemu zorganizowano szereg wspólnych występów. Dla Polaków na terenie ZSRR występy „Wilii” były ważnym czynnikiem integrującym. Spektakl zespołu był zawsze okazją do „policzenia się” Polaków w danej miejscowości, a to w późniejszych latach, kiedy sytuacja stała się bardziej sprzyjająca, pomagało w podejmowaniu decyzji o włączeniu się do działań na rzecz polskiej mniejszości.
Nieprzerwana działalność zespołu „Wilia” doprowadziła do stworzenia środowiska osób aktywnych, które nie tylko realizowały się artystycznie, ale także zdobywały umiejętności poruszania się w labiryncie radzieckiej administracji, co pozwalało im czynnie włączyć się po 1987 roku w tworzenie najpierw Stowarzyszenia Społeczno-Kulturalnego Polaków na Litwie, a następnie Związku Polaków na Litwie. Kiedy prześledzi się biografie osób aktywnie działających na rzecz polskości na Litwie, to okaże się, że znaczna część z tych najaktywniejszych miała w swoim życiu epizod związany z „Wilią”.
Działalność „Wilii” i jej sukcesy, a także powstanie sporej grupy osób przygotowanej profesjonalnie do prowadzenia i organizowania działalności artystycznej zaowocowała powstawaniem innych polskich zespołów. W 1976 roku były członek „Wilii” Władysław Korkuć razem z Heleną Rotkiewicz zorganizowali w wileńskiej, polskiej szkole nr 19 zespół „Wilenka”, który był dziecięcym odpowiednikiem „Wilii”. Do roku 1989 w kolejnych polskich szkołach na Litwie powstawało łącznie 46 następnych dziecięcych zespołów folklorystycznych. Według stanu na rok 1993 na Litwie działało łącznie 61 zespołów, chórów, kapel i jedna orkiestra. Inny członek zespołu „Wilia, Jan Mincewicz, jesienią 1980 roku założył w Niemenczyńskiej Szkole Średniej chór „Jutrzenka”, który 1 maja 1981 roku przekształcił się w Polski Zespół Ludowy Pieśni i Tańca „Wileńszczyzna”. W 1989 roku radziecka wytwórnia płytowa „Miełodija” wydała płytę długogrająca tego zespołu – „Wileńszczyzna” (nr katalogowy C30 28327 005).
„Wilia” działa do dzisiaj i pozostaje najstarszym polskim zespołem na Litwie. Ciągle prowadzony jest nabór nowych artystów.
W 1984 roku zespół został wyróżniony Nagrodą im. Oskara Kolberga.

</doc>
<doc id="4526405" url="https://pl.wikipedia.org/wiki?curid=4526405" title="Parady równości i marsze równości">
Parady równości i marsze równości

Parady równości i marsze równości (w wielu, zwłaszcza anglojęzycznych, krajach parady/marsze Dumy – ) – imprezy plenerowe celebrujące akceptację społeczną i własną lesbijek, gejów, osób biseksualnych, transpłciowych i queer (LGBTQ) oraz ich osiągnięcia, przysługujące im prawa i poczucie dumy. Wydarzenia czasami służą także jako demonstracje przeciwko dyskryminacji, i w sprawie praw mniejszości, takich jak małżeństwa osób tej samej płci. Większość wydarzeń odbywa się co roku; najczęściej w czerwcu, celem upamiętnienia zamieszek Stonewall, które wybuchły 28 czerwca w 1969 w Greenwich Village w Nowym Jorku i rozpoczęły ruch walki o prawa osób LGBT.
Tło historyczne.
Na początku ruchu protestów ws. praw gejów wiadomości o obozach pracy dla homoseksualistów na Kubie zainspirowały Mattachine Society do zorganizowania protestów w ONZ i Białym Domu w 1965 r. Wczesnym rankiem w sobotę 28 czerwca 1969 r. lesbijki, geje, osoby biseksualne i transpłciowe zbuntowali się po nalocie policji na Stonewall Inn w dzielnicy Greenwich Village na Manhattanie w Nowym Jorku. Stonewall Inn był barem dla gejów, który gościł grono klientów, ale był popularny wśród najbardziej marginalizowanych osób w społeczności LGBTQ: transwestytów, osób transpłciowych, zniewieściałych młodych mężczyzn i bezdomnej młodzieży.
Pierwsze marsze.
W sobotę 27 czerwca 1970 roku Chicago Gay Liberation zorganizowało marsz z Washington Square Park („Bughouse Square”) do wieży ciśnień na skrzyżowaniu Michigan Avenue i Chicago Avenue, która była pierwotnie zaplanowana, a potem wiele uczestników spontanicznie pomaszerowało do Civic Center (obecnie Richard J. Daley) Plaza. Data została wybrana, ponieważ wydarzenia w Stonewall rozpoczęły się w ostatnią sobotę czerwca, a organizatorzy chcieli dotrzeć do maksymalnej liczby kupujących na Michigan Avenue. Kolejne parady w Chicago odbywały się w ostatnią niedzielę czerwca, zbiegając się z datą wielu podobnych parad w innych miejscach.
Na zachodnim wybrzeżu Stanów Zjednoczonych odbył marsz w Los Angeles w dniu 28 czerwca 1970 r. i marsz oraz „Gay-in” w San Francisco. W Los Angeles Morris Kight (założyciel Gay Liberation Front LA), wielebny Troy Perry (założyciel Universal Fellowship of Metropolitan Community Churches) i wielebny Bob Humphries zebrali się, aby zaplanować obchody. Zdecydowali się na paradę po Hollywood Boulevard. Nazwali swoją organizację Christopher Street West „tak dwuznacznie, jak tylko mogliśmy”. Uzyskanie zezwolenia od miasta nie było łatwym zadaniem. Szef policji w Los Angeles, Edwarda M. Davisa, miał powiedzieć „Jeśli o mnie chodzi, przyznanie pozwolenia grupie homoseksualistów na paradowanie po Hollywood Boulevard byłoby tym samym, co udzielenie pozwolenia grupie złodziei i rabusiów.” Komisja policji niechętnie wydała pozwolenie, choć opłaty przekraczały 1,5 miliona dolarów. Po wkroczeniu Amerykańskiej Unii Swobód Obywatelskich komisja porzuciła te wymagania, ale opłata za służbę policji wyniosła 1500 USD. To również zostało oddalone, gdy sąd wyższej instancji w Kalifornii nakazał policji zapewnienie ochrony, tak jak w przypadku każdej innej grupy. Sąd Najwyższy w Kalifornii nakazała komisarzowi policji wydanie pozwolenia na paradę, powołując się na „konstytucyjną gwarancję wolności słowa”. Od samego początku organizatorzy parady LA i uczestnicy wiedzieli, że istnieje ryzyko przemocy. Kight otrzymywał groźby śmierci aż do rana parady. W przeciwieństwie do dzisiejszych wydarzeń, pierwsza parada była bardzo cicha. Maszerujący zebrali się na McCadden Place w Hollywood, maszerowali na północ i skręcili na wschód w Hollywood Boulevard. "Adwokat" poinformował: „Ponad 1000 homoseksualistów i ich przyjaciół zorganizowało, nie tylko marsz protestacyjny, ale pełną paradę na słynnym Hollywood Boulevard”.
W niedzielę, 28 czerwca 1970 r., około południa, w Nowym Jorku grupy aktywistów gejowskich zorganizowały własną paradę, znaną jako Dzień Wyzwolenia Christopher Street, aby przypomnieć wydarzenia ze Stonewall rok wcześniej. 2 listopada 1969 r. Craig Rodwell, jego partner Fred Sargeant, Ellen Broidy i Linda Rhodes zaproponowali pierwszą paradę dumy gejowskiej, która miała odbyć się w Nowym Jorku w drodze rezolucji na spotkaniu Regionalnej Konferencji Organizacji Homofilów (ERCHO) w Filadelfii.
Wszyscy uczestnicy spotkania ERCHO w Filadelfii głosowali za marszem, z wyjątkiem Mattachine Society of New York City, które wstrzymało się od głosu. Członkowie Gay Liberation Front (GLF) wzięli udział w spotkaniu i zasiedli jako goście grupy Rodwella, Homophile Youth Movement in Neighborhoods (HYMN).
Spotkania w celu zorganizowania marszu rozpoczęły się na początku stycznia w mieszkaniu Rodwella przy Bleecker Street 350. Początkowo trudno było wysyłać przedstawicieli do głównych organizacji nowojorskich, takich jak Gay Activists Alliance (GAA). Craig Rodwell, Fred Sargeant, Ellen Broidy, Michael Brown, Marty Nixon i Foster Gunnison z Mattachine stanowili główną grupę Komitetu Parasolowego CSLD (CSLDUC). W celu uzyskania początkowego finansowania Gunnison pełnił funkcję skarbnika i szukał darowizn od krajowych organizacji homoseksualnych i sponsorów, podczas gdy Sargeant zabiegał o darowizny za pośrednictwem listy mailingowej klientów Oscar Wilde Memorial Bookshop, a Nixon pracował nad uzyskaniem wsparcia finansowego od GLF na stanowisku skarbnika tej organizacji. Inne filary komitetu organizacyjnego GLF to Judy Miller, Jack Waluska, Steve Gerrie i Brenda Howard. Wierząc, że więcej ludzi wyruszy na marsz w niedzielę, aby uczcić datę powstania Stonewall, CSLDUC wyznaczył datę pierwszego marszu na niedzielę, 28 czerwca 1970 r. Wraz z zastąpieniem Dicka Leitscha na stanowisku prezesa Mattachine NY przez Michaela Kotisa w kwietniu 1970 r. zakończył się sprzeciw Mattachine przed marszem.
28 czerwca 1970 r. odbył się marsz, który był pierwszym marszem gejowskim w historii USA i obejmował 51 przecznice do Central Parku. Marsz zajął mniej niż połowę zaplanowanego czasu ze względu na emocje, ale także ze względu na ostrożność w przechodzeniu przez miasto z gejowskimi sztandarami i znakami. Chociaż pozwolenie na paradę zostało wydane zaledwie dwie godziny przed rozpoczęciem marszu, maszerujący napotkali niewielki opór gapiów. "New York Times" doniósł (na pierwszej stronie), że maszerujący zajęli całą ulicę przez około 15 przecznic. Raporty "The Village Voice" były pozytywne, opisując „zewnętrzny opór, który wyrósł z policyjnego nalotu na Stonewall Inn rok temu”. Było też zgromadzenie na Christopher Street.
Brenda Howard, biseksualna aktywistka, jest znana jako „Matka Dumy” za swoją pracę w koordynowaniu marszu. Biseksualny aktywista Tom Limoncelli oświadczył później: „Następnym razem, gdy ktoś zapyta cię, dlaczego istnieją marsze LGBT lub dlaczego Miesiąc Dumy [LGBT] to czerwiec, powiedz im: «Biseksualna kobieta o imieniu Brenda Howard pomyślała, że tak powinno być»”.
Pierwsze marsze były zarówno poważne, jak i zabawne i służyły inspirowaniu poszerzającego się ruchu aktywistów; powtarzano je w kolejnych latach, a coraz więcej corocznych marszów zaczęło się w innych miastach na całym świecie. W Atlancie i Nowym Jorku marsze nazywano „Gay Liberation Marches”, a dzień uroczystości nazywano „Gay Liberation Day”; w Los Angeles i San Francisco stały się znane jako „Gay Freedom Marches”, a dzień nazwano „Gay Freedom Day”. W miarę jak coraz więcej miast i nawet mniejszych miast zaczęło organizować własne uroczystości, nazwy te rozprzestrzeniały się. Główną ideą stojącą za paradami jest krytyka przestrzeni, która została stworzona, by wydawać się heteronormatywna, sprawiając każdy akt, który wydaje się być homoseksualny, jest uważany przez społeczeństwo za dysydenta. Parada wprowadza nienormatywne i queerowe zachowania w przestrzeń publiczną.
W latach siedemdziesiątych nastąpiła zmiana kulturowa w ruchu gejowskim. Aktywiści o mniej radykalnej naturze zaczęli przejmować komitety marszowe w różnych miastach i porzucili „Gay Liberation” i „Gay Freedom” z nazw, zastępując je „Gay Pride”.
Opis.
Wiele parad nadal ma przynajmniej część pierwotnego charakteru politycznego lub aktywistycznego, zwłaszcza w mniej akceptujących miejscach. Różnica zależy w dużej mierze od politycznych, ekonomicznych i religijnych uwarunkowań tego obszaru. Jednak w bardziej akceptujących miastach parady przybierają charakter świąteczny, a nawe bliskie Mardi Gras, w którym scena polityczna opiera się na pojęciach celebracji. Duże parady często obejmują platformy, tancerzy, drag queens i muzykę z głośników; ale nawet takie uroczyste parady zwykle obejmują kontyngenty polityczne i edukacyjne, takie jak lokalni politycy i grupy maszerujące z różnego rodzaju instytucji LGBTQ.
Wiele parad na świecie w programie ma wydarzenia poświęcone pamięci ofiar AIDS i przemocy wobec osób LGBTQ. Niektóre szczególnie ważne parady są finansowane przez rządy i sponsorów korporacyjnych i promowane jako główne atrakcje turystyczne miast, które je przyjmują. Niektóre z parad, a raczej festiwali zapewniają karnawałową atmosferę w parku lub na zamkniętej ulicy, wyposażonej w stoiska informacyjne, koncerty muzyczne, grille, stoiska z piwem, konkursy, zawody sportowe i gry. Różnica między obserwatorami a tymi, którzy maszerują w paradzie, może być trudna do ustalenia w niektórych wydarzeniach, jednak w przypadkach, gdy zdarzenie jest przyjmowane z wrogością, taki podział staje się bardzo oczywisty.
Chociaż rzeczywistość była taka, że same zamieszki Stonewall, jak również bezpośrednie i trwające organizowanie polityczne, które nastąpiły po nich, były wydarzeniami w pełni tworzonymi przez lesbijki, osoby biseksualne i osoby transpłciowe, a także przez gejów wszystkich ras, historycznie te wydarzenia zostały po raz pierwszy nazwane "Gay", słowo w tym czasie było używane w bardziej ogólnym znaczeniu, aby objąć całe spektrum tego, co obecnie nazywane jest „społecznością queer” lub LGBTQ.
Pod koniec lat siedemdziesiątych i na początku lat osiemdziesiątych, gdy wielu uczestników zestarzało się, zajęło się innymi problemami lub zmarło, upływ czasu doprowadził do nieporozumień co do tego, kto rzeczywiście uczestniczył w zamieszkach Stonewall, kto faktycznie organizował kolejne demonstracje, marsze i pomniki, a także jakich tożsamości byli członkowie wczesnych organizacji aktywistycznych, takich jak Gay Liberation Front i Gay Activists Alliance. Język stał się bardziej dokładny i inkluzywny, chociaż te zmiany spotkały się z początkowym oporem ze strony niektórych w ich własnych społecznościach, którzy nie byli świadomi wydarzeń historycznych. Zmieniając grupę docelową najpierw na "lesbijki i gejów", dziś większość określa się "lesbijkami, gejami, osobami biseksualnymi i transpłciowymi" (LGBT).
Parady i marsze w Polsce.
Najstarsza parada w Polsce, Parada Równości w Warszawie, organizowana jest od 2001 roku. W 2005 r. parada została zakazana przez władze lokalne (w tym ówczesnego prezydenta miasta Lecha Kaczyńskiego), ale mimo to się odbyła. Zakaz został później uznany za naruszenie Europejskiej Konwencji Praw Człowieka (Bączkowski i inni v. Polska). W 2008 r. do marszu przystąpiło ponad 1800 osób. W 2010 roku w Warszawie odbyło się EuroPride z udziałem około 8000 uczestników. Ostatnia parada w Warszawie w 2019 r. przyciągnęła 80 000 osób. Inne polskie miasta, które organizują parady i marsze równości to Kraków, Łódź, Poznań, Gdańsk, Toruń, Wrocław, Lublin, Częstochowa, Rzeszów, Opole, Zielona Góra, Konin, Bydgoszcz, Szczecin, Kalisz, Koszalin, Olsztyn, Kielce, Białystok, Gniezno, Bielsko-Biała i Płock.

</doc>
<doc id="4526412" url="https://pl.wikipedia.org/wiki?curid=4526412" title="Pride parade">
Pride parade



</doc>
<doc id="4526413" url="https://pl.wikipedia.org/wiki?curid=4526413" title="Pride Parade">
Pride Parade



</doc>
<doc id="4526421" url="https://pl.wikipedia.org/wiki?curid=4526421" title="Pearson (przedsiębiorstwo)">
Pearson (przedsiębiorstwo)

Pearson plc – brytyjskie wydawnicze i edukacyjne przedsiębiorstwo międzynarodowe z siedzibą w Londynie, w Wielkiej Brytanii. Założone zostało w latach 40. XIX wieku jako firma branży budowlanej, ale w latach 20. XX wieku przedsiębiorstwo przekształcono w wydawnictwo.
Jest to największe na świecie przedsiębiorstwo edukacyjne, a także, m.in. w 2016 i 2017 roku, było największym na świecie wydawcą książek.
W 2013 roku Pearson połączył własne wydawnictwo Penguin Group z należącym do niemieckiego koncernu Bertelsmann wydawnictwem Random House. W 2015 roku właściciel przedsiębiorstwa ogłosił, że profil jego działalności zostanie skupiony na edukacji ("global learning services company"). Podstawową giełdą, na której notowane są akcje firmy Pearson jest London Stock Exchange; wchodzi też w skład indeksu FTSE 100. Spółka jest notowana równolegle ("secondary listing") na New York Stock Exchange w formie papieru wartościowego American depositary receipt.

</doc>
<doc id="4526427" url="https://pl.wikipedia.org/wiki?curid=4526427" title="Supernova 2019">
Supernova 2019

Supernova 2019 – 5. edycja łotewskich selekcji "Supernova" do 64. Konkursu Piosenki Eurowizji w Tel Awiwie.

</doc>
<doc id="4526428" url="https://pl.wikipedia.org/wiki?curid=4526428" title="Dane osobowe w Polsce">
Dane osobowe w Polsce



</doc>
<doc id="4526431" url="https://pl.wikipedia.org/wiki?curid=4526431" title="Dane genetyczne">
Dane genetyczne

Dane genetyczne – oznaczają dane osobowe dotyczące odziedziczonych lub nabytych cech genetycznych osoby fizycznej, które ujawniają niepowtarzalne informacje o fizjologii lub zdrowiu tej osoby i które wynikają w szczególności z analizy próbki biologicznej pochodzącej od tej osoby fizycznej.

</doc>
<doc id="4526432" url="https://pl.wikipedia.org/wiki?curid=4526432" title="Marsz Równości">
Marsz Równości



</doc>
<doc id="4526433" url="https://pl.wikipedia.org/wiki?curid=4526433" title="Nietolerancja - Ivan">
Nietolerancja - Ivan



</doc>
<doc id="4526436" url="https://pl.wikipedia.org/wiki?curid=4526436" title="Parada Gejowska">
Parada Gejowska



</doc>
<doc id="4526437" url="https://pl.wikipedia.org/wiki?curid=4526437" title="Parada gejowska">
Parada gejowska



</doc>
<doc id="4526438" url="https://pl.wikipedia.org/wiki?curid=4526438" title="Parada LGBT">
Parada LGBT



</doc>
<doc id="4526439" url="https://pl.wikipedia.org/wiki?curid=4526439" title="Parada LGBTQ">
Parada LGBTQ



</doc>
<doc id="4526441" url="https://pl.wikipedia.org/wiki?curid=4526441" title="Parady równości">
Parady równości



</doc>
<doc id="4526452" url="https://pl.wikipedia.org/wiki?curid=4526452" title="Gay parade">
Gay parade



</doc>
<doc id="4526453" url="https://pl.wikipedia.org/wiki?curid=4526453" title="Gay Pride Day">
Gay Pride Day



</doc>
<doc id="4526454" url="https://pl.wikipedia.org/wiki?curid=4526454" title="Gaypride parade">
Gaypride parade



</doc>
<doc id="4526467" url="https://pl.wikipedia.org/wiki?curid=4526467" title="Leśnictwo (województwo świętokrzyskie)">
Leśnictwo (województwo świętokrzyskie)



</doc>
<doc id="4526468" url="https://pl.wikipedia.org/wiki?curid=4526468" title="Zgornja Besnica">
Zgornja Besnica



</doc>
<doc id="4526469" url="https://pl.wikipedia.org/wiki?curid=4526469" title="Zgornja Dobrava">
Zgornja Dobrava



</doc>
<doc id="4526471" url="https://pl.wikipedia.org/wiki?curid=4526471" title="Krnica (Marčana)">
Krnica (Marčana)



</doc>
<doc id="4526472" url="https://pl.wikipedia.org/wiki?curid=4526472" title="Krnica">
Krnica



</doc>
<doc id="4526474" url="https://pl.wikipedia.org/wiki?curid=4526474" title="Dvor">
Dvor

Słowenia

</doc>
<doc id="4526475" url="https://pl.wikipedia.org/wiki?curid=4526475" title="Strmec">
Strmec



</doc>
<doc id="4526478" url="https://pl.wikipedia.org/wiki?curid=4526478" title="Agnieszka Urszula Sapa">
Agnieszka Urszula Sapa

Agnieszka Urszula Sapa – polska ekonomistka, dr hab. nauk ekonomicznych, profesor nadzwyczajny Katedry Makroekonomii i Gospodarki Żywnościowej Wydziału Ekonomii Uniwersytetu Ekonomicznego w Poznaniu.
Życiorys.
W 1997 otrzymała tytuł magistra, natomiast 14 czerwca 2002 obroniła pracę doktorską pt. "Problem asymetrii w handlu artykułami rolno-spożywczymi pomiędzy Polską a Unią Europejską w okresie przedakcesyjnym", otrzymując doktorat, a 11 września 2015 uzyskała stopień doktora habilitowanego w zakresie nauk ekonomicznych na podstawie rozprawy zatytułowanej "Handel rolno-żywnościowy regionalnych ugrupowań integracyjnych. Podobieństwa i różnice".
Pełni funkcję profesora nadzwyczajnego w Katedrze Makroekonomii i Gospodarki Żywnościowej na Wydziale Ekonomii Uniwersytetu Ekonomicznego w Poznaniu.

</doc>
<doc id="4526479" url="https://pl.wikipedia.org/wiki?curid=4526479" title="Anna Maria Henisz-Matuszczak">
Anna Maria Henisz-Matuszczak

Anna Maria Henisz-Matuszczak – polska ekonomistka, dr hab. nauk ekonomicznych, profesor nadzwyczajny Katedry Makroekonomii i Gospodarki Żywnościowej Wydziału Ekonomii Uniwersytetu Ekonomicznego w Poznaniu.
Życiorys.
14 listopada 2003 obroniła pracę doktorską pt. "Instrumentarium rynków rolnych w Unii Europejskiej i w Polsce. Studium porównawcze", otrzymując doktorat, a 2 lipca 2014 uzyskała stopień doktora habilitowanego w zakresie nauk ekonomicznych na podstawie rozprawy zatytułowanej "Zróżnicowanie rozwoju rolnictwa w regionach Unii Europejskiej w aspekcie jego zrównoważenia".
Została zatrudniona na stanowisku adiunkta w Kujawskiej Pomorskiej Wyższej Szkole w Bydgoszczy, a potem otrzymała nominację na profesora nadzwyczajnego w Katedrze Makroekonomii i Gospodarki Żywnościowej na Wydziale Ekonomii Uniwersytetu Ekonomicznego w Poznaniu.

</doc>
<doc id="4526480" url="https://pl.wikipedia.org/wiki?curid=4526480" title="Angelos (biskup)">
Angelos (biskup)



</doc>
<doc id="4526481" url="https://pl.wikipedia.org/wiki?curid=4526481" title="Angelos">
Angelos



</doc>
<doc id="4526482" url="https://pl.wikipedia.org/wiki?curid=4526482" title="Eumeniusz">
Eumeniusz



</doc>
<doc id="4526483" url="https://pl.wikipedia.org/wiki?curid=4526483" title="Alfredo Baquerizo Moreno (ujednoznacznienie)">
Alfredo Baquerizo Moreno (ujednoznacznienie)



</doc>
<doc id="4526484" url="https://pl.wikipedia.org/wiki?curid=4526484" title="Alfredo Baquerizo Moreno (Ekwador)">
Alfredo Baquerizo Moreno (Ekwador)



</doc>
<doc id="4526485" url="https://pl.wikipedia.org/wiki?curid=4526485" title="Jelisaveta Đanić">
Jelisaveta Đanić

Jelisaveta Đanić po mężu Mandarić (ur. 12 stycznia 1944 w Somborze) – serbska lekkoatletka, sprinterka. W czasie swojej kariery reprezentowała Jugosławię.
Zdobyła srebrny medal na pierwszych europejskich igrzyskach halowych w 1966 w Dortmundzie w sztafecie 4 × 1 okrążenie (sztafeta Jugosławii biegła w składzie Ljiljana Petnjarić, Marijana Lubej, Đanić i Olga Šikovec). Na kolejnych europejskich igrzyskach halowych w 1967 w Pradze jugosłowiańska sztafeta 4 × 1 okrążenie w składzie: Ika Maričić, Đanić, Lubej i Petnjarić odpadła w przedbiegach.
Đanić zwyciężyła w mistrzostwach krajów bałkańskich w sztafecie 4 × 100 metrów w latach 1964, 1965 i 1967–1969, a w 1966 była srebrną medalistką w tej konkurencji i w biegu a 200 metrów.
Po zakończeniu kariery zawodniczej w 1970 była trenerką.

</doc>
<doc id="4526487" url="https://pl.wikipedia.org/wiki?curid=4526487" title="Jan Andrzejewicz Jundziłł">
Jan Andrzejewicz Jundziłł

Jan Andrzejewicz Jundziłł herbu Łabędź (zm. przed 9 grudnia 1625 roku) – marszałek Trybunału Głównego Wielkiego Księstwa Litewskiego w 1622 roku, podkomorzy wołkowyski, marszałek wołkowyski w 1616 roku, dworzanin Jego Królewskiej Mości w 1594 roku.
Syn Andrzeja i Katarzyny Olędzkiej. Żonaty z księżną Halszką Łukomską, miał syna Jerzego. 
Deputat powiatu mozyrskiego na Trybunał Główny Wielkiego Księstwa Litewskiego w 1594, 1596, 1599, 1604 roku, deputat powiatu wołkowyskiego na Trybunał Główny Wielkiego Księstwa Litewskiego w 1603, 1607, 1622 roku.

</doc>
<doc id="4526491" url="https://pl.wikipedia.org/wiki?curid=4526491" title="Vrhe">
Vrhe



</doc>
<doc id="4526492" url="https://pl.wikipedia.org/wiki?curid=4526492" title="Vrh">
Vrh



</doc>
<doc id="4526493" url="https://pl.wikipedia.org/wiki?curid=4526493" title="Antoni Ulryk">
Antoni Ulryk



</doc>
<doc id="4526494" url="https://pl.wikipedia.org/wiki?curid=4526494" title="Charles de Bourbon-Vendôme">
Charles de Bourbon-Vendôme



</doc>
<doc id="4526496" url="https://pl.wikipedia.org/wiki?curid=4526496" title="Charles de Lorraine-Vaudémont">
Charles de Lorraine-Vaudémont



</doc>
<doc id="4526497" url="https://pl.wikipedia.org/wiki?curid=4526497" title="Chrystodul">
Chrystodul



</doc>
<doc id="4526519" url="https://pl.wikipedia.org/wiki?curid=4526519" title="Kargów (ujednoznacznienie)">
Kargów (ujednoznacznienie)

W Polsce

</doc>
<doc id="4526529" url="https://pl.wikipedia.org/wiki?curid=4526529" title="Ika Maričić">
Ika Maričić

Ika Maričić po mężu Vojnović (ur. 20 maja 1943 w Zatonie Obrovačkim, zm. w 2010) – chorwacka lekkoatletka, sprinterka. W czasie swojej kariery reprezentowała Jugosławię.
Specjalizowała się w biegu na 400 metrów. Wystąpiła w nim na mistrzostwach Europy w 1966 w Budapeszcie, ale odpadła w eliminacjach.
Zdobyła srebrny medal w sztafecie szwedzkiej 1+2+3+4 okrążenia na europejskich igrzyskach halowych w 1967 w Pradze (sztafeta Jugosławii biegła w składzie Marijana Lubej, Maričić, Ljiljana Petnjarić i Gizela Farkaš), a w sztafecie 4 × 1 okrążenie odpadła w eliminacjach (w składzie: Maričić, Jelisaveta Đanić, Lubej i Petnjarić). Na europejskich igrzyskach halowych w 1968 w Madrycie Maričić zajęła 4. miejsce w biegu na 400 metrów.
Zdobyła brązowy medal w sztafecie 1+2+3+4 okrążenia (w składzie: Verica Ambrozi, Maričić, Mirjana Kovačev i Ninoslava Tikvicki) na europejskich igrzyskach halowych w 1969 w Belgradzie, a w biegu na 400 metrów odpadła w eliminacjach.
Zwyciężyła w mistrzostwach krajów bałkańskich w biegu na 400 metrów w 1966 i 1967.
Maričić była mistrzynią Jugosławii w biegu na 400 metrów w 1965, 1967 i 1968 oraz w biegu na 800 metrów w 1965 i 1968.
Ustanowiła rekord Jugosławii w sztafecie 4 × 400 metrów czasem 3:41,9 osiągniętym 31 sierpnia 1969 w Sofii.

</doc>
<doc id="4526556" url="https://pl.wikipedia.org/wiki?curid=4526556" title="Ciemny Mur">
Ciemny Mur

Ciemny Mur – skalny mur w prawych zboczach Doliny Bolechowickiej we wsi Karniowice w województwie małopolskim, w powiecie krakowskim, w gminie Zabierzów. Jest to teren Wyżyny Olkuskiej w obrębie Wyżyny Krakowsko-Częstochowskiej. Dolina Bolechowicka, wraz ze znajdującymi się w niej skałami znajduje się w obrębie rezerwatu przyrody Wąwóz Bolechowicki, dopuszczalne jest jednak uprawianie w niej wspinaczki skalnej.
Ciemny Mur znajduje się powyżej Zamarłej Turni, w skalnym grzbiecie wznoszącym się w prawych zboczach doliny. Na zachodnią stronę opada na odkryty trawiasty teren skalistym, poszarpanym urwiskiem, na wschodnią, do Doliny Bolechowickiej pionową ścianą o wysokości około 6 m. Stoki pomiędzy tą ścianą a Zamarłą Turnia porasta las. Na wschodniej ścianie Ciemnego Muru są 3 drogi wspinaczkowe o trudności od VI+ do VI.2 w skali trudności Kurtyki. Jak dotąd są bezimienne i nie mają zamontowanej asekuracji.

</doc>
<doc id="4526566" url="https://pl.wikipedia.org/wiki?curid=4526566" title="Jakub Jeleński">
Jakub Jeleński



</doc>
<doc id="4526567" url="https://pl.wikipedia.org/wiki?curid=4526567" title="Michael Rowland">
Michael Rowland

Michael Vincent Paschal Rowland OFM (ur. 18 marca 1929, zm. 23 września 2012) – biskup diecezji Dundee położonej w RPA. Przyjął święcenia biskupie w wieku 54 lat. Zmarł 23 września 2012 roku.

</doc>
<doc id="4526576" url="https://pl.wikipedia.org/wiki?curid=4526576" title="Olimpiusz Polański">
Olimpiusz Polański

Olimpiusz Polański, ukr. Олимпій Полянський (ur. w 1856, zm. 13 marca 1917 w Jurowcach) – ksiądz greckokatolicki, zastępca marszałka powiatu sanockiego, Karola Łepkowskiego w latach 1906-1912.
Wyświęcony w 1881. Żonaty, owdowiał w 1884. W latach 1881-1883 wikary w Wisłoku Górnym, w latach 1883-1885 wikary w Chyrowie, w latach 1885-1891 asystent katedry w Przemyślu.
Od 1891 do śmierci proboszcz parafii w Jurowcach.

</doc>
<doc id="4526579" url="https://pl.wikipedia.org/wiki?curid=4526579" title="Olga Šikovec">
Olga Šikovec

Olga Šikovec po mężu Luncer (ur. 17 stycznia 1933 w Trbovljach) – chorwacka lekkoatletka pochodzenia słoweńskiego, sprinterka. W czasie swojej kariery reprezentowała Jugosławię.
Na mistrzostwach Europy w 1958 w Sztokholmie odpadła w eliminacjach biegu na 100 metrów i półfinale biegu na 200 metrów. Odpadła w ćwierćfinale biegu na 100 metrów i eliminacjach biegu na 200 metrów na igrzyskach olimpijskich w 1960 w Rzymie. Zajęła 4. miejsce w sztafecie 4 × 100 metrów oraz odpadła w półfinale biegu na 200 metrów na mistrzostwach Europy w 1962 w Belgradzie.
Zdobyła srebrny medal na pierwszych europejskich igrzyskach halowych w 1966 w Dortmundzie w sztafecie 4 × 1 okrążenie (sztafeta Jugosławii biegła w składzie Ljiljana Petnjarić, Marijana Lubej, Jelisaveta Đanić i Šikovec).
Zwyciężyła w mistrzostwach krajów bałkańskich w biegu na 100 metrów w 1961 i 1962, w biegu na 200 metrów w 1960, 1962 i 1963 oraz w sztafecie 4 × 100 metrów w 1959, 1960, 1962, 1964 i 1965. Zdobyła na tych mistrzostwach również 10 srebrnych i 5 brązowych medali. Zdobyła brązowy medal w biegu na 100 metrów na akademickich mistrzostwach świata (UIE) w 1959. 
Šikovec była mistrzynią Jugosławii w biegach na 100 metrów i na 200 metrów w 1960, 1961 i 1963.
Czterokrotnie poprawiała rekord Jugosławii w biegu na 100 metrów do czasu 11,7 s uzyskanego 30 lipca 1961 w Celje, sześciokrotnie w biegu na 200 metrów do wyniku 24,2 s osiągniętego 9 lipca 1961 w Zagrzebiu oraz czterokrotnie w sztafecie 4 × 100 metrów do rezultatu 46,4 s uzyskanego 16 września 1962 w Belgradzie.

</doc>
<doc id="4526597" url="https://pl.wikipedia.org/wiki?curid=4526597" title="Jake Roberts">
Jake Roberts

Aurelian Smith Jr. (ur. 30 maja 1955 w Gainesville) – amerykański wrestler lepiej znany pod swoim pseudonimem ringowym jako Jake „The Snake” Roberts. Charakterystyczne dla niego było pokazywanie się w ringu z żywym wężem o imieniu Damien.
Wczesne życie.
Aurelian Smith Jr. urodził się 30 maja 1955 w Gainesville w stanie Teksas. Jego ojciec Aurelian Smith Sr. był wrestlerem w latach 1960-1977 i nosił pseudonim Grizzly Jake Smith. Po latach Smith Jr. ujawnił, że jego matka poczęła w wieku 12 lat, zgwałcona przez Grizzly Jake'a. Była córką kobiety, z którą umawiał się ojciec Smitha Jr. Grizzly Jake miał być pedofilem i molestować także własną siostrę i córkę. Siostra Smitha Jr. zaszła w ciążę trzy razy przed ukończeniem 18 lat i została zamordowana przez zazdrosną byłą partnerkę Grizzly Jake'a. Sam Smith Jr. miał być molestowany przez swoją macochę.
Aurelian Smith Jr. miał też przyrodniego brata Sama Houstona i przyrodnią siostrę Rockin' Robin. W latach 80. cała trójka rodzeństwa pracowała w WWE.
Kariera wrestlerska.
Organizacje regionalne (1975 – 1986).
Zaczął uprawiać wrestling w 1975 we florydzkiej organizacji Championship Wrestling from Florida. Jego pierwsza zarejestrowana na materiale filmowym walka miała miejsce 16 września. Posługiwał się wówczas imieniem Jake Smith Jr. W sierpniu 1977 zaczął się posługiwać pseudonimem Jake Roberts. Przez następne kilka lat pracował dla takich organizacji jak Stampede Wrestling, Mid-South Wrestling, Georgia Championship Wrestling i Mid-Atantic Championship Wrestling.
World Wrestling Federation (1986 – 1992).
W 1986 dołączył do World Wrestling Federation (WWF). Tam zaczął się posługiwać pseudonimem Jake „The Snake” Roberts. Charakterystyczne dla niego stało się wchodzenie na ring z żywym wężem o imieniu Damien. Zwykle była to kobra lub pyton. Od 1986 do 1992 wystąpił na każdej gali z serii WrestleMania.
W 1989 rywalizował z André the Giantem. W jednym z odcinków "Saturday Night Main Event" rzucił w stronę olbrzyma swojego węża, Damiena, ujawniając fobię André. Wskutek tego olbrzym doznał lekkiego ataku serca (w kayfabe). W następnych tygodniach Roberts często pojawiał się z workiem w pobliżu ringu w czasie walk rywala, zmuszając André do ucieczki. 15 stycznia w taki właśnie sposób wyeliminował olbrzyma z głównej walki na gali Royal Rumble. Punktem kulminacyjnym ich rywalizacji była walka na WrestleManii V, którą dzięki dyskwalifikacji wygrał Jake Roberts.
W 1991, w czasie wesela emerytowanego wrestlera Randy'ego Savage'a i jego menedżerki Miss Elizabeth, Jake „The Snake” Roberts wręczył nowożeńcom zapakowany prezent. Gdy otworzyli pudełko, okazało się, że w środku była żywa kobra królewska. Kilka tygodni później Savage został fizycznie zaatakowany przez Robertsa, a potem ugryziony w biceps przez kobrę, należącą do napastnika. Macho Man wielokrotnie prosił prezesa WWF w kayfabe, Jacka Tunneya, aby pozwolił mu wrócić do kariery wrestlerskiej. W końcu Tunney się zgodził. 3 grudnia Savage zmierzył się z Jakiem Robertsem na gali Tuesday in Texas. Savage wygrał, ale po walce Roberts brutalnie atakował przeciwnika. Elizabeth weszła na ring prosząc napastnika aby przestał. W odpowiedzi Roberts uderzył ją w twarz. Zapoczątkowało to rywalizację między nim, a Savage’em, która zakończyła się 8 lutego 1992, kiedy Savage pokonał Robertsa na gali Saturday Night Main Event.
Kariera niezależna (1992 – 1996).
W 1992 odszedł z WWF i do 1996 walczył w różnych organizacjach w Japonii, Niemczech i Meksyku.
Powrót do World Wrestling Federation (1996 – 1997).
W 1996 oświadczył, że odrodził się jako chrześcijanin i powrócił do WWF, posługując się gimmickiem, odnoszącym się do jego prawdziwej przemiany duchowej. W tym samym roku wziął udział w turnieju King of the Ring. Pokonał w kolejnych rundach: Huntera Hearsta Helmsleya, Justina Bradshawa i dzięki dyskwalifikacji Vadera. W finale zmierzył się ze Stone Coldem Steve'em Austinem i przegrał. W czasie ceremonii koronacyjnej Austin naśmiewał się z duchowej przemiany Robertsa. W swojej przemowie po raz pierwszy użył swojego charakterystycznego powiedzenia "Austin 3:16 says I just whipped your ass!" (pl. "Austin 3:16 mówi, że właśnie sprałem ci dupę!"), które nawiązywało do sposobu w jaki często cytuje się Biblię. To wydarzenie jest promowane przez WWE jako przełomowy moment w karierze Steve’a Austina i symboliczny początek okresu zwanego Attitude Era. W 1997 Roberts odszedł z WWF.
Kariera po 1997.
W 2001 przeprowadził się do Anglii i tam pracował w różnych organizacjach wrestlingu. 29 stycznia 2011 stoczył walkę w Los Angeles w Kalifornii, która miała być walką kończącą jego karierę. Mimo to nadal walczył w różnych organizacjach.
W 2014 został wprowadzony do galerii sławy WWE Hall of Fame.
Życie prywatne.
Komentator gal wrestlingu Jim Ross napisał na swoim blogu w 2013, że Jake Roberts ma ośmioro dzieci.
Jake Roberts był uzależniony od alkoholu i narkotyków, w szczególności kokainy. Spowodowało to u niego problemy z kondycją i problemy zdrowotne. Jak sam deklarował, do uzależnienia przyczyniło się jego tragiczne dzieciństwo. W 2012 oświadczył, że wrócił do formy i przezwyciężył swoje uzależnienie, dzięki jodze, a konkretnie programowi DDP Yoga Dallasa Page'a. W 2015 o jego przezwyciężaniu uzależnień i powrocie do dobrej kondycji powstał film dokumentalny "The Resurrection of Jake the Snake".

</doc>
<doc id="4526600" url="https://pl.wikipedia.org/wiki?curid=4526600" title="Jake “The Snake” Roberts">
Jake “The Snake” Roberts



</doc>
<doc id="4526618" url="https://pl.wikipedia.org/wiki?curid=4526618" title="Gizela Farkaš">
Gizela Farkaš

Gizela Farkaš po mężu Todorović (ur. 22 października 1942 w Nowym Sadzie) – serbska lekkoatletka, biegaczka średniodystansowa. W czasie swojej kariery reprezentowała Jugosławię.
Odpadła w półfinale biegu na 800 metrów na igrzyskach olimpijskich w 1964 w Tokio.
Zdobyła srebrny medal w sztafecie szwedzkiej 1+2+3+4 okrążenia na europejskich igrzyskach halowych w 1967 w Pradze (sztafeta Jugosławii biegła w składzie Marijana Lubej, Ika Maričić, Ljiljana Petnjarić i Farkaš).
Farkaš była mistrzynią Jugosławii w biegu na 400 metrów w 1964 oraz w biegu na 800 metrów w 1964 i 1967.
Trzykrotnie poprawiała rekord Jugosławii w biegu na 400 metrów do czasu 55,1 s uzyskanego 13 września 1964 w Bukareszcie oraz dwukrotnie w biegu na 800 metrów do rezultatu 2:06,4 uzyskanego 23 sierpnia 1964 w Warszawie.

</doc>
<doc id="4526621" url="https://pl.wikipedia.org/wiki?curid=4526621" title="Zespół Szkół Medycznych w Prudniku">
Zespół Szkół Medycznych w Prudniku



</doc>
<doc id="4526623" url="https://pl.wikipedia.org/wiki?curid=4526623" title="Liceum Medyczne w Prudniku">
Liceum Medyczne w Prudniku



</doc>
<doc id="4526627" url="https://pl.wikipedia.org/wiki?curid=4526627" title="Mateusz Antoni Butrymowicz">
Mateusz Antoni Butrymowicz



</doc>
<doc id="4526630" url="https://pl.wikipedia.org/wiki?curid=4526630" title="Oibek Nasirov">
Oibek Nasirov



</doc>
<doc id="4526632" url="https://pl.wikipedia.org/wiki?curid=4526632" title="Marina Sedneva">
Marina Sedneva



</doc>
<doc id="4526634" url="https://pl.wikipedia.org/wiki?curid=4526634" title="Vasilijs Stepanovs">
Vasilijs Stepanovs

Vasilijs Stepanovs (ur. 28 maja 1927 w Leningradzie, zm. 8 kwietnia 2011 w Rydze) – łotewski sztangista. W barwach ZSRR srebrny medalista olimpijski z Melbourne.
Zawody w 1956 były jego jedynymi igrzyskami olimpijskimi. Zajął drugie miejsce w kategorii lekkociężkiej, do 82,5 kilogramów. Był także drugi na mistrzostwach świata w 1955 oraz zdobył złoto mistrzostw Europy w tym samym roku. Pobił cztery oficjalne rekordy świata.

</doc>
<doc id="4526635" url="https://pl.wikipedia.org/wiki?curid=4526635" title="Wasilij Stiepanow">
Wasilij Stiepanow



</doc>
<doc id="4526639" url="https://pl.wikipedia.org/wiki?curid=4526639" title="Aina Temirtassova">
Aina Temirtassova



</doc>
<doc id="4526641" url="https://pl.wikipedia.org/wiki?curid=4526641" title="Nilufar Gadaeva">
Nilufar Gadaeva



</doc>
<doc id="4526642" url="https://pl.wikipedia.org/wiki?curid=4526642" title="Asan Sulaimanov">
Asan Sulaimanov



</doc>
<doc id="4526643" url="https://pl.wikipedia.org/wiki?curid=4526643" title="Erbatu Tuo">
Erbatu Tuo



</doc>
<doc id="4526651" url="https://pl.wikipedia.org/wiki?curid=4526651" title="Wojciechówka (województwo podkarpackie)">
Wojciechówka (województwo podkarpackie)



</doc>
<doc id="4526655" url="https://pl.wikipedia.org/wiki?curid=4526655" title="Antoni Łopaciński">
Antoni Łopaciński



</doc>
<doc id="4526656" url="https://pl.wikipedia.org/wiki?curid=4526656" title="Łopacińscy">
Łopacińscy



</doc>
<doc id="4526659" url="https://pl.wikipedia.org/wiki?curid=4526659" title="Makedonska Pošta">
Makedonska Pošta

Makedonska Pošta () – operator pocztowy oferujący usługi pocztowe w Macedonii Północnej.
Historia.
Po tym, jak Republika Macedonii opuściła Socjalistyczną Federacyjną Republikę Jugosławii we wrześniu 1991 roku poczta Republiki Macedonii w ciągu kolejnych czterech lat wprowadziła nowe międzynarodowe linie pocztowe łączące ją z sąsiednimi krajami. Główne centrum pocztowe w Skopje zostało przystosowane do transportu międzynarodowego. Wprowadzono nowoczesny sprzęt do automatyzacji procesów technologicznych w centrach pocztowych. Międzynarodowy transport pocztowy rozpoczął działalność w Republice Macedonii 1 czerwca 1992 roku, a 12 lipca 1993 roku państwo zostało przyjęte do Światowego Związku Pocztowego. 1 stycznia 1997 roku przedsiębiorstwo państwowe PTT „Macedonia” zostało przekształcone w samodzielne przedsiębiorstwo państwowe „Makedonska Pošta”.
Makedonska Pošta oferuje międzynarodowe i krajowe usługi pocztowe w Macedonii Północnej. Ponadto Poczta Macedonii Północnej jest częścią światowej spółki EMS i dostarcza przesyłki EMS. Dostawa poczty i przesyłek EMS Poczty Macedonii Północnej odbywa się zgodnie z ogólnymi zasadami Światowego Związku Pocztowego, który gwarantuje swobodę tranzytu paczek przemieszczanych drogą lądową, morską i lotniczą między członkami jednego terytorium pocztowego.
Dzień pracowników pocztowych w Macedonii Północnej – 22 kwietnia.
Filatelistyka.
Pierwszy znaczek poczta wyemitowała w rocznicę uchwalenia niepodległości i suwerenności Macedonii 8 września 1992 roku.
Poczta macedońska wydaje oprócz zwykłych znaczków także specjalne, jubileuszowe. Zwykłe krążą w codziennym ruchu pocztowym, a jubileuszowe są wydawane zgodnie z programem zatwierdzonym przez rząd Republiki Macedonii Północnej.
Biuro Filatelistyczne Macedońskiej Poczty corocznie wydaje od 27–30 tys. znaczków w 18 różnych tematach. Osoby zbierające znaczki mogą je kupić w głównych urzędach pocztowych w Skopje, Bitoli i Strumicy, a także w sklepie filatelistycznym w Ochrydzie. Wydawane są kolekcje tematyczne z motywami flory, fauny, dziedzictwa kulturowego, sportu, ekologii, Europy, oraz znaczki pocztowe dla dzieci.
Polskie znaczki.
W ramach współpracy polsko-macedońskiej poczta macedońska wyemitowała trzy znaczki. Pierwszy został wydany 6 grudnia 2008 roku. Umieszczono na nim logo Solidarności i wizerunek Lecha Wałęsy. Drugi powstał z okazji 200 rocznicy urodzin Fryderyka Chopina i został wyemitowany 8 czerwca 2010 roku. Umieszczono na nim portret kompozytora. Trzeci, z wizerunkiem Zamku Królewskiego w Warszawie został wydany 4 maja 2011 roku z okazji polskiej prezydencji w Unii Europejskiej.

</doc>
<doc id="4526662" url="https://pl.wikipedia.org/wiki?curid=4526662" title="Wybory parlamentarne w Hiszpanii w kwietniu 2019 roku">
Wybory parlamentarne w Hiszpanii w kwietniu 2019 roku

Wybory parlamentarne w Hiszpanii w kwietniu 2019 roku – przedterminowe wybory do Kongresu Deputowanych i Senatu, które odbyły się 28 kwietnia. Uprawnionych do głosowania było prawie 34,8 mln obywateli, którzy wybierali 350 posłów do Kongresu Deputowanych XIII kadencji i 208 z 266 senatorów.
W poprzednich wyborach parlamentarnych w 2016 roku sukces odniosła centroprawicowa Partia Ludowa (PP). Ponownie żadna z partii nie zdobyła większości parlamentarnej. Proces tworzenia rządu zakończył się w październiku 2016 roku, kiedy Mariano Rajoy przy wstrzymaniu się większości posłów PSOE otrzymał wotum zaufania dla swojego mniejszościowego rządu. Lecz w maju 2018 roku w związku z licznymi aferami korupcyjnymi z wieloma politykami PP, socjaliści pod wodzą Pedro Sáncheza wysunęli wniosek o wotum nieufności dla drugiego rządu Mariano Rajoya. Wniosek poparły: koalicja partii lewicowych pod wodzą Podemos oraz katalońscy i baskijscy nacjonaliści. 1 czerwca 2018 roku wniosek o wotum nieufności przeszedł stosunkiem 180 do 169 głosów i 1 głosu wstrzymującego. W konsekwencji Rajoy został odwołany z funkcji premiera, a następnego dnia szef PSOE Sanchez utworzył swój mniejszościowy rząd. W lutym 2019 roku partie opozycyjne oraz katalońscy nacjonaliści i galicyjska En Marea przegłosowały swój sprzeciw wobec projektowi budżetu na rok 2019 (stosunkiem głosów 158 za – 191 przeciw). W następstwie wyników głosowania Sanchez zwrócił się do Króla Filipa VI o rozwiązanie Kortezów i zarządzenie wyborów przedterminowych, co nastąpiło na mocy Dekretu Królewskiego z 4 marca 2019 r.
Główne partie polityczne biorące udział w wyborach.
Unia Ludowa Nawarry, PP i Ciudadanos utworzyły koalicję Navarra Suma (NA+) na te wybory i wybory regionalne w maju. W Galicji En Marea postanowiła o wystawieniu osobnej od Unidas Podemos listy. Na Balearach utworzono koalicję partii Więcej dla Majorki (Mes), Więcej dla Minorki (MpM), Teraz Ibiza (Ara Eivissa) i ERC pod nazwą Veus Progressistes (Postępowe Głosy), w Senacie ta koalicja jest poszerzona o Podemos i Zjednoczoną Lewicę.
Następstwo wyborów.
Wybory zakończyły się zwycięstwem Hiszpańskiej Socjalistycznej Partii Robotniczej premiera Pedro Sáncheza. Było to pierwsze zwycięstwo tej partii od 2008 roku. PSOE wygrała w dużej większości okręgów wyborczych (prowincji) i w 14 na 17 wspólnot autonomicznych oraz w mieście autonomicznym Ceuta. Blok partii prawicowych PP-Cs-Vox zdobył tylko 42,9% głosów i 147 mandatów poselskich (149 uwzględniając liczbę posłów centroprawicowej koalicji Navarra Suma) w porównaniu do 165 miejsc i 43,0% głosów zdobytych w sumie przez PSOE i Unidas Podemos. PSOE Sáncheza była wskutek tego jedyną partią, która miała realne szanse na stworzenie rządu przy wsparciu mniejszych partii. Dodatkowo po raz pierwszy od 30 lat PSOE zdobyła większość mandatów w Senacie. Socjaliści odzyskali kontrolę nad Senatem po 23 latach dominacji senatorów centroprawicowej Partii Ludowej.
Poparcie wyborcze dla ludowców gwałtownie spadło i zaliczyło najgorszy wynik od powstania partii w 1989 roku. PP pozostała największą partią jedynie w 4 prowincjach: Ávili, Lugo, Ourense i Salamance oraz w mieście autonomicznym Melilla. Ludowcy nie wygrali jednak w żadnej wspólnocie autonomicznej, nawet w Galicji, gdzie prawica przegrała z socjalistami po raz pierwszy od odnowienia demokracji w II poł. lat 70. Partia Ludowa straciła w porównaniu z wyborami w 2016 roku ponad 3.5 miliona głosów. Według powyborczych analiz 1.4 mln wyborców PP z 2016 roku oddało tym razem swój głos na partię Obywatele Alberta Rivery, ponad 1.6 mln głosów padło na skrajnie prawicowy Vox, ok. 400 tys. wyborców nie poszło na wybory, a ok. 300 tys. oddało głos na socjalistów.
Po utracie ponad połowy mandatów w Kongresie, kierownictwo Partii Ludowej odwołało Javiera Maroto ze stanowiska szefa kampanii. Sam Maroto stracił swój mandat poselski z prowincji Álava na rzecz EH Bildu (proniepodległościowej lewicy) i po raz pierwszy do 1979 roku prawica nie uzyskała reprezentanta do Kongresu z tej prowincji. Pablo Casado, lider PP, którego przesunięcie partii na pozycje bardziej prawicowe, i budzące kontrowersje przywództwo zostało nazwane przez komentatorów, w świetle wyników wyborów, „samobójstwem”, odmówił rezygnacji i zamiast tego zaproponował powrót partii na pozycje bardziej centrowe. Zrobił to pod presją przywódców regionalnych struktur PP na miesiąc przed wyborami samorządowymi i do parlamentów regionalnych zaplanowanymi na 26 maja.
Skrajna prawica natomiast weszła do parlamentu po raz pierwszy do 40 lat, kiedy Blas Pinar, lider ultraprawicowej, faszystowskiej Unii Narodowej, zdobył mandat w Kongresie. Vox zostało pierwszą skrajnie prawicową partią w Hiszpanii, która uzyskała możliwość stworzenia swojej grupy parlamentarnej.

</doc>
<doc id="4526665" url="https://pl.wikipedia.org/wiki?curid=4526665" title="Astra Biltauere">
Astra Biltauere

Astra Biltauere-Rubene (ur. 9 października 1944 w Rydze) – łotewska siatkarka. W barwach ZSRR srebrna medalistka olimpijska z Tokio.
Zawody w 1964 były jej jedynymi igrzyskami olimpijskimi. Reprezentacja Związku Radzieckiego zajęła na tym turnieju drugie miejsce, a Biltauere wystąpiła w jednym meczu. Kadrowiczką była w latach 1963-1965.

</doc>
<doc id="4526670" url="https://pl.wikipedia.org/wiki?curid=4526670" title="Adjohoun">
Adjohoun

Adjohoun – miasto i gmina na południu Beninu, w Departamencie Ouémé. Według spisu z 2013 roku gmina liczy 75,3 tys. mieszkańców. Miasto znajduje się w dorzeczu rzeki Ouémé.

</doc>
<doc id="4526676" url="https://pl.wikipedia.org/wiki?curid=4526676" title="Państwowe Muzeum Lotnictwa im. O. K. Antonowa">
Państwowe Muzeum Lotnictwa im. O. K. Antonowa

Państwowe Muzeum Lotnictwa im. O. K. Antonowa – muzeum lotnictwa otwarte w 2003 roku w Kijowie.
Historia.
Muzeum zostało otwarte 30 września 2003 roku obok portu lotniczego Kijów-Żulany. Zlokalizowano go na terenie dawnej bazy lotniczo-treningowej Kijowskiego Instytutu Inżynierów Lotnictwa Cywilnego (od 2003 roku Narodowego Instytutu Lotnictwa), a zgromadzone tam samoloty weszły w skład jego zbiorów. W 2014 roku CNN umieściło go na liście 20 najlepszych muzeów lotniczych na świecie. W 112 rocznicę urodzin Olega Antonowa 7 lutego 2018 roku Muzeum nadano jego imię. 

</doc>
<doc id="4526691" url="https://pl.wikipedia.org/wiki?curid=4526691" title="North German Lloyd">
North German Lloyd



</doc>
<doc id="4526694" url="https://pl.wikipedia.org/wiki?curid=4526694" title="Jakuk">
Jakuk

Jakuk – dawna palestyńska wieś, która została wyludniona przez wojska izraelskie podczas wojny domowej w Palestynie, 1 maja 1948. Znajdował się 12,5 km na północ od Tyberiady.
Historia.
Najwcześniejsza wzmianka zawierająca nazwę Jakuk znajduje się w tekście autorstwa rabina Jakuba, emisariusza Jesziwy rabina Jehiela z Paryża z 1257.
Według danych z 1945 roku Jakuk liczyło 210 mieszkańców, a łączna powierzchnia miejscowości wynosiła 8507 dunamów. Z tego 1010 dunamów wykorzystano na uprawę zboża, kolejne 24 dunamy były nawadniane lub wykorzystywane do sadów, podczas gdy 13 dunamów stanowiło obszar zabudowany.
Po zajęciu przez Izrael w maju 1948 roku, wieś została wykorzystana jako miejsce szkoleń dla armii izraelskiej, aż została zrównana z ziemią w 1968. Palestyński historyk Walid Chalidi tak opisał to miejsce w 1992:

</doc>
<doc id="4526701" url="https://pl.wikipedia.org/wiki?curid=4526701" title="Mariko Yoshida (siatkarka)">
Mariko Yoshida (siatkarka)

Mariko Yoshida (吉田 真理子 Yoshida Mariko) (ur. 27 lipca 1954 w Yono Prefekturze Saitama) – japońska siatkarka, mistrzyni olimpijska.
Była zawodniczką reprezentacji Japonii w 1976 w Montrealu. Z zespołem zdobyła mistrzostwo olimpijskie. 
W latach 1973-1981 była zawodniczką klubu Hitachi Musashi. Następnie została siatkarką klubu Daiei. W 1977 roku zdobyła mistrzostwo świata.

</doc>
<doc id="4526703" url="https://pl.wikipedia.org/wiki?curid=4526703" title="Marija Miletić Dail">
Marija Miletić Dail

Marija Miletić Dail (ur. 6 września 1943 w Zagrzebiu) – chorwacka reżyserka filmów animowanych pracująca w Hollywood.
Życiorys.
Od dzieciństwa ilustrowała teksty przygotowane przez brata, Antona. Wspólnie wydali komiks o życiu w komunizmie, za co jej 18-letni brat został skazany na 8 lat więzienia. Po ukończeniu liceum Marija wzięła udział w castingu i rozpoczęła pracę w studiu „Zagreb Film”. Po roku wyjechała do Kanady, gdzie pracowała fizycznie jednocześnie ucząc się angielskiego. Po dwóch latach zaczęła pracować w kanadyjskim studiu animacji. Pracowała tam 10 lat. W 1968 roku przeszła do studia Hanny Barbera.
W 1983 roku ukończyła studia na Uniwersytecie Kalifornijskim w Los Angeles, które zakończyła ilustrowaną pracą na temat Joe Magaraca. Z pierwszym mężem ma 2 córki Mirnę i Verę. Jej drugim mężem został Sukhdev Singh Dail. Mieszka w Carmel Valley. Posiada własne studio Animation Cottage.
W 2005 roku opublikowała książkę "Pixletown: The World Found".
Twórczość.
Reżyser:

</doc>
<doc id="4526706" url="https://pl.wikipedia.org/wiki?curid=4526706" title="Fadżdża">
Fadżdża

Fadżdża () – dawne palestyńskie miasteczko położone 15 km na północny wschód od Jafy, zniszczone przez bojowników Irgunu w 1948.
Historia.
Miasteczko miało jedną szkołę podstawową, założoną w 1922 roku. Do 1945 ukończyło ją 181 uczniów, w tym 10 uczennic.
Według statystyk z 1945 Fadżdża liczyła 1570 mieszkańców, w tym 370 Żydów, a całkowita powierzchnia miejscowości wynosiła 4419 dunamów. Z tego w sumie 768 dunamów zostało wykorzystanych na owoce cytrusowe i banany, 61 nawadniano lub wykorzystywano jako sady, 3863 zajmowały pola uprawne zbóż, natomiast 7 dunamów stanowił teren zabudowany.
Palestyński historyk Walid Chalidi tak opisuje to miejsce:

</doc>
<doc id="4526712" url="https://pl.wikipedia.org/wiki?curid=4526712" title="Krzysztof Komornicki (kierowca)">
Krzysztof Komornicki (kierowca)

Krzysztof Komornicki (ur. 16 kwietnia 1931 w Krakowie, zm. 24 czerwca 2019 w Warszawie) – polski kierowca wyścigowy i rajdowy, pilot rajdowy, biznesmen.
Biografia.
W 1959 roku rywalizował w RSMP, używając Simki Aronde. Wygrał wówczas dwa rajdy w swojej klasie – Rajd Zimowy oraz Rajd Polski, a w Rajdzie Wisły był drugi, za Sobiesławem Zasadą. Te wyniki umożliwiły Komornickiemu zwycięstwo w klasyfikacji generalnej klasy V. W sezonie 1961 był pilotem Grzegorza Timoszka. Załoga zdobyła wtedy wicemistrzostwo Polski w klasyfikacji generalnej. W 1962 roku ponownie startował jako kierowca, używając DKW Junior, Morrisa Mini Coopera i BMW 700. Pilotowany przez Ksawerego Franka, wygrał Rajd Wisły oraz zajął drugie miejsce w końcowej klasyfikacji klasy I.
W 1964 roku zadebiutował w Polskiej Formule 3, zajmując dziewiąte miejsce w klasyfikacji końcowej. Ścigał się wówczas Rakiem. Ponadto rok 1964 spędził na pilotowaniu Stanisława Stolarskiego i Franciszka Postawki, a w roku 1965 był pilotem Stolarskiego. W 1965 kontynuował udział w Formule 3, zajmując trzecie miejsce w Łańcucie i osiągając szóste miejsce w klasyfikacji. W roku 1966 był rajdowym pilotem Lecha Jaworowicza. Sezon 1967 spędził na startach BMW 1600, pilotowany przez Marka Wachowskiego. Załoga zajęła w tamtym sezonie trzecie miejsce w Rajdzie Polski oraz dziewiąte w klasyfikacji sezonu. W sezonie 1968 Komornicki rywalizował Renault 8 Gordini. Wspólnie z Zygmuntem Wiśniowskim wygrał on Rajd Polski. Na koniec sezonu Komornicki był drugi w klasie 4 oraz trzeci w klasyfikacji ogólnej. W sezonie 1969 wygrał Renault Alpine A110 Rajd 1001 Jezior. Rok później zajął tym samochodem drugie miejsce w klasie 4. W tamtym roku ponadto Komornicki wystartował w kilku rajdach zagranicznych, wliczając w to Rajd Hiszpanii, Rajd Semperit czy Rajd Pneumant. Wygrał również Rajd Mazurski i Rajd Wisły.
W roku 1971 rozpoczął starty Polskim Fiatem 125p 1500. Jego pilotem był Błażej Krupa. Tamten sezon załoga zakończyła na piątym miejscu w klasyfikacji, a rok 1972 – na trzecim, wygrywając przy tym Rajd Kormoran. W 1973 roku Komornicki zajął siódme miejsce w bułgarskim Rajdzie Złote Piaski, który był eliminacją Pucharu Pokoju i Przyjaźni. Od sezonu 1974 używał Polskiego Fiata 1600 Monte Carlo. Zajął nim piąte miejsce w Rajdzie Polski, natomiast w 1975 roku był szósty w tym rajdzie. W 1977 roku startował Oplem Kadettem GT/E, wygrywając Rajd Barbórka. Był to jego ostatni rajdowy sezon.
W latach 1979–1980 uczestniczył w WSMP. W sezonie 1979 rywalizował w klasie 4, wygrywając wyścig w Kielcach. W 1980 roku ścigał się w klasie 6. Dwukrotnie wygrał wówczas w Poznaniu, a raz – w Kielcach. Te zwycięstwa nie wystarczyły jednak do zdobycia tytułu Mistrza Polski, który przypadł Maciejowi Bogusławskiemu.
Po zakończeniu kariery sportowej był m.in. dilerem Opla – w 1989 roku został prezesem spółki Automarket, sprowadzającej samochody tej marki. 
Uczestniczył w aferze FOZZ, za co sąd pod zarzutem przywłaszczenia półtora miliona dolarów skazał go na dwa lata pozbawienia wolności oraz 320 tysięcy złotych grzywny.
Jego syn, Łukasz, był kierowcą rajdowym, uczestnikiem Rajdu Dakar.

</doc>
<doc id="4526713" url="https://pl.wikipedia.org/wiki?curid=4526713" title="Lazzaza">
Lazzaza

Lazzaza (, ) – dawna palestyńska wieś w dolinie Hula obok rzeki Hasbani, położona na północny zachód od Safedu. Opustoszała w czasie wojny izraelsko-arabskiej w 1948.
Historia.
Obszar ten został włączony do brytyjskiego mandatu Palestyny w 1922 roku. Pod rządami Brytyjczyków Lazzaza zyskała szkołę podstawową, do której w 1945 uczęszczało 26 uczniów. Mieszkańcy, głównie muzułmanie, korzystali z żyznej gleby wsi, a rolnictwo stało się podstawą lokalnej gospodarki. Głównie uprawiane były cebula, kukurydza i owoce, ale trzymano również ule i nieliczne zwierzęta. Niektórzy mieszkańcy Lazzazy łowili ryby w pobliskiej rzece Hasbani.
W urzędowych statystykach z 1945 Lazzaza policzona razem z pobliską osadą żydowską w Bet Hillel razem miała 330 mieszkańców; 230 było muzułmanami z Lazzaza, pozostałe 100 było Żydami z Bet Hillel.

</doc>
<doc id="4526719" url="https://pl.wikipedia.org/wiki?curid=4526719" title="Rząd Jüriego Ratasa">
Rząd Jüriego Ratasa



</doc>
<doc id="4526720" url="https://pl.wikipedia.org/wiki?curid=4526720" title="Dolina Hula">
Dolina Hula



</doc>
<doc id="4526721" url="https://pl.wikipedia.org/wiki?curid=4526721" title="Jacek Rybczyński (koszykarz)">
Jacek Rybczyński (koszykarz)

Jacek Rybczyński (ur. 21 września 1970 w Pruszkowie) – polski koszykarz występujący na pozycjach rozgrywającego lub rzucającego obrońcy, multimedalista mistrzostw Polski, po zakończeniu kariery zawodniczej – trener koszykówki, obecnie trener żeńskiego zespołu Panattoni Europe Lider Pruszków.
W całej karierze rozegrał 513 meczów, zdobywając 4928 punktów (średnio 9,6). W najwyższej klasie rozgrywkowej zanotował 1258 punktów w trakcie 204 spotkań (6,1), w I lidze zanotował odpowiednio - 3670 w 309 (11,8). W barwach klubów z Pruszkowa rozegrał 315 gier (139 w ekstraklasie). W ekstraklasie zdobył 887 punktów (średnia 6,3) i 2245 w I lidze (12,7).

</doc>
<doc id="4526724" url="https://pl.wikipedia.org/wiki?curid=4526724" title="Al-Dżaufa">
Al-Dżaufa

Al-Dżaufa – dawna palestyńska wieś, wyludniona w czasie wojny arabsko-izraelskiej w 1948 roku.
Wieś znajdowała się na zachód od Dżaninu, na szczycie małego okrągłego płaskowyżu, który rozciąga się od północnego zbocza wzgórza Dżabal Fakku'a. Biegła tędy droga gruntowa do wioski Tall asz-Szauk w dystrykcie Bajsanu.
Historia.
W okresie mandatu brytyjskiego Al-Dżaufa została sklasyfikowana jako osada w "Palestine Index Gazetteer".
Prawdopodobnie została zajęta przez siły Brygady Golani w ramach operacji „Gideon” 12 maja 1948. Większość mieszkańców uciekła do Dżaninu i jego okolic, po tym jak siły izraelskie zajęły miasto Bisan w dniu 15 maja 1948.
Palestyński historyk Walid Chalidi tak opisał pozostałości Al-Dżaufy:

</doc>
<doc id="4526728" url="https://pl.wikipedia.org/wiki?curid=4526728" title="Młynarka (ujednoznacznienie)">
Młynarka (ujednoznacznienie)

1. potocznie: forma żeńska od młynarz
2. potocznie: zajęcie młynarza

</doc>
<doc id="4526730" url="https://pl.wikipedia.org/wiki?curid=4526730" title="Chamat Tiberias">
Chamat Tiberias



</doc>
<doc id="4526735" url="https://pl.wikipedia.org/wiki?curid=4526735" title="Inquisition">
Inquisition



</doc>
<doc id="4526738" url="https://pl.wikipedia.org/wiki?curid=4526738" title="Planowanie regionalne">
Planowanie regionalne

Planowanie regionalne dotyczy efektywnego rozmieszczenia i planowania działań związanych z użytkowaniem gruntów, infrastrukturą i osiedlaniem się na większej powierzchni niż pojedyncze miasto. Planowanie regionalne jest dziedziną urbanistyki. Obejmuje ono formułowanie przepisów, które będą kierować efektywnym planowaniem i zarządzaniem takimi powierzchniami. Dotyczy zarówno terenów lądowych, jak i terenów wodnych. Jest to obecnie jeden z kierunków studiów wyższych. 
W Polsce działają obecnie organizacje planowania regionalnego na szczeblach wojewódzkich oraz gminnych. 
Historia.
Pierwszą agencją planowania regionalnego z uprawnieniami do planowania była Boston Metropolitan Improvement Commission utworzona przez ustawodawcę Massachusetts w 1902 r. Siedem lat później, w 1909 r. Commercial Club of Chicago, prywatna organizacja, sfinansowała przygotowanie planu Chicago, ukończone przez zespół kierowany przez architektów z Chicago, Daniela H. Burnhama i Edwarda H. Bennetta. Szczególną rolę planowanie regionalne odegrało podczas Wielkiego Kryzysu i w latach powojennych. 
Próby normowania procesów gospodarowania przestrzenią mają w Polsce długą tradycję. Podejmowane były bezpośrednio po odzyskaniu przez Polskę niepodległości w 1918 r. Zaowocowały nowoczesną, jak na owe czasy, regulacją, rozporządzeniem Prezydenta Rzeczypospolitej z dnia 16 lutego 1928 r. o prawie budowlanym i zabudowie osiedli. W praktyce planowanie przestrzenne w Polsce międzywojennej odnosiło znaczne sukcesy, zarówno w skali lokalnej (np. społeczne osiedla mieszkaniowe, budowa od podstaw miasta portowego Gdynia, obiekty użyteczności publicznej), regionalnej (np. plan „funkcjonalnej Warszawy”) i krajowej (np. Centralny Okręg Przemysłowy). W czasach PRL planowanie regionalne miało mało istotne znaczenie. Zmiany ustrojowe, które zaszły w Polsce po 1989 r., wymusiły rewizję dotychczasowego systemu planowania przestrzennego. Po licznych dyskusjach i prezentacjach projektu nowej ustawy korygującej ten system, Sejm uchwalił w 1994 r. „Ustawę o zagospodarowaniu przestrzennym”, która zastąpiła ustawę z 1984 r. o planowaniu przestrzennym. Zmiana nazwy ustawy nie była bez znaczenia. Chodziło o zdecydowane odcięcie się od zasady poprzedniego ustroju, to jest „gospodarki planowej”. Ustawa o zagospodarowaniu przestrzennym z 1994 r. przyczyniła się do utworzenia systemu planowania przestrzennego w Polsce, który wymagał jednak daleko idącego udoskonalenia i uzupełnienia. 27 marca 2003 r. Sejm uchwalił nową Ustawę o planowaniu i zagospodarowaniu przestrzennym, która zastąpiła ustawę z 1994 r..

</doc>
<doc id="4526742" url="https://pl.wikipedia.org/wiki?curid=4526742" title="Aleksandrs Muzičenko">
Aleksandrs Muzičenko

Aleksandrs Muzičenko (ur. 7 maja 1955) – łotewski żeglarz sportowy. W barwach ZSRR złoty medalista olimpijski z Moskwy.
Zawody w 1980 były jego jedynymi igrzyskami olimpijskimi. Pod nieobecność sportowców z części krajów Zachodu zwyciężył w klasie Star, płynąc z Wałentynem Mankinem.

</doc>
<doc id="4526746" url="https://pl.wikipedia.org/wiki?curid=4526746" title="Lucan Biddulph (Ontario)">
Lucan Biddulph (Ontario)



</doc>
<doc id="4526748" url="https://pl.wikipedia.org/wiki?curid=4526748" title="Hamburg-America Line">
Hamburg-America Line



</doc>
<doc id="4526750" url="https://pl.wikipedia.org/wiki?curid=4526750" title="GKPW 59 Gorzów Wielkopolski">
GKPW 59 Gorzów Wielkopolski



</doc>
<doc id="4526751" url="https://pl.wikipedia.org/wiki?curid=4526751" title="Turnia z Grotami">
Turnia z Grotami

Turnia z Grotami – skała w lewych zboczach Doliny Bolechowickiej we wsi Karniowice w województwie małopolskim, w powiecie krakowskim, w gminie Zabierzów. Jest to teren Wyżyny Olkuskiej w obrębie Wyżyny Krakowsko-Częstochowskiej. Dolina Bolechowicka, wraz ze znajdującymi się w niej skałami znajduje się w obrębie Rezerwatu przyrody Wąwóz Bolechowicki, dopuszczalne jest jednak uprawianie w niej wspinaczki skalnej.
Zbudowana z wapieni Turnia z Grotami znajduje się około 50 m na północ za Filarem Abazego w Bramie Bolechowickiej. Na zachodnią stronę opada na odkryte, trawiaste dno doliny skalistym urwiskiem i ścianą o wysokości 20 m, w kierunku południowym przechodzi w Poprzeczną Grzędę. Na zachodniej ścianie są 3 drogi wspinaczkowe o trudności V+, IV+ i V w skali trudności Kurtyki, ponadto jedna droga prowadząca z Poprzecznej Turni na szczyt Turni z Grotami (VI). Żadna z nich nie ma zamontowanej asekuracji.
W turni znajduje się kilka niewielkich jaskiń: Okno Sokole Pierwsze, Okno Sokole Drugie, Okno Sokole Trzecie, Okno Sokole Czwarte i Rura nad Sokolimi Oknami

</doc>
<doc id="4526752" url="https://pl.wikipedia.org/wiki?curid=4526752" title="Hunin">
Hunin

Hunin (, ) – dawna palestyńska wieś w Mandacie Palestyny blisko granicy libańskiej. Była to druga co do wielkości wieś w Dystrykcie Safedu, ale została wyludniona w 1948.
Historia.
Miejsce to ma ślady sporadycznego zamieszkania pochodzące z epoki żelaza (XI wiek p.n.e.) i ciągłego zamieszkania od około 550 lub 350 p.n.e. aż do około 550, a następnie znów sporadycznego zamieszkania do XIX wieku.
Dzieje współczesne.
W kwietniu 1924 roku, Hunin i sześć innych szyickich wiosek zostały przeniesione z francuskiego mandatu Libanu do Brytyjskiego Mandatu Palestyny.
W spisie ludności Palestyny z 1931 ludność Hunin wynosiła 1075 osób w sumie 233 budynkach mieszkalnych.
W wyniku ataku Palmachu w maju 1948 wielu mieszkańców uciekło do Libanu. Cztery wiejskie kobiety zostały zgwałcone i zamordowane przez izraelskich żołnierzy.
W 1951 moszaw Margalijjot został założony na południe od dawnej wioski Hunin.

</doc>
<doc id="4526758" url="https://pl.wikipedia.org/wiki?curid=4526758" title="Yūko Mitsuya">
Yūko Mitsuya

Yūko Mitsuya (三屋　裕子 "Mitsuya Yūko") (ur. 29 lipca 1958 w Katsuyamie) – japońska siatkarka.
Była zawodniczką reprezentacji Japonii w 1984 w Los Angeles. Z zespołem zajęła 3. miejsce na tychże igrzyskach olimpijskich w Los Angeles.

</doc>
<doc id="4526764" url="https://pl.wikipedia.org/wiki?curid=4526764" title="Władimir Gusinski">
Władimir Gusinski

Władimir Aleksandrowicz Gusinski ( (ur. 6 października 1952 w Moskwie) – rosyjski potentat medialny. Założył spółkę holdingową Media-Most, która obejmowała niekodowany kanał NTV, gazetę, stację radiową Echo Moskwy i wiele innych czasopism.

</doc>
<doc id="4526767" url="https://pl.wikipedia.org/wiki?curid=4526767" title="Tomasz Ziembiński">
Tomasz Ziembiński

Tomasz Ziembiński (ur. 3 czerwca 1965) – polski koszykarz występujący na pozycji niskiego skrzydłowego, po zakończeniu kariery zawodniczej trener koszykówki.
W 1995 był kapitanem drużyny mistrzów Polski.

</doc>
<doc id="4526771" url="https://pl.wikipedia.org/wiki?curid=4526771" title="Konstandinos Doksiadis">
Konstandinos Doksiadis

Konstandinos Doksiadis, także Constantinos Apostolou Doxiadis (ur. 14 maja 1913 w Asenowgradzie, zm. 28 czerwca 1975 w Atenach) – grecki architekt i urbanista. Był znany jako główny architekt Islamabadu, nowej stolicy Pakistanu, a później jako ojciec ekistyki. Miał także udział w badaniach nad stwardnieniem zanikowym bocznym.
Życiorys.
Doxiadis urodził się 14 maja 1913 roku w Bułgarii. Ukończył inżynierię architektoniczną na Uniwersytecie Technicznym w Atenach w 1935. Uzyskał doktorat na Uniwersytecie Charlottenburg (dziś Uniwersytet Techniczny w Berlinie) rok później. W 1937 został mianowany naczelnym urzędnikiem ds. Urbanistyki w rejonie Aten. W czasie II wojny światowej pełnił funkcję szefa departamentu planowania regionalnego i miejskiego w Ministerstwie Robót Publicznych. Brał udział w greckim ruchu oporu i został odznaczony przez greckie i brytyjskie rządy. Wyróżnił się jako minister odbudowy pod koniec wojny i to właśnie doświadczenie pozwoliło mu w latach 50. zdobyć duże kontrakty mieszkaniowe w kilkudziesięciu krajach. W 1951 założył Doxiadis Associates, prywatną firmę inżynierów konsultantów. W 1963 roku firma zmieniła nazwę na DA International Co. Ltd. Konsultanci ds. Rozwoju i Ekistics. Jego firma pomogła między innymi zaprojektować plan przebudowy dzielnicy Eastwick w Filadelfii.
Jednym z jego najbardziej znanych dzieł urbanistycznych jest Islamabad. Zaprojektowany jako nowe miasto został w pełni zrealizowany, w przeciwieństwie do wielu innych jego propozycji w już istniejących miastach, gdzie zmieniające się siły polityczne i gospodarcze nie pozwoliły na pełną realizację jego planów. Plan Islamabadu oddziela samochody i ludzi, umożliwia łatwy i niedrogi dostęp do transportu publicznego i mediów oraz pozwala na niską cenę stopniowej ekspansji i rozwoju bez utraty ludzkiej skali jego „społeczności”. Praca Doxiadisa w Rijadzie i innych miejscach odzwierciedlała to, co nazwał „urbanizmem powstrzymującym”, czyli politykę mającą na celu integrację mas wiejskich migrujących do miast.
W ostatnich latach życia Doxiadis zaczął mieć poważne problemy ze zdrowiem. Zdiagnozowano wtedy u niego objawy stwardnienia zanikowego bocznego, która doprowadziła go w ciągu trzech lat do całkowitego paraliżu i ostatecznie do śmierci. Do ostatniej chwili życia notował wpływ choroby na jego organizm, aby pomóc przyszłym badaczom w znalezieniu sposobu na minimalizowanie jej objawów. Zmarł w swoim domu w Atenach 28 czerwca 1975. 

</doc>
<doc id="4526783" url="https://pl.wikipedia.org/wiki?curid=4526783" title="1 złoty 1928 Wieniec dębowy">
1 złoty 1928 Wieniec dębowy

1 złoty 1928 Wieniec dębowy – moneta próbna okresu złotowego II Rzeczypospolitej wybita według projektu Józefa Aumillera z datą 1928.
Moneta należy do serii czterech próbnych złotówek z 1928 r. zaprojektowanych przez Józefa Aumillera, z których żadna nie stała się wzorem dla wprowadzonej w 1929 r. monety niklowej o tym nominale.
Istnieją wersje rewersu:
Rys historyczny.
Jako element reformy walutowej Władysława Grabskiego rozporządzeniem Prezydenta Rzeczypospolitej Polskiej z 20 stycznia 1924 r., znowelizowanym w kwietniu tego samego roku, wprowadzono między innymi srebrną (próby 750) monetę jednozłotową, o masie 5 gramów i średnicy 23 mm, której wzór został ustalony rozporządzeniem Ministra Skarbu z 26 maja 1924 r. razem z wzorami pozostałych planowanych do wprowadzenia do obiegu nominałów monet od 1 grosza do 100 złotych.
Rozporządzeniem Prezydenta Rzeczypospolitej Polskiej z 5 listopada 1927 r. zmieniono system monetarny, zastępując między innymi srebrną monetę jednozłotową odpowiednikiem w niklu o parametrach: masa – 7 gramów, średnica – 25 mm.
Cztery projekty wzoru niklowej złotówki przygotował kierownik artystyczny Mennicy Państwowej – Józef Aumiller, który prowadził również dział medalierski. Monety te miały identyczny rysunek awersu z datą 1928, z rysunkiem godła zgodnym z zaprojektowanym przez Zygmunta Kamińskiego i wprowadzonym w grudniu 1927 r. ().
Rewersy Aumillera miały tradycyjną kompozycję. W centralnej części umieszczony został nominał otoczony jednym z czterech wieńców:
Projekty te nie znalazły uznania. W rozpisanym konkursie wybrano do realizacji projekt M. Kotarbińskiego, w którym nominał otoczony był ornamentem geometrycznym w stylu art déco.
Awers.
Na tej stronie znajduje się godło – orzeł w koronie według wzoru z grudnia 1927 r., dookoła w otoku napis: „RZECZPOSPOLITA POLSKA”, na samym dole rok – 1928, po obydwu stronach którego umieszczono spłaszczone gwiazdy sześcioramienne.
Rewers.
Rysunek rewersu to nominał 1 otoczony wieńcem z liści dębu, na niektórych monetach pod jedynką wypukły napis „PRÓBA”, poniżej otokowo napis „ZŁOTY”, a za nim, na niektórych monetach, znajduje się herb Kościesza – znak mennicy w Warszawie.
Opis.
Monetę wybito w Mennicy Państwowej, z rantem gładkim, na krążku o średnicy 25 mm w:
Pod koniec drugiego dziesięciolecia XXI w. ze znanych monet II Rzeczypospolitej "złotówka z wieńcem dębowym z 1928 r." jest:
Odmiany.
W obrocie kolekcjonerskim spotykane są również odbitki w:

</doc>
<doc id="4526789" url="https://pl.wikipedia.org/wiki?curid=4526789" title="Lech Jaworowicz">
Lech Jaworowicz

Lech Jaworowicz – polski kierowca wyścigowy i rajdowy, pilot rajdowy.
Biografia.
W 1965 roku był pilotem Roberta Muchy, który wygrał Rajd Warszawski, rywalizując Fiatem 1500. Rok później wygrał klasę w Rajdzie Dolnośląskim, a jego pilotem był Krzysztof Komornicki. W 1968 roku zadebiutował za kierownicą samochodu Formuły 3, rywalizując w eliminacji Polskiej Formuły 3 w Puławach (ósme miejsce). W 1969 roku wrócił na trasy rajdowe. Jako kierowca BMW 2002 zdobył drugie miejsce w klasie w Rajdzie Warszawskim, a poza tym pilotował Krzysztofa Komornickiego. Rok później załoga Komornicki/Jaworowicz wygrała na Renault Alpine A110 Rajd Mazurski, ponadto pilotowany przez Jaworowicza Marek Barański zajął trzecie miejsce w Rajdzie Dolnośląskim, używając Renault 8 Gordini. W 1971 roku zajął, jako kierowca, czwarte miejsce Polskim Fiatem 125p w Rajdzie Dolnośląskim. Jako pilot Roberta Muchy wygrał klasę i zajął piąte miejsce w klasyfikacji generalnej Rajdu Pneumant. Rok później załoga ta zajęła 24. miejsce w klasyfikacji generalnej oraz wygrała swoją klasę w Rajdzie Monte Carlo, ponadto uczestniczyła w Rajdzie Akropolu, z którego odpadła. W 1973 Jaworowicz był pilotem Macieja Stawowiaka w Rajdzie Monte Carlo, ale załoga nie ukończyła zawodów z powodu awarii silnika.
Jednocześnie w 1972 roku Jaworowicz powrócił na trasy wyścigowe, rywalizując w WSMP. Ścigał się wówczas Promotem-Rakiem 67 i wygrał dwie eliminacje w klasie samochodów wyścigowych, zdobywając tytuł mistrza Polski. W sezonie 1976 rozpoczął rywalizację samochodami turystycznymi. Uczestniczył wówczas Polskim Fiatem 128 3p w klasie 5, wygrywając dwa wyścigi i zostając wicemistrzem kraju. W tym samym roku zadebiutował w Pucharze Pokoju i Przyjaźni w klasie A2, zdobywając szóste miejsce w eliminacji na torze Schleizer Dreieckrennen oraz 26. w klasyfikacji końcowej sezonu. Wystartował również w eliminacji w Toruniu w Formule Easter, gdzie był dziesiąty. W sezonie 1979 wygrał Oplem Kadettem GTE klasyfikację końcową klasy 4. W sezonie 1980 po raz kolejny wziął udział w Pucharze Pokoju i Przyjaźni.

</doc>
<doc id="4526791" url="https://pl.wikipedia.org/wiki?curid=4526791" title="ASA Tel Awiw (futsal)">
ASA Tel Awiw (futsal)

ASA Tel Awiw – izraelski klub futsalowy z siedzibą w mieście Tel Awiw, obecnie występuje w najwyższej klasie rozgrywkowej Izraela.

</doc>
<doc id="4526797" url="https://pl.wikipedia.org/wiki?curid=4526797" title="Wieża ciśnień w Rynie">
Wieża ciśnień w Rynie

Wieża ciśnień w Rynie – wodociągowa wieża ciśnień w Rynie, w województwie warmińsko-mazurskim.
Historia.
Wieża ciśnień powstała pod koniec XIX wieku. Stoi na wzgórzu obok starego cmentarza ewangelickiego. Była częścią miejskiego systemu wodociągów. W 2019 roku został ukończony remont, podczas którego przebudowano wieżę. Zbudowano między innymi taras widokowy, odnowiono wnętrze budynku, zbudowano sanitariaty i zamontowano windę. Remont kosztujący ponad milion 600 tysięcy złotych pokryło miasto oraz dofinansowanie z międzynarodowej sieci Cittaslow, dzięki programowi rewitalizacji miast, które do niej należą. Po raz pierwszy wieża po remoncie zostanie udostępniona publiczności w maju 2019 roku. 

</doc>
<doc id="4526806" url="https://pl.wikipedia.org/wiki?curid=4526806" title="Adiaké">
Adiaké

Adiaké – miasto w południowo-wschodnim Wybrzeżu Kości Słoniowej, w Dystrykcie Comoé, nad Laguną Aby. Według spisu z 2014 roku miasto liczy ponad 19 tys. mieszkańców.

</doc>
<doc id="4526820" url="https://pl.wikipedia.org/wiki?curid=4526820" title="Walerian Serbeński">
Walerian Serbeński

Walerian Serbeński (ur. 1865 w Budzanowie, zm. 18 sierpnia 1948 w Batowicach) – lekarz, absolwent Uniwersytetu Jagiellońskiego, sekretarz i prezes Towarzystwa Wzajemnej Pomocy Uczniów Uniwersytetu Jagiellońskiego.
Życiorys.
W 1889 roku jako student II roku medycyny otrzymał stypendium z fundacji Głowińskiego. W tym samym roku został wiceprezesem Czytelni Akademickiej. Podczas studiów na Uniwersytecie Jagiellońskim działał w Towarzystwie Wzajemnej Pomocy Uczniów Uniwersytetu Jagiellońskiego. Był skarbnikiem, a w roku akademickim 1891/92 prezesem. Po ukończeniu studiów pracował we Lwowie, gdzie od 1913 roku prowadził zakład kąpieli mineralnych i lecznicę radową.
Podczas I wojny był wykładowcą w Seminarium Nauczycielskim, prelegentem kursów Czerwonego Krzyża.
W maju 1931 został wyróżniony godnością członka honorowego Towarzystwo Szkoły Ludowej.

</doc>
<doc id="4526831" url="https://pl.wikipedia.org/wiki?curid=4526831" title="WTA Prague Open 2019">
WTA Prague Open 2019

WTA Prague Open 2019, właśc. J&amp;T Banka Prague Open 2019 – tenisowy turniej WTA kategorii WTA International Series w sezonie 2019 z cyklu WTA Prague Open rozgrywany w dniach 27 kwietnia-5 maja 2019 roku w Pradze na kortach ceglanych o puli nagród wynoszącej 250 000 dolarów amerykańskich.

</doc>
<doc id="4526834" url="https://pl.wikipedia.org/wiki?curid=4526834" title="Andre de Grasse">
Andre de Grasse



</doc>
<doc id="4526852" url="https://pl.wikipedia.org/wiki?curid=4526852" title="Vaivadiškiai (rejon wiłkomierski)">
Vaivadiškiai (rejon wiłkomierski)

Vaivadiškiai (hist., pol. Wojewodziszki) – wieś na Litwie położona w rejonie wiłkomierskim okręgu wileńskiego, 25 km na północny zachód od Wiłkomierza.
Historia.
W 1787 roku dziedzicem Wojewodziszek byli Michał Koszelewski i jego żona Brygida. Prawdopodobnie, według Aftanazego, po śmierci Brygidy w 1814 roku, ich dzieci Jan i Petronela Podsońska podzielili się majątkiem. W drugiej połowie XIX wieku właścicielami majątku była rodzina Montwiłłów litewskiego herbu Trzy Kolumny. W 1858 roku był nim Andrzej Montwiłł, po nim – jego syn Wincenty Maciej (1800–1870) i jego żona Aleksandra z domu Dowgiałło (1812–1890) herbu Zadora, a po nich – ich syn Wincenty Montwiłł (1846–1903) wraz z żoną Marią Downarowicz (1858–1880) herbu Przyjaciel. Ich córka Stefania (1876–1950) po wyjściu za Józefa Konstantego hr. O'Rourke (1869–1917) wniosła Wojewodziszki mężowi w posagu. Ich trójka dzieci: Helena (1898–?) późniejsza Brochocka, Maria (1902–?) późniejsza Kosko i Wincenty (1908–1979) byli ostatnimi właścicielami Wojewodziszek przed zajęciem ich przez ZSRR.
W 1858 roku majątek Montwiłłów liczył 1409 dziesięcin ziemi. Mieszkało tu wtedy 85 osób. W 2001 roku we wsi mieszkało 105 osób, a w 2011 – 76.
Wincenty Montwiłł był zapalonym ogrodnikiem. Założył tu duży sad. Był uznanym pomologiem, prezesem Wileńskiego Towarzystwa Ogrodniczego oraz, w 1898 roku założycielem Cesarskiego Towarzystwa Ogrodniczego.
Obecnie wieś specjalizuje się w produkcji mleka, w największym gospodarstwie będącym własnością Sigitasa Razvadauskasa hodowanych jest ponad 200 krów. Wieś zabudowana jest budynkami wzniesionymi w czasach sowieckich, gdy działał tu kołchoz.
Przynależność administracyjna.
Po III rozbiorze Polski w 1795 roku Wojewodziszki, wcześniej wchodzące w skład województwa trockiego Rzeczypospolitej, znalazły się na terenie powiatu wiłkomierskiego guberni kowieńskiej Imperium Rosyjskiego. W drugiej połowie XIX wieku należały do parafii Szaty i gminy Ołoty. 
Od 1920 roku Wojewodziszki należą do Litwy, która w okresie 1940–1990, jako Litewska Socjalistyczna Republika Radziecka, wchodziła w skład ZSRR. Nazwa miejscowości została zmieniona na Vaivadiškiai.
Były dwór.
Około 1815 roku wzniesiono tu drewniany, prawdopodobnie modrzewiowy, dziewięcioosiowy dwór, stojący na wysokiej podmurówce z głazów polnych. Był przykryty wysokim, gontowym czterospadowym dachem. Centralna trzyosiowa część od strony podjazdu nadbudowana była w formie mansardy. Wejście stanowiło portyk składający się z dolnego tarasu, na którym stały cztery filary podpierające otoczony balustradą balkon facjaty.
Dom był otoczony przez stary ogród z drzewami liściastymi, niewielkimi gazonami i klombami.
W okresie po II wojnie światowej dwór był zajęty przez NKWD. Obecnie dom jest w ruinie.
Majątek Wojewodziszki został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4526859" url="https://pl.wikipedia.org/wiki?curid=4526859" title="Scania Citywide">
Scania Citywide

Scania Citywide – rodzina niskopodłogowych i niskowejściowych autobusów miejskich i podmiejskich produkowana od 2012 r. przez szwedzkie przedsiębiorstwo Scania AB w Słupsku w Polsce.
Historia.
Rodzina autobusów miejskich Scania Citywide została zaprezentowana po raz pierwszy na targach Busworld w belgijskim Kortrijk w 2011 r. Nowa konstrukcja dostępna w wersjach niskopodłogowych i niskowejściowych zastąpił dotychczas produkowane Scania OmniCity i Scania OmniLink. Design nawiązuje do poprzedników nowego modelu, ale także ma wiele cech wspólnych z innymi modelami Scania, szczególnie z autokarem Scania Touring. Z przodu charakterystycznym elementem jest duża maskownica chłodnicy połączona z trzyczęściowym zderzakiem. Światła wykonane w technologii LED nawiązują do tych z modelu Touring. Przednia szyba została połączona z otworem na przednią tablicę kierunkową, a także przeszkleniem bocznej ściany pojazdu. Tylna ściana pozostała niemal bez zmian w stosunku do poprzednika – zastosowano okrągłe światła LED w szarym pionowym przetłoczeniu oraz niewielką tylną szybę w kształcie trapezu. Z boku charakterystyczne jest podłużne przetłoczenie poniżej linii okien, a także połączona z oknami przestrzeń na boczną tablicę kierunkową. 
Konstrukcja całego nadwozia autobusów Citywide została wykonana z aluminium. Autobusy te mogą być napędzane silnikami Scania zasilanymi olejem napędowym, biodieslem, gazem ziemnym, biogazem lub bioetanolem. Początkowo spełniały one normy emisji spalin Euro 5 EEV, później zastąpiono je silnikami spełniającymi normę Euro 6. W autobusach wykorzystywane są automatyczne skrzynie biegów Scania Opticruise lub ZF Ecolife.
W 2011 r. podczas targów IAA w Hanowerze Scania zaprezentowała model Scania Citywide 12 LFH z napędem hybrydowym. W autobusie tym wykorzystano tę samą jednostkę napędową, co w wersji spalinowej, natomiast dodatkowo zamontowano silnik elektryczny o mocy 150 kW zasilany z baterii litowo-jonowych na dachu pojazdu. W 2017 r. natomiast na targach Busworld Kortrijk po raz pierwszy pokazano w pełni elektryczny autobus Scania Citywide 12 LF Electric. Pierwsze autobusy tego typu trafiły do szwedzkiego Östersund. 
W 2015 r. powstał prototypowy model dwupokładowego autobusu Scania Citywide LF DD. Miał on długość 10,94 m i wysokość 4,06. Mógł pomieścić 88 osób, w tym 69 na miejscach siedzących (45 na górnym i 24 na dolnym pokładzie). Autobus trafił do berlińskiego przewoźnika BVG.
Modele.
Modele autobusów miejskich z rodziny Scania Citywide:

</doc>
<doc id="4526872" url="https://pl.wikipedia.org/wiki?curid=4526872" title="Misecznik">
Misecznik

Misecznik dwuguzek ("Lecanium bituberculatum Targ.") – pluskwiak równoskrzydły ("Homoptera") z rodziny misecznikowatych ("Lecaniidae"). Występuje głównie na jabłoni, gruszy i głogu. Jest łatwy do odróżnienia od innych miseczników, ponieważ na grzbiecie tarczki znajdują się dwa większe i dwa mniejsze guzy; tarczki innych miseczników są gładkie. 
W ciągu roku występuje jedno pokolenie. Zimują jaja pomarańczowo-żółte, ukryte pod tarczką. Larwy wylęgają się na początku maja, wędrują na liście i tam żerują, a następnie przenoszą się na gałązki. We wrześniu samice składają jaja.
Gatunek ten nie powoduje większych szkód, przez co zwalczanie go nie jest konieczne.

</doc>
<doc id="4526876" url="https://pl.wikipedia.org/wiki?curid=4526876" title="Israel Adesanya">
Israel Adesanya

Israel Mobolaji Adesanya (ur. 22 lipca 1989 w Lagos) – nigeryjski kick-bokser, bokser i zawodnik mieszanych sztuk walki (MMA) na stałe mieszkający w Nowej Zelandii, trzykrotny zwycięzca turnieju King in the Ring (2014–2015) i GLORY (2016) w kick-boxingu oraz były mistrz Ultimate Fighting Championship w wadze średniej.
Życiorys.
Urodził się w Lagos, w Nigerii, jako najstarszy z pięciorga dzieci. Jego ojciec Oluwafemi jest księgowym, a matka pielęgniarką. Uczęszczał do Chrisland School w Opebi i zapisał się do klubu Taekwondo. W 1999 roku przeniósł się z rodziną na 10 miesięcy do Ghany, ale ze względu na to, że jego rodzice chcieli, aby ich dzieci otrzymały uznawane wykształcenie wyższe, w wieku 10 lat zamieszkał w Rotorua w Nowej Zelandii, gdzie uczęszczał do Rotorua Boys’ High School. W szkole średniej nie interesował się sportem, zamiast tego wolał japońskie anime, takie jak Death Note i Naruto. W czasach licealnych był gnębiony i właśnie to złe traktowanie, którego doświadczył, przyczyniło się do jego decyzji o trenowaniu sztuk walki w późniejszym okresie życia.
Po ukończeniu szkoły średniej, zapisał się na studia licencjackie w zakresie projektowania komputerowego w Universal College of Learning w Wanganui. W wieku 18 lat rozpoczął treningi kick-boxingu, inspirując się filmem "Muay Thai Ong-Bak". Dwa lata później podjął decyzję o przerwaniu studiów na rzecz kariery w kick-boxingu, gdzie przed przejściem na zawodowstwo i walką w Chinach zgromadził amatorski rekord 32-0. W wieku 21 lat przeniósł się do Auckland w Nowej Zelandii, gdzie rozpoczął treningi mieszanych sztuk walki pod okiem Eugene’a Barmana w klubie City Kickboxing, z przyszłymi zawodnikami UFC takimi jak Dan Hooker, Kai Kara-France i Alexander Volkanovski.
Jest wielojęzyczny. Biegle włada językiem joruba i angielskim.
Kariera w kick-boxingu.
Wczesna kariera.
Swoje pierwsze walki zanotował na lokalnych nowozelandzkich i australijskich galach będąc niepokonanym w aż 32 pojedynkach. Od 2011 i przez kolejne trzy lata rywalizował na chińskich galach Wu Lin Feng i Kunlung Fight, wygrywając większość pojedynków z miejscowymi zawodnikami oraz przegrywając pierwszą w karierze z Kanadyjczykiem Simonem Marcusem (16 lutego 2014) na punkty.
Glory.
W tym samym roku 12 kwietnia zadebiutował w GLORY na gali numer 15 w Stambule ulegając Belgowi Filipowi Verlindenowi również na punkty.
W 2014 wrócił na nowozelandzkie ringi zdobywając m.in. pas mistrza Oceanii organizacji WMC w muay thai oraz wygrywając turniej King in the Ring w wadze junior ciężkiej. Rok później w 2015, wygrywał w kolejnych dwóch turniejach organizowanych przez King in the Ring wygrywając pięciokrotnie przed czasem na sześć stoczonych pojedynków.
Od 2016 ponownie rywalizował na chińskich galach, notując od 30 stycznia do 1 października pięć zwycięskich pojedynków m.in. nad Yousrim Belgaroui i Bogdanem Stoicą oraz jedyny przegrany z Alexem Pereirą(2 kwietnia). 21 października tego samego roku w Broomfield wygrał turniej pretendentów GLORY w wadze średniej, pokonując jednego wieczoru Roberta Thomasa i w rewanżu Yousriego Belgarouiego, obu na punkty. 20 stycznia 2017 na gali Glory 37 w Los Angeles zmierzył się o mistrzostwo świata z ówczesnym mistrzem Jasonem Wilnisem z którym ostatecznie przegrał jednogłośnie na punkty.
4 marca 2017 stoczył jak na razie ostatnią walkę w kick-boxingu, przegrywając przez ciężki nokaut w rewanżu z Alexem Pereira.
Boks.
W 2014 zawodowo zadebiutował w boksie w ośmioosobowym turnieju, przegrywając z Danielem Ammannem na punkty. W 2015 stoczył pięć zwycięskich pojedynków, pokonując m.in. Briana Minto w ramach dwóch turniejów "Super 8 Tournament" które wygrywał. Ostatecznie bilans w boksie zakończył 5 wygranymi i jedną porażką.
Kariera MMA.
Wczesna kariera.
Równolegle do walk w kick-boxingu, Adesanya rywalizował również w MMA w którym zadebiutował 24 marca 2012 pokonując przed czasem Jamesa Griffithsa. Po serii kolejnych ośmiu zwycięstw z rzędu, 28 lipca 2017 zmierzył się o pas Australia Fighting Championship wagi średniej z Melvinem Guillardem, którego znokautował pod koniec pierwszej rundy. Pod koniec roku 24 listopada zdobył kolejny pas australijskiej organizacji Hex Fighting Series, nokautując Stuarta Dare’a wysokim kopnięciem również w pierwszej rundzie.
UFC.
Z rekordem 11 zwycięstw bez porażki, w grudniu 2017 podpisał kontrakt z Ultimate Fighting Championship, na walkę z Robem Wilkinsonem. Do pojedynku doszło 11 lutego 2018 na "UFC 221" w Perth, gdzie lepszy okazał się Nigeryjczyk który pokonał Australijczyka przez techniczny nokaut w drugiej rundzie. W kolejnych trzech pojedynkach również wygrywał, pokonując kolejno Marvina Vettoriego, Brada Tavaresa i Dereka Brunsona, wszystkich do końca 2018 roku.
10 lutego 2019 na "UFC 234" zmierzył się z byłym, wieloletnim mistrzem wagi średniej Andersonem Silvą, którego pokonał jednogłośnie na punkty. Po tej wygranej został zestawiony z Kelvinem Gastelumem o tymczasowe mistrzostwo UFC wagi średniej. Walka miała miejsce 13 kwietnia 2019 na "UFC 236" w Atlancie. Adesanya pokonał Gasteluma jednogłośnie na punkty i zdobył tymczasowe mistrzostwo wagi średniej.
W dniu 6 października 2019 r. zmierzył się z Robertem Whittakerem w walce o zunifikowanie tytułu mistrzowskiego wagi średniej UFC. Wygrał walkę przez nokaut w drugiej rundzie. To zwycięstwo przyniosło mu czwartą nagrodę za "występ wieczoru".
Na gali "UFC 248" zmierzył się z trzykrotnym pretendentem do tytułu UFC, Yoelem Romero, 7 marca 2020 r. Wygrał walkę jednogłośną decyzją (48-47, 48-47 i 49-46) i po raz pierwszy obronił mistrzowski tytuł. Po walce wielu fanów i ekspertów czuło się rozczarowanych niską aktywnością obu zawodników.
W swojej następnej obronie tytułu, Adesanya stoczył walkę z dotychczas niepokonanym Brazylijczykiem Paulo Costą, 27 września 2020 roku na UFC 253. Był to pierwszy raz od 2009 roku, kiedy dwóch niepokonanych mężczyzn w UFC spotkało się w walce o tytuł. Zwyciężył przez techniczny nokaut w drugiej rundzie i otrzymał piąty bonus za "występ wieczoru". Po walce widoczna ginekomastia prawej piersi Adesanyi wywołała kontrowersje związane z możliwym użyciem niedozwolonych środków. Sam Adesanya twierdził, że było to spowodowane używaniem marihuany.
6 marca 2021 roku zmierzył się z Janem Błachowiczem o mistrzostwo wagi półciężkiej UFC, w walce wieczoru "UFC 259". Odniósł pierwszą porażkę w formule mieszanych sztuk walki przegrywając jednogłośną decyzją sędziów.
12 czerwca 2021 roku doszło do jego drugiej walki z Marvinem Vettorim, którego stawką był pas wagi średniej UFC. Adesanya dominował większość walki i po raz kolejny obronił tytuł. Wszyscy trzej sędziowie punktowali walkę 50-45.
Rewanż pomiędzy Adesanyą i Robertem Whittakerem o pas wagi średniej UFC odbył się 12 lutego 2022 roku na gali "UFC 271". Po raz kolejny zwycięsko ze starcia wyszedł "The Last Stylebener," który pokonał Australijczyka jednogłośną decyzją.
2 lipca 2022 roku w walce wieczoru gali "UFC 276" Adesanya po raz piąty obronił pas kategorii średniej, pokonując jednogłośnie Jareda Cannoniera.
Na listopadowej gali "UFC 281" w "Madison Square Garden" przystąpił do szóstej obrony pasa mistrzowskiego, gdzie zmierzył się z Brazylijczykiem, Alexem Pereira, z którym dwukrotnie walczył w formule kickbokserskiej. Adesanya stracił swój tytuł, na rzecz Pereiry, który technicznie znokautował go w piątej rundzie.
8 kwietnia 2023 na "UFC 287" dojdzie do jego rewanżu w formule MMA z Alexem Pereira.
Życie prywatne.
Przed podjęciem walki, regularnie brał udział w zawodach tanecznych w całej Nowej Zelandii. Podkreślił swoją pasję do tańca w choreografii podczas swojego wejścia na walkę, na UFC 243.
Jest fanem anime i stwierdził, że chciałby założyć firmę produkującą anime po przejściu na sportową emeryturę. Jego pseudonim „The Last Stylebender” jest nawiązaniem do "The Last Airbender", serialu animowanego inspirowanego anime. Ma wytatuowany na przedramieniu wizerunek jednego z głównych bohaterów serialu, Toph Bei fonga.
We wrześniu 2020 roku został pierwszym zawodnikiem mieszanych sztuk walki, który podpisał umowę sponsorską z Pumą. W styczniu 2021 został ambasadorem Stake.com.

</doc>
<doc id="4526904" url="https://pl.wikipedia.org/wiki?curid=4526904" title="Jezioro Gęsie">
Jezioro Gęsie



</doc>
<doc id="4526907" url="https://pl.wikipedia.org/wiki?curid=4526907" title="Stanisław Jakutis">
Stanisław Jakutis

Stanisław Jakutis (ur. 16 kwietnia 1931 w Wilnie, zm. 23 września 1988 w Wilnie) – dziennikarz, zastępca redaktora naczelnego „Czerwonego Sztandaru” w latach 1969-1984, od 1984 do 1988 roku redaktor naczelny tej gazety.
Życiorys.
Pochodził z Wilna. W 1955 roku ukończył Instytut Finansów w Moskwie i w roku 1956 rozpoczął pracę w redakcji dziennika "Czerwony Sztandar". Zajmował się też tłumaczeniem, głównie radzieckiej literatury propagandowej na potrzeby polskiej redakcji litewskiego wydawnictwa "Mintis". W 1980 roku ukończył Wyższą Szkołę Partyjną w Moskwie, co umożliwiło mu w 1984 roku objęcie stanowiska redaktora naczelnego "Czerwonego Sztandaru", który w tamtym czasie był organem Komitetu Centralnego Komunistycznej Partii Litwy (KC KPL).
Miał znaczący wkład na funkcjonowanie środowiska literackiego wśród Polaków mieszkających na Litwie po II wojnie światowej. Po zamarciu w 1967 roku działalności kółka literackiego przy redakcji „Czerwonego Sztandaru” powołano w to miejsce, w kwietniu 1968 roku Klub Interesujących Spotkań (KIS), którego liderami byli, lekarz Medard Czobot i właśnie Stanisław Jakutis. Klub podzielono na trzy sekcje: literacko-dziennikarską, krajoznawczo-etnograficzną i sekcję fotoamatorów i filmowców. Dzięki temu klubowi młodzi adepci poezji na Wileńszczyźnie mieli między innymi możliwość spotkań z polskim pisarzami, którzy w tamtych czasach odwiedzali Litwę. Wśród nich byli między innymi Julian Przyboś, Ernest Bryll, Hanna Ożogowska czy Jan Dobraczyński. Dzięki pozycji Jakutisa jako redaktora naczelnego organu KC KPL, mogło dojść do publikacji w 1985 roku pierwszej książki zawierającej utwory napisane przez Polaków mieszkających w ZSRR i tam wydanych w języku polskim. Był to tomik poezji "Sponad Wilii cichych fal". Wcześniej wydawano na Litwie książki w języku polskim, jednak były to tylko tłumaczenia, głównie literatury propagandowej i ateistycznej, oraz podręczniki dla szkół z polskim językiem wykładowym. Ta publikacja dała początek nowemu pisarstwu polskiemu na Litwie.
Był autorem napisu na nowym nagrobku Jerzego Ordy, na cmentarzu Rossa w Wilnie, jaki przygotował od strony plastycznej Wojciech Piotrowicz.

</doc>
<doc id="4526916" url="https://pl.wikipedia.org/wiki?curid=4526916" title="Elektra (okeanida)">
Elektra (okeanida)

Elektra drugie imię to Ozomene (gr. trb. "Êlektrê") – w mitologii greckiej jedna z okeanid, córka tytana Okeanosa i tytanidy Tetydy. Jej mężem był bóg zjawisk przyrodniczych na morzu Taumas. Z tego związku narodziła Iris, uosobienie tęczy, i Hydaspes oraz demoniczne harpie, uosabiające gwałtowne porywy wiatru: Aello, Ocypete, Kelajno i Podarge. Elektra jest boginią żywiołu wodnego, tą, która daje bursztyn, produkt morza bardzo ceniony przez starożytnych. Jej drugie imię, Ozomene - „wiele gałęzi”, oznacza źródło tęczy sięgającej morza.
W mitologii greckiej występuje kilka postaci o imieniu Elektra.

</doc>
<doc id="4526925" url="https://pl.wikipedia.org/wiki?curid=4526925" title="The Numero Group">
The Numero Group

The Numero Group – wytwórnia płytowa, która tworzy kompilacje wcześniej wydanej muzyki, oficjalne reedycje albumów i rekonstrukcje płyt prezentujących różne gatunki muzyczne. Została założona w 2003 roku z inicjatywy Toma Lunta, Roba Seviera i Kena Shipleya. Siedziba firmy znajduje się w Chicago w stanie Illinois.
Od czerwca 2013 wydawnictwo stało się częścią Secretly Label Group. W okresie od 2009 do 2019 roku otrzymało osiem nominacji do nagrody Grammy.
Artyści związani z wytwórnią.
Opracowano na podstawie materiału źródłowego.

</doc>
<doc id="4526930" url="https://pl.wikipedia.org/wiki?curid=4526930" title="Numero Group">
Numero Group



</doc>
<doc id="4526940" url="https://pl.wikipedia.org/wiki?curid=4526940" title="Krzysztof Niemirowicz Szczytt">
Krzysztof Niemirowicz Szczytt



</doc>
<doc id="4526947" url="https://pl.wikipedia.org/wiki?curid=4526947" title="Marti Kuusik">
Marti Kuusik

Marti Kuusik (ur. 4 lipca 1970) – estoński polityk, ekonomista i menedżer, od 29 do 30 kwietnia 2019 minister handlu zagranicznego i technologii informacyjnych.
Życiorys.
Absolwent ekonomii i zarządzania na Uniwersytecie Technicznym w Tallinnie. Zawodowo związany głównie z sektorem bankowym, pracował w bankach Eesti Ühispank i Tallinna Pank. W latach 1998–2006 był dyrektorem regionalnym w Hansabanku. Później zatrudniony m.in. w estońskiej filii banku UniCredit i towarzystwie ubezpieczeniowym. W latach 2013–2018 pełnił funkcję dyrektora centrum sportowego Rakvere Spordikeskus. Następnie dołączył do kierownictwa przedsiębiorstwa Threod Systems OÜ.
Związał się z Estońską Konserwatywną Partią Ludową, do której formalnie wstąpił w kwietniu 2019. W tym samym miesiącu z rekomendacji EKRE został powołany na ministra handlu zagranicznego i technologii informacyjnych w drugim rządzie Jüriego Ratasa.
Jego nominacja wzbudziła znaczne kontrowersje, głównie w związku z doniesieniami, iż miał się dopuszczać przemocy domowej. 29 kwietnia 2019 w czasie zaprzysiężenia członków rządu prezydent Kersti Kaljulaid, gdy Marti Kuusik składał przysięgę, opuściła swoje miejsce w parlamencie. Następnego dnia polityk złożył rezygnację (motywując to atakiem medialnym oraz wszczęciem formalnego postępowania) i został odwołany.

</doc>
<doc id="4526953" url="https://pl.wikipedia.org/wiki?curid=4526953" title="Dijon (ujednoznacznienie)">
Dijon (ujednoznacznienie)



</doc>
<doc id="4526955" url="https://pl.wikipedia.org/wiki?curid=4526955" title="Gilm">
Gilm



</doc>
<doc id="4526957" url="https://pl.wikipedia.org/wiki?curid=4526957" title="Canadice (jezioro)">
Canadice (jezioro)

Jezioro Canadice – jezioro w Stanach Zjednoczonych, w stanie Nowy Jork, w hrabstwie Ontario. Jezioro jest najmniejszym z jezior regionu Finger Lakes, z powierzchnią równą 2,63 km².
Nazwa jeziora pochodzi z irokezyjskiego słowa "ska-ne-a-dice", co oznacza "długie jezioro (ang. long lake)".
Opis.
Jezioro ma 2,63 km² powierzchni, maksymalna długość wynosi 4,8 km, maksymalna szerokość zaś – 0,48 km. Największa głębia jest równa 29 m. Jezioro położone jest 334 m n.p.m. Nad jeziorem nie leżą żadne miejscowości. 
Woda z jeziora jest używana jako źródło wody dla miasta Rochester. Dla ochrony czystości wody zakazane jest budowanie domów mieszkalnych wokół jeziora, zakazane jest również pływanie oraz rozbijanie obozów namiotowych bądź kempingów.
Rekreacja.
Na jeziorze dozwolone jest wędkarstwo rekreacyjne. Gatunki ryb, które rekreacyjnie są poławiane w jeziorze to m.in. palia jeziorowa, pstrąg tęczowy oraz salmo trutta. Departament Ochrony Środowiska stanu Nowy Jork corocznie zarybia jezioro owymi gatunkami ryb. Co kilka lat natomiast jezioro zarybiane jest łososiami szlachetnymi.

</doc>
<doc id="4526958" url="https://pl.wikipedia.org/wiki?curid=4526958" title="Martin von Karith">
Martin von Karith

Martin von Karith (ur. 1448 w Kołobrzegu, zm. 26 listopada 1521 w Szczecinie) – duchowny rzymskokatolicki, biskup kamieński.
Biografia.
Urodził się w rodzinie skarbnika miejskiego w Kołobrzegu. Odbył studia na uniwersytetach w Rostocku i Gryfii. Później był wykładowcą uniwersyteckim oraz rektorem Uniwersytetu w Gryfii. W latach 1496 - 1498 odbył pielgrzymkę do Ziemi Świętej u boku księcia szczecińskiego Bogusława X. 
4 lipca 1498 został koadiutorem biskupa kamieńskiego Benedykta Wallensteina. Jeszcze w tym samym roku, po zrzeczeniu się biskupstwa przez bpa Wallensteina, został biskupem kamieńskim. Sakrę biskupią otrzymał 11 listopada 1498. Konsekrator pozostaje nieznany.
W 1500 w Szczecinie z jego inicjatywy odbył się synod. Wydał mszał dla diecezji kamieńskiej.

</doc>
<doc id="4526960" url="https://pl.wikipedia.org/wiki?curid=4526960" title="Marcin von Karith">
Marcin von Karith



</doc>
<doc id="4526961" url="https://pl.wikipedia.org/wiki?curid=4526961" title="Martin Karith">
Martin Karith



</doc>
<doc id="4526969" url="https://pl.wikipedia.org/wiki?curid=4526969" title="Mart Järvik">
Mart Järvik

Mart Järvik (ur. 21 lutego 1956 w Käru w gminie Türi) – estoński polityk, rolnik i samorządowiec, w 2019 minister rolnictwa.
Życiorys.
W 1975 ukończył szkołę średnią techniczną. W 2007 został absolwentem ochrony środowiska na Uniwersytecie w Tartu, a w 2011 uzyskał magisterium na tej uczelni. W drugiej połowie lat 70. pracował w spółdzielni rolniczej, a w latach 80. jako kierowca autobusu. Na początku lat 90. zajął się prowadzeniem własnego gospodarstwa rolnego. Pracował też w przedsiębiorstwie ANTTI-TEOLLISUUS OY (m.in. jako konsultant). W latach 2002–2018 sprawował urząd burmistrza gminy Järvakandi. Pełnił w tym okresie również szereg funkcji w organizacjach samorządowych, w tym od 2009 do 2014 był wiceprzewodniczącym zrzeszenia miejscowości Estonii. W 2018 zajął się własną działalnością gospodarczą w sektorze audytu energetycznego.
Związał się z Estońską Konserwatywną Partią Ludową. W kwietniu 2019 z rekomendacji EKRE został powołany na ministra rolnictwa w drugim rządzie Jüriego Ratasa. Został zdymisjonowany w listopadzie tego samego roku.

</doc>
<doc id="4526972" url="https://pl.wikipedia.org/wiki?curid=4526972" title="1 złoty 1928 Wieniec kwiatowy przewiązany">
1 złoty 1928 Wieniec kwiatowy przewiązany

1 złoty 1928 Wieniec kwiatowy przewiązany – moneta próbna okresu złotowego II Rzeczypospolitej wybita według projektu Józefa Aumillera z datą roczną 1928.
Moneta należy do serii czterech próbnych złotówek z 1928 r. zaprojektowanych przez Józefa Aumillera, z których żadna nie stała się wzorem dla wprowadzonej w 1929 r. monety niklowej o tym nominale.
Na monecie nie ma napisu „PRÓBA”, a znak mennicy umieszczony jest na rewersie.
Rys historyczny.
Jako element reformy walutowej Władysława Grabskiego rozporządzeniem Prezydenta Rzeczypospolitej Polskiej z 20 stycznia 1924 r., znowelizowanym w kwietniu tego samego roku, wprowadzono między innymi srebrną (próby 750) monetę jednozłotową, o masie 5 gramów i średnicy 23 mm, której wzór został ustalony rozporządzeniem Ministra Skarbu z 26 maja 1924 r. razem z wzorami pozostałych planowanych do wprowadzenia do obiegu nominałów monet od 1 grosza do 100 złotych.
Rozporządzeniem Prezydenta Rzeczypospolitej Polskiej z 5 listopada 1927 r. zmieniono system monetarny, zastępując między innymi srebrną monetę jednozłotową odpowiednikiem w niklu o parametrach: masa – 7 gramów, średnica – 25 mm.
Cztery projekty wzoru niklowej złotówki przygotował kierownik artystyczny Mennicy Państwowej – Józef Aumiller, który prowadził również dział medalierski. Monety te miały identyczny rysunek awersu z datą 1928, z rysunkiem godła zgodnym z zaprojektowanym przez Zygmunta Kamińskiego i wprowadzonym w grudniu 1927 r. ().
Rewersy Aumillera miały tradycyjną kompozycję. W centralnej części umieszczony został nominał otoczony jednym z czterech wieńców:
Projekty te nie znalazły uznania. W rozpisanym konkursie wybrano do realizacji projekt M.Kotarbińskiego, w którym nominał otoczony był ornamentem geometrycznym w stylu art déco.
Awers.
Na tej stronie znajduje się godło – orzeł w koronie według wzoru z grudnia 1927 r., dookoła w otoku napis: „RZECZPOSPOLITA POLSKA”, na samym dole rok – 1928, po obydwu stronach którego umieszczono spłaszczone gwiazdy sześcioramienne.
Rewers.
Rysunek rewersu to nominał „1" otoczony wieńcem z liści i owoców przewiązanym u dołu, poniżej otokowo napis „ZŁOTY”, za którym znajduje się herb Kościesza – znak mennicy w Warszawie.
Opis.
Monetę wybito w Mennicy Państwowej, z rantem gładkim, na krążku o średnicy 25 mm w:
Istnieje drugi projekt Józefa Aumillera rewersu z wieńcem złożonym z kwiatów i owoców – nieprzewiązanym u dołu.
Pod koniec drugiego dziesięciolecia XXI w. ze znanych monet II Rzeczypospolitej "złotówka z wieńcem kwiatowym przewiązanym z 1928 r." jest:

</doc>
<doc id="4526986" url="https://pl.wikipedia.org/wiki?curid=4526986" title="Rene Kokk">
Rene Kokk

Rene Kokk (ur. 4 marca 1980 w Rapli) – estoński polityk, przedsiębiorca i samorządowiec, deputowany, w latach 2019–2020 minister środowiska.
Życiorys.
W 1999 ukończył szkołę średnią, a w 2007 studia z zakresu ekonomii i przedsiębiorczości na uniwersytecie przyrodniczym Eesti Maaülikool w Tartu. Zawodowo związany z sektorem prywatnym, pracował na dyrektorskich stanowiskach w przedsiębiorstwach sektora budowlanego i inwestycyjnego.
Wstąpił do Estońskiej Konserwatywnej Partii Ludowej, został członkiem jej zarządu krajowego. W 2017 objął funkcję przewodniczącego rady miejskiej Rapli. W wyborach parlamentarnych w 2019 uzyskał mandat posła do Riigikogu. Z powodzeniem ubiegał się o reelekcję w 2023.
W kwietniu 2019 został ministrem środowiska w drugim rządzie Jüriego Ratasa. Pełnił tę funkcję do listopada 2020.

</doc>
<doc id="4526989" url="https://pl.wikipedia.org/wiki?curid=4526989" title="Jaskinia Bliźniacza">
Jaskinia Bliźniacza

Jaskinia Bliźniacza, Jaskinia Wysoka – jaskinia w Dolinie Bolechowickiej na Wyżynie Olkuskiej (część Wyżyny Krakowsko-Częstochowskiej). Administracyjnie należy do wsi Karniowice w województwie małopolskim, w powiecie krakowskim, w gminie Zabierzów. Od 1968 r. obszar jaskini znajduje się na terenie częściowego Rezerwatu przyrody Wąwóz Bolechowicki.
Opis jaskini.
Jaskinia ma 3 otwory, wszystkie znajdują się na południowo-zachodniej ścianie bezimiennej skały w lewych zboczach Doliny Bolechowickiej. Znajdują się wysoko – 40 m nad dnem doliny. Najbardziej północny otwór ma wysokość 3 m. Otwory południowe położone są jeden nad drugim; górny ma wysokość 1,5 m, dolny 1 m. Za otworem północnym znajduje się przedsionek o szerokości 3 m i długości 2 m, kończący się zwężeniem, za którym znajduje się niska sala o rozmiarach 5,5 × 4,5 m. W jej stropie znajduje się komin o wysokości około 5 m i filar o średnicy 1 m. Z sali tej wychodzą trzy korytarze:
Korytarze te doprowadzają do drugiej sali o rozmiarach 6,5 × 4,5 m. Wychodzi z niej 4-metrowej długości korytarz prowadzący do podwójnego otworu.
Tworzące jaskinię wapienie pochodzą z późnej jury. Jaskinia powstała w wyniku zjawisk krasowych, świadczą o tym występujące w niej kotły wirowe, poziome półki erozyjne i koliste kanały krasowe. Powstały one w warunkach wadycznych. Jaskinia jest sucha i w całości znajduje się pod wpływem zewnętrznych warunków atmosferycznych. Występuje w niej przewiew, a na oświetlonych ścianach rozwijają się glony. Ze zwierząt obserwowano komary i motyla szczerbówkę ksieni ("Scoliopteryx libatrix").
Historia poznania i dokumentacji.
Jaskinia znana była od dawna, jej otwory są bowiem dobrze widoczne ze ścieżki wiodącej dnem doliny. Archeologicznie badał ją Gotfryd Ossowski w 1879 r., który przekopał jej namulisko. Pierwszy opis i plan jaskini opracował Kazimierz Kowalski w 1951 r., aktualny plan sporządził M. Czepiel, a dokumentację A. Górny w 2009 r. Jaskinia jest współcześnie odwiedzana, świadczą o tym jej okopcone od ognisk ściany, napisy na ścianach i śmieci. 

</doc>
<doc id="4526993" url="https://pl.wikipedia.org/wiki?curid=4526993" title="Muzeum Krakowa">
Muzeum Krakowa



</doc>
<doc id="4527003" url="https://pl.wikipedia.org/wiki?curid=4527003" title="1 złoty 1928 Wieniec kwiatowy nieprzewiązany">
1 złoty 1928 Wieniec kwiatowy nieprzewiązany

1 złoty 1928 Wieniec kwiatowy nieprzewiązany – moneta próbna okresu złotowego II Rzeczypospolitej wybita według projektu Józefa Aumillera z datą roczną 1928.
Moneta należy do serii czterech próbnych złotówek z 1928 r. zaprojektowanych przez Józefa Aumillera, z których żadna nie stała się wzorem dla wprowadzonej w 1929 r. monety niklowej o tym nominale.
Z tym samym wzorem rewersu ale z awersem M.Kotarbińskiego (jak na obiegowej złotówce niklowej), wybito z datą roczną 1929 inną próbną monetę jednozłotową.
Na monecie nie ma umieszczonego znaku mennicy, a na rewersie pod cyfrą „1" nominału znajduje się wypukły napis „PRÓBA”.
Rys historyczny.
Jako element reformy walutowej Władysława Grabskiego rozporządzeniem Prezydenta Rzeczypospolitej Polskiej z 20 stycznia 1924 r., znowelizowanym w kwietniu tego samego roku, wprowadzono między innymi srebrną (próby 750) monetę jednozłotową, o masie 5 gramów i średnicy 23 mm, której wzór został ustalony rozporządzeniem Ministra Skarbu z 26 maja 1924 r. razem z wzorami pozostałych planowanych do wprowadzenia do obiegu nominałów monet od 1 grosza do 100 złotych.
Rozporządzeniem Prezydenta Rzeczypospolitej Polskiej z 5 listopada 1927 r. zmieniono system monetarny, zastępując między innymi srebrną monetę jednozłotową odpowiednikiem w niklu o parametrach: masa – 7 gramów, średnica – 25 mm.
Cztery projekty wzoru niklowej złotówki przygotował kierownik artystyczny Mennicy Państwowej – Józef Aumiller, który prowadził również dział medalierski. Monety te miały identyczny rysunek awersu z datą 1928, z rysunkiem godła zgodnym z zaprojektowanym przez Zygmunta Kamińskiego i wprowadzonym w grudniu 1927 r. ().
Rewersy Aumillera miały tradycyjną kompozycję. W centralnej części umieszczony został nominał otoczony jednym z czterech wieńców:
Projekty te nie znalazły uznania. W rozpisanym konkursie wybrano do realizacji projekt M.Kotarbińskiego, w którym nominał otoczony był ornamentem geometrycznym w stylu art déco.
Awers.
Na tej stronie znajduje się godło – orzeł w koronie według wzoru z grudnia 1927 r., dookoła w otoku napis: „RZECZPOSPOLITA POLSKA”, na samym dole rok – 1928, po obydwu stronach którego umieszczono spłaszczone gwiazdy sześcioramienne.
Rewers.
Rysunek rewersu to nominał „1", pod nim wypukły napis „PRÓBA”, otoczony nieprzewiązanym u dołu wieńcem z liści i owoców, poniżej otokowo napis „ZŁOTY”.
Opis.
Monetę wybito w Mennicy Państwowej, z rantem gładkim, na krążku o średnicy 25 mm, w nieznanych nakładach, w:
Na przełomie XX i XXI w. moneta nie pojawia się praktycznie w obrocie kolekcjonerskim – bicia w miedzi i w tombaku pojawiły się raz na tej samej aukcji jednego z pomorskich gabinetów numizmatycznych, a jedyny egzemplarz w niklu znany jest ze zbioru Gabinetu Numizmatycznego Mennicy Polskiej.
Istnieje drugi projekt Józefa Aumillera rewersu z wieńcem złożonym z kwiatów i owoców – przewiązanym u dołu.
Pod koniec drugiego dziesięciolecia XXI w. ze znanych monet II Rzeczypospolitej "złotówka z wieńcem kwiatowym nieprzewiązanym z 1928 r." jest:

</doc>
<doc id="4527015" url="https://pl.wikipedia.org/wiki?curid=4527015" title="Wojciech (biskup pomorski)">
Wojciech (biskup pomorski)

Wojciech (ur. ?, zm. 2 lutego 1162) – polski duchowny rzymskokatolicki, biskup pomorski.
Biografia.
Był kapelanem Bolesława III Krzywoustego. Następnie mnichem w benedyktyńskim klasztorze Michelsberg w Bambergu. Z racji znajomości języka, towarzyszył misji chrystianizacyjnej Pomorza prowadzanej przez św. Ottona z Bambergu.
Po potwierdzeniu 14 października 1140 diecezji pomorskiej przez papieża Innocentego II, z polecenia św. Ottona został mianowany pierwszym biskupem pomorskim. Sakrę biskupią otrzymał 19 października 1140 z rąk Innocentego II. Rezydował w Wolinie.

</doc>
<doc id="4527026" url="https://pl.wikipedia.org/wiki?curid=4527026" title="Wolne Miasto Górnicze">
Wolne Miasto Górnicze



</doc>
<doc id="4527032" url="https://pl.wikipedia.org/wiki?curid=4527032" title="Henryk Obiedziński">
Henryk Obiedziński

Henryk Obiedziński, ps. „Apacz”, „Sowa” (ur. 19 października 1933 w Łodzi, zm. w 2021) – działacz antykomunistyczny. Członek Zarządu Związku Więźniów Politycznych Okresu Stalinowskiego, były członek organizacji „Huragan”.
Życiorys.
Wychowany w patriotycznej rodzinie robotniczej. Ojciec walczył w wojnie z bolszewikami w 1920 r, następnie z Niemcami w 1939 r. H. Obiedziński sprzeciwiał się sowietyzacji społeczeństwa polskiego, należał do trzynastoosobowej organizacji „Huragan” działającej w latach 1950–1951. Celem organizacji m.in. było demaskowanie komunistycznych kłamstw. Jedną z działalności jaką podjęli członkowie było rozwieszanie ulotek o antykomunistycznych treściach. W 1951 r. został aresztowany za posiadanie broni, ukrywał się przez trzy tygodnie, złapany i przetrzymywany cztery miesiące w Wojewódzkim Urzędzie Bezpieczeństwa Publicznego w Łodzi- przy alei Karola Anstadta (aktualnie XII Liceum Ogólnokształcące). Brutalnie przesłuchiwany, w wyniku tortur, stracił słuch na jedno ucho. Przez trzy lata był poddawany inwigilacji przez Urząd Bezpieczeństwa. Po raz kolejny represjonowany w 1976 r., gdy został internowany na trzy miesiące do przymusowej służby w wojsku. Od roku 1980, działacz NSZZ”Solidarność”, następnie w stanie wojennym 1981. Do 1989, działacz struktur niepodległościowych. Członek Zarządu Związku Więźniów Politycznych Okresu Stalinowskiego, pełnił funkcję skarbnika.
Został odznaczony m.in. Złotym Krzyżem Zasługi (2001), Krzyżem Wolności i Solidarności (2021) oraz Krzyżem Kawalerskim Orderu Odrodzenia Polski (2007).

</doc>
<doc id="4527037" url="https://pl.wikipedia.org/wiki?curid=4527037" title="Adalbert von Pommern">
Adalbert von Pommern



</doc>
<doc id="4527039" url="https://pl.wikipedia.org/wiki?curid=4527039" title="Komitet Badań nad Migracjami PAN">
Komitet Badań nad Migracjami PAN



</doc>
<doc id="4527040" url="https://pl.wikipedia.org/wiki?curid=4527040" title="Vērgale">
Vērgale

Vērgale – wieś na Łotwie, siedziba parafii o tej samej nazwie, w gminie Pāvilosta, w odległości 30 km na północ od Lipawy.
Historia.
Miejscowość jest wzmiankowana pierwszy raz w dokumentach podziału Kurlandii między biskupem kurlandzkim i Zakonem Kawalerów Mieczowych, pod nazwą Virgenare. W 1597 r. w miejscowości wzniesiono kościół drewniany, w XVII w. zastąpiony murowanym. W 1612 r. jej właściciel Gerhard von Nolde sprzedał ją Heinrichowi von Sackenowi. W XVIII w. miejscowość została z kolei sprzedana Georgovi von Behrowi. Ok. 1780-1790 r. w miejscowości powstała pierwsza szkoła, zaś siedem lat później baron von Behr zbudował w Vērgale pałac. W 1837 r. obiekt ten został rozbudowany o drugie piętro. Jest to najważniejszy zabytek stylu empire w regionie Lipawy i jeden z ważniejszych w Kurlandii.
W 1905 r., podczas rewolucji, w okolicach Vērgale doszło do zbrojnych wystąpień. Zostały one spacyfikowane przez wojska pod dowództwem hrabiego von Keyserling. Kilku powstańców zostało rozstrzelanych w parku dworskim w Vērgale.
W 1920 r. majątek Vērgale został upaństwowiony w ramach łotewskiej reformy rolnej, do dworu przeniesiono wiejską szkołę. Od 1877 r. wieś była siedzibą gminy, jednak przed I wojną światową straciła taki status i odzyskała go dopiero po 1920 r. Aktualnie miejscowość jest siedzibą parafii, wchodzi w skład gminy Pavilosta.
W 1947 r., po wcieleniu Łotwy do ZSRR, w miejscowości utworzono kołchoz "Zelta Druva”, a rok później kolejne - “Uzvara” i “Jaunais ceļš”. W latach 50. wszystkie zjednoczono w kołchoz “Ļeņina ceļš”. W 1985 r. kościół we wsi został zburzony; odbudowano go siedem lat później.
W Vērgale działa lokalne muzeum ze zbiorami liczącymi ponad 3000 jednostek oraz biblioteka, która zajmuje dawny budynek dla służby przy dworze.

</doc>
<doc id="4527041" url="https://pl.wikipedia.org/wiki?curid=4527041" title="Riina Solman">
Riina Solman

Riina Solman (ur. 23 czerwca 1972 w Viljandi) – estońska polityk, specjalistka w zakresie komunikacji, urzędniczka i samorządowiec, w latach 2019–2021 minister ds. demografii, od 2022 minister administracji publicznej.
Życiorys.
Ukończyła szkołę średnią w rodzinnej miejscowości, a w 1995 studia z zakresu metodologii pedagogiki i nauczania początkowego na Uniwersytecie Tallińskim. Specjalistka w zakresie marketingu i komunikacji, pracowała m.in. w administracji gminy Viimsi, kierowała działem komunikacji w resorcie finansów oraz odpowiadała za marketing w restauracji Olde Hansa. Członkini ugrupowania Związek Ojczyźniany i Res Publica (przemianowanego później na partię Isamaa). Była doradczynią ministra obrony Jaaka Aaviksoo i dyrektor departamentu do spraw PR w resorcie sprawiedliwości. Została też dyrektorem swojej formacji do spraw mediów. Zaangażowała się także w działalność społeczną w ramach instytucji charytatywnej Oleviste Hoolekanne.
W 2013 została po raz pierwszy radną miejską w Tallinnie. W kolejnej kadencji została przewodniczącą frakcji chadeków w radzie estońskiej stolicy. W kwietniu 2019 otrzymała nominację na stanowisko ministra do spraw demografii w drugim rządzie Jüriego Ratasa. Zakończyła urzędowanie wraz z całym gabinetem w styczniu 2021. W lipcu 2022 została ministrem administracji publicznej w powołanym wówczas drugim gabinecie Kai Kallas.
W wyborach w 2023 uzyskała mandat posłanki do Zgromadzenia Państwowego.

</doc>
<doc id="4527049" url="https://pl.wikipedia.org/wiki?curid=4527049" title="1 złoty 1929 Wieniec kwiatowy nieprzewiązany">
1 złoty 1929 Wieniec kwiatowy nieprzewiązany

1 złoty 1929 Wieniec kwiatowy nieprzewiązany – moneta próbna okresu złotowego II Rzeczypospolitej wybita z rewersem projektu Józefa Aumillera oraz awersem M.Kotarbińskiego wykorzystanym do obiegowych złotówek niklowych.
Moneta należy do serii złotówek bitych z jednym z czterech próbnych rewersów zaprojektowanych przez Józefa Aumillera, z których żadna nie stała się wzorem dla wprowadzonej w 1929 r. monety niklowej o tym nominale. Inaczej niż w przypadku pozostałych próbnych monet serii skorzystano z obiegowego awersu M.Kotarbińskiego, a w związku z tym monetę wybito z datą roczną 1929.
Z tym samym wzorem rewersu oraz awersem także projektu Józefa Aumillera (jak na pozostałych próbnych złotówkach serii), wybito z datą roczną 1928 inną próbną monetę jednozłotową.
Na monecie nie ma umieszczonego znaku mennicy, a na rewersie pod cyfrą „1" nominału znajduje się wypukły napis „PRÓBA”.
Rys historyczny.
Jako element reformy walutowej Władysława Grabskiego rozporządzeniem Prezydenta Rzeczypospolitej Polskiej z 20 stycznia 1924 r., znowelizowanym w kwietniu tego samego roku, wprowadzono między innymi srebrną (próby 750) monetę jednozłotową, o masie 5 gramów i średnicy 23 mm, której wzór został ustalony rozporządzeniem Ministra Skarbu z 26 maja 1924 r. razem z wzorami pozostałych planowanych do wprowadzenia do obiegu nominałów monet od 1 grosza do 100 złotych.
Rozporządzeniem Prezydenta Rzeczypospolitej Polskiej z 5 listopada 1927 r. zmieniono system monetarny, zastępując między innymi srebrną monetę jednozłotową odpowiednikiem w niklu o parametrach: masa – 7 gramów, średnica – 25 mm.
Cztery projekty wzoru niklowej złotówki przygotował kierownik artystyczny Mennicy Państwowej – Józef Aumiller, który prowadził również dział medalierski. Monety te miały identyczny rysunek awersu z datą 1928, z rysunkiem godła zgodnym z zaprojektowanym przez Zygmunta Kamińskiego i wprowadzonym w grudniu 1927 r. ().
Rewersy Aumillera miały tradycyjną kompozycję. W centralnej części umieszczony został nominał otoczony jednym z czterech wieńców:
Projekty te nie znalazły uznania. W rozpisanym konkursie wybrano do realizacji projekt M. Kotarbińskiego, w którym nominał otoczony był ornamentem geometrycznym w stylu art déco.
Awers.
Na tej stronie znajduje się godło – orzeł w koronie według wzoru z grudnia 1927 r., dookoła w otoku napis: „RZECZPOSPOLITA POLSKA”, na samym dole data – „♦ 1929 ♦”.
Rewers.
Rysunek rewersu to nominał „1", pod nim wypukły napis „PRÓBA”, otoczony nieprzewiązanym u dołu wieńcem z liści i owoców, poniżej otokowo napis „ZŁOTY”.
Opis.
Monetę wybito w Mennicy Państwowej, z rantem gładkim, na krążku o średnicy 25 mm w niklu, w nakładzie 115 sztuk.
Istnieje drugi projekt Józefa Aumillera rewersu z wieńcem złożonym z kwiatów i owoców – przewiązanym u dołu.
Pod koniec drugiego dziesięciolecia XXI w. ze znanych monet II Rzeczypospolitej "złotówka z wieńcem kwiatowym nieprzewiązanym z 1929 r." jest:
Odmiany.
Istnieją odbitki tej monety:
Mimo odmiennego wzoru awersu moneta w katalogach z drugiej połowy XX w. była traktowana jako odmiana "1 złoty 1928 Wieniec kwiatowy nieprzewiązany", co uległo zmianie w opracowaniach wydawanych w drugim dziesięcioleciu XXI w.

</doc>
<doc id="4527065" url="https://pl.wikipedia.org/wiki?curid=4527065" title="Trofeo Zerneri Acciai 2019">
Trofeo Zerneri Acciai 2019

Trofeo Zerneri Acciai 2019 – 32. edycja zawodów lekkoatletycznych w konkurencjach wielobojowych, które odbyły się 27 i 28 kwietnia w Lanie. Zawody były pierwszą odsłoną cyklu IAAF Combined Events Challenge w sezonie 2019.

</doc>
<doc id="4527068" url="https://pl.wikipedia.org/wiki?curid=4527068" title="Konrad von Salzwedel (biskup pomorski)">
Konrad von Salzwedel (biskup pomorski)

Konrad I von Salzwedel (ur. w 1130, zm. 2 marca 1186) – duchowny rzymskokatolicki, biskup pomorski.
Biografia.
W 1163 został mianowany biskupem pomorskim. Brak informacji kiedy i od kogo otrzymał sakrę biskupią. Podczas najazdu Pomorza przez króla duńskiego Waldemara I schronił się na Uznamie. Z powodu zniszczenia Wolina w wojnach w 1170 i w 1173, który był ówcześnie siedzibą diecezji pomorskiej, przeniósł stolicę biskupstwa do Kamienia Pomorskiego.

</doc>
<doc id="4527070" url="https://pl.wikipedia.org/wiki?curid=4527070" title="Konrad I (biskup pomorski)">
Konrad I (biskup pomorski)



</doc>
<doc id="4527072" url="https://pl.wikipedia.org/wiki?curid=4527072" title="Tour de Romandie 2019">
Tour de Romandie 2019

73. edycja wyścigu kolarskiego Tour de Romandie, która odbyła się w dniach 30 kwietnia - 5 maja. Składała się z prologu i pięciu etapów o łącznym dystansie 699,52 km. Wyścig zaliczany jest do UCI World Tour 2019. 
Uczestnicy.
W wyścigu wzięło udział 20 ekip: osiemnaście drużyn należących do UCI WorldTeams oraz dwa zespoły zaproszone przez organizatorów z tzw. "dziką kartą" (jeden należący do UCI Professional Continental Teams i reprezentacja Szwajcarii).

</doc>
<doc id="4527087" url="https://pl.wikipedia.org/wiki?curid=4527087" title="Mychajło Demczuk">
Mychajło Demczuk

Mychajło Demczuk (ukr. Михайло Демчук, ur. 8 listopada 1881 w Peratynie, zm. 29 listopada 1941 w Przemyślu) — ukraiński działacz społeczny, pedagog, w latach 1918-1919 członek Ukraińskiej Rady Narodowej jako delegat powiatu przemyskiego.
W latach 1919-1922 organizator ukraińskiego szkolnictwa na Zakarpaciu, następnie nauczyciel ukraińskiego gimnazjum w Przemyślu, oraz inspektor szkolny.

</doc>
<doc id="4527095" url="https://pl.wikipedia.org/wiki?curid=4527095" title="Raimonds Vilde">
Raimonds Vilde

Raimonds Vilde (ur. 19 sierpnia 1962 w Rydze) – łotewski siatkarz. W barwach ZSRR srebrny medalista olimpijski z Seulu.
Zawody w 1988 były jego jedynymi igrzyskami olimpijskimi. Reprezentacja Związku Radzieckiego zajęła na tym turnieju drugie miejsce, a Vilde wystąpił w sześciu meczach. Był wicemistrzem świata w 1986 oraz złotym medalistą mistrzostw Europy w 1985. W rozgrywkach krajowych (mistrzostwach Związku Radzieckiego) grał w zespole z Rygi (VC Radiotechnik). Grał również w reprezentacji Łotwy, z którą zajął 9-12. miejsce w 1995 na mistrzostwach Europy.

</doc>
<doc id="4527102" url="https://pl.wikipedia.org/wiki?curid=4527102" title="Zygfryd I (biskup kamieński)">
Zygfryd I (biskup kamieński)

Zygfryd I (ur. ?, zm. 1191) – duchowny rzymskokatolicki, biskup pomorski i kamieński.
Biografia.
Prawdopodobnie był Duńczykiem. Przed wyborem był proboszczem parafii katedralnej. Pierwszy biskup kamieński wybrany przez kapitułę katedralną.
W 1186 papież Urban III prekonizował go biskupem pomorskim. Brak informacji kiedy i od kogo otrzymał sakrę biskupią. Za pontyfikatu bpa Zygfryda I, 25 lutego 1188, papież Klemens III bullą "Ex iniuncto nobis a Deo" potwierdził przeniesienie stolicy diecezji pomorskiej z Wolina do Kamienia Pomorskiego, co faktycznie dokonał kilkanaście lat wcześniej bp Konrad von Salzwedel i zmienił nazwę biskupstwa na "diecezja kamieńska".

</doc>
<doc id="4527105" url="https://pl.wikipedia.org/wiki?curid=4527105" title="Zygfryd I (biskup pomorski)">
Zygfryd I (biskup pomorski)



</doc>
<doc id="4527108" url="https://pl.wikipedia.org/wiki?curid=4527108" title="Irini Wasiliu">
Irini Wasiliu

Irini Wasiliu (gr. Εἰρήνη Βασιλείου; ur. 18 marca 1990 w Heraklionie) – grecka lekkoatletka specjalizująca się w biegach średniodystansowych, uczestniczka igrzysk olimpijskich w 2016. Jej siostra, Anna, również jest lekkoatletką. 
Igrzyska olimpijskie.
Wzięła udział w biegu na 400 metrów podczas zmagań w lekkoatletyce podczas igrzysk w Rio de Janeiro. W eliminacjach uzyskała rezultat 54,37, który uplasował ją na 54. miejscu w końcowej klasyfikacji. 

</doc>
<doc id="4527131" url="https://pl.wikipedia.org/wiki?curid=4527131" title="NTC Senec">
NTC Senec

NTC Senec – kompleks piłkarski w Sencu, na Słowacji. Jego budowa rozpoczęła się w grudniu 2001 roku, a otwarcie miało miejsce 6 września 2003 roku. Główny stadion kompleksu może pomieścić 3264 widzów. Na obiekcie jedno spotkanie towarzyskie rozegrała reprezentacja Słowacji, 23 maja 2014 roku z Czarnogórą (2:0). Rozegrano tutaj również finał Pucharu Słowacji w sezonie 2008/09 (20 maja 2009 roku: MFK Košice – FC Artmedia Petržalka 3:1) oraz trzy spotkania o Superpuchar Słowacji (w latach 2004, 2005 i 2007). Obiekt był także jedną z aren piłkarskich Mistrzostw Europy kobiet U-19 w 2016 roku. Rozegrano na nim trzy spotkania fazy grupowej, oba półfinały i finał tego turnieju.

</doc>
<doc id="4527133" url="https://pl.wikipedia.org/wiki?curid=4527133" title="Kazimiera Proczek">
Kazimiera Proczek

Kazimiera Proczek, także Kazimiera Proczkówna (ur. 1867 w Połocku, zm. 22 września 1926 w Warszawie) – działaczka społeczna i katolicka, pedagog, publicystka, feministka, założycielka szkół i towarzystw społecznych. 
Życiorys.
Kazimiera Proczek była córką Wincentego Proczka i Teresy z Podobiedów. Po ukończeniu szkoły wstąpiła do bezhabitowego zgromadzenia sióstr Posłanniczek Najświętszego Serca Jezusowego, przyjmując w nim imię Maria. Była stypendystką i bliską współpracownicą Cecylii Plater-Zyberkówny. W 1888 podjęła pracę w szkołach Plater-Zyberkówny: przy ul. Pięknej 24 w Warszawie, później także w Szkole Żeńskiej Gospodarstwa Wiejskiego w Chyliczkach.
Od 1906 była członkiem Sekcji Szkolnej Polskiej Macierzy Szkolnej oraz nauczycielką szkół warszawskich. Od 1907 kierowała w Warszawie przy ul. Brackiej 13 trzyletnimi Kursami Pedagogiczno-Naukowymi kształcącymi na poziomie uniwersyteckim młode kobiety, które po ukończeniu pensji uzupełniały wykształcenie w celu podjęcia pracy nauczycielskiej lub zawodowej.
Ukończyła studia filozoficzne na Uniwersytecie we Fryburgu szwajcarskim. Jej spowiednikiem i opiekunem duchowym na uczelni był bł. Jerzy Matulewicz, który udzielał jej także wsparcia materialnego. W 1918 na Uniwersytecie w Lozannie za rozprawę „Psychologia młodej dziewczyny” uzyskała stopień doktora nauk filozoficznych.
Od roku szkolnego 1921/22 należała do Komisji Ochron Wydziału Szkolnego m.st. Warszawy. W 1921 założyła pierwszy w Polsce Katolicki Uniwersytet Żeński w Warszawie (przy ul. Pięknej 28, od października 1924 przy ul. Senatorskiej 32) i była jego rektorem do przedwczesnej śmierci w 1926 roku. Została pochowana na Cmentarzu Powązkowskim w Warszawie.
Działalność społeczna.
W 1904 wraz z Cecylią Plater-Zyberkówną założyła Katolicki Związek Kobiet Polskich i została jego pierwszą przewodniczącą (1904-1906), aby „podnieść oświatę, moralność i dobrobyt kobiet oraz starać się o rozwiązanie kwestii kobiecej w oparciu o zasady katolickie”. W ramach pracy na rzecz robotników i ich rodzin Związek prowadził pogadanki dla ubogich matek, katechizację dzieci, otworzył na przedmieściu Warszawy mleczarnię dla ludności robotniczej. 
Najważniejszą jednak inicjatywą było przeniesienie na grunt Polski idei ogrodów robotniczych, które propagował wcześniej grudziądzki lekarz homeopata Jan Jalkowski. Kazimiera Proczek zachęcała do tworzenia ogródków na zasadzie bezpłatnych przydziałów bezrobotnym kawałka ziemi do uprawy. Propagowanie udostępniania ziemi przez filantropów było jednym z jej “sposobów zaradzenia nędzy bez dawania jałmużny”. Kilka działek udostępnionych ok. 1900 za rogatkami mokotowskimi stało się zalążkiem utworzonych przez nią w 1902 najstarszych w Warszawie ogródków robotniczych (dzisiejszy ROD im. Obrońców Pokoju). Dyskusji poddawana jest data powstania ogrodów - lata 1898-1900 czy rok 1906, gdy powołano Towarzystwo Ogródków Robotniczych, którego prezesem została Kazimiera Proczek.
Działalność publicystyczna.
Działalność publicystyczna Kazimiery Proczek koncentrowała się na tematyce społecznej i oświatowej. Ważne miejsce zajmowała w niej sytuacja i rola kobiet we współczesnym życiu. Redagowała i wydawała w Warszawie w latach 1909–1913 dwutygodnik kulturalno-społeczny dla kobiet „Przebudzenie” oraz “Polski Łan”, pisała do „Świata Kobiecego”, publikowała w miesięczniku “Prąd”. Jej praca doktorska o psychologii młodej dziewczyny, wydana w języku francuskim, nadal jest cytowana w światowej literaturze psychologicznej.

</doc>
<doc id="4527135" url="https://pl.wikipedia.org/wiki?curid=4527135" title="50 groszy 1938 Stary orzeł">
50 groszy 1938 Stary orzeł

50 groszy 1938 Stary orzeł – próbna moneta okresu złotowego II Rzeczypospolitej, będąca efektem poufnych przygotowań Mennicy Państwowej do realizacji nakazu przeprowadzenia specjalnej emisji monet, w celu zabezpieczenia obiegu pieniężnego, w związku ze spodziewanym wycofywaniem przez ludność monet srebrnych i niklowych, w przypadku nadchodzącej wojny.
Rys historyczny.
Pod koniec drugiego dziesięciolecia XXI w. wśród monet II Rzeczypospolitej znane są:
z datą 1938 – efekt przygotowań do zbliżającej się wojny. Dla wszystkich trzech groszowych nominałów niklowych opracowano projekty bite w brązie, w przypadku 50-groszówki również w żelazie i aluminium, będące powieleniem obiegowych wzorów Wojciecha Jastrzębowskiego, różniące się jedynie datą roczną na awersie – 1938 zamiast 1923 oraz obecnością znaku mennicy. Do tej grupy zaliczana jest właśnie "50 groszówka 1938 ze starym orłem".
Cały proces prac nad nowymi monetami nie sprowadził się jedynie do zmiany daty z 1923 na 1938. W 1927 r. wprowadzono nowy wzór godła państwa opracowany przez Zygmunta Kamińskiego (). W związku z tym został przygotowany przez Józefa Aumillera nowy projekt awersu z aktualnym godłem i umieszczoną datą roczną 1938. W ten sposób powstały wzory próbnych 20- i 50-groszówek – z nowym awersem i starym rewersem, z których tylko nominał 50 groszy wybito ostatecznie w ilościach obiegowych. W przypadku 50-groszówki powstał również w medalierni mennicy nowy, bardzo uproszczony wzór rewersu, co ostatecznie zakończyło się jedynie na próbnej 50-groszówce.
Z monet ze starym orłem (awersem Wojciecha Jastrzębowskiego) w drugim dziesięcioleciu XXI w. tylko 10-groszówka zaliczana jest do prób kolekcjonerskich, gdyż została wybita w znanym nakładzie – 100 sztuk. 20- i 50-groszówki ze starym orłem zalicza się do prób technologicznych, ponieważ ich nakłady są nieznane. Monety te rzadko pojawiają się w obrocie kolekcjonerskim i to pomimo faktu, że np. większy nominał bito nie tylko w brązie ale również w aluminium oraz żelazie, na krążkach zarówno o obiegowej jak i powiększonej średnicy.
Co do zasady obiegowe monety „wojenne” miały być bite w poniklowanym żelazie. W konsekwencji próby kolekcjonerskie 20- i 50-groszówek z awersem Józefa Aumillera (nowym orłem) i rewersami Wojciecha Jastrzębowskiego wybite są na takich krążkach.
Awers.
Na tej stronie pośrodku umieszczono godło – stylizowanego orła w koronie, dookoła w otoku napis: „RZECZPOSPOLITA POLSKA”, nad orłem rok: „♦ 1938 ♦”, pod łapą orła z prawej strony herb Kościesza – znak mennicy w Warszawie.
Rysunek awersu, poza datą i obecnością znaku mennicy, jest identyczny jak na monetach "50 groszy 1923".
Rewers.
Na tej stronie umieszczono duże cyfry nominału „50”, poniżej napis: „GROSZY”, a pod nim wygięty w lekkim łuku wypukły napis „PRÓBA”, całość otoczona ozdobnym wieńcem dębowym.
Rysunek rewersu jest identyczny jak na monetach "50 groszy 1923" oraz "50 groszy 1938".
Opis.
Monetę wybito z rantem gładkim, na krążku o średnicy 23 mm, identycznej jak w przypadku monet obiegowych, oraz o powiększonej do 24,5 mm średnicy, tak jak na próbnych "50-groszówkach z dużymi cyframi 50". Bić 23-milimetrowych dokonano w:
Wersja 24,5-milimetrowa została wykonana jedynie w żelazie, masa 4–4,14 grama, istnieją dwa typy różniące się ogonkiem nad literą Ó w napisie „PRÓBA” – moneta notowana na aukcjach.

</doc>
<doc id="4527138" url="https://pl.wikipedia.org/wiki?curid=4527138" title="Stacja benzynowa">
Stacja benzynowa



</doc>
<doc id="4527142" url="https://pl.wikipedia.org/wiki?curid=4527142" title="Davey (Nebraska)">
Davey (Nebraska)

Davey – wieś w Stanach Zjednoczonych, w stanie Nebraska, w hrabstwie Lancaster.

</doc>
<doc id="4527145" url="https://pl.wikipedia.org/wiki?curid=4527145" title="Firth (Nebraska)">
Firth (Nebraska)

Firth – wieś w Stanach Zjednoczonych, w stanie Nebraska, w hrabstwie Lancaster.

</doc>
<doc id="4527160" url="https://pl.wikipedia.org/wiki?curid=4527160" title="Pałac Tyszkiewiczów w Zatroczu">
Pałac Tyszkiewiczów w Zatroczu

Pałac Tyszkiewiczów w Zatroczu – pałacyk w Zatroczu, obecnie dzielnicy Troków na Litwie.
Zatrocze (obecna litewska nazwa: Užutrakis) było w 1850 roku folwarkiem będącym własnością rodziny Korewów, liczącym 795 dziesięcin ziemi i zamieszkałym przez 33 osoby. Pod koniec XIX wieku dobra te zostały nabyte przez Tyszkiewiczów. Józef hr. Tyszkiewicz (1868–1917) na przełomie wieków wzniósł tu pałac nad brzegiem Jeziora Trockiego (obecnie Galwe) i założył ordynację. Pierwszym ordynatem był Józef, a kolejnym, ostatnim, do 1940 roku, był jego syn Andrzej Tyszkiewicz (1899–1977).
Pałac został zaprojektowany przez Józefa Hussa i wzniesiony w latach 1896–1901. Jest to budynek stojący na planie kwadratu, z dwiema kondygnacjami nad jasnymi suterenami. Na parterze było piano nobile, a pomieszczenia mieszkalne – na niskim piętrze. 
Pałac był otoczony wielkim parkiem rozciągniętym wzdłuż brzegu jeziora. Prawa strona miała charakter ogrodów angielskich, lewa natomiast miała charakter ogrodu francuskiego, zaprojektowanego przez francuskiego ogrodnika Édouarda André. 
W 1940 roku majątek został skonfiskowany przez władze radzieckie. Po II wojnie światowej pałac przekształcono na pensjonat dla oficerów KGB. Później był tu obóz pionierski dla dzieci wysoko postawionych urzędników, a jeszcze później urządzono tu ośrodek turystyczny. Po odzyskaniu niepodległości przez Litwę pałac wraz z całym parkiem przekazano Trockiemu Historycznemu Parkowi Narodowemu. W latach 2006–2012 przeprowadzono rekonstrukcję i gruntowny remont zarówno pałacu, jak i całego założenia parkowo-pałacowego. Remont był częściowo finansowany przez polskie Ministerstwo Kultury i Dziedzictwa Narodowego. Obecnie w pałacu odbywają się wystawy, koncerty, festiwale i inne imprezy kulturalne.
Pałac w Zatroczu został opisany w 3. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4527165" url="https://pl.wikipedia.org/wiki?curid=4527165" title="Hallam (Nebraska)">
Hallam (Nebraska)

Hallam – wieś w Stanach Zjednoczonych, w stanie Nebraska, w hrabstwie Lancaster.

</doc>
<doc id="4527167" url="https://pl.wikipedia.org/wiki?curid=4527167" title="Kamienica Rothberga przy ul. Marszałkowskiej 66 w Warszawie">
Kamienica Rothberga przy ul. Marszałkowskiej 66 w Warszawie



</doc>
<doc id="4527174" url="https://pl.wikipedia.org/wiki?curid=4527174" title="Malcolm (Nebraska)">
Malcolm (Nebraska)

Malcolm – wieś w Stanach Zjednoczonych, w stanie Nebraska, w hrabstwie Lancaster.

</doc>
<doc id="4527177" url="https://pl.wikipedia.org/wiki?curid=4527177" title="Panama (Nebraska)">
Panama (Nebraska)

Panama – wieś w Stanach Zjednoczonych, w stanie Nebraska, w hrabstwie Lancaster.

</doc>
<doc id="4527181" url="https://pl.wikipedia.org/wiki?curid=4527181" title="Raymond (Nebraska)">
Raymond (Nebraska)

Raymond – wieś w Stanach Zjednoczonych, w stanie Nebraska, w hrabstwie Lancaster.

</doc>
<doc id="4527184" url="https://pl.wikipedia.org/wiki?curid=4527184" title="HUBER Arena">
HUBER Arena

HUBER Arena ("Renner Arena", "Sportanlage Wimpassing") – kompleks piłkarski w Wels, w Austrii. Został wybudowany w latach 2014–2016. Pierwsze spotkanie na głównym stadionie kompleksu, mogącym pomieścić 3000 widzów (w tym 500 na zadaszonej trybunie głównej) odbyło się 26 marca 2016 roku. Na obiekcie swoje mecze rozgrywają piłkarze klubu FC Wels. Na arenie odbyło się także jedno spotkanie towarzyskie piłkarskich reprezentacji narodowych (27 maja 2016 roku: Słowacja – Gruzja 3:1).

</doc>
<doc id="4527185" url="https://pl.wikipedia.org/wiki?curid=4527185" title="Parafia św. Antoniego z Padwy w Rząsce">
Parafia św. Antoniego z Padwy w Rząsce

Parafia św. Antoniego z Padwy w Rząsce – rzymskokatolicka parafia znajdująca się w archidiecezji krakowskiej, w dekanacie Kraków-Bronowice, w Polsce.
Historia.
Pierwsza kaplica w Rząsce powstała w 1887. Wieś należała wówczas do parafii św. Szczepana w Krakowie. W 1951 weszła w skład powstałej w tym roku parafii Matki Bożej Nieustającej Pomocy w Krakowie.
W 1979 arcybiskup krakowski kard. Franciszek Macharski erygował parafię św. Antoniego z Padwy w Rząsce. W latach 1981–1984 zbudowano kościół, konsekrowany w 2004 przez kard. Macharskiego.

</doc>
<doc id="4527186" url="https://pl.wikipedia.org/wiki?curid=4527186" title="Roca (Nebraska)">
Roca (Nebraska)

Roca – wieś w Stanach Zjednoczonych, w stanie Nebraska, w hrabstwie Lancaster.

</doc>
<doc id="4527188" url="https://pl.wikipedia.org/wiki?curid=4527188" title="Sprague (Nebraska)">
Sprague (Nebraska)

Sprague – wieś w Stanach Zjednoczonych, w stanie Nebraska, w hrabstwie Lancaster.

</doc>
<doc id="4527192" url="https://pl.wikipedia.org/wiki?curid=4527192" title="Hydaspes (syn Taumasa)">
Hydaspes (syn Taumasa)

Hydaspes (gr. trb. "Hydaspês") – w mitologii greckiej bóg rzeki Hydaspes, płynącej przez ziemię nazywaną Pakistan w północno-zachodnich Indiach. Wspierał Indusów w ich wojnie przeciwko atakującym wojskom boga Dionizosa. Jego rodzicami byli okeanida Elektra i bóg zjawisk przyrodniczych na morzu Taumas. Istnieje też wersja wg której rodzicami Hydaspesa byli tytan Okeanos i tytanida Tetyda. Jego żoną była nimfa Astris, z którą miał syna Deriadesa, króla Indii. 
W mitologii greckiej występuje kilka postaci o imieniu Hydaspes.

</doc>
<doc id="4527193" url="https://pl.wikipedia.org/wiki?curid=4527193" title="Brady (Nebraska)">
Brady (Nebraska)

Brady – wieś w Stanach Zjednoczonych, w stanie Nebraska, w hrabstwie Lincoln.

</doc>
<doc id="4527197" url="https://pl.wikipedia.org/wiki?curid=4527197" title="Maxwell (Nebraska)">
Maxwell (Nebraska)

Maxwell – wieś w Stanach Zjednoczonych, w stanie Nebraska, w hrabstwie Lincoln.

</doc>
<doc id="4527198" url="https://pl.wikipedia.org/wiki?curid=4527198" title="DDB&amp;tribal">
DDB&amp;tribal



</doc>
<doc id="4527201" url="https://pl.wikipedia.org/wiki?curid=4527201" title="Sutherland (Nebraska)">
Sutherland (Nebraska)

Sutherland – wieś w Stanach Zjednoczonych, w stanie Nebraska, w hrabstwie Lincoln.

</doc>
<doc id="4527202" url="https://pl.wikipedia.org/wiki?curid=4527202" title="Parafia Najświętszej Maryi Panny Matki Kościoła w Toporzysku">
Parafia Najświętszej Maryi Panny Matki Kościoła w Toporzysku

Parafia Najświętszej Maryi Panny Matki Kościoła w Toporzysku – rzymskokatolicka parafia znajdująca się w archidiecezji krakowskiej, w dekanacie Jordanów, w Polsce.
Historia.
Toporzysko należało do parafii Świętych Apostołów Szymona i Judy Tadeusza w Łętowni, a od 1856 do parafii Przenajświętszej Trójcy w Jordanowie.
W 1975 w Toporzysku zamieszkał wikariusz parafii jordanowskiej i utworzono tu punkt duszpasterski. 24 kwietnia 1983 arcybiskup krakowski kard. Franciszek Macharski erygował parafię Najświętszej Maryi Panny Matki Kościoła w Toporzysku. W latach 1984–1988 zbudowano kościół, konsekrowany w 2000 przez kard. Macharskiego.

</doc>
<doc id="4527205" url="https://pl.wikipedia.org/wiki?curid=4527205" title="Vistula Group">
Vistula Group



</doc>
<doc id="4527206" url="https://pl.wikipedia.org/wiki?curid=4527206" title="Wallace (Nebraska)">
Wallace (Nebraska)

Wallace – wieś w Stanach Zjednoczonych, w stanie Nebraska, w hrabstwie Lincoln.

</doc>
<doc id="4527208" url="https://pl.wikipedia.org/wiki?curid=4527208" title="Wellfleet (Nebraska)">
Wellfleet (Nebraska)

Wellfleet – wieś w Stanach Zjednoczonych, w stanie Nebraska, w hrabstwie Lincoln.

</doc>
<doc id="4527212" url="https://pl.wikipedia.org/wiki?curid=4527212" title="Yanshufei Agudat Sport Tel Awiw">
Yanshufei Agudat Sport Tel Awiw

Yanshufei Agudat Sport Tel Awiw – izraelski klub futsalowy z siedzibą w mieście Tel Awiw, obecnie występuje w najwyższej klasie rozgrywkowej Izraela.
W 1999 i 2000 klub występował w najwyższej lidze zwanej "5X5 Coca-Cola League", wygrywając mistrzostwo kraju.

</doc>
<doc id="4527214" url="https://pl.wikipedia.org/wiki?curid=4527214" title="Tala (Urugwaj)">
Tala (Urugwaj)

Tala – miasto w Urugwaju, w departamencie Canelones. Miasto w 2011 roku liczyło 5089 mieszkańców.
Położenie.
Miasto leży na szlaku drogi krajowej nr 7, w depatramencie Canelones, oddalone o około 65 km na północny wschód od miasta Montevideo.
Strefa czasowa.
Strefa czasowa, w której leży Tala to UTC-3.

</doc>
<doc id="4527217" url="https://pl.wikipedia.org/wiki?curid=4527217" title="Baselios Geevarghese II">
Baselios Geevarghese II

Baselios Geevarghese II (imię świeckie Geevarghese Puthenpurackal, ur. 16 czerwca 1874 w Kurichi, zm. 3 stycznia 1964) – duchowny Malankarskiego Kościoła Ortodoksyjnego, w latach 1929-1964 Katolikos Wschodu i zwierzchnik tegoż Kościoła. 
Życiorys.
Pochodził z szanowanej rodziny, jego matka była krewną późniejszego malankarskiego świętego, Grzegorza z Parumali. 24 maja 1892 został wyświęcony na subdiakona, a niedługo później na diakona. Święcenia kapłańskie przyjął 26 listopada 1898, a cztery dni później złożył śluby zakonne. Sakrę biskupią otrzymał 10 września 1912 z rąk emerytowanego patriarchy antiocheńskiego Ignacego Abdul Masiha II i objął rządy w diecezjach Niranam i Thumpamon. Jako biskup przyjął imię Grzegorz. 15 lutego 1929, po śmierci poprzednika, został intronizowany na katolikosa. W 1934 roku został wybrany na metropolitę Malankary, od tego czasu oba urzędy pozostają połączone. W roku 1958 dokonał zjednoczenia zwaśnionych odłamów Kościoła malankarskiego, unia ta przetrwała 17 lat. W ciągu swoich rządów dwa razy poświęcił krzyżmo święte, konsekrował też jedenastu biskupów.
Zmarł 3 stycznia 1964 w wieku 89 lat, niedługo przed śmiercią miała się mu ukazać Matka Boża. Jego następcą na stolicy św. Tomasza został Baselios Augen I.

</doc>
<doc id="4527218" url="https://pl.wikipedia.org/wiki?curid=4527218" title="Herb Ljubljany">
Herb Ljubljany



</doc>
<doc id="4527222" url="https://pl.wikipedia.org/wiki?curid=4527222" title="Sadarghat">
Sadarghat

Sadarghat – nabrzeże w podejściu miasta Dhaka do rzeki Buriganga. Jest on również centralnym punktem Buckland Bund. Pierwotnie był zbudowany jako miejsce do cumowania łodzi. Duże statki nie mogą obecnie go używać z powodu zanikania wejścia do koryta rzeki i ogólnego zmniejszenia zdolności nawigacyjnej śródlądowych dróg wodnych. W latach 20 XIX wieku biura Magistrate and Collector i wielu innych biur stopniowo przesuwały się na wschód do miejsc blisko Sadarghat, a miejscowości na północ od niego wyrosły jako nowe centrum miasta.
Czasy współczesne.
Obecnie setki łodzie docierają do Sadarghat i wypływają z niego, ułatwiając komunikację z innymi dzielnicami (głównie południowymi). Barki przewożące ładunki korzystają z Sadarghat również jako punkt cumowania i odpłynięcia. Sadarghat stał się też dużym rynkiem owoców, warzyw i różnych artykułów. Jest w nim również terminal dla parowców przewożących pasażerów.

</doc>
<doc id="4527225" url="https://pl.wikipedia.org/wiki?curid=4527225" title="Stapleton (Nebraska)">
Stapleton (Nebraska)

Stapleton – wieś w Stanach Zjednoczonych, w stanie Nebraska, siedziba administracyjna hrabstwa Logan.

</doc>
<doc id="4527228" url="https://pl.wikipedia.org/wiki?curid=4527228" title="Taylor (Nebraska)">
Taylor (Nebraska)

Taylor – wieś w Stanach Zjednoczonych, w stanie Nebraska, siedziba administracyjna hrabstwa Loup.

</doc>
<doc id="4527230" url="https://pl.wikipedia.org/wiki?curid=4527230" title="Meadow Grove">
Meadow Grove

Meadow Grove – wieś w Stanach Zjednoczonych, w stanie Nebraska, w hrabstwie Madison.

</doc>
<doc id="4527240" url="https://pl.wikipedia.org/wiki?curid=4527240" title="Stephan Ladislav Luzinszky de Luzna et Reglicze">
Stephan Ladislav Luzinszky de Luzna et Reglicze

Stephan Ladislav Luzinszky de Luzna et Reglicze (ur. ?, zm. 1734) – duchowny rzymskokatolicki, biskup wielkowaradyński.
Biografia.
W 1733 papież Klemens XII prekonizował go biskupem wielkowaradyńskim. Brak informacji kiedy i od kogo otrzymał sakrę biskupią.

</doc>
<doc id="4527242" url="https://pl.wikipedia.org/wiki?curid=4527242" title="Vængir Júpiters (futsal)">
Vængir Júpiters (futsal)

Vængir Júpiters – islandzki klub futsalowy z siedzibą w mieście Reykjavík, obecnie występuje w najwyższej klasie rozgrywkowej Islandii. Jest sekcją futsalu klubu sportowego Vængir Júpiters.

</doc>
<doc id="4527244" url="https://pl.wikipedia.org/wiki?curid=4527244" title="Astris">
Astris

Astris także Asterja (gr. trb. "Astris"; "Asteriê") – w mitologii greckiej jedna z Heliad, córka boga Heliosa i okeanidy Klimene, siostra Faetona. Istnieje też wersja wg której matką jej była okeanida Keto. Była żoną boga indyjskiej rzeki Hydaspesa. Mieli syna Deriadesa, króla Indii.

</doc>
<doc id="4527245" url="https://pl.wikipedia.org/wiki?curid=4527245" title="Ulica Włodarzewska w Warszawie">
Ulica Włodarzewska w Warszawie

Ulica Włodarzewska – ulica w Warszawie, w dzielnicy Ochota.
Historia.
Ulica Włodarzewska biegnie śladem dawnej drogi wiejskiej, wzdłuż której położona była wieś Szczęśliwice. Droga ta wówczas odchodziła na zachód od Szosy Krakowskiej, prowadząc do Włoch. Przy zachodnim krańcu krzyżowała się z inną drogą, a obszar ten określano jako Budki Szczęśliwickie. 
W ramach rozszerzenia Warszawy w 1916 w obręb XXIII okręgu miasta włączono Rakowiec. Oznaczało to objęcie granicami miasta dotąd przedmiejskiego fragmentu Szosy Krakowskiej i przylegającego do niej odcinka drogi do Szczęśliwic. Nowe ulice nazwano Grójecką (jako przedłużenie już wcześniej włączonej do miasta ulicy) i Solipsowską, zgodnie z miejscowościami, do których prowadziły (Grójec i Solipse). W 1951 wraz z dalszym rozszerzeniem Warszawy w jej granicach znalazła się cała ówczesna ulica Solipsowska. W tym czasie ulica ta kończyła się na zachodzie skrzyżowaniem z ulicą Naukową i przebiegała przez tory Elektrycznej Kolei Dojazdowej, później Warszawskiej Kolei Dojazdowej, oraz kolei radomskiej. Przy skrzyżowaniu Solipsowskiej i Drawskiej znajdował się przystanek Warszawa Szczęśliwice. 12 kwietnia 1954 zmieniono nazwę ulicy na Włodarzewską. Później torowisko linii radomskiej i nowej trasy WKD rozbudowano i dobudowano odcinek Alej Jerozolimskich od dworca Warszawa Główna Osobowa do wylotu z miasta. Przez rozbudowane torowisko zlikwidowano przejazd, a jednocześnie połączenie Włodarzewskiej z Alejami Jerozolimskimi zaprojektowano tak, że jest ono skrzyżowaniem bezkolizyjnym, a więc nie ma przejazdu ulicą Włodarzewską na wprost przez jezdnie Alej. W ten sposób ulicę Włodarzewską podzielono na trzy niepołączone bezpośrednio odcinki – od ulicy Grójeckiej do Alej Jerozolimskich, z dobudowanym odcinkiem odbijającym ku Alejom na północ od dotychczasowego przebiegu ulicy (na wschód od torowiska), między torowiskiem a ulicą Jutrzenki oraz od Alej Jerozolimskich, a praktycznie ulicy Budki Szczęśliwickie, do ulicy Popularnej (po przekierowaniu zakończenia od ulicy Naukowej do Popularnej). 
Po kolejnych reformach podziału administracyjnego Warszawy w granicach Ochoty pozostał pierwszy odcinek, a dwa pozostałe znalazły się we Włochach (jeden na granicy z Ochotą, częściowo pozostając w jej obrębie). W związku z tym planowano odcinek leżący na pograniczu Włoch i Ochoty wyłączyć z numeracji ulicy Włodarzewskiej i włączyć do numeracji ulicy Jutrzenki, z którą się krzyżował. Ostatecznie 6 listopada 2014 odcinek ten włączono do nowo wytyczonej ulicy Szybkiej. 15 stycznia 2015 odcinek najbardziej położony na zachód nazwano ulicą Wiktoryn, a pozostały leżący we Włochach pozbawiono nazwy. W następnym roku nazwę Wiktoryn rozciągnięto na odcinek do Budek Szczęśliwickich. Nazwa Wiktoryn pochodzi od nazwy folwarku, do którego droga ta prowadziła w XIX wieku i późniejszej części miasta.
Od lat 90. XX wieku rozpoczęła się znacząca zmiana charakteru ulicy. Od tego czasu wzdłuż niej budowano bloki mieszkalne. Okolica została uznana za atrakcyjną ze względu na obecność parku Szczęśliwickiego i stosunkowo niedużą odległość od centrum miasta. W 2008 ulicą poprowadzono linię autobusową (wówczas numer 208), przy czym ze względu na małą szerokość ulicy zdecydowano się wtedy na linię jednokierunkową obsługiwaną przez krótkie autobusy. W 2015 rozpoczęto przebudowę ulicy, co wiąże się z jej poszerzeniem i wyposażeniem w kanalizację burzową. Intensywna urbanizacja sprawia, że na osiedlach wzdłuż Włodarzewskiej zauważalna jest miejska wyspa ciepła.
Ważniejsze obiekty.
W rejonie, w którym przerwano ciągłość ulicy, znajduje się przystanek kolejowy Warszawa Aleje Jerozolimskie. Ponadto ulica Wiktoryn znajduje się na tyłach pierwszego w Polsce sklepu sieci Castorama (ulica Popularna 71), sklepu sieci Black Red White (ul. Popularna 75) oraz zespołu biurowców Kopernik Office Buildings (Al. Jerozolimskie 172/180).
Przy ulicy Włodarzewskiej w 2019 była jedna stacja Veturilo (Stacja nr 9560 Włodarzewska–Maszynowa).
Inne ulice o tej samej nazwie.
W 1921 nazwę Włodarzewska nadano dotychczasowej ulicy Spokojnej na Mokotowie. Ulica ta w latach 30. została wchłonięta przez nowo wytyczaną aleję Niepodległości.
Po rozszerzeniu Warszawy o Włochy na ówczesnej Ochocie znalazła się druga ulica o nazwie Solipsowska, a przy akcji zmiany nazw w 1954 zadecydowano o zmianie nazwy ulicy na Szczęśliwicach. Ulica Solipsowska we Włochach później została nazwana Solipską.

</doc>
<doc id="4527259" url="https://pl.wikipedia.org/wiki?curid=4527259" title="István Fiedler">
István Fiedler

István Fiedler (ur. 14 października 1871 w Nagybecskerek, zm. 25 października 1957 w Oradei) – węgierski duchowny rzymskokatolicki, biskup Oradea Mare i Satu Mare.
Biografia.
8 września 1894 w Temesvár otrzymał święcenia prezbiteriatu i został kapłanem diecezji segedyńsko-csanádzkiej. Po utracie przez Węgry części terytorium po I wojnie światowej, pracował w Rumunii.
16 października 1930 papież Pius XI prekonizował go biskupem Oradea Mare i Satu Mare. 8 grudnia 1930 przyjął sakrę biskupią z rąk nuncjusza apostolskiego w Rumunii abpa Angelo Marii Dolciego. Współkonsekratorami byli biskup Timișoary Augustin Pacha oraz biskup Alba Iulia Gusztáv Károly Majláth.
15 grudnia 1939 zrezygnował z biskupstwa. Otrzymał wówczas biskupstwo tytularne Mulia.

</doc>
<doc id="4527261" url="https://pl.wikipedia.org/wiki?curid=4527261" title="FC Feniks">
FC Feniks

FC Feniks – kosowski klub futsalowy z siedzibą w mieście Glogovac, obecnie występuje w najwyższej klasie rozgrywkowej Kosowa.

</doc>
<doc id="4527262" url="https://pl.wikipedia.org/wiki?curid=4527262" title="Christine Bell">
Christine Bell

Christine Bell z domu Perera (ur. 11 października 1949) – brytyjska lekkoatletka, płotkarka.
3 czerwca 1967 w Blackburn ustanowiła nieoficjalny rekord świata w biegu na 100 metrów przez płotki rezultatem 13,7 s. 
Zdobyła brązowy medal w biegu na 50 metrów przez płotki na europejskich igrzyskach halowych w 1969 w Belgradzie, przegrywając jedynie z Karin Balzer z NRD i Metą Antenen ze Szwajcarii. Zajęła 7 miejsce w biegu na 100 metrów przez płotki na mistrzostwach Europy w 1969 w Atenach.
Startując w reprezentacji Anglii zdobyła brązowy medal w biegu na 100 metrów przez płotki na Igrzyskach Brytyjskiej Wspólnoty Narodów w 1970 w Edynburgu, za Australijkami Pamelą Kilborn i Maureen Caird.
Bell była mistrzynią Wielkiej Brytanii (AAA) w biegu na 100 metrów przez płotki w 1968 oraz w biegu na 200 metrów przez płotki w 1968 i 1970, a także brązową medalistką na 200 metrów przez płotki w 1967. W hali była mistrzynią Wielkiej Brytanii w biegu na 60 metrów przez płotki w 1969. 
Poprawiała rekord Wielkiej Brytanii w biegu na 100 metrów przez płotki do czasu 13,4 s, uzyskanego 2 sierpnia 1970 w Berlinie. Był to również jej rekord życiowy.

</doc>
<doc id="4527265" url="https://pl.wikipedia.org/wiki?curid=4527265" title="Kościół Świętych Apostołów Piotra i Pawła w Wierzbnie">
Kościół Świętych Apostołów Piotra i Pawła w Wierzbnie

Kościół Świętych Apostołów Piotra i Pawła – rzymskokatolicki kościół parafialny należący do parafii pod tym samym wezwaniem (dekanat Grębków diecezji siedleckiej).
Obecna świątynia została wzniesiona w latach 1855-56 przez nowych właścicieli okolicznych dóbr – Helenę i Pawła Swinarskich. Poprzedni kościół został zniszczony przez huragan. Konsekrowana została w 1930 roku przez biskupa Henryka Przeździeckiego.
Na górnej kondygnacji fasady budowli znajduje się kamienny posąg św. Piotra. Z kolei we wnętrzu można znaleźć nawiązania do sztuki barokowej: m.in. kilka detali oraz obrazy z XVIII wieku, m.in. Matki Bożej z Dzieciątkiem.

</doc>
<doc id="4527268" url="https://pl.wikipedia.org/wiki?curid=4527268" title="Christine Perera">
Christine Perera



</doc>
<doc id="4527276" url="https://pl.wikipedia.org/wiki?curid=4527276" title="Intergwara">
Intergwara



</doc>
<doc id="4527277" url="https://pl.wikipedia.org/wiki?curid=4527277" title="Interdialekt">
Interdialekt



</doc>
<doc id="4527278" url="https://pl.wikipedia.org/wiki?curid=4527278" title="Filip Obuchowicz">
Filip Obuchowicz



</doc>
<doc id="4527286" url="https://pl.wikipedia.org/wiki?curid=4527286" title="Ludwika z Saksonii-Gothy-Altenburga">
Ludwika z Saksonii-Gothy-Altenburga



</doc>
<doc id="4527287" url="https://pl.wikipedia.org/wiki?curid=4527287" title="Maria z Saksonii-Altenburga">
Maria z Saksonii-Altenburga



</doc>
<doc id="4527289" url="https://pl.wikipedia.org/wiki?curid=4527289" title="Tadeusz Szafarczyk">
Tadeusz Szafarczyk

Tadeusz Szafarczyk (ur. 1921 w Cieszynie, zm. 27 lipca 2007 w Cieszynie) – polski fotograf, krajoznawca. Członek założyciel cieszyńskiego oddziału Polskiego Towarzystwa Fotograficznego. Prezes Zarządu Cieszyńskiego Towarzystwa Fotograficznego. Członek założyciel Ogólnopolskiej Grupy Twórczej "Art Foto".
Życiorys.
Tadeusz Szafarczyk związany z cieszyńskim środowiskiem fotograficznym – mieszkał, pracował, tworzył w Cieszynie. Fotografował od 1938 roku. Miejsce szczególne w jego twórczości zajmowała fotografia krajobrazowa, fotografia krajoznawcza, fotografia, pejzażowa oraz fotografia socjologiczna. W 1957 roku był współzałożycielem ówczesnego cieszyńskiego oddziału Polskiego Towarzystwa Fotograficznego – późniejszego Cieszyńskiego Towarzystwa Fotograficznego. Będąc członkiem rzeczywistym CTF, w latach 1969–1981 uczestniczył w pracach Zarządu CTF – jako wiceprezes i prezes Zarządu. 
Tadeusz Szafarczyk począwszy od 1958 roku uczestniczył w wielu wystawach fotograficznych (w ponad 120 ekspozycjach) w Polsce i za granicą; indywidualnych, zbiorowych, poplenerowych oraz pokonkursowych – na których otrzymał wiele nagród, wyróżnień, dyplomów, listów gratulacyjnych. W 1972 roku otrzymał uprawnienia Instruktora Fotografii Krajoznawczej. W 1999 otrzymał dyplom 10-lecia Centrum Fotografii Krajoznawczej Polskiego Towarzystwa Turystyczno-Krajoznawczego w Łodzi.
W 2001 roku w uznaniu zasług na niwie fotografii krajoznawczej, został wyróżniony Nagrodą Honorową im. Fryderyka Kremsera – nagrodą przyznawaną przez Komisję Fotografii Krajoznawczej Zarządu Głównego Polskiego Towarzystwa Turystyczno-Krajoznawczego.

</doc>
<doc id="4527290" url="https://pl.wikipedia.org/wiki?curid=4527290" title="Supradialekt">
Supradialekt



</doc>
<doc id="4527291" url="https://pl.wikipedia.org/wiki?curid=4527291" title="Supragwara">
Supragwara



</doc>
<doc id="4527292" url="https://pl.wikipedia.org/wiki?curid=4527292" title="Michele Cecchini">
Michele Cecchini

Michele Cecchini (ur. 3 marca 1920 w Lammari, zm. 26 kwietnia 1989) – włoski duchowny rzymskokatolicki, arcybiskup, dyplomata papieski.
Biografia.
2 lipca 1944 otrzymał święcenia prezbiteriatu i został kapłanem archidiecezji Lukki.
26 lutego 1969 papież Paweł VI mianował go pronuncjuszem apostolskim na Madagaskarze oraz arcybiskupem tytularnym akwilejskim. Od 1 marca 1969 akredytowany był również na Mauritiusie. 13 kwietnia 1969 w katedrze św. Marcina w Lukce przyjął sakrę biskupią z rąk sekretarza stanu kard. Amleto Giovanniego Cicognaniego. Współkonsekratorami byli sekretarz Kongregacji Nadzwyczajnych Spraw Kościoła abp Agostino Casaroli oraz biskup pomocniczy Lukki Enrico Bartoletti.
18 czerwca 1976 został pronuncjuszem apostolskim w Jugosławii. 4 grudnia 1984 objął Nuncjaturę Apostolską w Austrii, gdzie pozostał do śmierci.

</doc>
<doc id="4527293" url="https://pl.wikipedia.org/wiki?curid=4527293" title="Operacja permska">
Operacja permska



</doc>
<doc id="4527294" url="https://pl.wikipedia.org/wiki?curid=4527294" title="Operacja odeska">
Operacja odeska



</doc>
<doc id="4527297" url="https://pl.wikipedia.org/wiki?curid=4527297" title="Lekt łączony">
Lekt łączony



</doc>
<doc id="4527310" url="https://pl.wikipedia.org/wiki?curid=4527310" title="Front Białoruski (ujednoznacznienie)">
Front Białoruski (ujednoznacznienie)



</doc>
<doc id="4527313" url="https://pl.wikipedia.org/wiki?curid=4527313" title="Konserwatyzm językowy">
Konserwatyzm językowy



</doc>
<doc id="4527314" url="https://pl.wikipedia.org/wiki?curid=4527314" title="František Peterka">
František Peterka

František Peterka (ur. 17 marca 1922 w Pradze, zm. 24 listopada 2016 w Libercu) – czeski aktor. 

</doc>
<doc id="4527315" url="https://pl.wikipedia.org/wiki?curid=4527315" title="Hełmówka rdzawa">
Hełmówka rdzawa

Hełmówka rdzawa ("Galerina vittiformis" (Fr.) Singer – gatunek grzybów należący do rodziny podziemniczkowatych ("Hymenogastraceae").
Systematyka i nazewnictwo.
Pozycja w klasyfikacji według Index Fungorum: "Galerina, Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1838 roku Elias Fries nadając mu nazwę "Agaricus vittiformis". Obecną, uznaną przez Index Fungorum nazwę nadał mu w 1935 roku Rolf Singer.
Ma ponad 20 synonimów. Niektóre z nich:
Nazwę polską zaproponował Władysław Wojewoda w 2003 r.
Morfologia.
Średnica 2–6 mm, u młodych owocników stożkowaty, potem coraz szerszy, szerokostożkowaty lub wypukły. Jest higrofaniczny. W stanie wilgotnym powierzchnia naga, o barwie od brązowej do ciemnobrązowej, prążkowana do połowy promienia, w stanie suchym dwubarwna, jaśniejsza przy brzegu.
Wąsko przyrośnięte, dość rzadkie, z międzyblaszkami, o tej samej barwie co kapelusz.
Wysokość 7–35 mm, grubość 0,5–1 mm, cylindryczny, kruchy. Powierzchnia u młodych owocników o barwie od białawej do żółtawej, w dolnej części brązowej, pokryta drobnymi, białawymi włókienkami. Podstawa z białą grzybnią.
Cienki, bez wyraźnego zapachu i smaku, niezmieniający barwy po uszkodzeniu.
Wysyp zarodników cynamonowobrązowy. Zarodniki 9–13 × 6–7 µm; migdałowate do szeroko wrzecionowatych, brodawkowate, w KOH pomarańczowobrązowe, amyloidalne. Podstawki 2–sterygmowe lub 4–sterygmowe. Pleurocystydy i cheilocystydy 40–75 × 5–15 µm, baryłkowate, z długą szyjką i zaokrąglony lub nieco ostrym wierzchołkiem, gładkie, cienkościenne, w KOH hialinowe. W strzępkach skórki kapelusza występują sprzążki.
Występowanie i siedlisko.
Hełmówka rdzawa w Europie i Ameryce Północnej jest szeroko rozprzestrzeniona. Podano jej występowanie także w Nowej Zelandii i Antarktyce (na Szetlandach i Wyspie Króla Jerzego). W piśmiennictwie naukowym na terenie Polski do 2003 r. podano 8 stanowisk. Nowsze stanowiska podaje internetowy atlas grzybów. Zaliczona w nim jest do gatunków rzadkich i chronionych.
Saprotrof. Owocniki wyrastają w lasach wśród mchów od czerwca do października.
Gatunki podobne.
Hełmówka rdzawa jest jedną z bardziej pospolitych hełmówek. Charakteryzuje się drobnymi, białawymi włókienkami na trzonie, wyraźnie prążkowanym kapeluszem i brakiem zapachu. Jest jednak wiele podobnych morfologicznie gatunków hełmówek, stąd też dla pewnej identyfikacji wymagane jest badanie mikroskopowe. W badaniu tym hełmówka rdzawa charakteryzuje się dużymi cystydami z długimi szyjkami, drobnoziarnistymi zarodnikami i brakiem cystyd na powierzchni kapelusza. Bardzo podobna hełmówka mchowa ("Galerina atkinsoniana") odróżnia się występowaniem cystyd na powierzchni kapelusza. Występują dwie formy hełmówki rdzawej; z podstawkami 2– lub 4–sterygmowymi.

</doc>
<doc id="4527316" url="https://pl.wikipedia.org/wiki?curid=4527316" title="Galerina vittiformis">
Galerina vittiformis



</doc>
<doc id="4527317" url="https://pl.wikipedia.org/wiki?curid=4527317" title="Jorge Buxadé">
Jorge Buxadé

Jorge Buxadé Villalba (ur. 16 czerwca 1975 w Barcelonie) – hiszpański i kataloński polityk oraz prawnik, działacz partii Vox, poseł do Parlamentu Europejskiego IX kadencji.
Życiorys.
W 1999 ukończył studia prawnicze na katalońskim prywatnym uniwersytecie Universitat Abat Oliba CEU. W 2003 dołączył do Cuerpo de Abogados del Estado, korpusu urzędników służby cywilnej. Od 2008 członek izby adwokackiej w Barcelonie. Był sekretarzem katalońskiego regionalnego trybunału gospodarczo-administracyjnego. Wykładał prawo administracyjne na macierzystej uczelni i na UIC Barcelona. Został też arbitrem w barcelońskim trybunale arbitrażowym. Reprezentował państwo hiszpańskie w sporze prawnym dotyczącym zorganizowania w gminie Arenys de Munt w 2009 niewiążącego referendum dotyczącego niepodległości Katalonii.
W połowie lat 90. związany z ugrupowaniami odwołującymi się do Falangi, był m.in. kandydatem z listy formacji Falange Española de las JONS. Później współpracował z Montserrat Nebrerą, regionalną posłanką Partii Ludowej. Objął funkcję przewodniczącego Fòrum Català de la Família, konserwatywnej organizacji działającej m.in. na rzecz delegalizacji aborcji.
Wstąpił również do ugrupowania Vox, wszedł w skład krajowego komitetu wykonawczego tej partii. W 2019 został liderem swojego ugrupowania w wyborach do Europarlamentu. W wyniku głosowania z maja tegoż roku uzyskał mandat eurodeputowanego IX kadencji.

</doc>
<doc id="4527318" url="https://pl.wikipedia.org/wiki?curid=4527318" title="Usługi informacji rzecznej">
Usługi informacji rzecznej

Usługi informacji rzecznej (ang. "river information services", RIS) – oznaczają zharmonizowane usługi informacyjne wspierające zarządzanie ruchem i transportem w żegludze śródlądowej, w tym wszędzie tam, gdzie jest to technicznie wykonalne, współdziałanie z innymi rodzajami transportu.
RIS obejmuje usługi takie jak informacje o drogach wodnych, informacje o ruchu, zarządzanie ruchem, wspomaganie łagodzenia skutków katastrof, informacje dla zarządzania transportem, usługi statystyczne i celne oraz opłaty żeglugowe i portowe.

</doc>
<doc id="4527319" url="https://pl.wikipedia.org/wiki?curid=4527319" title="Żelezarec Skopje">
Żelezarec Skopje

Żelezarec Skopje – północnomacedoński klub futsalowy z siedzibą w mieście Skopje, obecnie występuje w najwyższej klasie rozgrywkowej Macedonii Północnej.

</doc>
<doc id="4527322" url="https://pl.wikipedia.org/wiki?curid=4527322" title="Ordynacja próchnowska">
Ordynacja próchnowska



</doc>
<doc id="4527325" url="https://pl.wikipedia.org/wiki?curid=4527325" title="Zelezarec Skopje">
Zelezarec Skopje



</doc>
<doc id="4527333" url="https://pl.wikipedia.org/wiki?curid=4527333" title="Szowinizm">
Szowinizm

Szowinizm (fr. "chauvinisme") – jedna z form skrajnego nacjonalizmu oraz przekonanie o wyższości i wspaniałości swego narodu. Można go również zdefiniować jako „irracjonalną wiarę w wyższość lub dominację własnej grupy ludzi". Co więcej, szowinista postrzega własnych ludzi jako niepowtarzalnych i wyjątkowych, podczas gdy reszta ludzi jest uważana za słabych lub podrzędnych.
Szowinizm rozszerzył swoje pierwotne znaczenie o fanatyczne oddanie i nadmierną stronniczość w stosunku do każdej grupy lub sprawy, do jakiej się należy, zwłaszcza gdy obejmuje to uprzedzenia lub wrogość wobec osób z zewnątrz, lub grup rywalizujących, i utrzymuje się nawet w obliczu przeważającego oporu. To francuskie pojęcie funkcjonuje analogicznie do brytyjskiego terminu jingoizm, który zachował swoje znaczenie jako szowinizm ściśle w swoim pierwotnym rozumieniu, to znaczy jako postawa agresywnego nacjonalizmu.
Etymologia.
Wyrażenie pochodzi od Nicolasa Chauvin, legendarnego żołnierza napoleońskiego znanego z komedii "Le soldat laboureur" Eugene'a Scribe'a. Bohater tej opowieści, rolnik, był fanatycznie i naiwnie oddany Napoleonowi.
Szowinizm płciowy.
Męski szowinizm.
Męski szowinizm opiera się na przekonaniu, że mężczyźni są lepsi od kobiet. Pierwsze udokumentowane użycie sformułowania „męski szowinizm” znajduje się w sztuce z 1935 roku Clifforda Odeta "Till the Day I Die".
Kobiecy szowinizm.
Kobiecy szowinizm to przekonanie, że kobiety moralnie przewyższają mężczyzn, i uważany jest on za antyfeministyczny. Termin ten został przyjęty przez krytyków niektórych rodzajów lub aspektów feminizmu; godnym uwagi przykładem jest feministka drugiej fali Betty Friedan, która w swoich postulatach wykluczała lesbijki i czarnoskóre kobiety.
Ariel Levy posłużyła się tym określeniem w pokrewnym, aczkolwiek przeciwnym znaczeniu w swojej książce "Female Chauvinist Pigs", w której twierdzi, że wiele młodych kobiet w Stanach Zjednoczonych i poza nimi odtwarza męski szowinizm i dawne mizoginistyczne stereotypy.

</doc>
<doc id="4527336" url="https://pl.wikipedia.org/wiki?curid=4527336" title="Exequiel Palacios">
Exequiel Palacios

Exequiel Alejandro Palacios (ur. 5 października 1998 w Famaillá) – argentyński piłkarz, który występuje na pozycji środkowego pomocnika w niemieckim klubie Bayer 04 Leverkusen oraz w reprezentacji Argentyny.
Kariera klubowa.
Palacios jest wychowankiem River Plate. Zadebiutował w lidze 8 listopada 2015 r. w meczu przeciwko Newell's Old Boys. W 2018 roku wraz ze swoim klubem triumfował w rozgrywkach Copa Libertadores. W swoim ostatnim sezonie w CA River Plate, zawodnik wystąpił w 14 spotkaniach, w których to zaliczył jednego gola oraz jedną asystę.
16 grudnia 2019, na stronie oficjalnej klubu Bayer Leverkusen pojawiła się informacja o pozyskaniu Exequiela Palaciosa za kwotę 25 milionów euro. Na mocy nowej umowy, piłkarz podpisał kontrakt, który ważny jest do 30 czerwca 2025, natomiast przejście do nowego zespołu będzie możliwe dopiero 1 stycznia 2020 roku.
Kariera reprezentacyjna.
Palacios w roku 2017 wystąpił w reprezentacji U-20 na Mistrzostwach Świata U-20. Argentyna odpadła jednak z turnieju już w fazie grupowej. 8 września 2018 r. zadebiutował w reprezentacji Argentyny w spotkaniu towarzyskim z reprezentacją Gwatemali.

</doc>
<doc id="4527338" url="https://pl.wikipedia.org/wiki?curid=4527338" title="Shawn Mendes (album)">
Shawn Mendes (album)

Shawn Mendes – trzeci album studyjny kanadyjskiego piosenkarza Shawna Mendesa. Wydawnictwo ukazało się 25 maja 2018 roku nakładem wytwórni muzycznej Island.
Promocję albumu rozpoczęto w marcu 2018 roku, wraz z premierą pierwszego promującego singla – „In My Blood”, kompozycja w Polsce zajęła m.in. 17. miejsce w notowaniu AirPlay – Top. Kolejnym singlem został utwór „Lost in Japan”. Krążek zadebiutował na szczycie notowania "Billboard 200", rozchodząc się w pierwszym tygodniu w ilości 182 000 egzemplarzy. Ten wyczyn sprawił, że Mendes stał się trzecim najmłodszym artystą na szczycie listy z co najmniej 3 albumami, wraz z Miley Cyrus i Justinem Bieberem. W Polsce krążek dotarł do piątego miejsca notowania OLiS i uzyskał status trzykrotnie platynowej płyty.

</doc>
<doc id="4527345" url="https://pl.wikipedia.org/wiki?curid=4527345" title="Tornado Kiszyniów">
Tornado Kiszyniów

Tornado Kiszyniów – mołdawski klub futsalowy z siedzibą w mieście Kiszyniów, obecnie występuje w najwyższej klasie rozgrywkowej Mołdawii. Oprócz futsalu w klubie działa sekcja plażowej piłki nożnej, boksu, szachów i tenisa.

</doc>
<doc id="4527349" url="https://pl.wikipedia.org/wiki?curid=4527349" title="Kościół San Michele in Isola">
Kościół San Michele in Isola

Kościół San Michele in Isola (kościół św. Michała na Wyspie) – rzymskokatolicki kościół w Wenecji, na wyspie San Michele, dedykowany św. Michałowi Archaniołowi. Administracyjnie należy do Patriarchatu Wenecji.
Jest pierwszym kościołem zaprojektowanym przez Maura Codussiego w Wenecji i zarazem pierwszym kościołem renesansowym w tym mieście.
Historia.
Pierwotny kościół.
Pierwotny kościół został założony w X wieku i poświęcony Archaniołowi Michałowi. Zbudowano też klasztor, w którym w latach 1212–1818 mieszkali kameduli. Wśród nich był brat Capellari, który później został papieżem (jako Grzegorz XVI), oraz znany kartograf Fra Mauro, którego imieniem nazwano jeden z kraterów na Księżycu. Kościół ten został rozbudowany i konsekrowany w 1221 roku.
Obecny kościół.
W 1436 roku rozpoczęto budowę niewielkiego klasztoru. Dwadzieścia lat później zbudowano kampanilę. Z około 1436 roku pochodzi posąg Michała Archanioła, ukazanego w momencie przebijania smoka, dzieło gotyckiego mistrza, prawdopodobnie pochodzenia toskańskiego. W latach 1469–1478 kościół został przebudowany w obecnym kształcie przez Maura Codussiego, który wcześniej pracował dla kamedułów w Rawennie. Był to jego pierwszy obiekt w Wenecji i zarazem pierwszy wenecki kościół w stylu renesansowym. Projekt fasady i wykorzystanie istryjskiego kamienia wywarły bardzo duży wpływ na wenecką architekturę sakralną. Sześciokątna Cappella Emiliana na lewo od fasady została ufundowana z woli Margherity Vitturi, wdowy po Giovannim Emilianim. W 1527 roku Guglielmo dei Grigi zaprezentował model kaplicy, a prace budowlane rozpoczęły się w roku następnym. W 1529 roku Giovambattista da Carona otrzymał zlecenie na wykonanie grup rzeźbiarskich do trzech ołtarzy we wnętrzu oraz posągów św. Jana Chrzciciela i św. Małgorzaty dla upamiętnienia Giovanniego Battisty Emiliani i Margherity Vitturi. Sześć eliptycznych okien wykonano w 1533 roku z witrażami Giovambattisty, przeora Ospedale dei Battuti na Murano. W 1539 roku Giovanni Antonio da Carona otrzymał zlecenie na budowę ołtarzy, a sam Guglielmo dei Grigi ukończył dekorację kaplicy kładąc w 1540 roku marmurową posadzkę. Prace ostatecznie zakończyły się w 1543 roku. Kaplica została odrestaurowana w latach 1560–1562 przez Jacopa Sansovina . 
XIX wiek.
W 1807 roku Napoleon wybrał sąsiednią wyspę San Christoforo della Pace pod cmentarz miejski. W 1810 roku kanał, który dzielił wyspy San Michele i San Cristoforo, został zasypany w celu rozbudowy cmentarza na wyspę San Michele. W latach 1819–1822 w klasztorze przetrzymywano więźniów politycznych. W 1819 roku klasztor przeszedł w ręce reformatów.
XXI wiek.
W dniach od 12 maja do 2 września 2012 roku z okazji 800. rocznicy przybycia kamedułów do Wenecji Museo Correr, Museo Archeologico Nazionale oraz Sale Monumentali della Biblioteca Nazionale Marciana zorganizowały i zaprezentowały okolicznościową wystawę „San Michele in Isola. Isola della conoscenza. Ottocento anni di storia e cultura camaldolesi nella laguna di Venezia”, poświęconą temu wydarzeniu.
Architektura.
Fasada.
Trzyczęściowa fasada została wzniesiona z białego kamienia istryjskiego. Część środkową wieńczy półokrągły tympanon, poniżej którego znajduje się centralne, okrągłe okno. Części boczne fasady, oddzielone od środkowej lizenami. zostały przeprute monoforiami. W przyziemiu znajduje się portal, zwieńczony tympanonem z XV-wiecznym posągiem "Madonny z Dzieciątkiem" na szczycie. Gotyckie drzwi na prawo od fasady prowadzą do XV-wiecznego klasztoru.
Kaplica Emiliani.
Po lewej stronie fasady znajduje się kaplica Emiliani (cappella Emiliani). Wzniesiona na planie sześciokąta, jest zwieńczona półkolistą kopułą. Jej najbardziej charakterystyczną cechą jest złożoność: składa się ona z dwóch półkulistych kopuł, połączonych centralnym filarem. Kopuła wewnętrzna jest zbudowana z cegieł, a zewnętrzna – z bloków z kamienia istryjskiego, układanych w poziomie. Kamienny filar środkowy jest połączony z kopułą zewnętrzną za pomocą żelaznych drągów.
Okrągłe wnętrze, rozczłonkowane jest kolumnami korynckimi. Ściany pomiędzy nimi są udekorowane polichromowanym marmurem. Na trzech ołtarzach znajdują się marmurowe rzeźby: "Zwiastowanie Pańskie", "Pokłon pasterzy" i "Objawienie Pańskie", wszystkie dłuta Giovanniego Antonia da Corona.
Kampanila.
XV-wieczna kampanila, zwieńczona kopułą, jest pokryta ornamentami z terakoty. Ma 40 m wysokości i zestaw dzwonów uruchamianych elektromechanicznie.
Wnętrze.
Wnętrze jest trzynawowe, przykryte płaskim stropem kasetonowym (podobnie jak florencka bazylika San Lorenzo Filippa Brunelleschiego). Prezbiterium, oddzielone od naw łukiem triumfalnym, jest przykryte kopułą, wspartą na pendentywach i zakończone półkolistą apsydą. Barokowy ołtarz z 1686 roku zdobią posągi "Św. Michał Archanioł", "Św. Romuald" i "Św. Benedykt", przypisywane Paolowi Callalowi.
Codussi przypuszczalnie zaprojektował barco, wsparty na arkadach chór klasztorny, który przecina w poprzek kościół. Pod barco stoją dwa posągi, "Św. Małgorzata" dłuta Melchiora Barthela oraz "Św. Hieronim" dłuta Josse de Corte. Nad wejściem do kościoła znajduje się pomnik doży Giovanniego Dolfina z dekoracją rzeźbiarską (posągi "Wiary" i "Roztropności" oraz popiersie zmarłego) przypisywaną Pietrowi Berniniemu. Na posadzce przed portalem zwraca uwagę kamień nagrobny brata Paola Sarpiego. Na ścianach widnieją: "Adoracja złotego cielca" Gregoria Lazzariniego, "Poskramianie węży" Antonia Zanchiego oraz drewniana, przypuszczalnie XVI-wieczna, rzeźba "Chrystus pomiędzy Maryją a św. Janem". W nawach są tablice i kamienie nagrobne z XV i XVI wieku. W lewej nawie znajduje się renesansowa kaplica Santa Croce z początku XVI wieku. Jej wyposażenie stanowi barokowy ołtarz z tabernakulum. W kaplicy są drzwi, za którymi znajduje się wejście na chór klasztorny, zaś z jej westybulu prowadzi korytarz do kaplicy Emiliani.
Zakrystia.
W zakrystii znajdują się barokowe meble z 1698 roku. Sufit pokrywają XVIII-wieczne freski Romualda Mauri.

</doc>
<doc id="4527350" url="https://pl.wikipedia.org/wiki?curid=4527350" title="Gianalberto Badoaro">
Gianalberto Badoaro

Gianalberto Badoardo (ur. 12 maja 1649 w Wenecji, zm. 17 maja 1714 w Brescii) – włoski kardynał, patriarcha Wenecji.
Życiorys.
Urodził się 12 maja 1649 roku w Wenecji, jako syn Francesca Badoaro i Eleny Michiel. Studiował na Uniwersytecie Padewskim, gdzie uzyskał doktorat utroque iure. Po 1677 roku przyjął święcenia kapłańskie, a następnie został kanonikiem kapituły w Padwie. 26 sierpnia 1688 roku został wybrany patriarchą Wenecji, a 14 listopada przyjął sakrę. 17 maja 1706 roku został kreowany kardynałem prezbiterem i otrzymał kościół tytularny San Marcello. W tym samym roku został przeniesiony do diecezji Brescii, zachowując tytuł patriarchy. Na terenie rozszerzył się wówczas kwietyzm, dlatego też papież chciał by gorliwy kardynał wytępił herezję. Zmarł 17 maja 1714 roku w Brescii.

</doc>
<doc id="4527353" url="https://pl.wikipedia.org/wiki?curid=4527353" title="(5107) Laurenbacall">
(5107) Laurenbacall

(5107) Laurenbacall – planetoida z pasa głównego planetoid.
Odkrycie i nazwa.
Odkrył ją Henri Debehogne 24 lutego 1987 roku w Obserwatorium La Silla należącym do Europejskiego Obserwatorium Południowego. Nazwa planetoidy pochodzi od Lauren Bacall (1924–2014) – amerykańskiej aktorki.
Orbita.
(5107) Laurenbacall obiega Słońce w średniej odległości 3,13 j.a. w czasie 5 lat i 197 dni.

</doc>
<doc id="4527356" url="https://pl.wikipedia.org/wiki?curid=4527356" title="Bogdan Michalski">
Bogdan Michalski

Bogdan Michalski (ur. 8 lutego 1931 w Łaniętach pow. Kutno, zm. 18 kwietnia 2019) – polski prawnik, profesor nauk prawnych, nauczyciel akademicki Uniwersytetu Warszawskiego, specjalista w zakresie prawa prasowego.
Życiorys.
Był synem nauczycielki języka polskiego i urzędnika samorządowego, który zginął w obozie koncentracyjnym w Mauthausen zesłany tam za działalność antyhitlerowską. W 1953 uzyskał na Wydziale Prawa Uniwersytetu Warszawskiego licencjat z prawa, a w 1959 magisterium z prawa. Po ukończeniu studiów został pracownikiem prokuratury w Olsztynie. W 1963 na Wydziale Prawa Uniwersytetu Mikołaja Kopernika w Toruniu uzyskał stopień doktora nauk prawnych, a w 1973 na podstawie dorobku naukowego oraz monografii pt. „Przedruk prasowy w świetle prawa” na Wydziale Prawa Uniwersytetu Jagiellońskiego nadano mu stopień doktora habilitowanego nauk prawnych. W 1993 otrzymał tytuł naukowy profesora nauk prawnych.
W latach 1970–2005 był nauczycielem akademickim (adiunkt, docent, profesor nadzwyczajny i profesor zwyczajny) w Studium Dziennikarskim Wydziału Nauk Społecznych UW (później: Instytut Dziennikarstwa Wydziału Dziennikarstwa i Nauk Politycznych UW). Zajmował tam stanowiska wicedyrektora, dyrektora Instytutu Dziennikarstwa, kierownika Dziennego Studium Dziennikarstwa i Nauk Politycznych, dziekana wydziału i kierownika Zaocznego Studium Nauk Politycznych dla Dziennikarzy.
Zmarł 18 kwietnia 2019. Został pochowany 26 kwietnia 2019 na Cmentarzu przy ul. Lipowej w Lublinie.

</doc>
<doc id="4527357" url="https://pl.wikipedia.org/wiki?curid=4527357" title="Nina Novak">
Nina Novak

Nina Novak (wł. Janina Nowak) (ur. 23 marca 1923 w Warszawie, zm. 15 marca 2022 w Filadelfii) – polska primabalerina, choreograf, dyrektor baletu i pedagog tańca.
Przed II wojną światową ukończyła warszawską szkołę baletową przy Teatrze Wielkim. 
W latach 1937–1939 była solistką Polskiego Baletu Reprezentacyjnego, a po wojnie zespołów baletowych Feliksa Parnella oraz Mikołaja Kopińskiego.
W 1946 wyjechała do Stanów Zjednoczonych, gdzie została primabaleriną, baletmistrzynią oraz pedagogiem Ballet Russe de Monte-Carlo. Po zakończeniu kariery w 1962 wyjechała do Wenezueli, gdzie otworzyła własną szkołę baletową, a od 1991 była dyrektorem własnej szkoły baletowej w Caracas: Ballet Clásico de Caracas.
W Polsce wystąpiła gościnnie w 1961 w Warszawie i Poznaniu w baletach "Giselle" i "Jezioro łabędzie", a także w 1978 w balecie "Coppelia" w Teatrze Wielkim w Warszawie.
25 lutego 2020 ukazała się książka "Taniec na gruzach. Nina Novak w rozmowie z Wiktorem Krajewskim". Pochowana na cmentarzu Bródnowskim w Warszawie (kwatera 110S-3-20).
Nagrody i odznaczenia.
W 2017 została odznaczona Krzyżem Komandorskim z Gwiazdą Orderu Odrodzenia Polski.
Honorowa obywatelka pięciu miast w Stanach Zjednoczonych.

</doc>
<doc id="4527364" url="https://pl.wikipedia.org/wiki?curid=4527364" title="Dinamo Kiszyniów (futsal)">
Dinamo Kiszyniów (futsal)

Dinamo Kiszyniów – mołdawski klub futsalowy z siedzibą w mieście Kiszyniów, obecnie występuje w najwyższej klasie rozgrywkowej Mołdawii. Jest sekcją futsalu w klubie sportowym Dinamo Kiszyniów.

</doc>
<doc id="4527368" url="https://pl.wikipedia.org/wiki?curid=4527368" title="Kobela">
Kobela

Kobela – wieś w Estonii w prowincji Võru w gminie Antsla. Położona jest nad jeziorem Vastsekivi. W 2011 roku zamieszkana przez 313 osób.

</doc>
<doc id="4527369" url="https://pl.wikipedia.org/wiki?curid=4527369" title="Wiedzą sąsiedzi, jak kto siedzi">
Wiedzą sąsiedzi, jak kto siedzi

Wiedzą sąsiedzi, jak kto siedzi (czes.: "Co je doma, to se počítá, pánové...") – czechosłowacka komedia filmowa z 1980 w reżyserii Petra Schulhoffa, kontynuacja perypetii bohaterów filmu Jutro się policzymy, kochanie z roku 1976. 

</doc>
<doc id="4527377" url="https://pl.wikipedia.org/wiki?curid=4527377" title="Lorenzo Casoni">
Lorenzo Casoni

Lorenzo Casoni (ur. 16 października 1645 w Sarzanie, zm. 19 listopada 1720 w Rzymie) – włoski kardynał.
Życiorys.
Urodził się 16 października 1645 roku w Sarzanie, jako syn Niccola Casoniego i Giulii Petriccioli. W młodości został kanonikiem rzymskiego kościoła Santa Maria in Via Lata. 3 marca 1690 roku został tytularnym arcybiskupem Cezarei, a dziewięć dni później przyjął sakrę. Wkrótce potem został nuncjuszem w Neapolu i asystentem Tronu Papieskiego. 17 maja 1706 roku został kreowany kardynałem prezbiterem i otrzymał kościół tytularny San Bernardo alle Terme. W latach 1707–1709 był legatem w Ferrarze, a w okresie 1709–1714 – w Bolonii. Podczas jego legacji, Fryderyk August złożył przed nim akt abiuracji od luteranizmu. Kardynał zmarł 19 listopada 1720 roku w Rzymie.

</doc>
<doc id="4527389" url="https://pl.wikipedia.org/wiki?curid=4527389" title="Lorenzo Fieschi">
Lorenzo Fieschi

Lorenzo Fieschi (ur. 21 maja 1642 w Genui, zm. 1 maja 1726 tamże) – włoski kardynał.
Życiorys.
Urodził się 21 maja 1642 roku w Genui, jako syn Innocenza Fieschiego i Giovanny Carmagnoli. Studiował na La Sapienzy, gdzie uzyskał doktorat utroque iure, a następnie został referendarzem Trybunału Obojga Sygnatur. 10 lipca 1690 roku został wybrany arcybiskupem Awinionu, a 24 września przyjął sakrę. Pięć lat później został asystentem Tronu Papieskiego. W 1705 roku został przeniesiony do archidiecezji Genui. 17 maja 1706 roku został kreowany kardynałem prezbiterem i otrzymał kościół tytularny Santa Maria della Pace. Zmarł 1 maja 1726 roku w Genui.

</doc>
<doc id="4527390" url="https://pl.wikipedia.org/wiki?curid=4527390" title="Akatsuki no Yona">
Akatsuki no Yona



</doc>
<doc id="4527393" url="https://pl.wikipedia.org/wiki?curid=4527393" title="Lichań">
Lichań

Lichań – nieistniejąca wieś na Śląsku Opolskim, o nieznanym dokładnie położeniu, lokalizowana najczęściej w dwóch miejscach.
Wieś została wymieniona ("Crauar cum suo ambitu, Rachouo et Lichan, cum plena libertate, Grudina") w dokumencie z maja 1223 sporządzonym przez otoczenie biskupa wrocławskiego na prośbę księcia opolsko-raciborskiego Kazimierza I opolskiego dla klasztoru norbertanek w Rybniku. W dokumencie tym większość śląskich osad została wymieniona po raz pierwszy, m.in. zaginione Nagervizi i Clechenuge Sale oraz Lichan, co do którego istnieją wątpliwości lokalizacyjne, jednak wiadomo, że musiał się znajdować w obrębie księstwa opolsko-raciborskiego.
Według większości hipotez tożsamiono Lichań z położoną w pobliżu Kędzierzyna-Koźla wsią Lichynia, za czym przemawiało podobieństwo nazw, a także umieszczenie Lichania w dokumencie z 1223 w sąsiedztwie innej osady o nazwie Zalese, utożsamianej z pobliskim Zalesiem Śląskim. Oba te czynniki sprawiały, że przez długi czas nie prowadzono badań, które miałyby ostatecznie potwierdzić tę hipotezę lub wskazać inne możliwe lokalizacje dla Lichania. Dopiero w 1958 Władysław Dziewulski, znawca dziejów Opolszczyzny, w pracy poświęconej historii Baborowa wskazał jako możliwą lokalizację wsi raczej okolice Baborowa, a nie Leśnicy. Zwrócił uwagę na specjalny klucz geograficzny zastosowany w dokumencie z 1223, a mianowicie łączenie blisko położonych miejscowości w większe grupy. W przypadku wsi Lichan występowała ona w sąsiedztwie innych dwóch: Crauar (Krowiarki) i Rachov (Raków), co może świadczyć o tym, że były z sobą w jakiś sposób połączone, a być może stanowiły rodzaj ujazdu dóbr. Dziewulski wskazywał na opracowanie J. Kałuży z 1913, w którym autor napisał, że na przełomie XIX i XX wieku grunty rolne zlokalizowane po obu stronach drogi prowadzącej z Baborowa do Szczytów nazywane były przez mieszkańców "Na lichajnie". W okolicy Baborowa istniała też legenda o zatopionej wsi przekazana przez mieszkańca Baborowa, Konstantina Moslera, a spisana przez Hugo Gnielczyka, gdzie występowała nazwa miejscowa "Lichania" ("Vor viele, viele Jahren, als die Stadt noch Baworow heißt, stand sie an einen anderen Orte. Wenn man zur "Lichania" hinausgeht, kommt man zu einer ringsum bekannten Quelle, die solange benutzt wird, als sich die älteste Leute aus Bauerwitz errinern können"). W zbiorach Miejskiej i Gminnej Biblioteki w Baborowie znajdują się dwa maszynopisy związane z gospodarowaniem gruntami, gdzie zapisano nazwy "Licheinerfeld" i "część działek w Lichainie przy granicy z Rakowem". Jeszcze w 2010 część mieszkańców okolicy znała nazwę Lichań, ale nie potrafiła jej zlokalizować w terenie.
Powodem zaniknięcia osady, według legendy o zatopionej wsi, miałoby być wezbranie Psiny, co jest stosunkowo mało prawdopodobne, ponieważ jest to rzeka wyjątkowo spokojna i nawet, gdyby wylała, to nie spowodowałaby całkowitego unicestwienia miejscowości. Bardziej prawdopodobnym powodem zagłady wsi były walki między księciem Władysławem I opolsko-raciborskim, a Brunonem z Schauenburga, biskupem ołomunieckim. Między 1249, a 1253 wojska obu stron często przechodziły przez ziemię baborowską, co mogło być powodem zrujnowania i zaniku poszczególnych wsi.

</doc>
<doc id="4527399" url="https://pl.wikipedia.org/wiki?curid=4527399" title="Sachi'iro no One Room">
Sachi'iro no One Room



</doc>
<doc id="4527404" url="https://pl.wikipedia.org/wiki?curid=4527404" title="Bonding">
Bonding



</doc>
<doc id="4527407" url="https://pl.wikipedia.org/wiki?curid=4527407" title="Saraiķi">
Saraiķi

Saraiķi – wieś na Łotwie, w gminie Pavilosta.
Opis.
Miejscowość położona jest na północ od Lipawy i na zachód od drogi P111 łączącej Lipawę z Pavilostą i Windawą. 
W końcu XVI w. w miejscowości wzniesiono kościół ewangelicko-augsburski. Został on zniszczony podczas wielkiej wojny północnej i odbudowany w październiku 1798 z fundacji barona Petera Offenberga. W budynku zachowały się dwa dzwony z 1594 i 1602 r.
Po wcieleniu Łotwy do ZSRR na terenie miejscowości znajdował się kołchoz, we wsi stacjonowała ponadto 15 brygada radiotechniczna, odpowiedzialna za obronę wybrzeża Bałtyku. Po 1991 r. obiekty wojskowe przejęło wojsko łotewskie, znajduje się w nich baza szkoleniowa 17 batalionu łotewskiej obrony terytorialnej.

</doc>
<doc id="4527408" url="https://pl.wikipedia.org/wiki?curid=4527408" title="KMF Titograd">
KMF Titograd

KMF Titograd – czarnogórski klub futsalowy z siedzibą w mieście Podgorica, obecnie występuje w najwyższej klasie rozgrywkowej Czarnogóry. Jest sekcją futsalu w klubie sportowym OFK Titograd Podgorica.

</doc>
<doc id="4527412" url="https://pl.wikipedia.org/wiki?curid=4527412" title="Jutro się policzymy, kochanie">
Jutro się policzymy, kochanie

Jutro się policzymy, kochanie () – czechosłowacka komedia filmowa z roku 1976 w reżyserii Petra Schulhoffa. Jej kontynuacją jest film Wiedzą sąsiedzi, jak kto siedzi z roku 1980.
Opis fabuły.
Perypetie dwóch sąsiadujących i rywalizujących ze sobą rodzin: Nováków i Bartáčków. 

</doc>
<doc id="4527420" url="https://pl.wikipedia.org/wiki?curid=4527420" title="Nanatsu no taizai">
Nanatsu no taizai



</doc>
<doc id="4527422" url="https://pl.wikipedia.org/wiki?curid=4527422" title="Marcin Szczyt">
Marcin Szczyt



</doc>
<doc id="4527423" url="https://pl.wikipedia.org/wiki?curid=4527423" title="Jan Barniak">
Jan Barniak

Jan Barniak, ps. „Wrzos” (ur. 6 czerwca 1911 we Wzdowie, zm. 6 maja 1944 w Kopytowej) – żołnierz Narodowej Organizacji Wojskowej – Armii Krajowej, oddziału partyzanckiego OP-11.
Życiorys.
Jan Barniak urodził się 6 czerwca 1911 we Wzdowie jako trzecie dziecko Ludwika i Teofili z domu Zygar – średnio zamożnych mieszkańców Wzdowa. Podczas I wojny światowej ojciec został powołany do Armii Austro – Węgier, gdzie walczył w szeregach 10 pułku piechoty. Podczas jednej z bitew dostał się do rosyjskiej niewoli. W tym czasie w pożarze powstałym od pioruna spłonął dom rodziny. Teofila Barniak pod nieobecność męża wzniosła, jeden z niewielu w miejscowości, murowany budynek mieszkalny. W czasie jego budowy rodzina zamieszkiwała zaimprowizowane pomieszczenie w budynku gospodarczym. Ojciec powrócił z niewoli początkiem lat dwudziestych. Jan pobierał nauki w szkole powszechnej we Wzdowie. Następnie ukończył Państwowe Gimnazjum w Brzozowie (klasy I-VI w latach 1922/23-1927/28) po czym uczęszczał do Państwowego Gimnazjum im. Królowej Zofii w Sanoku (klasy VI-VIII w latach 1928/29-1930/31; w jego klasie byli m.in. Adam Fastnacht, Mieczysław Pudełko), gdzie 19 maja 1931 zdał egzamin dojrzałości typu humanistycznego.
Według rejestru mieszkańców – Jan pracował na gospodarstwie ojca. Był członkiem Związku Strzeleckiego w Brzozowie. Od 1932 do 1933 odbył powszechną służbę wojskową w oddziale artylerii, uzyskując stopień kanoniera. Posiadał przydział mobilizacyjny w Sanoku.
II wojna światowa.
Został aresztowany przez Niemców i 27 marca 1940 osadzony w więzieniu w Sanoku, skąd został zwolniony 24 kwietnia 1940.
Działalność konspiracyjna.
Według informacji zawartych w archiwum oddziału partyzanckiego OP-11 Jan Barniak przystąpił do konspiracji w 1941. Był członkiem grupy dywersyjnej Józefa Czuchry, następnie OP-11 powołanym przez Inspektorat Armii Krajowej – Jasło. Został adiutantem dowódcy oddziału, Józefa Czuchry ps. „Orski”. Na mocy rozkazu numer 21, została mu nadana indywidualna odznaka oddziału z numerem III. Brał udział w większości akcji OP-11 przeciwko niemieckiemu okupantowi, a także podporządkowanej mu policji ukraińskiej oraz pozyskiwaniu broni na sprzymierzonym z Niemcami wojsku słowackim. Wraz z oddziałem zwalczał również pospolitych przestępców oraz sowieckie grupy dywersyjne na terenie obecnego Podkarpacia (godzące niekiedy swym działaniem bardziej w Polskie Podziemie oraz ludność cywilną niż w niemieckiego najeźdźcę). Był członkiem Narodowej Organizacji Wojskowej. W OP-11 dowodził także swoim zespołem operacyjnym (co znajduje potwierdzenie w raportach „Orskiego”, skierowanych do dowództwa Inspektoratu Jasło – kryptonim „Joachim” – akcja w Równem).
Akcje.
Akcje, w których (między innymi) Jan Barniak brał udział:
Jan Barniak uczestniczył w konspiracyjnym kursie podchorążych mającym miejsce w Łękach Dukielskich w pierwszym półroczu roku 1944. Na krótko przed śmiercią przebywał w domu rodzinnym na zwolnieniu chorobowym.
Śmierć.
Miała miejsce dnia 6 maja 1944 w miejscowości Kopytowa (Gmina Chorkówka, Powiat Krośnieński). Po akcji prewencyjnej przeciwko grupom przestępczym (5 maja 1944) złożonym z byłych żołnierzy sowieckich – uciekinierów z obozu w Szebniach, Jan Barniak wraz z Kazimierzem Czuchrą ps. „Ziuk” pozostali na kwaterze w miejscowości Kopytowa. W tym czasie Józef Czuchra – pseudonim "Orski" przeszedł wraz większością oddziału OP-11 do Łęk Dukielskich. Partyzanci nie byli świadomi faktu, iż tego samego dnia oddział Batalionów Chłopskich przeprowadził w miejscowości Chorkówka akcję, która spowodowała obławę niemiecką obejmującą okoliczne wioski. Dnia 06.05.1944 „Wrzos” i „Ziuk” wyruszyli z Kopytowej w kierunku Łęk Dukielskich. Zostali zaskoczeni przez patrol niemiecki – nastąpiła wymiana ognia. W trakcie jej trwania, w rejon ostrzału weszło dziecko. Według jednych źródeł partyzanci rzucili się aby je ratować, a Jan Barniak padł zasłaniając je własnym ciałem; „Ziuk” zginął kontynuując walkę (Łukasz Grzywacz – Świtalski "Z walk na Podkarpaciu"). Inne źródła podają, iż „Ziuk” zginął podejmując walką w otwartej przestrzeni natomiast „Wrzos” odprowadził dziecko w bezpieczne miejsce, po czym drogę odwrotu zamknął mu inny niemiecki oddział. W obliczu beznadziejności sytuacji (mógł być ranny – jak podaje Stanisław Kawski), aby uniknąć niewoli – wybrał śmierć samobójczą (Stanisław Franciszek Czekaj "Pomiędzy złem a złem" – pod redakcją Czesława Nowaka).
W wyniku wymiany ognia zginął niemiecki żołnierz (Grzywacz-Świtalski podaje czterech poległych żołnierzy wroga). Zwłoki obu partyzantów zostały przewiezione do miejscowości Bóbrka i tam pochowane. Niemcy, w odwecie, aresztowali kilkunastu pochwyconych w okolicy chłopów i zamierzali ich rozstrzelać. Zapobiegł temu sołtys Kopytowej – Władysław Malinowski, weteran (po stronie Państw Centralnych) Pierwszej Wojny Światowej, posiadacz Żelaznego Krzyża, który cieszył się szacunkiem Niemców (był członkiem polskiego ruchu oporu – o czym oczywiście zaborcy nie wiedzieli, nosił pseudonim "Dziadek Kot").
Według dokumentu wymieniającego zasługi żołnierzy OP-11, „Wrzos” i „Ziuk” swoją postawą przyczynili się do bezpiecznego wycofania oddziału z rejonu zagrożenia.
Epilog.
Po wojnie, w roku 1945 ekshumowano ciała obu poległych. „Wrzos” spoczął w rodzinnej mogile na cmentarzu w Jasionowie. Pamięć o Narodowej Organizacji Wojskowej oraz jej żołnierzach nie była szeroko kultywowana ze względu na następstwa politycznego podziału świata jaki miał miejsce po zakończeniu wojny. Nie oznacza to, że mieszkańcy ziemi podkarpackiej zapomnieli o swoich obrońcach. Dobitnie o tym fakcie świadczy artykuł pana Stanisława Kawskiego ps. "Skrzypek" – kolegi Jana Barniaka ze szkolnej ławy – będącego sprostowaniem nieprawdziwych informacji na temat poległych w Kopytowej partyzantów, zawartych w publikacji "Krosno – studio z dziejów miasta i regionu". Kawski dokonuje sprostowania załączając relację żołnierzy OP-11 na temat tego tragicznego zdarzenia. Zamieszcza także osobistą ocenę „Wrzosa”:
"Śmierć Janka Barniaka "Wrzosa" była naprawdę śmiercią bohatera, bo przecież mógł nie patrząc się na dziecko ratować siebie"
"Dziecko uratował, ale sam zginął. Jakże ten czyn odpowiada jego psychicznej sylwetce. Rosły, wysportowany, z jasną czupryną lekko spadająca na oko, zawsze uśmiechnięty, pogodny; był lubiany przez wszystkich. Jako żołnierz AK OP-11 oddziału Orskiego – brał udział we wszystkich akcjach, wykazując się rozsądkiem i odwagą (zasadzka pod Dziurdzią, akcja na kopalnię w Równem)."
"Był moim kolegą szkolnym z jednej klasy i stąd uważam, że spełniam swoją powinność pisząc to sprostowanie""
Jan Barniak został upamiętniony wśród innych osób wymienionych na jednej z tablic Mauzoleum Ofiar II Wojny Światowej na obecnym Cmentarzu Centralnym w Sanoku.

</doc>
<doc id="4527429" url="https://pl.wikipedia.org/wiki?curid=4527429" title="Vegakameratene">
Vegakameratene

Vegakameratene – norweski klub futsalowy z siedzibą w mieście Trondheim, obecnie występuje w najwyższej klasie rozgrywkowej Norwegii.

</doc>
<doc id="4527434" url="https://pl.wikipedia.org/wiki?curid=4527434" title="3614 Jackson Highway">
3614 Jackson Highway

3614 Jackson Highway − szósty solowy album amerykańskiej piosenkarki Cher. Został wydany w kwietniu 1969 roku nakładem wytwórni Atco oraz Rhino Entertainment. Przy produkcji albumu z Cher współpracowali Jerry Wexler, Tom Dowd i Arif Mardin. Tak jak poprzednie albumy "3614 Jackson Highway" jest zbiorem coverów.
Album pomimo pozytywnych recenzji krytyków, nie odniósł sukcesu na listach przebojów. Ciągła ewolucja popkultury sprawiła, że formalny charakter muzycznych przedsięwzięć Sonny’ego i Cher był przestarzały, a muzyka pop przybrała bardziej polityczny styl naznaczony antywojennymi piosenkami protestującymi przeciwko konfliktowi w Wietnamie. 

</doc>
<doc id="4527438" url="https://pl.wikipedia.org/wiki?curid=4527438" title="Annunziata Rees-Mogg">
Annunziata Rees-Mogg

Annunziata Rees-Mogg (ur. 25 marca 1979 w Bath) – brytyjska dziennikarka i polityk, posłanka do Parlamentu Europejskiego IX kadencji.
Życiorys.
Pochodzi z rodziny związanej z Partią Konserwatywną. Sama twierdziła, że do ugrupowania wstąpiła w 1984 w wieku pięciu lat (nie mogąc z racji wieku dołączyć do jej młodzieżówki). Jej ojciec, William Rees-Mogg, był redaktorem naczelnym dziennika „The Times”. W działalność polityczną zaangażował się też jej brat Jacob.
Ukończyła szkołę dla dziewcząt Godolphin and Latymer School, zdając egzaminy z historii, chemii i ekonomii. Nie podjęła później studiów na uniwersytecie. Podejmowała się różnych zawodów, była barmanką, później odbyła staż w firmie inwestycyjnej w Hongkongu. Po powrocie do Wielkiej Brytanii krótko była zatrudniona w redakcji dziennika „The Times”, a później przez kilkanaście miesięcy w przedsiębiorstwie inwestycyjnym. Potem ponownie pracowała jako dziennikarka. Została redaktor naczelną czasopisma „European Journal”, należącego do fundacji założonej przez eurosceptycznego polityka Billa Casha. Była dziennikarką w redakcjach tygodnika „MoneyWeek” i dziennika „The Daily Telegraph”.
Z ramienia torysów kandydowała bez powodzenia do Izby Gmin w 2005 i 2010. Lider konserwatystów David Cameron w 2006 umieścił ją na specjalnie stworzonej liście perspektywicznych kandydatów. W 2011 utraciła jednak wpływy i została usunięta z listy kandydatów. W 2019 dołączyła do nowego ugrupowania pod nazwą Brexit Party, stając się bliską współpracowniczką jej faktycznego lidera Nigela Farage’a. W tym samym roku z ramienia tej partii uzyskała mandat posłanki do Parlamentu Europejskiego IX kadencji. W grudniu 2019 opuściła Brexit Party. W następnym miesiącu powróciła do Partii Konserwatywnej.

</doc>
<doc id="4527442" url="https://pl.wikipedia.org/wiki?curid=4527442" title="Ryzyko powodziowe">
Ryzyko powodziowe

Ryzyko powodziowe – oznacza kombinację prawdopodobieństwa wystąpienia powodzi i związanych z powodzią potencjalnych negatywnych konsekwencji dla zdrowia ludzkiego, środowiska, dziedzictwa kulturowego oraz działalności gospodarczej.

</doc>
<doc id="4527446" url="https://pl.wikipedia.org/wiki?curid=4527446" title="Tyresö FF (futsal)">
Tyresö FF (futsal)

Tyresö FF – szwedzki klub futsalowy z siedzibą w mieście Bollmora, obecnie występuje w najwyższej klasie rozgrywkowej Szwecji. Jest sekcją futsalu w klubie sportowym Tyresö FF.

</doc>
<doc id="4527450" url="https://pl.wikipedia.org/wiki?curid=4527450" title="Most Kamienny w Rydze">
Most Kamienny w Rydze

Most Kamienny (łot. "Akmens tilts", do 1992 r. Most Październikowy) – most na Dźwinie w Rydze, łączący ryskie Stare Miasto z położoną na lewym brzegu rzeki dzielnicą Zadźwinie.
Historia.
Most został zaprojektowany przez inżyniera G. Popowa i architekta K. Jakowlewa w biurze projektowym w Moskwie. Budowę mostu rozpoczęto w 1955 r. i zakończono dwa lata później. Jego otwarcie miało miejsce 21 lipca 1957 r. Początkowo przeprawa nosiła nazwę Mostu Październikowego. Nazwa Most Kamienny została nadana po odzyskaniu niepodległości przez Łotwę, w 1992 r.
Most ma 503,12 metrów długości i 27,5 metra szerokości. Został zbudowany w miejscu, gdzie od XVIII w. funkcjonowała przeprawa promowa, a następnie pontonowa. Na moście znajdują się dwie jezdnie oraz tory tramwajowe, dla pieszych wytyczono chodniki po obydwu stronach przeprawy, o szerokości 3,5 metra każdy. Początkowo część mostu położona przy prawym brzegu Dźwiny mogła być podnoszona, by umożliwić przepływanie większych statków.

</doc>
<doc id="4527451" url="https://pl.wikipedia.org/wiki?curid=4527451" title="Futsal Minerva">
Futsal Minerva

Futsal Minerva – szwajcarski klub futsalowy z siedzibą w mieście Berno, obecnie występuje w najwyższej klasie rozgrywkowej Szwajcarii.

</doc>
<doc id="4527452" url="https://pl.wikipedia.org/wiki?curid=4527452" title="VRG SA">
VRG SA



</doc>
<doc id="4527455" url="https://pl.wikipedia.org/wiki?curid=4527455" title="Kamienica przy ul. Chmielnej 126 w Warszawie">
Kamienica przy ul. Chmielnej 126 w Warszawie

Kamienica przy ul. Chmielnej 126 (kamienica Józefa Bakela) – zabytkowa kamienica znajdująca się przy ul. Chmielnej 126 w Warszawie.
Historia.
Trzypiętrowa kamienica przy Chmielnej 126, należąca najprawdopodobniej do Józefa Bakela, została wzniesiona w 1897. Jej budowa wpisywała się w rozwój zachodniego odcinka Chmielnej, zarazem stanowiła element procesu urbanizacji Mirowa oraz przybliżenia tkanki miasta do terenów i zabudowań kolejowych, ciągnących się liniowo wzdłuż torów od Dworca Wiedeńskiego. 
W latach 1896–1900 w tej samej konwencji architektonicznej zbudowane zostały sąsiednie domy nr 128 i 130. Posiadały obfitą dekorację sztukatorską. Została ona skuta w latach 60. wraz z tynkiem, a z wystroju fasad pozostały boniowania w parterze i część balkonów z balustradami i wspornikami. „Ciąg trzypiętrowych kamienic” świadczy obecnie o wyglądzie pierzei na krańcu zachodniego Śródmieścia na przełomie XIX i XX wieku. Kluczową rolę w jej układzie odgrywa dom nr 126, który dzięki narożnemu położeniu oraz ośmioprzęsłowej elewacji od strony ulicy Żelaznej sprawia, że cała pierzeja nabiera większego rozmiaru oraz istotności w przestrzeni skrzyżowania. 
W latach międzywojennych po drugiej stronie ulicy Chmielnej stanął tzw. Dom Kolejowy i Centralny Dworzec Pocztowy. Razem z nimi kamienica przy Chmielnej 126 stała się miejscem intensywnych walk podczas powstania warszawskiego. Kamienica była redutą przez pierwsze dni, a potem do końca walk ważną placówką powstańczą na zapleczu linii tzw. twardego frontu, szczególnie dla kompanii Zbigniewa Bryma „Zdunina”, który opisał jej historię w książce "Żelazna reduta".
Styk Śródmieścia i Woli, gdzie znajduje się kamienica, był po II wojnie światowej nazywany „Dzikim Zachodem” z racji mniejszej wagi przykładanej do tego fragmentu przez powojenne władze, którym nie zależało na zachowaniu przedwojennej tkanki miasta.
Kamienica została zreprywatyzowana na podstawie decyzji wydanych na mocy Dekretu Bieruta w latach 2010 i 2012. W momencie wydania pierwszej decyzji zameldowanych w niej było 70 osób. Dom umieszczono w 2012 w gminnej ewidencji zabytków Warszawy.
Obecnie zachodni odcinek Chmielnej jest poważnie zaniedbany. Ze względu na historyczne znaczenie budynku oraz fatalny stan techniczny stowarzyszenie Miasto Jest Nasze skierowało w lutym 2019 wniosek do wojewódzkiego konserwatora zabytków o wpis budynku do rejestru zabytków. Łączyło się to z postulatem ochrony wartości kamienicy i rewitalizację.
Detal architektoniczny.
Fasada trzypiętrowej kamienicy (z krótką czteropiętrową oficyną zachodnią) składa się z dziesięciu przęseł. Dodatkowo urozmaicona została trzema ryzalitami, a ten w osi środkowej, w której znajduje się również przejazd bramny, odznacza się podwójną liczbą okien. Przez całą szerokość elewacji biegnie uskokowy gzyms wieńczący złożony z czterech profilowanych listew, wysuniętych przed lico budynku. Ze względu na relatywnie szerokie listwy oraz horyzontalną perspektywę, przełamaną w narożniku, dynamizuje on bryłę kamienicy.
Pierwotny „wystrój składał się z opasek okiennych (na dwóch wyższych piętrach – uszakowych), sztukatorsko dekorowanych fryzów i krótkich naczółków poziomych okien pierwszego piętra, rocaille’owych zworników opasek okien piętra drugiego oraz podobnych, lecz skromniejszych zworników na ostatniej, odciętej gzymsem kordonowym kondygnacji, na której wyróżniały się ponadto półkoliście zamknięte okna w partii ryzalitów”.
Do dzisiaj zachowało się siedem balkonów. Cztery z nich, a wśród nich ten w osi ściętego narożnika, posiadają oryginalne balustrady kute w faliste motywy wolut. Pozostałe trzy, ulokowane na skraju ryzalitu ostatniej osi bocznej elewacji, obramowane są balustradami ze smukłych, żeliwnych tralek. Istotną pozostałością jest pasowe boniowanie kondygnacji przyziemia, poprzebijanego licznymi witrynami. Część z nich zachowała pierwotne zamknięcie łukiem płaskim, część wyewoluowała w kierunku prostokątnego kształtu.
Do współczesnych czasów dotrwał przejazd bramny i wystrój klatek schodowych.

</doc>
<doc id="4527456" url="https://pl.wikipedia.org/wiki?curid=4527456" title="Smokvica">
Smokvica



</doc>
<doc id="4527457" url="https://pl.wikipedia.org/wiki?curid=4527457" title="São Romão (Minas Gerais)">
São Romão (Minas Gerais)



</doc>
<doc id="4527458" url="https://pl.wikipedia.org/wiki?curid=4527458" title="Through the Eyes of Love (album)">
Through the Eyes of Love (album)



</doc>
<doc id="4527460" url="https://pl.wikipedia.org/wiki?curid=4527460" title="Through the Eyes of Love">
Through the Eyes of Love



</doc>
<doc id="4527467" url="https://pl.wikipedia.org/wiki?curid=4527467" title="Lagoa dos Patos (Minas Gerais)">
Lagoa dos Patos (Minas Gerais)



</doc>
<doc id="4527469" url="https://pl.wikipedia.org/wiki?curid=4527469" title="Dolna Wieś (gmina Pawłów)">
Dolna Wieś (gmina Pawłów)



</doc>
<doc id="4527470" url="https://pl.wikipedia.org/wiki?curid=4527470" title="Dolna Wieś">
Dolna Wieś



</doc>
<doc id="4527472" url="https://pl.wikipedia.org/wiki?curid=4527472" title="Świślina (województwo świętokrzyskie)">
Świślina (województwo świętokrzyskie)



</doc>
<doc id="4527473" url="https://pl.wikipedia.org/wiki?curid=4527473" title="Świślina (dopływ Kamiennej)">
Świślina (dopływ Kamiennej)



</doc>
<doc id="4527476" url="https://pl.wikipedia.org/wiki?curid=4527476" title="Iźwola (gmina Pawłów)">
Iźwola (gmina Pawłów)



</doc>
<doc id="4527478" url="https://pl.wikipedia.org/wiki?curid=4527478" title="Ryczywół (gmina Pawłów)">
Ryczywół (gmina Pawłów)



</doc>
<doc id="4527482" url="https://pl.wikipedia.org/wiki?curid=4527482" title="Rzeki (gmina Pawłów)">
Rzeki (gmina Pawłów)



</doc>
<doc id="4527490" url="https://pl.wikipedia.org/wiki?curid=4527490" title="Mario Cagna">
Mario Cagna

Mario Cagna (ur. 8 października 1911 w Lu Monferrato, zm. 4 kwietnia 1986) – włoski duchowny rzymskokatolicki, arcybiskup, dyplomata papieski.
Biografia.
22 lipca 1934 otrzymał święcenia prezbiteriatu i został kapłanem diecezji Casale Monferrato.
13 października 1962 papież Jan XXIII mianował go internuncjuszem apostolskim w Japonii oraz arcybiskupem tytularnym heraclejskim. 18 listopada 1962 przyjął sakrę biskupią z rąk sekretarza stanu kard. Amleto Giovanniego Cicognaniego. Współkonsekratorami byli sekretarz Kongregacji Nadzwyczajnych Spraw Kościoła abp Antonio Samorè oraz biskup Casale Monferrato Giuseppe Angrisani.
Jako ojciec soborowy wziął udział w soborze watykańskim II (z wyjątkiem pierwszej sesji).
17 września 1966 został delegatem apostolskim w Jugosławii jako pierwszy przedstawiciel papieski w tym kraju od czasu objęcia władzy przez komunistów. 22 sierpnia 1970, po nawiązaniu pełnych stosunków dyplomatycznych pomiędzy Stolicą Apostolską a Socjalistyczną Federacyjną Republiką Jugosławii, abp Cagna został pronuncjuszem apostolskim w Jugosławii.
11 maja 1976 objął Nuncjaturę Apostolską w Austrii, gdzie pozostał do 4 grudnia 1984, kiedy przeszedł na emeryturę.

</doc>
<doc id="4527505" url="https://pl.wikipedia.org/wiki?curid=4527505" title="Węgierka (województwo podkarpackie)">
Węgierka (województwo podkarpackie)



</doc>
<doc id="4527515" url="https://pl.wikipedia.org/wiki?curid=4527515" title="Michał Pokrywka">
Michał Pokrywka

Michał Pokrywka (ur. 6 czerwca 1985) – polski judoka i trener judo.
Były zawodnik klubów: AZS OŚ Poznań (1999), PKS Olimpia Poznań (2000-2007). Brązowy medalista mistrzostw Europy juniorów 2004. Dwukrotny brązowy medalista mistrzostw Polski seniorów (2005, 2007) w kategorii ponad 100 kg. Ponadto m.in. dwukrotny młodzieżowy mistrz Polski (2005, 2006) i trzykrotny mistrz Polski juniorów (2003, 2004, 2005). Absolwent Wyższej Szkoły Pedagogiki i Administracji w Poznaniu. Trener judo w PKS Olimpia Poznań.

</doc>
<doc id="4527518" url="https://pl.wikipedia.org/wiki?curid=4527518" title="Orkiestra z Marsa">
Orkiestra z Marsa

Orkiestra z Marsa () – czechosłowacka komedia musicalowa z roku 1955 w reżyserii Jána Kadára i Elmara Klosa. 

</doc>
<doc id="4527526" url="https://pl.wikipedia.org/wiki?curid=4527526" title="Heliadzi">
Heliadzi

Heliadzi (gr. trb. "Heliadai") − w mitologii greckiej synowie boga Heliosa i nimfy Rode, wnukowie Posejdona. Byli astrologami, wprowadzili nowe praktyki w żeglarstwie i podzielili dzień na godziny. Najbardziej obdarzonym mądrością był Tenages. Makareus, Kandalos, Aktis i Triopas zazdrośni o wiedzę swego brata, Tenagesa, zamordowali go, a następnie uciekli. Pierwszy na Lesbos, pozostali na Kos, do Egiptu i do Karii. Ochimos i Kerkafos nie brali udziału w morderstwie i zostali na Rodos. Ochimos, najstarszy z braci, objął władzę i panował nad wyspą. Poślubił nimfę Hegetorię, która urodziła mu córkę Kidippę. Kydippe została żoną swego wuja Kerkafosa, który dziedziczył po swym bracie i panował po nim na wyspie. Miał trzech synów: Lindosa, Lalysosa i Kamejrosa, którzy podzielili kraj między siebie i założyli miasta noszące ich imiona. 
Heliadzi: 
Niektóre źródła podają, że Heliadów było siedmiu (Makareus, Kandalos, Aktis, Triopas, Tenages, Ochimos i Kerkafos), u Nonnosa z Panopolis występuje dwóch kolejnych (Auges i Thrinaks) a w literaturze można spotkać także siostrę braci Elektrjone lub Alektrone. 
Pindar w siódmej "Odzie Olimpijskiej" opisuje, że w czasie narodzin Ateny na wyspie Rodos, mieszkali tam Heliadzi, urodzeni przez nimfę Rodos synowie Heliosa, który nakazał im podążyć z ofiarą dla bogini, aby byli w tym pierwsi i aby stała się głównie ich patronką. Tak gorliwie się pośpieszyli, że zapomnieli wziąć ogień i złożyli ofiarę niepaloną. Do czasów historycznych przetrwały w rodyjskim mieście Lindos ołtarze czczonej tu Ateny, tym znamienne, że ofiarowywano na nich tylko płody ziemi i libacje, czyli ofiary płynne. Ateńczycy w owym pradawnym epizodzie upatrywali swój triumf nad Rodos, gdyż oni pośpieszyli wprawdzie jako drudzy, ale za to z ogniem, właśnie dlatego Atena otoczyła najbardziej ich miasto swoją opieką. Dobre intencje Rodyjczyków Atena też nagrodziła, jako patronka rzemiosł dała im zręczność do rzeźbienia posągów, które wydawały się wprost jak żywe.

</doc>
<doc id="4527529" url="https://pl.wikipedia.org/wiki?curid=4527529" title="LLA Valon">
LLA Valon

LLA Valon (lub LLAValon) – obrzędowy zespół Lwóweckiego Lata Agatowego o płynnym składzie. Powstał w 1999 roku w Lwówku Śląskim. 
Historia.
Liderem i założycielem grupy był Aleksander Rafał Hołoga (śpiew, gitara akustyczna; kompozytor i autor tekstów piosenek). W pierwszych latach działalności utwory muzyczne LLA Valonu nawiązywały do tradycji muzyki celtyckiej i były oparte na brzmieniu gitary, bębnów i fletu. W lipcu 2004 roku podczas VII LLA grupa zaprezentowała zwycięzców konkursu na najciekawszą kolekcję minerałów. W listopadzie LLA Valon występował na XIII Targach Turystycznych w Görlitz (5-7.11.2004). Zespół zagrał na scenie głównej dwa koncerty wzbudzając aplauz słuchaczy. W lutym następnego roku ceremoniał waloński i krótki koncert w jego wykonaniu zakończył obrady konwentu Euroregionu Nysa (14.02.2005, Lwówek Śląski). 15 lipca 2005 roku o godz. 21:00 LLA Valon wystąpił podczas VIII Lwóweckiego Lata Agatowego w typowo rockowym składzie, jako support Maryli Rodowicz (występ o godz. 22:30). Oprócz A. R. Hołogi w skład zespołu wchodzili wówczas: Radosław Wojciechowski (gitara solowa, bębny, aranżacje utworów), Tomasz Reksa (gitara basowa, bębny), Łukasz Wilczewski (bębny), Sławomir Nowak (perkusja, bębny) i Krzysztof Stanisz (akordeon, instrumenty klawiszowe). Również w tym składzie, lecz z gościnnym udziałem Edyty Bordziłowskiej (śpiew) nagrał siedmioutworowy album promocyjny, pt. "LLA Valon. Obrzędowy zespół Lwóweckiego Lata Agatowego" z piosenkami autorstwa Hołogi. 12 sierpnia 2005 roku zespół wystąpił w Galerii Za Miedzą podczas otwarcia wystawy, zatytułowanej "Ogniem i mieczem na wesoło" (fotografie Zenona Żyburtowicza oraz rysunki słynnych polskich satyryków, spotkanie z twórcami wystawy) w ramach IX Ogólnopolskiego Festiwalu Filmów Komediowych w Lubomierzu. 26 listopada 2005 r. w Sali Rycerskiej lwóweckiego ratusza, uświetnił swoim występem imprezę podsumowującą VIII Lwóweckie Lato Agatowe. Ponadto muzycy występowali na jednej scenie obok: Tomasza Wachnowskiego, Stanisława Soyki oraz zespołu Kombajn do Zbierania Kur po Wioskach. Wzięli także udział w lwóweckiej Wielkiej Orkiestrze Świątecznej Pomocy, czy w turnieju Polskie Radio Program III – Augustów (Szklarska Poręba). W styczniu 2006 roku zespół opuścili: Wojciechowski, Reksa, Wilczewski i Nowak. LLA Valon jeszcze wielokrotnie występował podczas LLA, m.in. prezentując program obrzędowy "X Agatowych Lat" w 2007 r., lecz często spychany był do roli muzycznego przerywnika podczas ogłoszenia wyników danego konkursu. Zmieniał się także skład zespołu, co można było zauważyć, np. podczas jego występu w lipcu 2013 roku (zdarzało się również, że Hołoga korzystał z playbacku i występował z towarzyszeniem grupy statystów przebranych za Walończyków). Grupa wystąpiła także podczas XII OFFK (15.08.2008, Lubomierz), "I Lwóweckiego Festiwalu Piwa" (20.06.2009, Stadion Miejski w Lwówku Ślaskim), "Festiwalu Smaków Regionalnych" (12.06.2010, Stadion Miejski w Lwówku Śl.), "Dni Kowar – Zlot Duchów Podziemi" (11.09.2010, Kowary), "Lwóweckiej Biesiady Browarów Regionalnych" (18.06.2011, Stadion Miejski w Lwówku Śl.) oraz dwukrotnie podczas zgorzeleckich "Jakubów" (26.08.2012 i 24.08.2013, Zgorzelec). A. R. Hołoga daje również recitale solowe, jest także autorem hymnu Lwówka Śląskiego. Po raz ostatni pod szyldem LLA Valon wystąpił na Lwóweckim Lecie Agatowym w 2017 roku, ponieważ od 2018 roku rozpoczął współpracę z organizatorami Sudeckiego Festiwalu Minerałów w Lubaniu. 22 listopada 2008 roku S. Nowak wziął udział w koncercie "Zespół Piosenki Naiwnej i jego goście" (w ramach sympozjum "Silny potrzebuje słabego"), który odbył się na Zamku Książąt Pomorskich w Szczecinie (Sala Bogusława). Zaśpiewał piosenki własnego autorstwa, akompaniując sobie na gitarze – wystąpił, m.in. obok zespołu "Chorzy na Odrę", jako support przed: Elżbietą Adamiak, Jackiem Kleyffem i Ryszardem Leoszewskim. Koncert został udokumentowany na tzw. płycie cegiełce, zatytułowanej "Koncert na Zamku. Zespół Piosenki Naiwnej i goście". Po 13 latach byli muzycy grupy spotkali się w składzie: Radosław Wojciechowski (djembe), Tomasz Reksa (djembe), Łukasz Wilczewski (djembe), Sławomir Nowak (tamburyn), by 12 lipca 2019 roku o godz. 16:00 otworzyć swoim występem Międzynarodową Giełdę Minerałów i Wyrobów Jubilerskich w ramach XXII Lwóweckiego Lata Agatowego (12-14.07.2019).
W mediach.
Na stronie portalu "Cyfrowy Dolny Śląsk" znajduje się pierwszy numer czasopisma "Karkonosze" (styczeń/luty) z 2007 roku w którym opublikowano obszerny artykuł i zdjęcia autorstwa Daniela Antosika o lwóweckich Walończykach i o zespole LLA Valon (w składzie: A. R. Hołoga, R. Wojciechowski, T. Reksa, Ł. Wilczewski, S. Nowak, K. Stanisz, E. Bordziłowska), zatytułowany "Poszukiwacze szczęścia" (wyszukiwarka: str. 19). W znajdującym się kilka stron wcześniej artykule, pt. "Sudeckie Bractwo Walońskie" również wykorzystano zdjęcia Antosika, przedstawiające Walończyków z Lwówka Śl. i zespół LLA Valon.

</doc>
<doc id="4527533" url="https://pl.wikipedia.org/wiki?curid=4527533" title="Aktis">
Aktis

Aktis (gr. ) − w mitologii greckiej jeden z Heliadów, syn boga Heliosa i nimfy Rode, wnuk Posejdona. Podobnie jak bracia był astrologiem, i razem z nimi zabił Tenagesa, który był z nich najmądrzejszy. Potem odpłynął do Egiptu i założył tam miasto, które nazwał Heliopolis na cześć swojego ojca Heliosa. Od niego Egipcjanie uczyli się wiedzy astrologicznej. 

</doc>
<doc id="4527550" url="https://pl.wikipedia.org/wiki?curid=4527550" title="Franko-Kanadyjczycy">
Franko-Kanadyjczycy



</doc>
<doc id="4527551" url="https://pl.wikipedia.org/wiki?curid=4527551" title="Martin Hansen">
Martin Hansen



</doc>
<doc id="4527583" url="https://pl.wikipedia.org/wiki?curid=4527583" title="Ary Sperski">
Ary Sperski

Apolinary (Ary) Sperski (ur. 23 lipca 1902, zm. prawdopodobnie ok. 1943) – polski artysta malarz, portrecista i ilustrator pochodzenia żydowskiego.
Życiorys.
Urodził się 23 lipca 1902 w pow. święciańskim na Wileńszczyźnie, w rodzinie Wacława i Julii z Kindurów. Nie wiadomo, czy posługiwał się prawdziwym nazwiskiem, czy też korzystał z pseudonimu artystycznego. Studiował w latach 20. XX wieku w szkole rysunkowej w Leningradzie. Pod koniec lat 20. lub na początku lat 30. przybył do Polski i zamieszkał w Łodzi. Łukasz Grzejszczak zaliczył go do malarzy łódzkich, ale Sperski mieszkał i miał pracownię w Pabianicach (od 1932, przy ul. Zamkowej 2).
Kilkanaście jego portretów osób postronnych zostało opublikowanych w rocznikach 1932 i 1933 „Łodzi w Ilustracji”, w tym „Autoportret” w nr 53 z 28 grudnia 1930. Od 1934 wystawiał swoje prace w warszawskiej Zachęcie.
Zajmował się głównie malarstwem portretowym, rzadziej malował obrazy rodzajowe i akty. Wykonał m.in. portrety Marszałka Piłsudskiego, gen. Składkowskiego i żony oraz obraz "Na prawym brzegu Wisły" (nagrodzony w 1937 zaszczytnym wyróżnieniem). W artykule w „ABC – Nowinach codziennych” z roku 1937 Jerzy Stokowski napisał recenzję o Jego wystawie w warszawskim salonie Czesława Garlińskiego przy ulicy Mazowieckiej 8. W roku 1937 Sperski został nagrodzony brązowym medalem na międzynarodowej wystawie w Paryżu.
Sperski ilustrował powieść Ferdynanda Antoniego Ossendowskiego „Orły podkarpackie” (Wydawnictwo „Pobudki”, Przemyśl 1938).
Od 1 stycznia 1927 był mężem Marii Skierst.

</doc>
<doc id="4527584" url="https://pl.wikipedia.org/wiki?curid=4527584" title="Witków (województwo pomorskie)">
Witków (województwo pomorskie)



</doc>
<doc id="4527590" url="https://pl.wikipedia.org/wiki?curid=4527590" title="Zenon Aleksandrowicz">
Zenon Aleksandrowicz

Zenon Aleksandrowicz (ur. 11 października 1940 w Wilnie, 26 kwietnia 2019 w Gdańsku) – polski biochemik, dr hab. nauk medycznych, profesor nadzwyczajny Katedry i Zakładu Biochemii Wydziału Lekarskiego Gdańskiego Uniwersytetu Medycznego.
Życiorys.
Syn Bronisława i Stanisławy. W 1989 habilitował się na podstawie oceny dorobku naukowego i pracy zatytułowanej pt. "ATPaza mitochondriów z tkanki człowieka", a potem otrzymał nominację na profesora nadzwyczajnego w Katedrze i Zakładzie Biochemii na Wydziale Lekarskim Gdańskiego Uniwersytetu Medycznego, oraz pracował na stanowisku prorektora ds. dydaktyki i pełnił funkcję prodziekana Wydziału Lekarskiego w latach 1993–1996, a także w latach 2002–2008.
Zmarł 26 kwietnia 2019. Został pochowany na gdańskim Cmentarzu Srebrzysko (rejon I, kolumbarium II-A-1).

</doc>
<doc id="4527591" url="https://pl.wikipedia.org/wiki?curid=4527591" title="Sławomir Siekierski">
Sławomir Siekierski

Sławomir Siekierski (ur. 1 sierpnia 1926 w Warszawie, zm. 24 kwietnia 2019) – polski chemik, prof. zw. dr, uczestnik powstania warszawskiego, kawaler orderów.
Życiorys.
Podczas II wojny światowej wstąpił do Armii Krajowej i wziął udział w powstaniu warszawskim. Po wojnie odbył studia na Wydziale Chemii Uniwersytetu Warszawskiego, natomiast 18 września 1975 nadano mu tytuł naukowy profesora w zakresie nauk chemicznych.
Pracował na stanowisku profesora nadzwyczajnego w Instytucie Chemii i Techniki Jądrowej Był członkiem zwyczajnym III Wydziału Nauk Matematycznych i Fizycznych, Warszawskiego Towarzystwa Naukowego. 
Pochowany na cmentarzu Bródnowskim (kwatera 29A-5-11).

</doc>
<doc id="4527594" url="https://pl.wikipedia.org/wiki?curid=4527594" title="Sue Reeve">
Sue Reeve

Susan Diane Reeve zwana Sue, z domu Scott, obecnie Herrington (ur. 17 września 1951 w Birmingham) – brytyjska lekkoatletka, skoczkini w dal i wieloboistka.
Zajęła 10. miejsce w pięcioboju na igrzyskach olimpijskich w 1968 w Meksyku.
Zdobyła srebrny medal w skoku w dal na europejskich igrzyskach halowych w 1969 w Belgradzie, przegrywając jedynie z Ireną Szewińską, a wyprzedzając Metę Antenen ze Szwajcarii. Zajęła 7 miejsce w pięcioboju na mistrzostwach Europy w 1969 w Atenach.
Startując w reprezentacji Anglii zajęła 5. miejsce w pięcioboju i 6. miejsce w biegu na 100 metrów przez płotki na Igrzyskach Brytyjskiej Wspólnoty Narodów w 1970 w Edynburgu.
Zajęła 11. miejsce w skoku w dal na halowych mistrzostwach Europy w 1976 w Monachium. Zajęła 9. miejsce w tej konkurencji na igrzyskach olimpijskich w 1976 w Montrealu oraz 6. miejsce na halowych mistrzostwach Europy w 1977 w San Sebastián.
Zdobyła brązowy medal w skoku w dal na halowych mistrzostwach Europy w 1978 w Mediolanie, za Jarmilą Nygrýnovą z Czechoslowacji i Ildikó Erdélyi z Węgier.
Reeve zwyciężyła w skoku w dal na Igrzyskach Wspólnoty Narodów w 1978 w Edmonton. Zajęła 6. miejsce w tej konkurencji na mistrzostwach Europy w 1978 w Pradze i 10. miejsce na igrzyskach olimpijskich w 1980 w Moskwie.
Była mistrzynią Wielkiej Brytanii (AAA) w skoku w dal w 1976, 1977 i 1980, wicemistrzynią w pięcioboju w 1968 oraz brązową medalistką w biegu na 100 metrów przez płotki w 1970 i w skoku w dal w 1975. W hali była mistrzynią Wielkiej Brytanii w skoku w dal w latach 1969 i 1976–1978, wicemistrzynią w biegu na 60 metrów przez płotki w 1969 oraz brązową medalistką w skoku w dal w 1974. 
Dwukrotnie poprawiała rekord Wielkiej Brytanii w pięcioboju do rezultatu 4731 punktów, uzyskanego 6 czerwca 1969 we Vlaardingen.
Rekord życiowy Reeve w skoku w dal wynosił 6,69 m, ustanowiony 10 czerwca 1979 w Fürth.

</doc>
<doc id="4527602" url="https://pl.wikipedia.org/wiki?curid=4527602" title="Julie Oliveira Souza">
Julie Oliveira Souza

Julie Oliveira Souza (ur. 1 kwietnia 1995 w Grenoble) – francuska siatkarka pochodzenia brazylijskiego, grająca na pozycji atakującej. Od sezonu 2019/2020 do sezonu 2020/2021 występowała w drużynie DPD Legionovia Legionowo.
Sukcesy klubowe.
Superpuchar Francji:

</doc>
<doc id="4527608" url="https://pl.wikipedia.org/wiki?curid=4527608" title="İstanbul Üniversitesi SK (futsal)">
İstanbul Üniversitesi SK (futsal)

İstanbul Üniversitesi SK – turecki klub futsalowy z siedzibą w mieście Stambuł, obecnie występuje w najwyższej klasie rozgrywkowej Turcji. Jest sekcją futsalu w klubie sportowym İstanbul Üniversitesi SK.

</doc>
<doc id="4527614" url="https://pl.wikipedia.org/wiki?curid=4527614" title="Rudolf Gołębiowski">
Rudolf Gołębiowski

Rudolf Gołębiowski (ur. 4 stycznia 1919 w Krakowie, zm. 26 sierpnia 2000 w Warszawie) – polski aktor teatralny, radiowy i filmowy, varsaviansta.
Życiorys.
W 1945 roku ukończył studium aktorskie przy Starym Teatrze w Krakowie, zdał eksternistyczny egzamin aktorski, następnie przez dwa lata był członkiem zespołu teatru. W latach 1947−1949 występował w Teatrze Śląskim im. Stanisława Wyspiańskiego w Katowicach. Następnie przeniósł się do Warszawy, gdzie był członkiem zespołów Teatrów: Narodowego (1949−1957), Buffo (1957-1958) oraz Syrena (1958−1991). Zagrał także w 75 przedstawieniach Teatru Polskiego Radia (1951−1980) oraz ośmiu spektaklach Teatru Telewizji (1962−1981). Był członkiem Związku Artystów Scen Polskich.
Oprócz pracy scenicznej, zajmował się również kolekcjonowaniem dokumentów i pamiątek, związanych z życiem teatralnym Warszawy. W jego zbiorach znajdowały się m.in. programy teatralne, afisze, zdjęcia, zaproszenia, bilety, pocztówki oraz inne dokumenty, związane z historią stołecznych estrad. Kolekcje te były prezentowane na wystawach muzealnych, m.in. w Muzeum Karykatury, Muzeum Teatralnym oraz Muzeum Historycznym m. st. Warszawy. Był również autorem scenariusza do dwóch spektakli telewizyjnych, traktujących o przedwojennych kabaretach: "Cabaret Warietano czyli XI muza Juliana Tuwima" (1967, reż. Jerzy Dobrowolski) oraz "Boy'a igraszki kabaretowe" (1969, reż. Andrzej Łapicki).
Został pochowany na warszawskim cmentarzu Północnym.
Odznaczenia i nagrody.
W uznaniu swych zasług został odznaczony: Krzyżem Kawalerski Orderu Odrodzenia Polski (1987), Złotym Krzyżem Zasługi (1980), Medalem 40-lecia Polski Ludowej] (1985), Odznaką 1000-lecia Państwa Polskiego (1967), Odznaką „Zasłużony Działacz Kultury” (1974), Odznaką honorową „Za Zasługi dla Warszawy” (1989) oraz Złotą Odznaką Związków Zawodowych. W 1994 roku otrzymał również Sylwestra – Nagrodę Teatru Syrena w Warszawie.

</doc>
<doc id="4527615" url="https://pl.wikipedia.org/wiki?curid=4527615" title="Mike Parker">
Mike Parker

John Michael Parker (ur. 2 maja 1938 w Bridgnorth) – brytyjski lekkoatleta, płotkarz.
Odpadł w półfinale biegu na 110 metrów przez płotki na igrzyskach olimpijskich w 1964 w Tokio.
Zdobył srebrny medal w biegu na 60 metrów przez płotki na europejskich igrzyskach halowych w 1966 w Dortmundzie, przegrywając jedynie z Eddym Ottozem z Włoch, a wyprzedzając Hinricha Johna z RFN. Startując w reprezentacji Anglii zdobył srebrny medal w biegu na 120 jardów przez płotki na Igrzyskach Imperium Brytyjskiego i Wspólnoty Brytyjskiej w 1966 w Kingston, przegrywając jedynie ze swym rodakiem Davidem Hemerym. Odpadł w eliminacjach biegu na 110 metrów przez płotki na mistrzostwach Europy w 1966 w Budapeszcie i na igrzyskach olimpijskich w 1968 w Meksyku.
Był mistrzem Wielkiej Brytanii (AAA) w biegu na 120 jardów przez płotki w 1964, wicemistrzem w tek konkurencji w 1960, 1963 i 1968 oraz brązowym medalistą w 1965. W hali był mistrzem Wielkiej Brytanii w biegu na 60 jardów przez płotki w latach 1964–1966, wicemistrzem w 196e oraz brązowym medalistą w 1967.
Kilkakrotnie poprawiał rekord Wielkiej Brytanii w biegu na 110 metrów przez płotki do rezultatu 13,9 s, uzyskanego 2 października 1963 w Budapeszcie. Był to również jego rekord życiowy.

</doc>
<doc id="4527619" url="https://pl.wikipedia.org/wiki?curid=4527619" title="Stanisław Kostka Młodzianowski">
Stanisław Kostka Młodzianowski

Stanisław Maksymilian Kostka Młodzianowski herbu Dąbrowa – sędzia ziemski ciechanowski, starosta różański i makowski w 1764 roku, marszałek konfederacji różańskiej w 1764 roku, chorąży znaku pancernego marszałka wielkiego koronnego Franciszka Bielińskiego.
Syn kasztelana lubaczowskiego Stanisława i Aleksandry Czyżewskiej. Żonaty z Magdaleną, miał córkę.
Elektor Stanisława Augusta Poniatowskiego z ziemi różańskiej w 1764 roku.

</doc>
<doc id="4527627" url="https://pl.wikipedia.org/wiki?curid=4527627" title="Germania in Dacia">
Germania in Dacia

Germania in Dacia (łac. "Dioecesis Germaniensis in Dacia") – stolica historycznej diecezji w Dacia Mediterranea istniejącej w czasach rzymskich.
Współcześnie ruiny rzymskiego miasta Germania in Dacia znajdują się w pobliżu miejscowości Banja w Bułgarii. Obecnie katolickie biskupstwo tytularne. 

</doc>
<doc id="4527631" url="https://pl.wikipedia.org/wiki?curid=4527631" title="Stanisław Młodzianowski">
Stanisław Młodzianowski



</doc>
<doc id="4527633" url="https://pl.wikipedia.org/wiki?curid=4527633" title="Jan Ciemniewski">
Jan Ciemniewski



</doc>
<doc id="4527647" url="https://pl.wikipedia.org/wiki?curid=4527647" title="Jan z Radzanowa Ciemniewski">
Jan z Radzanowa Ciemniewski

Jan z Radzanowa Ciemniewski herbu Prawdzic – sędzia ziemski różański w 1775 roku, podstoli różański w 1767 roku, cześnik różański w 1760 roku, skarbnik różański w 1755 roku.
Syn Józefa i Marianny Sobieszczańskiej. Żonaty z Marianną Okęcką, miał syna Andrzeja i Hieronima, Jana oraz córki Rozalię i Urszulę.
Poseł na sejm 1762 roku z ziemi różańskiej. Elektor Stanisława Augusta Poniatowskiego z ziemi różańskiej w 1764 roku. Poseł na sejm 1778 roku z ziemi różańskiej.

</doc>
<doc id="4527655" url="https://pl.wikipedia.org/wiki?curid=4527655" title="Matt Anoa’i">
Matt Anoa’i



</doc>
<doc id="4527661" url="https://pl.wikipedia.org/wiki?curid=4527661" title="Łąki nad Olszą">
Łąki nad Olszą

Łąki nad Olszą – użytek ekologiczny położony w Borach Dolnośląskich w południowej części województwa lubuskiego w powiecie żagańskim na obszarze miejsko-wiejskiej gminy Iłowa, ok. 4 km na południowy wschód od wsi Czerna oraz ok. 5 km w kierunku wschodnim od miasta Iłowa. Zajmuje powierzchnię 132,49 ha i leży po obu stronach leśnego potoku Olsza – prawego dopływu Czernej w dorzeczu Bobru. Użytek ustanowiony został z myślą o zachowaniu nieużytkowanych łąk w kompleksie leśnym, uznanych za obszar chronionego krajobrazu, będących naturalną bazą żerową i osłonową oraz miejscem bytowania i rozrodu wielu gatunków ptactwa i dzikiej zwierzyny. Użytek znajduje się na terenie Nadleśnictwa Żagań, w leśnictwach Podlaski i Kowalice, przy południowo-zachodnim skraju Ośrodka Szkolenia Poligonowego Wojsk Lądowych Żagań. Na niektórych mapach i opracowaniach turystyczno-krajoznawczych w odniesieniu do łąk użytku używana bywa nazwa "Obiekt Czerna" natomiast stawy w południowej części zwane mylnie "Stawami Kwisa".
Historia.
Nad Olszą, w okolicy niezachowanej współcześnie wsi "Birkberg", funkcjonował obóz Służby Pracy Rzeszy RAD 6/105 „Peter von Kurland”. W jego bezpośrednim pobliżu na okolicznych łąkach (d. niem. "Elze-Wiesen") uchwałą nr 283/4/XXXVI/06 Rady Miejskiej w Iłowej z dnia 25 kwietnia 2006 roku (Dz. Urz. Woj. Lubuskiego nr 42, poz. 933) utworzono użytek ekologiczny „Łąki nad Olszą”.

</doc>
<doc id="4527662" url="https://pl.wikipedia.org/wiki?curid=4527662" title="Muzeum Paja Jovanovića">
Muzeum Paja Jovanovića



</doc>
<doc id="4527664" url="https://pl.wikipedia.org/wiki?curid=4527664" title="Kopalnia Wapienia Czatkowice">
Kopalnia Wapienia Czatkowice

Kopalnia Wapienia Czatkowice – odkrywkowa kopalnia (kamieniołom) wapieni w Czatkowicach w województwie małopolskim, w powiecie krakowskim, w gminie Krzeszowice. Obecnie jest to część miasta Krzeszowice. Znajduje się na w północnej części Góry Mazurowej na Wyżynie Olkuskiej wchodzącej w skład Wyżyny Krakowsko-Częstochowskiej.
Na okolicznych terenach znajdują się pokłady wapienia dolnokarbońskiego. Rozpoczęli je wydobywać Niemcy w 1943 r. (Koncern I.G. Farbenindustrie AG) dla potrzeb Zakładów Chemicznych w Oświęcimiu. Z wapieni wytwarzano w nich karbid, dalej przetwarzany na acetylen. Po II wojnie światowej wapienie z kamieniołomu wykorzystywano dla potrzeb przemysłu hutniczego, szklarskiego, chemicznego, cukrowniczego i budownictwa, a z odpadów w cementowniach produkowano klinkier. Obecnie rocznie Kopalnia Wapienia Czatkowice wytwarza ok. 400 tys. ton kruszywa i około 1,5 mln ton rocznie pozostałego asortymentu wapienia. Do kamieniołomu doprowadzona jest bocznica kolejowa z krzeszowickiej stacji PKP – wybudowana jeszcze przez Niemców w 1944 r. Po roku 1945 kamieniołom przejęło Zjednoczenie Przemysłu Materiałów Budowlanych. W późniejszym okresie jeszcze wielokrotnie zmieniał swoich właścicieli.
W 2008 r. po dwunastoletnim okresie modernizacji zakładu oddano do eksploatacji drugą linię przemiału kamienia wapiennego. Od tego czasu zakład stał się jednym z największych w Polsce producentów produktów mielonych i największym dostawcą sorbentów dla energetyki. Od listopada 2010 roku Kopalnia Wapienia „Czatkowice” Sp. z o.o. należy do Grupy Kapitałowej Tauron Polska Energia.
Produkty.
Kopalnia Wapienia Czatkowice wytwarza następujące produkty:

</doc>
<doc id="4527667" url="https://pl.wikipedia.org/wiki?curid=4527667" title="Professional Wrestling Hall of Fame">
Professional Wrestling Hall of Fame



</doc>
<doc id="4527680" url="https://pl.wikipedia.org/wiki?curid=4527680" title="Towarzystwo Bory Dolnośląskie">
Towarzystwo Bory Dolnośląskie



</doc>
<doc id="4527689" url="https://pl.wikipedia.org/wiki?curid=4527689" title="Oleg Rajko">
Oleg Rajko

Oleg Michajłowicz Rajko (ros. Олег Михайлович Райко, ur. 8 czerwca 1945 w Partizansku, wówczas Suczanie) – radziecki lekkoatleta, średniodystansowiec.
Zdobył srebrne medale w biegu na 800 metrów i biegu na 1500 metrów na europejskich igrzyskach juniorów w 1964 w Warszawie, przegrywając jedynie na 800 metrów z Franzem-Josefem Kemperem z RFN, a na 1500 metrów z Jürgenem Haase z NRD.
Był członkiem radzieckiej sztafety 4 × 880 jardów, która w składzie: Aleksandr Ustiancew, Remir Mitrofanow, Rajko i Wadim Michajłow ustanowiła 22 czerwca 1966 w Londynie rekord świata czasem 7:16,0.
Zdobył srebrny medal w biegu na 1500 metrów na europejskich igrzyskach halowych w 1966 w Dortmundzie, przegrywając jedynie z Johnem Whettonem z Wielkiej Brytanii, a wyprzedzając Ulfa Högberga ze Szwecji. Odpadł w eliminacjach tej konkurencji na mistrzostwach Europy w 1966 w Budapeszcie. Zajął 3. miejsce na tym dystansie w finale Pucharu Europy w 1967 w Kijowie.
Zwyciężył w sztafecie 3 × 1000 metrów na europejskich igrzyskach halowych w 1968 w Madrycie (sztafeta radziecka biegła w składzie: Michaił Żełobowski, Rajko i Anatolij Wierłan). Odpadł w półfinale biegu na 1500 metrów na igrzyskach olimpijskich w 1968 w Meksyku. 
Był mistrzem ZSRR w biegu na 1500 metrów w 1965 i 1967 oraz brązowym medalistą na tym dystansie w 1968 i 1969. W hali był mistrzem ZSRR w tej konkurencji w 1972.
Był rekordzistą ZSRR w biegu na 1500 metrów z czasem 3:38,7 osiągniętym 17 czerwca 1966 w Londynie (pierwszy wynik radzieckiego zawodnika poniżej 3 minut i 40 sekund). Ustanowił również rekord ZSRR w biegu na 1000 metrów czasem 2:20,2 (w 1966). Jego rekord życiowy w biegu na 800 metrów wynosił 1:48,7 (1967).

</doc>
<doc id="4527701" url="https://pl.wikipedia.org/wiki?curid=4527701" title="Makareus (syn Heliosa)">
Makareus (syn Heliosa)

Makareus także Makar (gr. ) − w mitologii greckiej jeden z Heliadów, syn boga Heliosa i nimfy Rode, wnuk Posejdona. Jego imię oznacz „szczęśliwy”. Podobnie jak bracia był astrologiem, razem z nimi zabił Tenagesa, który był z nich najmądrzejszy. Potem odpłynął z Rodos na wyspę Lesbos, gdzie został królem i przejął wiele sąsiednich wysp. 
Miał wiele córek i synów, jedna z nich, Mithymna poślubiła Lesbosa, syna Lapitesa i wnuka Ajolosa. Od jej imienia zostało nazwane jedno z miast, Mithymna na wyspie Lesbos. Istnieje też wersja, według której poślubiła Lepetymnusa, eponima góry na Lesbos i miała z nim dwóch synów, Hicetaona i Hipsipylusaa, którzy zostali zabici przez Achillesa podczas obrony miasta Mithymna. 
Pozostałe córki Makareusa także zostały eponimami miast na Lesbos: Mitylena, Agamede, Antissa i Arisbe, wszystkie eponimy miast w Lesbos. Synom powierzył władzę w koloniach, które założył na sąsiednich wyspach: Kydrolaos został wysłany na Samos, Neandros do Kos, Leukippos na Rodos, a nienazwany syn na Chios. Jeszcze inny syn Makareusa, Eresos, również nadał swoje imię miastu na Lesbos.

</doc>
<doc id="4527705" url="https://pl.wikipedia.org/wiki?curid=4527705" title="Francisco José Contreras">
Francisco José Contreras

Francisco José Contreras Peláez (ur. 17 lutego 1964 w Sewilli) – hiszpański prawnik, filozof prawa, nauczyciel akademicki i polityk, profesor Uniwersytetu w Sewilli, deputowany.
Życiorys.
W 1987 ukończył studia prawnicze na Uniwersytecie w Sewilli, doktoryzował się tamże w 1993. Zawodowo związany z macierzystą uczelnią, na której doszedł do tytularnego stanowiska profesora filozofii prawa. Był również wykładowcą na Universidad de Huelva.
Autor lub współautor publikacji książkowych: "Derechos sociales: teoría e ideología" (1994), "Defensa del Estado social" (1996), "La filosofía de la historia de Johann G. Herder" (2004), Savigny y el historicismo jurídico (2004), "Tribunal de la razón: El pensamiento jurídico de Kant" (2004), "Kant y la guerra" (2007), "Nueva izquierda y cristianismo" (2011), "Liberalismo, catolicismo y ley natural" (2013) oraz "La filosofía del Derecho en la historia" (2014).
Zaangażował się w działalność polityczną w ramach ugrupowania Vox. Wszedł w skład jego władz krajowych w Andaluzji. W wyborach z listopada 2019 uzyskał mandat posła do Kongresu Deputowanych.

</doc>
<doc id="4527706" url="https://pl.wikipedia.org/wiki?curid=4527706" title="Dariusz Skowroński (koszykarz)">
Dariusz Skowroński (koszykarz)

Dariusz Skowroński (ur. 26 lipca 1973) – polski koszykarz, występujący na pozycji środkowego, dwukrotny mistrz polski ze Śląskiem Wrocław.

</doc>
<doc id="4527714" url="https://pl.wikipedia.org/wiki?curid=4527714" title="Pomnik strzelców łotewskich w Rydze">
Pomnik strzelców łotewskich w Rydze

Pomnik strzelców łotewskich – pomnik w Rydze, na Placu Strzelców Łotewskich, nad Dźwiną, na osi Mostu Kamiennego.
Historia.
Budowa pomnika.
Pomnik miał powstać w ramach obchodów 50. rocznicy rewolucji październikowej. Pierwotnie poświęcony był jedynie czerwonym strzelcom łotewskim, walczącym podczas wojny domowej w Rosji po stronie bolszewików. Konkurs na jego projekt Rada Ministrów Łotewskiej SRR rozpisała w 1966 r., do udziału w nim zgłoszono 34 projekty. 
Drugą nagrodę w konkursie otrzymał projekt Jurisa Maurinsa. Zaproponowany przez niego pomnik przedstawiał trzy kamienne głowy strzelców, zwrócone w trzy strony, na jednym postumencie. Pierwsze miejsce zajął natomiast projekt Valdisa Albergsa, zakładający wzniesienie trzech stojących postaci umundurowanych strzelców na tle ściany, na której ukazano kolejne twarze. Ostatecznie żadna z tych koncepcji nie została zrealizowana w pierwotnym wariancie. Projekt Albergsa wykorzystano do stworzenia szerzej zakrojonego planu całego kompleksu memorialnego, w którego skład oprócz pomnika wszedł również gmach muzeum poświęconego czerwonym strzelcom łotewskim. Został on zaprojektowany przez architektów Gunārsa Lūsisa-Grīnbergsa i Dzintrasa Dribę oraz rzeźbiarza Valdisa Albergsa. 
Pomnik ostatecznie nie powstał w planowanym terminie. Podczas pracy nad rzeźbami w czerwonym granicie, prowadzonej bezpośrednio na placu nad Dźwiną pod ochronnym zadaszeniem, doszło do pożaru. Podczas jego gaszenia gotowe już rzeźby zostały zalane wodą, w rezultacie czego popękały. Zdecydowano o ustawieniu ich w taki sposób, by ubytki nie były widoczne - plecami do siebie, na jednym postumencie. Pomnik został odsłonięty 22 kwietnia1971 r. Muzeum-Pomnik Czerwonych Strzelców Łotewskich funkcjonowało już wtedy od roku.
Początkowo na postumencie monumentu nie było żadnego napisu. Dopiero w 1977 r. zawieszono na nim tablicę z napisem "Czerwonym strzelcom łotewskim" w językach łotewskim i rosyjskim. 
Przed pomnikiem odbywały się oficjalne uroczystości, m.in. przyjęcia w poczet pionierów.
Pomnik po odzyskaniu niepodległości przez Łotwę.
W 2000 r. zmieniono znaczenie pomnika, zawieszając nową tablicę z napisem „Strzelcom łotewskim 1915–1920”. Tym samym monument upamiętnia walkę strzelców łotewskich w całym okresie istnienia formacji – podczas I wojny światowej w Armii Imperium Rosyjskiego i następnie w rosyjskiej wojnie domowej. Wcześniej, w 1993 r., muzeum strzelców łotewskich zostało zamknięte, a w jego budynku otwarto Muzeum Okupacji. O zmianę napisu na pomniku oraz o jego renowację starał się jeden z autorów kompleksu pomnikowego, architekt Lūsis-Grīnbergs, choć nie jest jasne, czy chciał on w ten sposób zatrzeć pamięć o swoim zaangażowaniu w upamiętnianie komunistycznych bojowników, czy ochronić swoje dzieło przed demontażem. Nie mogąc doczekać się pozytywnej odpowiedzi w sprawie odnowienia pomnika, architekt sam demonstracyjnie zaczął czyścić postument rzeźby. Dopiero wtedy tablica na pomniku została zmieniona. 
W 2006 r. monument został odnowiony.
Opis.
Pomnik ma wysokość 13 metrów i został wykonany z czerwonego granitu przywiezionego z Ukrainy. Przedstawia trzy postacie w mundurach strzelców łotewskich: robotnika, chłopa oraz komisarza. Na piersi jednego ze strzelców (robotnika) widnieje Order Czerwonego Sztandaru. Strzelcy zwróceni są twarzami w stronę Dźwiny. Ustawienie figur symbolizuje gotowość przedstawionych postaci do obrony Łotwy przed wrogiem.

</doc>
<doc id="4527715" url="https://pl.wikipedia.org/wiki?curid=4527715" title="Parafia Matki Bożej Nieustającej pomocy w Krzeczowie">
Parafia Matki Bożej Nieustającej pomocy w Krzeczowie



</doc>
<doc id="4527718" url="https://pl.wikipedia.org/wiki?curid=4527718" title="Jānis Šmēdiņš">
Jānis Šmēdiņš

Jānis Šmēdiņš (ur. 31 lipca 1987 w Kuldydze) – łotewski siatkarz plażowy. Brązowy medalista olimpijski z Londynu (2012).
Brał udział w igrzyskach olimpijskich w 2012 i 2019. W 2012 zdobył brązowy medal w parze z Mārtiņšem Pļaviņšem. Razem zajęli również trzecie miejsce na mistrzostwach Europy w 2010. Później występował z Aleksandrsem Samoilovsem i zostali mistrzami Europy w 2015, srebrnymi medalistami tej imprezy w 2013, 2014, 2017 i 2018.

</doc>
<doc id="4527720" url="https://pl.wikipedia.org/wiki?curid=4527720" title="Kandalos (syn Heliosa)">
Kandalos (syn Heliosa)

Kandalos (gr. ) − w mitologii greckiej jeden z Heliadów, syn boga Heliosa i nimfy Rode, wnuk Posejdona. Podobnie jak bracia był astrologiem, razem z nimi zabił Tenagesa, który był z nich najmądrzejszy. Potem odpłynął z Rodos na wyspę Kos, w archipelagu Sporady, gdzie został królem. 

</doc>
<doc id="4527724" url="https://pl.wikipedia.org/wiki?curid=4527724" title="Pałac w Grabanowie">
Pałac w Grabanowie



</doc>
<doc id="4527731" url="https://pl.wikipedia.org/wiki?curid=4527731" title="Sebastian Rejman">
Sebastian Rejman

Sebastian Rejman (ur. 13 stycznia 1978 w Helsinkach) – fiński piosenkarz, aktor i prezenter. 
W 2019 z piosenką „Look Away” wraz z producentem muzycznym Darude, reprezentował Finlandię w 64. Konkursie Piosenki Eurowizji w Tel Awiwie. 14 maja wystąpił w pierwszym półfinale konkursu i zajął ostatnie 17. miejsce, przez co nie zakwalifikował się do finału.

</doc>
<doc id="4527737" url="https://pl.wikipedia.org/wiki?curid=4527737" title="Bartosz Hondowski">
Bartosz Hondowski

 
Bartosz Hondowski (ur. 25 lutego 1980) – polski koszykarz występujący na pozycjach rzucającego obrońcy lub niskiego skrzydłowego, dwukrotny mistrz Polski ze Śląskiem Wrocław.

</doc>
<doc id="4527738" url="https://pl.wikipedia.org/wiki?curid=4527738" title="Tenages (syn Heliosa)">
Tenages (syn Heliosa)

Tenages także Tenage (gr. ) − w mitologii greckiej jeden z Heliadów, syn boga Heliosa i nimfy Rode, wnuk Posejdona. Podobnie jak bracia został obdarzony przez ojca wiedzą astrologiczną, którą dzielił się z ludem wyspy Rodos i wprowadził wiele udogodnień dla żeglarzy. Razem podzielili dzień na godziny. Zazdrośni o jego mądrość czterej bracia, Makareus, Kandalos, Aktis, Triopas, zabili go, a następnie uciekli z wyspy. Dwaj bracia, Ochimos i Kerkafos, którzy nie uczestniczyli w zabójstwie zostali na Rodos i dalej panowali nad jej ludem. 

</doc>
<doc id="4527745" url="https://pl.wikipedia.org/wiki?curid=4527745" title="LVI Krajowy Festiwal Piosenki Polskiej w Opolu">
LVI Krajowy Festiwal Piosenki Polskiej w Opolu

LVI (56.) Krajowy Festiwal Piosenki Polskiej w Opolu odbył się w dniach 14–17 czerwca 2019.
Organizatorem festiwalu była Telewizja Polska (TVP1, TVP Kultura) i miasto Opole. Transmisję z festiwalu oglądało średnio 2,24 mln widzów.
Koncert „Od Opola do Opola”.
Lista wykonawców.
Edyta Górniak na próbach do koncertu „Od Opola do Opola”, zasłabła i trafiła do szpitala klinicznego.
Koncert „Nie pytaj o Polskę – #30LatWolności”.
Lista wykonawców.
W koncercie miał wystąpić również Michał Szpak, jednak na kilka godzin przed rozpoczęciem widowiska zrezygnował z występu, tłumacząc się problemami zdrowotnymi – zapaleniem krtani.

</doc>
<doc id="4527753" url="https://pl.wikipedia.org/wiki?curid=4527753" title="Thrasops">
Thrasops

Thrasops – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Senegalu, Gwinei, Sierra Leone, Liberii, Wybrzeżu Kości Słoniowej, Ghanie, Togo, Nigerii, Kamerunie, Gabonie, Kongu, Republice Środkowoafrykańskiej, Sudanie Południowym, Demokratycznej Republice Konga, Ugandzie, Kenii, Rwandzie, Burundi, Tanzanii, Zambii i Angoli. 
Systematyka.
Etymologia.
"Thrasops": "thrasus" „odważny, śmiały”; ωψ "ōps", ωπος "ōpos" „wzrok, oczy”.
Podział systematyczny.
Do rodzaju należą następujące gatunki:

</doc>
<doc id="4527757" url="https://pl.wikipedia.org/wiki?curid=4527757" title="Artur Bajer">
Artur Bajer

 
Artur Jan Bajer (ur. 10 stycznia 1983 w Poznaniu) – polski koszykarz występujący na pozycji silnego skrzydłowego, dwukrotny mistrz Polski ze Śląskiem Wrocław.

</doc>
<doc id="4527764" url="https://pl.wikipedia.org/wiki?curid=4527764" title="Szefowie wrogowie 2">
Szefowie wrogowie 2

Szefowie wrogowie 2 (ang. "Horrible Bosses 2") – amerykański film komediowy z 2014 roku będący kontynuacją filmu Szefowie wrogowie z 2011 roku.
Fabuła.
Mając po uszy pracy pod dyktando szefów, Nick (Jason Bateman), Dale (Charlie Day) i Kurt (Jason Sudeikis) postanawiają tym razem przejąć ster i założyć własny biznes. Wkrótce jednak ich plany krzyżuje przebiegły inwestor. Oszukani, zdesperowani i bez możliwości dochodzenia swoich praw, trzej niedoszli przedsiębiorcy opracowują plan porwania dorosłego syna inwestora w celu odzyskania kontroli nad firmą.
Odbiór.
Box office.
Budżet filmu jest szacowany na 42 milionów dolarów. W Stanach Zjednoczonych i w Kanadzie film zarobił ponad 54 mln USD. W innych krajach zyski wyniosły ponad 53 mln, a łączny zysk ponad 107 mln dolarów.
Krytyka w mediach.
Film spotkał się z mieszaną reakcją krytyków. W serwisie Rotten Tomatoes 33% z 153 recenzji jest pozytywne, a średnia ocen wyniosła 4.6/10. Na portalu Metacritic średnia ocen z 36 recenzji wyniosła 40 punktów na 100.

</doc>
<doc id="4527767" url="https://pl.wikipedia.org/wiki?curid=4527767" title="Filip Pejić">
Filip Pejić

Filip Pejić (ur. 21 lipca 1992 w Zagrzebiu) – chorwacki zawodnik mieszanych sztuk walki (MMA) wagi piórkowej. W przeszłości związany z UFC. Były mistrz FFC z 2016 roku. Od 2019 roku zawodnik polskiej federacji KSW. Autor trzeciego najszybszego nokautu w historii KSW (dawniej drugiego).
Kariera MMA.
KSW.
27 kwietnia 2019 zadebiutował w najlepszej polskiej federacji Konfrontacji Sztuk Walki, gdzie podczas gali w Lublinie technicznie znokautował w drugiej rundzie kopnięciem na głowę oraz ciosami w parterze Filipa Wolańskiego. Widowiskowe zwycięstwo Chorwata zostało docenione bonusem finansowym w kategorii "nokaut wieczoru". 
9 listopada 2019 na gali odbywającej się w Chorwacji przegrał jednogłośną decyzją sędziowską po trzech rundach z Danielem Torresem. 
Dwie gale później przegrał przez TKO w trzeciej odsłonie z Romanem Szymańskim, który rozbił Pejicia podczas ciosami w parterze z pozycji krucyfiksu, jednak pojedynek nie był jednostronny i został doceniony przez federację bonusem finansowym dla obu zawodników w kategorii "walka wieczoru". 
W kolejnej walce dla polskiego giganta zwyciężył brutalnym nokautem, kończąc prawym prostym w 11 sekundzie Sebastiana Rajewskiego. Błyskawiczne zwycięstwo na zapewniło Chorwatowi następny bonus za "nokaut wieczoru". Z czasem jak się okazało był to drugi najszybszy nokaut w KSW (do gali KSW 73). 
5 czerwca 2021 w Gdańsko-Sopockiej Ergo Arenie na skrzyżował rękawice z byłym mistrzem KSW w wadze piórkowej, Salahdinem Parnassem. Walkę w drugiej rundzie zwyciężył Francuz, który poddał duszeniem zza pleców Pejicia. 
Trzy gale później podczas przegrał przez nokaut w drugiej rundzie kopnięciem na głowę z byłym mistrzem dwóch federacji Fight Exclusive Night oraz Babilon MMA – Danielem Rutkowskim.
26 lutego 2022 na zastąpił schorowanego Krzysztofa Klaczka i zawalczył z niepokonanym Dawidem Śmiełowskim. Pojedynek był zaplanowany na limit umowny -68,5 kg, mimo to Pejić nie zrobił wagi i musiał oddać 30% gaży z wypłaty. Śmiełowski przegrywając walkę na punkty po sporych problemach na 8 sekund przed końcem trzeciej rundy zwyciężył przez TKO, ubijając w parterze Chorwackiego Nitra. Pojedynek nagrodzono bonusem za "walkę wieczoru".
Powrót do FNC.
Po niespełna dziewięciu miesiącach przerwy stoczył swoją kolejną walkę, tym razem w powrocie dla organizacji Fight Nation Championship, gdzie na grudniowej gali "FNC 9" podjął w konfrontacji Brazylijczyka, Marcosa Viníciusa Coste. Pejić wygrał przez TKO już w pierwszej rundzie. Pierwotnym rywalem "Nitra" miał być inny zawodnik z kraju kawy, Arlen Ribeiro, jednak ten musiał wycofać się z tej walki z powodu uzyskania pozytywnego wyniku testu na obecność COVID-19 .
Osiągnięcia.
Mieszane sztuki walki.
Final Fight Championship:
Konfrontacja Sztuk Walki:

</doc>
<doc id="4527769" url="https://pl.wikipedia.org/wiki?curid=4527769" title="William Marcy">
William Marcy



</doc>
<doc id="4527770" url="https://pl.wikipedia.org/wiki?curid=4527770" title="Toxicodryas">
Toxicodryas

Toxicodryas – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Senegalu, Gambii, Gwinei, Sierra Leone, Liberii, Wybrzeżu Kości Słoniowej, Ghanie, Togo, Beninie, Gwinei Bissau, Nigerii, Kamerunie, Gwinei Równikowej, Gabonie, Kongu, Demokratycznej Republice Konga, Republice Środkowoafrykańskiej, Ugandzie, Sudanie, Sudanie Południowym, Kenii, Angoli i Zambii. 
Systematyka.
Etymologia.
"Toxicodryas": "toxicos" „trucizna do zatruwania strzał”, od τοξον "toxon" „łuk”; δρυας "druas", δρυαδος "druados" „driady, nimfy leśne”, od δρυς "drus", δρυος "druos" „drzewo, zwłaszcza dąb”.
Podział systematyczny.
Do rodzaju należą następujące gatunki:

</doc>
<doc id="4527771" url="https://pl.wikipedia.org/wiki?curid=4527771" title="Triopas (syn Heliosa)">
Triopas (syn Heliosa)

Triopas (gr. ) − w mitologii greckiej jeden z Heliadów, syn boga Heliosa i nimfy Rode, wnuk Posejdona. Podobnie jak bracia został obdarzony przez ojca wiedzą astrologiczną, którą dzielił się z ludem wyspy Rodos i wprowadził wiele udogodnień dla żeglarzy. Razem podzielili dzień na godziny. Zazdrosny o mądrość razem z trzema braćmi, Makareusem, Kandalosem, Aktisem, zabili Tenagesa, a następnie uciekli z wyspy. Triopas zbiegł do Karii, krainy w południowo-zachodniej części Azji Mniejszej na wybrzeżu Morza Egejskiego na północ od Rodos. Przejął tam władzę, a obszar jego panowania nazwano Triopian Promontory. Później założył miasto Knidos w Karii. Wg geografa Pauzaniasza w Delfach znajdował się jego posąg na koniu, który był darem ludu Knidos.

</doc>
<doc id="4527777" url="https://pl.wikipedia.org/wiki?curid=4527777" title="Winfield Scott">
Winfield Scott



</doc>
<doc id="4527779" url="https://pl.wikipedia.org/wiki?curid=4527779" title="Winfield W. Scott">
Winfield W. Scott



</doc>
<doc id="4527783" url="https://pl.wikipedia.org/wiki?curid=4527783" title="Racing FC Union Lëtzebuerg Futsal">
Racing FC Union Lëtzebuerg Futsal

Racing FC Union Lëtzebuerg Futsal – luksemburski klub futsalowy z siedzibą w mieście Luksemburg, obecnie występuje w najwyższej klasie rozgrywkowej Luksemburga. Jest sekcją futsalu w klubie sportowym Racing FC Union Luksemburg.
Klub został założony w 2016 r. Potem dołączył do Luksemburskiego Związku Piłki Nożnej (FLF). 5 marca 2017 roku klub został mistrzem pierwszych oficjalnych rozgrywek w Futsal Ligue 2 i awansował do Futsal Ligue 1. W debiutowym sezonie 2017/18 zdobył mistrzostwo i puchar kraju.

</doc>
<doc id="4527785" url="https://pl.wikipedia.org/wiki?curid=4527785" title="Winfield Scott Schley">
Winfield Scott Schley



</doc>
<doc id="4527787" url="https://pl.wikipedia.org/wiki?curid=4527787" title="Maria Jentys-Borelowska">
Maria Jentys-Borelowska

Maria Teresa Jentys-Borelowska (Maria Jentys-Wronkowska, Maria Wronkowska) (ur. 1 stycznia 1942 w Łukowie) – polska publicystka, redaktorka, poetka i krytyk literacki.
Życiorys.
Absolwentka Liceum Ogólnokształcącego im. Tadeusza Kościuszki w Łobżenicy (1959) oraz filologii polskiej na Uniwersytecie Warszawskim (1959–1964). Przez rok studiowała także filologię klasyczną. Po zakończeniu studiów pracowała kolejno w redakcjach: Rocznika Biblioteki Narodowej (1965–1968), Redakcji Literatury Pięknej Współczesnej Ludowej Spółdzielni Wydawniczej (1970–1979) oraz w Redakcji Debiutów Państwowego Wydawnictwa „Iskry” (1979–1991). W okresie 1991–1993 pełniła funkcję sekretarza w Oficynie Literatów i Dziennikarzy „Pod Wiatr”. W 1993 roku przez krotki okres była zatrudniona w Zakładzie Przewodnika Bibliograficznego Biblioteki Narodowej, a następnie – aż do przejścia na emeryturę w 2002 roku – w Pionie Encyklopedii Wydawnictwa Naukowego PWN. Po zakończeniu pracy zawodowej pozostawała aktywna, współpracując z kwartalnikami „Migotania, przejaśnienia” oraz „Wyspa”, gdzie była m.in. członkiem zespołów redakcyjnych.
Od 1995 roku była członkinią Stowarzyszenia Pisarzy Polskich, pełniąc w nim funkcję: członka Zarządu Oddziału Warszawskiego (2005–2008) oraz sekretarza Zarządu Głównego Stowarzyszenia (2008–2010).
Twórczość.
Jako publicystka debiutowała w 1963 roku na łamach tygodnika studenckiego „Politechnik”. W 1972 roku debiutowała jako krytyczka literacka na łamach „Tygodnika Kulturalnego”, a jako poetka – w 1977 roku na łamach kwartalnika „Regiony”. W latach 1984–2000 swoje liczne recenzje, szkice, wiersze i opowiadania publikowała w takich czasopismach jak „Odra”, „Twórczość”. „Zielony Sztandar”, „Nowe Książki”, „Więź”, „Nadodrze”, „Literatura”, „Sycyna”, „Akant” czy „Śląsk”. Używała pseudonimów: "Anna Zdaniewska"; "Ewa Mańkowska"; "M.J". Brała udział redaktorski oraz autorski w pracach nad takimi publikacjami jak "Literatura polska XX wieku. Przewodnik encyklopedyczny", "Wielka Encyklopedia PWN" oraz "Encyklopedia literatury światowej" (ostatecznie niewydana). Zajmowała się również opracowaniem i edycją twórczości Jana Drzeżdżona, Stanisławy Kopiec, Tadeusza Siejaka oraz Henryka Sekulskiego.
Życie prywatne.
Córka lekarzy Jerzego Jentysa i Kamili ze Zdaniewskich. W 1963 zawarła związek małżeński z Leszkiem Wronkowskim, pracownikiem naukowo-dydaktycznym Politechniki Warszawskiej, z którym rozwiodła się w 1976 roku. W 2009 ponownie wyszła za mąż, poślubiając Marcina Borelowskiego – emerytowanego pracownika naukowo-dydaktycznego krakowskiej Akademii Górniczo-Hutniczej i Politechniki Krakowskiej.
Wybrane publikacje.
Tłumaczenia

</doc>
<doc id="4527791" url="https://pl.wikipedia.org/wiki?curid=4527791" title="Boriss Artemjevs">
Boriss Artemjevs

Boriss Artemjevs (ur. 19 stycznia 1965 w Rydze) – łotewski bobsleista, dwukrotny uczestnik igrzysk olimpijskich (1992, 1994).
W lutym 1992 roku uczestniczył w igrzyskach olimpijskich w Albertville. Wziął udział w czwórkach mężczyzn, w których wspólnie z Zintisem Ekmanisem, Aldisem Intlersem i Otomārsem Rihtersem zajął 16. miejsce. Dwa lata później wystąpił na igrzyskach w Lillehammer. Ponownie uczestniczył w czwórkach. Łotewski bob, w którym poza nim znaleźli się Ekmanis, Intlers i Didzis Skuška, również uplasował się na 13. pozycji.

</doc>
<doc id="4527792" url="https://pl.wikipedia.org/wiki?curid=4527792" title="Rafał Ulatowski (politolog)">
Rafał Ulatowski (politolog)

Rafał Ulatowski – polski politolog, doktor habilitowany nauk społecznych w zakresie nauk o polityce, adiunkt na Wydziale Nauk Politycznych i Studiów Międzynarodowych Uniwersytetu Warszawskiego (d. ISM UW).
Życiorys.
W 2007 ukończył studia magisterskie w ISM UW. W latach 2007–2011 był stypendystą Fundacji Konrada Adenauera. W 2011 uzyskał doktorat na Uniwersytecie w Bonn. 21 marca 2018 uzyskał habilitację na Wydziale Nauk Politycznych i Studiów Międzynarodowych UW na podstawie dorobku naukowego oraz rozprawy "Analiza porównawcza polityki energetycznej importerów i eksporterów surowców energetycznych na przykładzie Niemiec i Arabii Saudyjskiej. Perspektywa geoekonomiczna".
Specjalizuje się w kwestiach polityki zagranicznej Niemiec, w tym stosunków polsko-niemieckich, a także w zagadnieniach integracji europejskiej. Jest sekretarzem redakcji periodyku "Studia Politica Germanica".

</doc>
<doc id="4527795" url="https://pl.wikipedia.org/wiki?curid=4527795" title="Rafał Ulatowski (ujednoznacznienie)">
Rafał Ulatowski (ujednoznacznienie)



</doc>
<doc id="4527798" url="https://pl.wikipedia.org/wiki?curid=4527798" title="Ukaz z 15 maja 1851 roku">
Ukaz z 15 maja 1851 roku

Ukaz z 15 maja 1851 roku – ukaz carski wydany 15 maja 1851 r. dla Królestwa Polskiego, zwalniający mieszkańców z obowiązku opłacania składki szkolnej i zapisywania dzieci do szkół elementarnych.
Historia.
Składka szkolna była w zaborze rosyjskim obowiązkowa od 1834 r. tam, gdzie istniały szkoły elementarne. W 1847 r. oddano w ręce kuratora kontrolę nad budżetami szkół i wszelkie nadwyżki w ich budżetach, które w teorii miały służyć remontom i budowie nowych szkół. Po Wiośnie Ludów rząd rosyjski dążył do dalszego ograniczenia szkolnictwa na ziemiach polskich, w związku z czym w 1851 r. wydano ukaz zwalniający mieszkańców z obowiązku opłacania składki szkolnej.
Ukaz doprowadził do regresu oświaty na terenie Królestwa Kongresowego, gdyż wielu chłopów rezygnowało z wydatków na utrzymywanie szkoły ze względu na swoją trudną sytuację finansową. Również wśród szlachty ukaz spowodował zaprzestanie opłacania składek szkolnych, gdyż postrzegano szkolnictwo za zagrożenie jako źródło antyszlacheckiej propagandy oraz wsparcie dla chłopów (jako doradcy czy spisujący skargi). Rosyjskie władze zabroniły również władzom gubernialnym budowania lub remontowania szkół ze środków publicznych – wszelkie koszty miały pokrywać składki.
Skutkiem ukazu był szybki spadek liczby szkół w Królestwie Polskim na wsi: do 1861 r. liczba szkół elementarnych spadła z 751 do 552, a liczba uczniów z 64 281 do 56 670. W 1860 r. odsetek analfabetów sięgał w Królestwie Kongresowym 79,2%. Zmianę tej sytuacji miały przynieść zmiany forsowane przez Aleksandra Wielopolskiego i zawarte w Ustawie z 20 maja 1862 r. o wychowaniu publicznym w Królestwie Polskim, która przywracała szkole polski charakter i nakładała na gminy obowiązek utworzenia przynajmniej jednej szkoły elementarnej. W związku z powstaniem styczniowym nowe przepisy nie weszły w życie.

</doc>
<doc id="4527800" url="https://pl.wikipedia.org/wiki?curid=4527800" title="Trimorphodon biscutatus lambda">
Trimorphodon biscutatus lambda



</doc>
<doc id="4527803" url="https://pl.wikipedia.org/wiki?curid=4527803" title="Trimorphodon biscutatus vilkinsonii">
Trimorphodon biscutatus vilkinsonii



</doc>
<doc id="4527806" url="https://pl.wikipedia.org/wiki?curid=4527806" title="SP Tre Fiori (futsal)">
SP Tre Fiori (futsal)

SP Tre Fiori – sanmaryński klub futsalowy z siedzibą w mieście San Marino, obecnie występuje w najwyższej klasie rozgrywkowej Luksemburga. Jest sekcją futsalu w klubie sportowym SP Tre Fiori.

</doc>
<doc id="4527813" url="https://pl.wikipedia.org/wiki?curid=4527813" title="Karl Wagner">
Karl Wagner



</doc>
<doc id="4527815" url="https://pl.wikipedia.org/wiki?curid=4527815" title="Ochimos (syn Heliosa)">
Ochimos (syn Heliosa)



</doc>
<doc id="4527824" url="https://pl.wikipedia.org/wiki?curid=4527824" title="Woda na sicie. Apokryf czarownicy">
Woda na sicie. Apokryf czarownicy

Woda na sicie. Apokryf czarownicy – historyczna powieść fantasy autorstwa Anny Brzezińskiej. Została wydana 5 września 2018 nakładem Wydawnictwa Literackiego. W trakcie Pyrkonu 2019 została nominowana do Nagrody im. Janusza A. Zajdla, a w maju 2019 zdobyła nagrodę "Nowej Fantastyki" w kategorii Polska Książka Roku. Przyznane zostało jej złote wyróżnienie nagrody literackiej im. Jerzego Żuławskiego. Zdobyła też pozytywną opinię Dziennika Zachodniego oraz portalu Granice.pl. Akcja książki toczy się w średniowiecznych Włoszech. Główna bohaterka, La Vecchia, zostaje oskarżona o bycie czarownicą i prowadzony jest przeciwko niej proces.

</doc>
<doc id="4527825" url="https://pl.wikipedia.org/wiki?curid=4527825" title="Richard Bland">
Richard Bland



</doc>
<doc id="4527832" url="https://pl.wikipedia.org/wiki?curid=4527832" title="Gnichwitz">
Gnichwitz



</doc>
<doc id="4527835" url="https://pl.wikipedia.org/wiki?curid=4527835" title="Kerkafos (syn Heliosa)">
Kerkafos (syn Heliosa)

Kerkafos (gr. ) − w mitologii greckiej jeden z Heliadów, syn boga Heliosa i nimfy Rode, wnuk Posejdona. Podobnie jak bracia został obdarzony przez ojca wiedzą astrologiczną, którą dzielił się z ludem wysyp Rodos i wprowadził wiele udogodnień dla żeglarzy. Razem podzielili dzień na godziny. Jego czterej bracia, Makareus, Kandalos, Aktis i Triopas, zazdrośni o mądrość Tenagesa zamordowali go i zbiegli z Rodos w różne strony.Kerkafos nie brał udziału w morderstwie, pozostał na Rodos razem z bratem Ochimosem i objął po nim władzę i panował nad wyspą. Poślubił córkę brata Kidippę lub Kyrbię i mieli trzech synów: Lindosa, Laljsosa i Kamejrosa.

</doc>
<doc id="4527849" url="https://pl.wikipedia.org/wiki?curid=4527849" title="Astride N'Gouan">
Astride N'Gouan



</doc>
<doc id="4527851" url="https://pl.wikipedia.org/wiki?curid=4527851" title="Bożena Suchocka-Kozakiewicz">
Bożena Suchocka-Kozakiewicz

Bożena Suchocka-Kozakiewicz – polska reżyserka teatralna i aktorka, doktor habilitowana sztuk teatralnych, profesor nadzwyczajna Akademii Teatralnej w Warszawie (AT), wykładowczyni i była dziekan Wydziału Aktorskiego AT.
Życiorys.
Kariera pedagogiczna.
W 1985 ukończyła studia aktorskie na ówczesnej PWST w Warszawie (w 1996 przemianowanej na Akademię Teatralną). W 1991 na tej samej uczelni uzyskała dyplom z reżyserii. W latach 2002-2008 zajmowała stanowisko dziekana Wydziału Aktorskiego AT. 22 kwietnia 2013 uzyskała habilitację na tymże wydziale. Uczyła także w Studium Aktorskim przy Teatrze Żydowskim w Warszawie. W 2011 została odznaczona Medalem Komisji Edukacji Narodowej.
Kariera aktorska i reżyserska.
Jako aktorka była aktywna tylko przez pierwsze lata po ukończeniu studiów. W teatrze zadebiutowała w autorskim spektaklu Andrzeja Strzeleckiego "Złe wychowanie" w Teatrze Ateneum (premiera 27 listopada 1984 r.), przy którym pracowała także jako asystentka reżysera. W tym samym roku zagrała swoje dwie jedyne role telewizyjne – w filmie telewizyjnym "Dzień czwarty" w reżyserii Ludmiły Niedbalskiej oraz w spektaklu Teatru Telewizji "Kilka scen z życia Glebowa" (reż. Tomasz Zygadło).
W kolejnych latach pracowała jako asystentka reżysera w warszawskich teatrach Studio i Dramatycznym, gdzie asystowała m.in. Jerzemu Grzegorzewskiemu i Filipowi Bajonowi. Równocześnie przygotowywała spektakle dyplomowe na macierzystej uczelni. Jej samodzielnym debiutem reżyserskim poza uczelnią był wystawiony w 1995 roku spektakl "Bracia i siostry" na podstawie tekstu Gertrude Stein w Teatrze Dramatycznym. Od tego czasu reżyserowała spektakle m.in. w teatrach Stara Prochownia w Warszawie, im. Adama Mickiewicza w Częstochowie, Narodowym w Warszawie, Ateneum, Polskim w Warszawie oraz im. Ludwika Solskiego w Tarnowie.

</doc>
<doc id="4527854" url="https://pl.wikipedia.org/wiki?curid=4527854" title="Mark Miller (koszykarz)">
Mark Miller (koszykarz)

 
Mark Miller (ur. 15 września 1975 w Chicago) – amerykański koszykarz występujący na pozycji rzucającego obrońcy, po zakończeniu kariery zawodniczej trener koszykówki, obecnie asystent trenera drużyny akademickiej Uniwersytetu Roberta Morrisa.

</doc>
<doc id="4527863" url="https://pl.wikipedia.org/wiki?curid=4527863" title="Pescara Calcio a 5">
Pescara Calcio a 5

Pescara Calcio a 5 – włoski klub futsalowy z siedzibą w mieście Pescara, obecnie występuje w najwyższej klasie rozgrywkowej Włoch.
Historia.
Klub Angelantonio Calcio a 5 został założony w miejscowości Pescara w 1999 roku. Po sezonie w Serie D, gdzie zwyciężył w mistrzostwach, w następnym roku zespół wygrał również mistrzostwa regionu Serie C. W sezonie 2002/03 zajął trzecie miejsce w debiucie w narodowej Serie B, a w drugim sezonie był na drugim miejscu. W 2003 roku klub zmieniła nazwę na Pescara Sport Five, a po zakończeniu sezonu 2003/04 awansował do Serie A2, W 2006 po barażach zdobył promocję do Serie A. W 2007 znów zmienił nazwę, tym razem na Pescara Calcio a 5. W sezonie 2014/15 osiągnął swój historyczny sukces, zdobywając mistrzostwo kraju. W następnym sezonie był drugim w lidze, zdobył Puchar i Superpuchar Włoch. W sezonie 2016/17 zdobył wicemistrzostwo, Puchar i Superpuchar.

</doc>
<doc id="4527866" url="https://pl.wikipedia.org/wiki?curid=4527866" title="ASD Pescara Calcio">
ASD Pescara Calcio



</doc>
<doc id="4527867" url="https://pl.wikipedia.org/wiki?curid=4527867" title="FC Grand Pro Varna">
FC Grand Pro Varna



</doc>
<doc id="4527868" url="https://pl.wikipedia.org/wiki?curid=4527868" title="KMF Zelezarec Skopje">
KMF Zelezarec Skopje



</doc>
<doc id="4527869" url="https://pl.wikipedia.org/wiki?curid=4527869" title="Athina '90">
Athina '90



</doc>
<doc id="4527872" url="https://pl.wikipedia.org/wiki?curid=4527872" title="L'Île-Saint-Denis">
L'Île-Saint-Denis



</doc>
<doc id="4527880" url="https://pl.wikipedia.org/wiki?curid=4527880" title="Wrexham Futsal Club">
Wrexham Futsal Club

Wrexham Futsal Club – walijski klub futsalowy z siedzibą w mieście Wrexham, obecnie występuje w najwyższej klasie rozgrywkowej Walii. Jest sekcją futsalu klubu sportowego Wrexham F.C.

</doc>
<doc id="4527890" url="https://pl.wikipedia.org/wiki?curid=4527890" title="Dżungla w Calais">
Dżungla w Calais

Dżungla w Calais – nielegalne obozowisko migrantów, które zlokalizowane było w północno-wschodniej części francuskiego miasta Calais, po południowej stronie Eurotunelu. 
Historia.
Początki osady sięgają roku 1999, jednak do szerszej świadomości społecznej obozowisko trafiło w czasie Wielkanocy w roku 2001, kiedy to dużej liczbie migrantów udało się pokonać zabezpieczenia i wniknąć do Eurotunelu. Szczyt zainteresowania „dżungla” przeżywała podczas kryzysu migracyjnego w Europie w 2015. Przebywało tam wówczas około 7.000-9000 osób.
Obóz został wzniesiony przez imigrantów przybyłych do Francji z północnej Afryki przez Włochy, chcących się dostać dalej, do Wielkiej Brytanii. „Dżungla” była przystankiem, gdzie oczekiwali na okazję, która pozwoli im się przedostać przez kanał La Manche na południowe wybrzeże Wielkiej Brytanii. Powstanie obozowiska było krytykowane przez organizacje pozarządowe i Organizację Narodów Zjednoczonych. W 2016 zostało zrównane z ziemią, by wkrótce zostać ponownie częściowo zasiedlone. Na terenie obozu funkcjonowały różnego rodzaju urządzenia, np. prysznice, miejsca dystrybucji żywności, bary, sklepy, szkoła wolontariacka, a także działały kościół i meczet. Większość zabudowań stanowiły przyczepy campingowe i baraki. W 2016, w ramach likwidacji obozowiska rozwieziono do 60 ośrodków na terenie Francji około półtora tysiąca nieletnich imigrantów, a trzystu zobowiązała się przyjąć Wielka Brytania. Część z mieszkańców, po likwidacji obozu, przeniosła się w okolice stacji metra Stalingrad w Paryżu
„Dżungla” w Calais stała się francuskim symbolem europejskiego kryzysu migracyjnego. Podczas spotkania prezydenta Francji Emmanuela Macrona z brytyjską premier Theresą May w Londynie (2018) podpisano traktat, który miał m.in. rozwiązać problem bezdomnych dzieci imigranckich, które pozostały w Calais. Marcon zapewnił wówczas, że Francja nie pozwoli na budowę nowego obozu w miejscu „Dżungli”. W 2019 oskarżano Macrona o używanie policji przeciwko uchodźcom, a złożone przez niego obietnice o zaprowadzeniu spokoju w Calais określano jako "puste".
Bezpieczeństwo.
Część mieszkańców obozowiska stanowiła zagrożenie dla bezpieczeństwa, np. prawie codzienną praktyką było montowanie na pobliskiej drodze do portu prowizorycznych blokad, mających spowalniać ruch pojazdów lub doprowadzać do ich zatrzymania, co umożliwiłoby nielegalnym imigrantom dostanie się do samochodów i przekroczenie kanału. W wypadku spowodowanym przez blokadę migrantów zginął kierowca polskiego samochodu. Po ponownym zasiedleniu obozowiska dochodziło w nim do krwawych starć i zamieszek, m.in. walk Erytrejczyków z Afgańczykami. Przeciwko rosnącej przestępczości protestowały lokalne stowarzyszenia mieszkańców.

</doc>
<doc id="4527891" url="https://pl.wikipedia.org/wiki?curid=4527891" title="Nagoya Oceans">
Nagoya Oceans

Nagoya Oceans – japoński klub futsalowy z siedzibą w mieście Nagoya, obecnie występuje w najwyższej klasie rozgrywkowej Japonii.

</doc>
<doc id="4527906" url="https://pl.wikipedia.org/wiki?curid=4527906" title="Harmonogram pracy">
Harmonogram pracy

Harmonogram pracy — szczegółowe plany oraz rozkłady czasu pracy tworzone z myślą o konkretnym pracowniku lub całej grupie zatrudnionych w siedzibie zakładu pracy. W harmonogramach pracy brane są pod uwagę całe dni i poszczególne godziny pracy obowiązujące w konkretnym okresie. Ujmowane są w nim także dni wolne od pracy (np. z okazji świąt lub urlopów wypoczynkowych).
Cechy.
Harmonogram pracy:
Elementy.
Harmonogram czasu pracy musi uwzględniać nie tylko dni robocze, ale również:
Zmiany harmonogramu.
Grafiki, których nie wdrożono jeszcze w zakładzie pracy, mogą być dowolnie modyfikowane. Pod warunkiem, że o każdej modyfikacji zostaną powiadomieni pracownicy, którzy winni ten fakt potwierdzić swoim podpisem. 
Wdrażanie zmian w harmonogramie, który już obowiązuje, jest trudniejsze. Taka możliwość może być zastrzeżona w regulaminie wewnętrznym, Sprzyja to szeroko rozumianemu bezpieczeństwu obu stron – zarówno pracodawcy, jak i pracowników. Modyfikacje w harmonogramie powinny być skonsultowane z podwładnymi, którzy winni je zaakceptować.
Brak obowiązku sporządzania.
Pewna grupa pracodawców nie jest zobowiązana do tworzenia harmonogramu czasu pracy. Dotyczy to głównie zakładów, w których panuje tzw. sztywny czas pracy, czyli wszyscy pracownicy pracują w tym samych stałych godzinach. Pracodawca nie ma obowiązku sporządzania harmonogramu czasu pracy, gdy:

</doc>
<doc id="4527910" url="https://pl.wikipedia.org/wiki?curid=4527910" title="Chonburi Bluewave Futsal Club">
Chonburi Bluewave Futsal Club

Chonburi Bluewave Futsal Club – tajski klub futsalowy z siedzibą w mieście Chon Buri, w sezonie 2018/2019 występuje w najwyższej klasie rozgrywkowej Tajlandii. Jest sekcją futsalu w klubie sportowym Chonburi FC.

</doc>
<doc id="4527911" url="https://pl.wikipedia.org/wiki?curid=4527911" title="Chryzejda (okeanida)">
Chryzejda (okeanida)

Chryzejda alternatywnie Chryseis (gr. trb. "Khrysēís") – w mitologii greckiej jedna z 3000 okeanid, córka tytana Okeanosa i tytanidy Tetydy. W jednym z "hymnów homeryckich" Chryzejda wraz z siostrami przebywała na łące wraz z Persefoną, gdy została porwana przez Hadesa. 
W mitologii greckiej występuje kilka postaci o imieniu Chryzejda.

</doc>
<doc id="4527930" url="https://pl.wikipedia.org/wiki?curid=4527930" title="Sanaye Giti Pasand Futsal Club">
Sanaye Giti Pasand Futsal Club

Sanaye Giti Pasand Futsal Club – irański klub futsalowy z siedzibą w mieście Isfahan, obecnie występuje w najwyższej klasie rozgrywkowej Iranu. Jest sekcją futsalu w klubie sportowym Sanaye Giti Pasand FC.

</doc>
<doc id="4527942" url="https://pl.wikipedia.org/wiki?curid=4527942" title="Alessandro Bavona">
Alessandro Bavona

Alessandro Bavona (Bavaona) (ur. 11 maja 1856 w Rocca di Cambio, zm. 19 stycznia 1912 w Wiedniu) – włoski duchowny rzymskokatolicki, arcybiskup, dyplomata papieski.
Biografia.
13 lipca 1901 papież Leon XIII mianował go delegatem apostolskim w Ekwadorze oraz w Peru i Boliwii oraz 17 lipca 1901 arcybiskupem tytularnym pharsalijskim. Przyjął sakrę biskupią z rąk arcybiskupa Quito Pedro Rafaela Gonzáleza y Calixto. Współkonsekratorami byli biskup Bolivaru Arsenio Andrade y Landázuri oraz biskup Ibarry Federico González y Suárez.
13 listopada 1906 został przeniesiony na stanowisko nuncjusza apostolskiego w Brazylii. 2 lutego 1911 wyznaczony nuncjuszem apostolskim w Austro-Węgrzech, gdzie pozostał do śmierci.

</doc>
<doc id="4527943" url="https://pl.wikipedia.org/wiki?curid=4527943" title="Foolad Mahan Sepahan Isfahan Futsal Club">
Foolad Mahan Sepahan Isfahan Futsal Club

Foolad Mahan Sepahan Isfahan Futsal Club – irański klub futsalowy z siedzibą w mieście Isfahan, obecnie występuje w najwyższej klasie rozgrywkowej Iranu. Jest sekcją futsalu w klubie sportowym Foolad Mahan Sepahan SC.

</doc>
<doc id="4527944" url="https://pl.wikipedia.org/wiki?curid=4527944" title="Alessandro Bavaona">
Alessandro Bavaona



</doc>
<doc id="4527948" url="https://pl.wikipedia.org/wiki?curid=4527948" title="Tasisat Daryaei Futsal Club">
Tasisat Daryaei Futsal Club

Tasisat Daryaei Futsal Club – irański klub futsalowy z siedzibą w mieście Teheran, obecnie występuje w najwyższej klasie rozgrywkowej Iranu.

</doc>
<doc id="4527951" url="https://pl.wikipedia.org/wiki?curid=4527951" title="Gare d'Arcueil - Cachan">
Gare d'Arcueil - Cachan



</doc>
<doc id="4527956" url="https://pl.wikipedia.org/wiki?curid=4527956" title="Eudore (okeanida)">
Eudore (okeanida)

Eudore (gr. trb. "Eudora") – w mitologii greckiej jedna z 3000 okeanid, córka tytana Okeanosa i tytanidy Tetydy. Jej imię oznacza „szczodra”, co wiąże się z niosącą życiodajny lub wiosenny deszcz. 
W mitologii greckiej występuje kilka postaci o imieniu Eudore.

</doc>
<doc id="4527960" url="https://pl.wikipedia.org/wiki?curid=4527960" title="Chapman (Nebraska)">
Chapman (Nebraska)

Chapman – wieś w Stanach Zjednoczonych, w stanie Nebraska, w hrabstwie Merrick.

</doc>
<doc id="4527962" url="https://pl.wikipedia.org/wiki?curid=4527962" title="Tanel Kiik">
Tanel Kiik

Tanel Kiik (ur. 23 stycznia 1989 w Tallinnie) – estoński polityk, działacz Estońskiej Partii Centrum, minister spraw społecznych (2019–2021), minister zdrowia i pracy (2021–2022).
Życiorys.
W 2016 ukończył studia z zakresu zarządzania przedsiębiorstwem i projektami na Uniwersytecie w Tartu. Związany z Estońską Partią Centrum, w latach 2007–2009 pracował w jej strukturach. Od 2010 do 2012 zatrudniony w przedsiębiorstwach branży nieruchomości. Objął następnie funkcję asystenta wiceprzewodniczącego Zgromadzenia Państwowego. W latach 2016–2019 był dyrektorem biura premiera Jüriego Ratasa. W kwietniu 2019 powołany na ministra spraw społecznych w drugim rządzie lidera centrystów. W styczniu 2021 w nowo utworzonym gabinecie Kai Kallas przeszedł na stanowisko ministra zdrowia i pracy. Zakończył urzędowanie w czerwcu 2022. W tym samym roku został zastępcą burmistrza Tallinna.
W wyborach w 2023 uzyskał mandat posła do Zgromadzenia Państwowego.

</doc>
<doc id="4527963" url="https://pl.wikipedia.org/wiki?curid=4527963" title="Międzynarodowy Festiwal Jazzowy w Prudniku">
Międzynarodowy Festiwal Jazzowy w Prudniku

Międzynarodowy Festiwal Jazzowy w Prudniku (również Jazz Festiwal Prudnik) – międzynarodowy festiwal muzyczny odbywający się corocznie od 2007 w pierwszy weekend sierpnia w ogrodzie willi rodziny Fränkel w Prudniku. Do 2014 odbywał się na Rynku w Prudniku. Jest to największa jazzowa impreza plenerowa w województwie opolskim. Występują na nim wykonawcy z Polski, Czech, Niemiec, Austrii, Francji, Wielkiej Brytanii i Stanów Zjednoczonych. Jego organizatorem jest Prudnicki Ośrodek Kultury, a dyrektorem artystycznym Ryszard Czeczel.
Historia.
Pierwsza edycja festiwalu odbyła się 26 sierpnia 2007 roku na Rynku w Prudniku. Początkowo impreza nosiła nazwę „Prudnicki Festiwal Jazzowy”. Wystąpili na nim: Extra Mocne Combo Jazz, Marek Bałata, Jarosław Śmietana, Wojciech Karolak, Adam Czerwiński i Old Metropolitan Band.
Druga edycja festiwalu miała miejsce 30 sierpnia 2008. Wstąpili na niej: Take Style, Jiři Urbánek, Dana Vrchovská, Zbigniew Namysłowski, Karen Edwards, Jarosław Śmietana i Jazz Band Ball Orchestra.
III Międzynarodowy Festiwal Jazzowy w Prudniku miał miejsce 1 sierpnia 2009. Wystąpili na nim: Lada Kerndl, New Bone, Funk de Nite, Christoph Titz, Karen Edwards, Ricky Ford i Jarosław Śmietana.
Czwarta edycja festiwalu odbyła się 7 sierpnia 2010. Wystąpili na niej: Fusion Jazz Trio, Kamila Abrahamowicz Quartet, Walk Away, Noel McKoy, Jarosław Śmietana i Wojciech Karolak.
Podczas piątej edycji festiwalu 6 sierpnia 2011 wystąpili: Gabriela Kočí, Laboratorium, The Roots i Jazz Band Ball Orchestra.
XI Międzynarodowy Festiwal Jazzowy w Prudniku miał miejsce 5 sierpnia 2017. Wstąpili na nim: Scodrix, Soul Hunters Gospel Choir, Tomasz Wendt i Jazz Band Ball Orchestra.
Podczas dwunastej edycji festiwalu 28 lipca 2018 wystąpili: Przemek Strączek &amp; Asian Strings Collective, Eskaubei &amp; Tomek Nowak Quartet, DJ Krime, Henryk Miśkiewicz, Michael „Patches” Stewart, Siggy Davis &amp; Krzysztof Puma Piasecki 4Set.

</doc>
<doc id="4527964" url="https://pl.wikipedia.org/wiki?curid=4527964" title="Clarks (Nebraska)">
Clarks (Nebraska)

Clarks – wieś w Stanach Zjednoczonych, w stanie Nebraska, w hrabstwie Merrick.

</doc>
<doc id="4527965" url="https://pl.wikipedia.org/wiki?curid=4527965" title="Jazz Festiwal Prudnik">
Jazz Festiwal Prudnik



</doc>
<doc id="4527970" url="https://pl.wikipedia.org/wiki?curid=4527970" title="European Super League">
European Super League

European Super League (skrót: ESL, "Europejska Super Liga") – międzynarodowe, klubowe rozgrywki w futbolu amerykańskim, utworzone z inicjatywy Stowarzyszenia Polski Związek Futbolu Amerykańskiego oraz Eastern European Superleague w 2019 roku. Meczem finałowym jest SuperFinał.
System rozgrywek.
European Super League została podzielona na dwie dywizje: TopLiga - Dywizja Zachodnia oraz Eastern European Superleague - Dywizja Wschodnia. Każda z drużyn rozegra po sześć spotkań wewnątrz swojej dywizji, z czego grupa wchodząca w skład dywizji zachodniej – po sezonie zasadniczym – rozegra mecz półfinałowy, który wyłoni finalistę SuperFinału, w którym czekać będzie mistrz dywizji wschodniej.

</doc>
<doc id="4527971" url="https://pl.wikipedia.org/wiki?curid=4527971" title="Prudnicki Festiwal Jazzowy">
Prudnicki Festiwal Jazzowy



</doc>
<doc id="4527972" url="https://pl.wikipedia.org/wiki?curid=4527972" title="Bitwa o Lundy's Lane">
Bitwa o Lundy's Lane



</doc>
<doc id="4527974" url="https://pl.wikipedia.org/wiki?curid=4527974" title="Palmer (Nebraska)">
Palmer (Nebraska)

Palmer – wieś w Stanach Zjednoczonych, w stanie Nebraska, w hrabstwie Merrick.

</doc>
<doc id="4527976" url="https://pl.wikipedia.org/wiki?curid=4527976" title="Estoril Open 2019">
Estoril Open 2019

Estoril Open 2019, właśc. Millennium Estoril Open 2019 – tenisowy turniej ATP kategorii ATP Tour 250 w sezonie 2019 z cyklu Estoril Open rozgrywany w dniach 29 kwietnia–5 maja 2019 roku w Estoril na kortach ceglanych o łącznej puli nagród wynoszącej 586 140 euro.

</doc>
<doc id="4527979" url="https://pl.wikipedia.org/wiki?curid=4527979" title="Silver Creek (Nebraska)">
Silver Creek (Nebraska)

Silver Creek – wieś w Stanach Zjednoczonych, w stanie Nebraska, w hrabstwie Merrick.

</doc>
<doc id="4527986" url="https://pl.wikipedia.org/wiki?curid=4527986" title="Broadwater (Nebraska)">
Broadwater (Nebraska)

Broadwater – wieś w Stanach Zjednoczonych, w stanie Nebraska, w hrabstwie Morrill.

</doc>
<doc id="4527987" url="https://pl.wikipedia.org/wiki?curid=4527987" title="Głupi i głupszy bardziej">
Głupi i głupszy bardziej

Głupi i głupszy bardziej (ang. "Dumb and Dumber To") – amerykański komediowy z 2014 roku będący kontynuacją filmów Głupi i głupszy z 1994 roku i z 2003 roku.
Odbiór.
Box office.
Budżet filmu jest szacowany na 40 milionów dolarów. W Stanach Zjednoczonych i w Kanadzie film zarobił ponad 86 mln USD. W innych krajach zyski wyniosły ponad 83 mln, a łączny zysk ponad 170 mln dolarów.
Krytyka w mediach.
Film spotkał się z mieszaną reakcją krytyków. W serwisie Rotten Tomatoes 29% z 146 recenzji jest pozytywne, a średnia ocen wyniosła 4.3/10. Na portalu Metacritic średnia ocen z 36 recenzji wyniosła 36 punktów na 100.

</doc>
<doc id="4527988" url="https://pl.wikipedia.org/wiki?curid=4527988" title="Belgrade (Nebraska)">
Belgrade (Nebraska)

Belgrade – wieś w Stanach Zjednoczonych, w stanie Nebraska, w hrabstwie Nance.

</doc>
<doc id="4527995" url="https://pl.wikipedia.org/wiki?curid=4527995" title="Brock (Nebraska)">
Brock (Nebraska)

Brock – wieś w Stanach Zjednoczonych, w stanie Nebraska, w hrabstwie Nemaha.

</doc>
<doc id="4527998" url="https://pl.wikipedia.org/wiki?curid=4527998" title="Czerniówka">
Czerniówka



</doc>
<doc id="4527999" url="https://pl.wikipedia.org/wiki?curid=4527999" title="Brownville (Nebraska)">
Brownville (Nebraska)

Brownville – wieś w Stanach Zjednoczonych, w stanie Nebraska, w hrabstwie Nemaha.

</doc>
<doc id="4528000" url="https://pl.wikipedia.org/wiki?curid=4528000" title="BMW Open 2019">
BMW Open 2019

BMW Open 2019, właśc. BMW Open by FWU AG 2019 – tenisowy turniej ATP kategorii ATP Tour 250 w sezonie 2019 z cyklu BMW Open rozgrywany w dniach 29 kwietnia–5 maja 2019 roku w Monachium na kortach ceglanych o łącznej puli nagród wynoszącej 586 140 euro.

</doc>
<doc id="4528001" url="https://pl.wikipedia.org/wiki?curid=4528001" title="Johnson (Nebraska)">
Johnson (Nebraska)

Johnson – wieś w Stanach Zjednoczonych, w stanie Nebraska, w hrabstwie Nemaha.

</doc>
<doc id="4528002" url="https://pl.wikipedia.org/wiki?curid=4528002" title="Julian (Nebraska)">
Julian (Nebraska)

Julian – wieś w Stanach Zjednoczonych, w stanie Nebraska, w hrabstwie Nemaha.

</doc>
<doc id="4528003" url="https://pl.wikipedia.org/wiki?curid=4528003" title="Giovanni Battista Dellepiane">
Giovanni Battista Dellepiane

Giovanni Battista Dellepiane (ur. 21 lutego 1889 w Genui, zm. 13 sierpnia 1961 w Wiedniu) – włoski duchowny rzymskokatolicki, arcybiskup, dyplomata papieski.
Biografia.
25 lipca 1914 otrzymał święcenia prezbiteriatu i został kapłanem archidiecezji Genui. Wkrótce po święceniach został kapelanem wojsk włoskich. Po zakończeniu I wojny światowej powrócił do rodzinnej archidiecezji, gdzie pracował duszpastersko. W 1920 wstąpił do służby dyplomatycznej Stolicy Apostolskiej, gdzie służył jako radca w różnych nuncjaturach. 
27 lutego 1929 papież Pius XI mianował go administratorem apostolskim archidiecezji izmirskiej w Turcji oraz 18 lipca 1929 arcybiskupem tytularnym stauropolitańskim. Funkcję administratora apostolskiego pełnił do czasu mianowania nowego arcybiskupa izmirskiego 26 listopada 1929.
30 listopada 1929 przyjął sakrę biskupią z rąk prefekta Świętej Kongregacji Rozkrzewiania Wiary kard. Willema Marinusa van Rossuma. Współkonsekratorami byli emerytowany arcybiskup izmirski Giovanni Battista Federico Vallega oraz biskup Albengi Angelo Cambiaso.
18 stycznia 1930 został mianowany delegatem apostolskim w Kongu Belgijskim (od 1946 delegat apostolski w Kongu Belgijskim i Ruandzie-Urundi).
12 stycznia 1949 wyznaczony internuncjuszem apostolskim w Austrii (tytuł internuncjusza, odpowiadający świeckiemu tytułowi posła, wynikał z niemożności utrzymywania przez Austrię pełnych stosunków dyplomatycznych z powodu okupacji alianckiej). 21 grudnia 1951 został nuncjuszem apostolskim w Austrii i na tym stanowisku pozostał do śmierci. Doprowadził do uznania przez rząd austriacki przedwojennego konkordatu. Był w dobrych stosunkach z politykami ówcześnie rządzącej Austriackiej Partii Ludowej - w tym z kanclerzami Leopoldem Figlem i Juliusem Raabem.
Zmarł w Wiedniu w sierpniu 1961 po chorobie nowotworowej. Krótko przed jego śmiercią nuncjatura otrzymała z Rzymu informację o zamiarze papieża Jana XXIII mianowania Dellepiane kardynałem, czego jednak arcybiskup już nie dożył. 

</doc>
<doc id="4528004" url="https://pl.wikipedia.org/wiki?curid=4528004" title="Nemaha (Nebraska)">
Nemaha (Nebraska)

Nemaha – wieś w Stanach Zjednoczonych, w stanie Nebraska, w hrabstwie Nemaha.

</doc>
<doc id="4528005" url="https://pl.wikipedia.org/wiki?curid=4528005" title="Dylan Nahi">
Dylan Nahi

Dylan Nahi (ur. 30 listopada 1999 w Paryżu) – francuski piłkarz ręczny, lewoskrzydłowy, od 2021 zawodnik Vive Kielce.
Kariera sportowa.
Treningi rozpoczął w Paris Sport Club, klubie z 20. dzielnicy Paryża. W 2015 trafił do PSG. W sierpniu 2015, mając 15 lat, zadebiutował w paryskim zespole podczas turnieju towarzyskiego w Strasbourgu. W sezonie 2016/2017 rozegrał we francuskiej ekstraklasie 12 meczów i zdobył cztery gole, a w Lidze Mistrzów wystąpił 12 razy, rzucając dwie bramki. W sezonie 2017/2018 rozegrał w lidze 24 spotkania i zdobył dziewięć goli, zaś w LM wystąpił w 14 meczach i rzucił cztery bramki. W marcu 2018 podpisał profesjonalny kontrakt z paryskim zespołem, obowiązujący do końca czerwca 2021.
W lipcu 2021 został zawodnikiem Vive Kielce, z którym podpisał czteroletni kontrakt (transfer ogłoszono w kwietniu 2019).
W 2016 zdobył złoty medal podczas mistrzostw Europy U-18 w Chorwacji, w których rozegrał siedem meczów i rzucił 15 bramek. W 2017 został mistrzem świata U-19 – w turnieju, który rozegrano w Gruzji, wystąpił w dziewięciu spotkaniach i zdobył 25 goli. W 2018 wywalczył srebrny medal mistrzostw Europy U-20 w Słowenii, w których w siedmiu meczach rzucił 21 bramek; ponadto został wybrany najlepszym lewoskrzydłowym turnieju.
W reprezentacji Francji zadebiutował 26 października 2017 w wygranym meczu z Polską (29:15), w którym rzucił pięć bramek.

</doc>
<doc id="4528010" url="https://pl.wikipedia.org/wiki?curid=4528010" title="Hardy (Nebraska)">
Hardy (Nebraska)

Hardy – wieś w Stanach Zjednoczonych, w stanie Nebraska, w hrabstwie Nuckolls.

</doc>
<doc id="4528013" url="https://pl.wikipedia.org/wiki?curid=4528013" title="Lawrence (Nebraska)">
Lawrence (Nebraska)

Lawrence – wieś w Stanach Zjednoczonych, w stanie Nebraska, w hrabstwie Nuckolls.

</doc>
<doc id="4528015" url="https://pl.wikipedia.org/wiki?curid=4528015" title="Île-de-France (ujednoznacznienie)">
Île-de-France (ujednoznacznienie)



</doc>
<doc id="4528016" url="https://pl.wikipedia.org/wiki?curid=4528016" title="Smętarz dla zwierzaków (film 2019)">
Smętarz dla zwierzaków (film 2019)

Smętarz dla zwierzaków (ang. "Pet Sematary") – amerykański horror z 2019 roku w reżyserii Kevina Kölscha i Dennisa Widmyera, oparty na podstawie powieści z 1983 roku o tym samym tytule autorstwa Stephena Kinga. Wyprodukowany przez wytwórnię Paramount Pictures.
Premiera filmu odbyła się 5 kwietnia 2019 w Stanach Zjednoczonych. Miesiąc później, 3 maja, obraz trafił do kin na terenie Polski.
Fabuła.
Pochodzący z Chicago lekarz Louis Creed (Jason Clarke) dostaje posadę szefa centrum medycznego Uniwersytetu Maine. Mężczyzna przeprowadza się do miasteczka Ludlow niedaleko kampusu z żoną Rachel, dziećmi Ellie i Gage’em, oraz ukochanym kotem dziewczynki, Churchem. Sąsiad Jud (John Lithgow) ostrzega nowych lokatorów, że drogą rozdzielającą ich posesje przez całą dobę pędzą ciężarówki.
Wkrótce Creedowie odkrywają, że od ich domu prowadzi ścieżka do cmentarza dla zwierząt, gdzie dzieciaki zakopują głównie psy i koty rozjechane na drodze. Pewnego dnia Church również ginie, potrącony przez samochód. Za radą Juda Creed grzebie kota na dawnym cmentarzu Indian. Następnego dnia zwierzak wraca.
Odbiór.
Zysk.
Z dniem 28 kwietnia 2019 film "Smętarz dla zwierzaków" zarobił 52,7 milionów dolarów w Stanach Zjednoczonych i Kanadzie oraz 49,6 miliona dolarów w pozostałych państwach; łącznie 102,3 miliony dolarów w stosunku do budżetu produkcyjnego 21 milionów dolarów.
Krytyka.
Film "Smętarz dla zwierzaków" spotkał się z mieszaną reakcją krytyków. W serwisie Rotten Tomatoes 58% z dwustu trzydziestu pięciu recenzji filmu jest pozytywne (średnia ocen wyniosła 5,9 na 10). Na portalu Metacritic średnia ocen z 42 recenzji wyniosła 57 punktów na 100.

</doc>
<doc id="4528017" url="https://pl.wikipedia.org/wiki?curid=4528017" title="Oak (Nebraska)">
Oak (Nebraska)

Oak – wieś w Stanach Zjednoczonych, w stanie Nebraska, w hrabstwie Nuckolls.
Oak zostało nazwane od pobliskiego potoku Oak Creek.

</doc>
<doc id="4528019" url="https://pl.wikipedia.org/wiki?curid=4528019" title="Ruskin (Nebraska)">
Ruskin (Nebraska)

Ruskin – wieś w Stanach Zjednoczonych, w stanie Nebraska, w hrabstwie Nuckolls.

</doc>
<doc id="4528022" url="https://pl.wikipedia.org/wiki?curid=4528022" title="Jaskinia Krzywa">
Jaskinia Krzywa

Jaskinia Krzywa – jaskinia w Dolinie Bolechowickiej na Wyżynie Olkuskiej (część Wyżyny Krakowsko-Częstochowskiej). Administracyjnie należy do wsi Karniowice w województwie małopolskim, w powiecie krakowskim, w gminie Zabierzów. Od 1968 r. obszar jaskini znajduje się na terenie częściowego Rezerwatu przyrody Wąwóz Bolechowicki.
Opis jaskini.
Otwór jaskini znajduje się na północnej ścianie Muru Pokutników – potężnej skały tworzącej lewy (zachodni) filar Bramy Bolechowickiej. Jest w nim skośne pęknięcie ciągnące się od podstawy Filaru Pokutników przez Mur Pokutników w górę, wzdłuż stromego zbocza doliny. Wejście do jaskini znajduje się pod dużym okapem i ma postać płaskodennej wnęki. Ciągnie się za nią dwumetrowy skośny korytarz kończący się kominkiem o wysokości 2,5 m.
Tworzące jaskinię wapienie pochodzą z późnej jury. Jaskinia powstała dużo później na pęknięciu ciosowym pogłębionym w wyniku zjawisk krasowych. Świadczą o tym znajdujące się w niej zagłębienia kotłów wirowych. Ściany są skorodowane, brak na nich nacieków. Dno pokryte jest kilkunastocentymetrową warstwą lessowych osadów. W całości uzależniona jest od zewnętrznych warunków atmosferycznych. Jest niemal w całości oświetlona, ciemna jest jedynie górna część kominka. Na ścianach rosną glony i zanokcica skalna, ze zwierząt występują pajęczaki.
Historia poznania i dokumentacji.
Jaskinia znana była od dawna, jej otwór jest bowiem dobrze widoczny z dna doliny. Archeologicznie badał ją Gotfryd Ossowski w 1880 r. W sprawozdaniu pisze, że znalazł w niej tylko odłupki krzemienne i kawałek ceramiki. Później była kilkukrotnie wzmiankowana w opracowaniach naukowych. Pomiary jaskini wykonali A. Górny i T. Ostrowski w 2009 r., dokumentację opracował A. Górny w grudniu 2009 r.
Przez pęknięcie jaskini prowadzi droga wspinaczkowa "Niemiecka drabina" (trudność IV+ w skali Kurtyki, długość 30 m). Pierwsze przejście; W. Marcinkowski w 1930 r.

</doc>
<doc id="4528025" url="https://pl.wikipedia.org/wiki?curid=4528025" title="Zhang Hujun">
Zhang Hujun

Zhang Hujun (; ur. 1992) – chiński zapaśnik walczący w stylu klasycznym. Zajął ósme miejsce na mistrzostwach świata w 2018. Wicemistrz Azji w 2019 roku.

</doc>
<doc id="4528027" url="https://pl.wikipedia.org/wiki?curid=4528027" title="Użytek ekologiczny „Święte Jezioro”">
Użytek ekologiczny „Święte Jezioro”

Święte Jezioro – użytek ekologiczny położony w Borach Dolnośląskich ok. 2 km od miejscowości Parowa w gminie Osiecznica (powiat bolesławiecki, województwo dolnośląskie). Znajduje się na terenie Nadleśnictwa Świętoszów, w leśnictwie Głębokie.
Istnieje od 1 stycznia 2004. Powołany został „Rozporządzeniem Wojewody Dolnośląskiego z dnia 12 grudnia 2003 r. w sprawie uznania za użytki ekologiczne” (Dz. Urz. Woj. Dolnośląskiego Nr 236 poz. 3828 z dnia 17.12.2003). Kolejnym aktem prawnym regulującym jego funkcjonowanie jest „Uchwała Nr XXXVII/198/2013 Rady Gminy Osiecznica z dnia 10 maja 2013 r. w sprawie użytku ekologicznego „Święte Jezioro” w gminie Osiecznica” (Dz. Urz. Woj. Dolnośląskiego poz. 3572 z dnia 07.06.2013).
Opieka i ochrona przyrodnicza obejmuje obszar o powierzchni ponad 157 hektarów śródleśnych podmokłych łąk, torfowisk i rozlewisk z rzadkimi gatunkami ptaków i roślin. Nad Świętym Jeziorem obserwowane są lęgi żurawia, czapli, cyraneczki i kszyka. Teren ten jest miejscem regularnych polowań bielika, błotniaków i kani rudej, stałych toków cietrzewia oraz miejscem bytowania (żeremia) i żerowania bobrów.
Do użytku prowadzi ścieżka edukacyjno-przyrodnicza o długości ok. 300 m, przy której powstało kilka tablic informacyjnych i edukacyjnych oraz wieża widokowa.
Historia.
W pobliżu znajdował się Poligon Przejęsław – radziecki poligon artyleryjski PGWAR, który został zlikwidowany po sierpniu 1992 roku.

</doc>
<doc id="4528029" url="https://pl.wikipedia.org/wiki?curid=4528029" title="Qian Haitao">
Qian Haitao

Qian Haitao (; ur. 12 sierpnia 1996) – chiński zapaśnik walczący w stylu klasycznym. Brązowy medalista mistrzostw świata w 2019, a także mistrzostw Azji w 2019. Trzeci na mistrzostwach Azji juniorów w 2016 roku.

</doc>
<doc id="4528031" url="https://pl.wikipedia.org/wiki?curid=4528031" title="Paolo Leardi">
Paolo Leardi

Paolo Leardi (ur. 1762 w Casale Monferrato, zm. 31 grudnia 1823) – włoski duchowny rzymskokatolicki, arcybiskup, dyplomata papieski.
Biografia.
18 lipca 1784 otrzymał święcenia prezbiteriatu. 
20 marca 1816 papież Pius VII mianował go nuncjuszem apostolskim w Austrii oraz 23 września 1816 arcybiskupem in partibus infidelium efeskim. 12 stycznia 1817 przyjął sakrę biskupią z rąk sekretarza Świętej Kongregacji ds. Biskupów i Zakonników kard. Giuseppe Morozzo Della Rocca. Współkonsekratorami byli sekretarz Świętej Kongregacji ds. Biskupów i Zakonników kard. "in pectore" Fabrizio Sceberras Testaferrata oraz nuncjusz apostolski w Portugalii abp Giovanni Francesco Compagnoni Marefoschi.
Urząd nuncjusza apostolskiego w Austrii pełnił do śmierci.

</doc>
<doc id="4528033" url="https://pl.wikipedia.org/wiki?curid=4528033" title="Byron Coley">
Byron Coley

Byron Coley – amerykański krytyk muzyczny – w latach osiemdziesiątych i wczesnych dziewięćdziesiątych – redaktor magazynu "Forced Explosure". Przedtem pracował dla czasopism "New York Rocker", "Spin", "Take It!" i "Boston Rock". Obecnie pisze dla miesięcznika "The Wire" oraz prowadzi własną wytwórnię Ecstatic Yod. 
Coley był współautorem broszur dołączanych do albumów m.in. Johna Faheya, Steffena Basho-Junghansa oraz grup the Flesh Eaters, Borbetomagus, Sonic Youth, Dinosaur Jr. i Yo La Tengo. Wystąpił również w filmach dokumentalnych o Half Japanese, Minutemen, Jandek, The Holy Modal Rounders i Borbetomagus. Był autorem eseju dołączonego do edycji specjalnej albumu "Daydream Nation". W 2011 roku opublikował pierwszy zbiór swoich recenzji, pod tytułem "C'est la guerre: Early writings 1978–1983". 

</doc>
<doc id="4528034" url="https://pl.wikipedia.org/wiki?curid=4528034" title="Użytek ekologiczny „Łąki nad Olszą”">
Użytek ekologiczny „Łąki nad Olszą”



</doc>
<doc id="4528035" url="https://pl.wikipedia.org/wiki?curid=4528035" title="Ponor (ujednoznacznienie)">
Ponor (ujednoznacznienie)



</doc>
<doc id="4528036" url="https://pl.wikipedia.org/wiki?curid=4528036" title="Burr (Nebraska)">
Burr (Nebraska)

Burr – wieś w Stanach Zjednoczonych, w stanie Nebraska, w hrabstwie Otoe.

</doc>
<doc id="4528038" url="https://pl.wikipedia.org/wiki?curid=4528038" title="When You Wish Upon a Star">
When You Wish Upon a Star

When You Wish Upon a Star (pol. Milion gwiazd na niebie lśni) – utwór napisany przez Leigha Harline’a i Neda Washingtona na potrzeby ścieżki dźwiękowej do filmu "Pinokio" z 1940. Piosenkę w oryginale zaśpiewał Cliff Edwards, użyczający głosu świerszczowi Hipolitowi w filmie.
Utwór został uhonorowany Nagrodą Akademii Filmowej w kategorii „najlepsza piosenka oryginalna”.

</doc>
<doc id="4528042" url="https://pl.wikipedia.org/wiki?curid=4528042" title="Douglas (Nebraska)">
Douglas (Nebraska)

Douglas – wieś w Stanach Zjednoczonych, w stanie Nebraska, w hrabstwie Otoe.

</doc>
<doc id="4528043" url="https://pl.wikipedia.org/wiki?curid=4528043" title="Mes Sungun Warzaghan Futsal Club">
Mes Sungun Warzaghan Futsal Club

Mes Sungun Warzaghan Futsal Club – irański klub futsalowy z siedzibą w mieście Warzaghan, obecnie występuje w najwyższej klasie rozgrywkowej Iranu.

</doc>
<doc id="4528044" url="https://pl.wikipedia.org/wiki?curid=4528044" title="Shōgo Takahashi">
Shōgo Takahashi

 – japoński zapaśnik walczący w stylu klasycznym. Zajął dziewiętnaste miejsce na mistrzostwach świata w 2017 i 2019. Brązowy medalista mistrzostw Azji w 2019 i 2022; piąty w 2017 roku.

</doc>
<doc id="4528047" url="https://pl.wikipedia.org/wiki?curid=4528047" title="Dunbar (Nebraska)">
Dunbar (Nebraska)

Dunbar – wieś w Stanach Zjednoczonych, w stanie Nebraska, w hrabstwie Otoe.

</doc>
<doc id="4528048" url="https://pl.wikipedia.org/wiki?curid=4528048" title="Conesus (jezioro)">
Conesus (jezioro)

Jezioro Conesus – jezioro w Stanach Zjednoczonych, w stanie Nowy Jork, w hrabstwie Livingston, w regionie Finger Lakes. 
Opis.
Jezioro jest najbardziej położonym na zachód jeziorem regionu. Powierzchnia jeziora wynosi 13,8 km², maksymalna długość to 13 km, a maks. szerokość – 1,6 km. Największa głębia zaś wynosi 20 m. Lustro wody położone jest 249 m n.p.m.
W sierpniu 2006 roku Departament Ochrony Środowiska stanu Nowy Jork podał do informacji, że jezioro było (w 2006) dotknięte epidemią posocznicy krwotocznej (VHS), która jest zakaźną chorobą ryb powodującą ich masowe wymieranie, ale nie wiąże się z żadnymi zagrożeniami w stosunku do zdrowia ludzkiego.
Rekreacja.
3 lipca każdego roku mieszkańcy okolic jeziora uczestniczą w tradycji zwanej "Pierścień Ognia". Uczestnicy rozpalają flary wokół jeziora i odpalają fajerwerki. Uroczystości zazwyczaj rozpoczynają się o zmierzchu.
Wędkarstwo.
Gatunki ryb zamieszkujące jezioro to: alozy tęczowe, bassy niebieskie, sumiki karłowate, sandacze amerykańskie, szczupaki północne, okonie żółte, bassy małogębowe, bassy wielkogębowe oraz "tiger muskellunge".

</doc>
<doc id="4528052" url="https://pl.wikipedia.org/wiki?curid=4528052" title="Lorton (Nebraska)">
Lorton (Nebraska)

Lorton – wieś w Stanach Zjednoczonych, w stanie Nebraska, w hrabstwie Otoe.

</doc>
<doc id="4528055" url="https://pl.wikipedia.org/wiki?curid=4528055" title="Otoe (Nebraska)">
Otoe (Nebraska)

Otoe – wieś w Stanach Zjednoczonych, w stanie Nebraska, w hrabstwie Otoe.

</doc>
<doc id="4528056" url="https://pl.wikipedia.org/wiki?curid=4528056" title="Shahid Mansouri Gharczak Futsal Club">
Shahid Mansouri Gharczak Futsal Club

Shahid Mansouri Gharczak Futsal Club – irański klub futsalowy z siedzibą w mieście Gharczak, obecnie występuje w najwyższej klasie rozgrywkowej Iranu.

</doc>
<doc id="4528057" url="https://pl.wikipedia.org/wiki?curid=4528057" title="Palmyra (Nebraska)">
Palmyra (Nebraska)

Palmyra – wieś w Stanach Zjednoczonych, w stanie Nebraska, w hrabstwie Otoe.

</doc>
<doc id="4528059" url="https://pl.wikipedia.org/wiki?curid=4528059" title="Talmage (Nebraska)">
Talmage (Nebraska)

Talmage – wieś w Stanach Zjednoczonych, w stanie Nebraska, w hrabstwie Otoe.

</doc>
<doc id="4528060" url="https://pl.wikipedia.org/wiki?curid=4528060" title="Kościół Podwyższenia Krzyża Świętego w Dąbrówce (powiat wołomiński)">
Kościół Podwyższenia Krzyża Świętego w Dąbrówce (powiat wołomiński)

Kościół Podwyższenia Krzyża Świętego – rzymskokatolicki kościół parafialny należący do parafii pod tym samym wezwaniem (dekanat radzymiński diecezji warszawsko-praskiej.
Obecna murowana świątynia zaprojektowana przez architekta Zygmunta Twarowskiego w 1875 roku, została wzniesiona dzięki staraniom księdza Bartłomieja Pawalskiego w latach 1881–1883 ze składek parafian. konsekrowana została przez arcybiskupa Wincentego Chościaka-Popiela w dniu 22 sierpnia 1903 roku. W sierpniu 1944 roku w czasie działań wojennych budowla została częściowo zniszczona. W latach 1945–1955 została odremontowana przez księdza Józefa Tomaszczyka. Budowa wieży została zakończona w latach 1968–1972 podczas urzędowania księdza Franciszka Góździa. Są na niej powieszone dwa dzwony: „Święty Jan” (o masie 800 kg) i „Święty Antoni” (o masie 350 kg), poświęcone zostały przez biskupa Wacława Majewskiego w dniu 14 października 1956 roku.

</doc>
<doc id="4528061" url="https://pl.wikipedia.org/wiki?curid=4528061" title="Unadilla (Nebraska)">
Unadilla (Nebraska)

Unadilla – wieś w Stanach Zjednoczonych, w stanie Nebraska, w hrabstwie Otoe.

</doc>
<doc id="4528062" url="https://pl.wikipedia.org/wiki?curid=4528062" title="Yūta Abe (zapaśnik)">
Yūta Abe (zapaśnik)

 – japoński zapaśnik walczący w stylu wolnym. Zajął piąte miejsce na mistrzostwach Azji w 2019. Czwarty w Pucharze Świata w 2019 roku.

</doc>
<doc id="4528063" url="https://pl.wikipedia.org/wiki?curid=4528063" title="A Dream Is a Wish Your Heart Makes">
A Dream Is a Wish Your Heart Makes

A Dream Is a Wish Your Heart Makes (pol. Ja znam takie sny cudowne)/Ze snem budzą się marzenia) – utwór napisany przez Macka Davida, Ala Hoffmana i Jerry’ego Livingstona na potrzeby ścieżki dźwiękowej do filmu "Kopciuszek" z 1950. Piosenkę w oryginale wykonała Ilene Woods, użyczająca głosu tytułowej bohaterce filmu.
W 2005 nową wersję piosenki nagrały Gwiazdy Disney Channel na potrzeby albumu kompilacyjnego pt. "Disneymania 4". W 2015 własną interpretację zarejestrowała Lily James, odtwórczyni tytułowej roli w filmie "Kopciuszek" w reżyserii Kennetha Branagha.

</doc>
<doc id="4528065" url="https://pl.wikipedia.org/wiki?curid=4528065" title="Paweł Musioł (1944–2017)">
Paweł Musioł (1944–2017)



</doc>
<doc id="4528067" url="https://pl.wikipedia.org/wiki?curid=4528067" title="Naoya Akaguma">
Naoya Akaguma

 – japoński zapaśnik walczący w stylu wolnym. Zajął szesnaste miejsce na mistrzostwach świata w 2017. Piąty na mistrzostwach Azji w 2017. Czwarty w Pucharze Świata w 2019 roku.

</doc>
<doc id="4528086" url="https://pl.wikipedia.org/wiki?curid=4528086" title="Vana-Antsla">
Vana-Antsla

Vana-Antsla – wieś w Estonii w prowincji Võru w gminie Antsla. W 2011 roku zamieszkana przez 181 osób.

</doc>
<doc id="4528087" url="https://pl.wikipedia.org/wiki?curid=4528087" title="Głuchy (obwód wołyński)">
Głuchy (obwód wołyński)

Głuchy (ukr. Глухи) – wieś na Ukrainie w rejonie starowyżewskim obwodu wołyńskiego.

</doc>
<doc id="4528088" url="https://pl.wikipedia.org/wiki?curid=4528088" title="Ardus Taszkent">
Ardus Taszkent

Ardus Taszkent – uzbecki klub futsalowy z siedzibą w mieście Taszkent, obecnie występuje w najwyższej klasie rozgrywkowej Uzbekistanu.

</doc>
<doc id="4528091" url="https://pl.wikipedia.org/wiki?curid=4528091" title="Adam Podfilipski">
Adam Podfilipski

Adam Podfilipski herbu Ciołek (ur. ok. 1580, zm. 1626) – podsędek i sędzia ziemski kamieniecki. 
Adam Podfilipski syn Stanisława, sędziego ziemskiego kamienieckiego, dziedzica Bartorzyc, Czerawy, Suchodołu i Werbki i Jadwigi Sroczyckiej herbu Nowina, wojszczanki kamienieckiej, urodził się około 1580 r. 
31 grudnia 1615 r. uzyskał nominację na urząd podsędka ziemskiego kamienieckiego (podolskiego), którym był do 5 czerwca 1621 r., kiedy dostał nominację na sędziego kamienieckiego. Był uczestnikiem popisu pospolitego ruszenia ziemi lwowskiej i powiatu żydaczowskiego w 1621 roku.
Zmarł przed 20 maja 1626 r., kiedy nominację na sędziego kamienieckiego otrzymał Jerzy Dydyński. 
Żonaty z Jadwigą Trlęską z Trylęk herbu Topór, pozostawił jedyną córkę Katarzynę, żonę Łukasza Oleśnickiego herbu Radwan, podsędowicza bełskiego.

</doc>
<doc id="4528095" url="https://pl.wikipedia.org/wiki?curid=4528095" title="Al Sadd (futsal)">
Al Sadd (futsal)

Al Sadd – katarski klub futsalowy z siedzibą w mieście Doha, obecnie występuje w najwyższej klasie rozgrywkowej Kataru. Jest sekcją futsalu w klubie sportowym Al Sadd SC.

</doc>
<doc id="4528100" url="https://pl.wikipedia.org/wiki?curid=4528100" title="Morocco Open 2019">
Morocco Open 2019

Morocco Open 2019, właśc. Grand Prix de SAR La Princesse Lalla Meryem 2019 – tenisowy turniej WTA kategorii WTA International Series w sezonie 2019 z cyklu Morocco Open rozgrywany w dniach 29 kwietnia–4 maja 2019 roku w Rabacie na kortach ceglanych o puli nagród wynoszącej 250 000 dolarów amerykańskich.

</doc>
<doc id="4528101" url="https://pl.wikipedia.org/wiki?curid=4528101" title="Clinical and Experimental Ophthalmology">
Clinical and Experimental Ophthalmology

Clinical and Experimental Ophthalmology (skrót: Clin Exp Ophthalmol) – australijskie czasopismo okulistyczne wydawane od 1985. Oficjalny organ Royal Australian and New Zealand College of Ophthalmologists (RANZCO). Dwumiesięcznik.
W latach 1985-1999 czasopismo ukazywało się pod tytułem „Australian and New Zealand Journal of Ophthalmology" (ISSN 0814-9763).
Czasopismo jest recenzowane i publikuje badania oryginalne oraz prace przeglądowe ("reviews") dotyczące wszystkich aspektów praktyki klinicznej i badań okulistycznych o międzynarodowym zasięgu i zastosowaniu. Akceptowane są także prace i badania, które, choć nie są unikalne dla okulistyki, mają bezpośredni wpływ na praktykę kliniczną.
Pismo ma współczynnik wpływu impact factor (IF) wynoszący 3,217 (2017). W międzynarodowym rankingu SCImago Journal Rank (SJR) mierzącym wpływ i znaczenie poszczególnych czasopism naukowych „Clinical and Experimental Ophthalmology" zostało w 2017 sklasyfikowane na 24. miejscu wśród czasopism okulistycznych.
W polskich wykazach czasopism punktowanych przez Ministerstwo Nauki i Szkolnictwa Wyższego publikacja w tym czasopiśmie otrzymywała kolejno: 30 pkt (lata 2013-2016) oraz 100 pkt (2019).
Publikacje ukazujące się w tym czasopiśmie są indeksowane m.in. w Science Citation Index, Embase, ProQuest Central, Current Contents/Clinical Medicine, PubMed oraz w Scopusie.
Wydawcą jest Blackwell Publishing Inc. należący do John Wiley &amp; Sons. Redaktorami naczelnymi są: Robert Casson (South Australian Institute of Ophthalmology i University of Adelaide) oraz Salmaan Al-Qureshi związany z Centre for Eye Research Australia Uniwersytetu w Melbourne.

</doc>
<doc id="4528103" url="https://pl.wikipedia.org/wiki?curid=4528103" title="(5163) Vollmayr-Lee">
(5163) Vollmayr-Lee

(5163) Vollmayr-Lee – planetoida z pasa głównego planetoid.
Odkrycie i nazwa.
Została odkryta 9 października 1983 roku przez Joe Wagnera w stacji Anderson Mesa należącej do Lowell Observatory. Nazwa pochodzi od Kathariny Vollmayr-Lee (ur. 1967), profesor na wydziale fizyki i astronomii na Bucknell University. Badała ona zachowanie szkieł strukturalnych oraz materiałów granulowanych stosując symulacje komputerowe.
Orbita.
(5163) Vollmayr-Lee obiega Słońce w średniej odległości 2,47 j.a. w czasie 3 lat i 321 dni.

</doc>
<doc id="4528104" url="https://pl.wikipedia.org/wiki?curid=4528104" title="Stanisław Podfilipski">
Stanisław Podfilipski

Stanisław Podfilipski herbu Ciołek (ur. ok. 1545, zm. 1621) – sędzia ziemski kamieniecki.
Stanisław Podfilipski urodził się około 1545 r. jako syn Michała, stolnika halickiego i Natalii Orzechowskiej herbu Oksza, siostry pisarza politycznego, Stanisława. Pisał się na Piszczatyńcach i Wierzchniakowcach, był również dziedzicem: Bartorzyc, Czerawy, Suchodołu i Werbki. 
Poseł na sejm koronacyjny 1576 roku z województwa podolskiego. 
W 1583 r. po śmierci Stanisława Dobka Łowczowskiego został sędzią ziemskim kamienieckim.
Zmarł przed 5 czerwca 1621 r., bowiem w tym dniu nominację na urząd sędziego ziemskiego kamienieckiego otrzymał jego syn Adam. Ożeniony z Jadwigą Sroczycką herbu Nowina, wojszczanką kamieniecką, pozostawił syna Adama.

</doc>
<doc id="4528105" url="https://pl.wikipedia.org/wiki?curid=4528105" title="Osiedle Hubala (Polkowice)">
Osiedle Hubala (Polkowice)

Osiedle Hubala – wielorodzinne osiedle mieszkaniowe o luźnej zabudowie, zlokalizowane w południowej części Polkowic. W 2015 zamieszkiwało na nim 2078 osób.
Architektura.
Osiedle składa się z szesnastu bloków mieszkaniowych z lat 70. XX wieku, z czego:
Historia.
Między budynkami, nie tworzącymi wnętrz urbanistycznych, poprowadzono drogi osiedlowe i zbudowano parkingi. Substancję osiedla uzupełniano obiektami użyteczności publicznej. W 1992 otwarto komisariat policji przy ul. Legnickiej. W tym samym roku (w miejscu starszych obiektów) w północnej części osiedla wzniesiono kompleks budynków Przedsiębiorstwa Gospodarki Miejskiej. W 2000 wymieniono infrastrukturę podziemną i zbudowano parterowy budynek socjalny w kształcie podkowy otwartej na zachód, kryty dachem dwuspadowym. W latach 2003-2004 postawiono Gimnazjum nr 2, do którego w 2005 dobudowano salę gimnastyczną. W latach 2008-2009 powstał kompleks boisk, w tym piłkarskie. Od 2010 do 2011 zbudowano Przedszkole nr 6 i świetlicę. 
W jednym z punktowców funkcjonuje od 1976 Hotel "Polkowice" (otwarty jako hotel robotniczy).
W 2019 w jednym z mieszkań socjalnych doszło do zabójstwa mężczyzny w trakcie imprezy alkoholowej.
Administracja.
Na osiedlu działa rada osiedla.

</doc>
<doc id="4528106" url="https://pl.wikipedia.org/wiki?curid=4528106" title="Bärbel Löhnert">
Bärbel Löhnert

Barbara Löhnert zwana Bärbel, z domu Geißler (ur. 23 września 1942 w Ruhli) – niemiecka lekkoatletka, skoczkini w dal i wieloboistka. W czasie swojej kariery reprezentowała Niemiecką Republikę Demokratyczną.
Zajęła 8. miejsce w skoku w dal na mistrzostwach Europy w 1962 w Belgradzie. W finale Pucharu Europy w 1967 w Kijowie zajęła w tej konkurencji 4. miejsce.
Zdobyła srebrny medal w skoku w dal na europejskich igrzyskach halowych w 1968 w Madrycie, przegrywając jedynie z Berit Berthelsen z Norwegii, a wyprzedzając Vioricę Viscopoleanu z Rumunii. Na igrzyskach olimpijskich w 1968 w Meksyku zajęła 14. miejsce w tej konkurencji.
Była mistrzynią NRD w skoku w dal w 1967 i 1968 oraz wicemistrzynią w tej konkurencji w latach 1961–1964, a także mistrzynią w pięcioboju w 1967 i 1968. W hali była mistrzynią NRD w skoku w dal w 1967 i 1968 oraz wicemistrzynią w 1965.
21 lipca 1968 w Sokolovie poprawiła rekord NRD w skoku w dal osiągając odległość 6,49 m, jednak podczas tych samych zawodów utraciła go na rzecz Burghild Wieczorek, która uzyskała rezultat 6,57 m.
Rekord życiowy Löhnert w skoku w dal wynosił 6,53 m, ustanowiony 9 sierpnia 1968 w Erfurcie.

</doc>
<doc id="4528112" url="https://pl.wikipedia.org/wiki?curid=4528112" title="Gmach Biblioteki Uniwersyteckiej we Wrocławiu przy ul. Karola Szajnochy">
Gmach Biblioteki Uniwersyteckiej we Wrocławiu przy ul. Karola Szajnochy

Gmach Biblioteki Uniwersyteckiej we Wrocławiu przy ul. Karola Szajnochy (niem. "Stadtsparkasse und Stadtbibliothek Breslau", "Stadtbibliothek Breslau") – zabytkowy budynek Biblioteki Uniwersyteckiej we Wrocławiu.
Powstanie.
Niemiecka gospodarka pod rządami cesarza Wilhelma II przeżywała niespotykany rozwój, głównie w sektorach przemysłu, handlu i bankowości. Podobna sytuacja miała miejsce we Wrocławiu, gdzie powstawało wiele banków obsługujących setki drobnych inwestorów. Na pierwszy plan wysunęła się potrzeba wybudowania Miejskiej Kasy Oszczędności (niem. "Stadtsparkasse"), będącej czwartą tego typu placówką w Niemczech, która stała się inwestycją uprzywilejowaną. &lt;br&gt;
Do końca XIX w. wrocławskie zbiory biblioteczne były rozproszone w wielu lokalizacjach, dlatego dyrektor wrocławskiej Biblioteki Miejskiej oraz Archiwum Miejskiego Hermann Markgraf nalegał na zebranie ich w jednym miejscu. Budowa nowego gmachu Miejskiej Kasy Oszczędności pozwoliła na połączenie jego funkcji z potrzebami bibliotecznymi. 
Na miejsce inwestycji wybrano teren dawnej posesji "Am Mühlhof", w pobliżu średniowiecznego targu końskiego, którą wykupił Urząd Miejski pod koniec 1885 roku. Placowi przy nowym gmachu nadano nazwę "Karlsplatz". Budynek został wzniesiony w latach 1887–1891 przy ul. Karola Szajnochy 7/9 (niem. "Roßmarkt") według projektu architekta miejskiego Richarda Plüddemanna. Pomieszczenia Miejskiej Kasy Oszczędnościowej (sale operacyjne, skarbiec i pomieszczenia administracyjne) umieszczono na parterze, a na wyższych piętrach znalazły się przestrzenie dla Biblioteki Miejskiej (niem. "Stadtbibliothek") na 150 tys. ksiąg. W budynku mieścił się ponadto oddział Banku Miejskiego (niem. "Breslauer Stadtbank"), który w 1931 lub w 1933 roku przeniósł się do wzniesionego dla niego wieżowca na wrocławskim Rynku, oraz pomieszczenia dla Archiwum Miejskiego (niem. "Stadtarchiv") (przeniesione w 1906 do nowego gmachu Archiwum Państwowego przy ulicy M. Skłodowskiej-Curie) oraz mieszkania służbowe, w tym dla dyrektora.
Opis architektoniczny.
Ceglano-kamienny gmach o powierzchni użytkowej 1243 m² zaprojektowano w stylu neogotyckim (gotyku północnego) z elementami romańskimi, na planie zbliżonym do prostokąta. Projekt miał nawiązywać do niemieckiego stylu narodowego i w symboliczny sposób do średniowiecznej tradycji przechowywania archiwów; był również wizytówką projektanta Plüddemanna. 
Budynek miał zwartą i wysoką bryłę z rozczłonkowanym dachem oraz czworoboczną, przechodzącą w ośmioboczną, wieżą zegarową, zwieńczoną dachem wieżowym. Zryzalitowane główne wejście do budynku znajdowało się w osi północnej elewacji i wykonane było w formie gotyckiego portalu, otoczone dwoma wąskimi ostrołukowymi oknami. Przez drzwi przechodziło się do wielkiego oszklonego dziedzińca z którego prowadziły wejścia do Miejskiej Kasy Oszczędnościowej i biura Archiwum Miejskiego oraz do reprezentacyjnej klatki schodowej prowadzącej na pierwsze piętro. Sala operacyjna MKO została przekryta sklepieniem krzyżowym o stalowej konstrukcji opartym na kamiennych filarach. Nad nią znajdowało się wysokie na 10 metrów pomieszczenie przeznaczone na magazyn książek, wzorowany m.in. na niemieckich bibliotekach w Halle o Kilonni z czterokondygnacyjnymi stalowymi regałami przymocowanymi do ścian zewnętrznych. Salę pokrywał masywny strop odcinkowy, połączony z wieńcem gzymsu koronującego. Dach miał stalową konstrukcję wieszarową i pokryty był dachówka ceramiczną. Elewacja utrzymana była w gotyckim stylu: na parterze umieszczono duże ostrołukowe okna ujęte w profilowane kamienne ościeża i, z racji bankowych pomieszczeń, zabezpieczone kratami. Górne okna umieszczone w tym samym rytmie osi zostały zgodnie ze stylem połączone w pionie i ozdobione kamiennymi maswerkami. Na każdej kondygnacji były one różne a okna powyżej nadproża zostały ujęte w kamienny łuk odcinkowy. W części dachu okna dodatkowo były akcentowane trójkątnymi szczytami. W narożniku budynku, od strony południowej u wylotu ul. Krupniczej, umieszczono czworoboczną, przechodzącą następnie w ośmiokątną wieżę zegarową zakończoną czworobocznym hełmem iglicowym, nadwieszonym na narożach, gdzie umieszczono niższe iglice. Na hełmie głównym znajdowała się arkadowa galeryjka. Dodatkowa wieża posiadała dwukondygnacyjny kamienny wykusz. Południowa elewacja podzielona była płaskim ryzalitem przechodzącym w czworoboczna wieżę pokrytą hełmem iglicowym. Ryzalit oddzielał wschodnią część budynku gdzie znajdowały się mieszkania i biura. 
Ceglany budynek z piaskowcowymi elementami zdobią liczne detale rzeźbiarskie, m.in. kartusz z pięciopolowym herbem Wrocławia i symbolizująca oszczędzanie figura św. Parsymonii z sakiewką i skarbonką w rękach na narożniku gmachu, autorstwa rzeźbiarza Christiana Behrensa. W oknach umieszczono kolorowe witraże a we wnętrzach liczne polichromie. Prace kamieniarskie zostały wykonane przez firmę Ludwiga Niggla. 
Dla potrzeb realizowanej przez miasto inwestycji dokonano przebudowy okolicy powstającego budynku, tworząc pl. Bohaterów Getta (niem. "Karlsplatz)". Miejska biblioteka była ostatnim wrocławskim obiektem komercyjno-usługowym wzniesionym w stylu neogotyckim.
Po 1945.
W czasie II wojny światowej budynek nie został zniszczony i w maju 1945 r. przejęła go polska administracja. Rok później prezydent Wrocławia Bolesław Drobner przekazał gmach Uniwersytetowi Wrocławskiemu na potrzeby biblioteki. 
W 2012 r. ukończono nowy budynek biblioteki przy ul. Joliot-Curie 12, a jesienią 2014 r. uruchomiono w nim pierwsze usługi biblioteczne. Dotychczasowy budynek został wystawiony na sprzedaż, chociaż stara biblioteka miała pozostać w użyciu do 2020 roku.
Po oddaniu do użytku nowego budynku biblioteki Uniwersytet próbował w 2013, 2016 i 2018 r. sprzedać stary gmach biblioteki. W 2019 r. sprzedany został budynek przy ul. Szajnochy 10 (Pałac Wallenberg-Pachalych).

</doc>
<doc id="4528113" url="https://pl.wikipedia.org/wiki?curid=4528113" title="Cesarz Wszechrusi">
Cesarz Wszechrusi

Cesarz Wszechrusi, Cesarzowa Wszechrusi (w przedrewolucyjnym języku rosyjskim: "Императоръ Всероссійскій", "Императрица Всероссійская") – tytuł monarchy Imperium Rosyjskiego w latach 1721–1917.
Tytuł cesarza został wprowadzony w związku ze zwycięstwem w III wojnie północnej i był adaptacją tytułu carskiego na podstawie przyjętego w Europie systemu tytulatur. Dodatek „Wszechrusi” używany był w tytułach rosyjskich władców od czasów wielkich książąt włodzimierskich.
Historia.
Tytuł Cesarza Wszechrusi został wprowadzony za panowania Piotra I Wielkiego. Po zwycięstwie w wojnie północnej i podpisaniu pokoju w Nystad we wrześniu 1721 r. Senat i Synod postanowili wręczyć Piotrowi tytuł Cesarza Wszechrusi wraz z następującym sformułowaniem: „Jak zazwyczaj od rzymskiego Senatu za wybitne uczynki cesarzy takie tytuły były publicznie przynoszone w darze i wpisywane w statutach dla wiecznej pamięci”.
22 października (2 listopada) 1721 roku Piotr I przyjął tytuł. Prusy i Holandia uznały nowy tytuł cesarza rosyjskiego natychmiast, Szwecja w 1723 r., Turcja w 1739 r., Wielka Brytania i Austria w 1742 r., Francja w 1745 r., Hiszpania w 1759 r. i wreszcie Rzeczpospolita w 1764 r. W związku z tym państwo rosyjskie stało się znane jako Imperium Rosyjskie.
5 (16) lutego 1722 roku Piotr wydał Dekret o sukcesji, w którym zniósł pradawny zwyczaj przejęcia tronu przez bezpośrednich potomków po męskiej linii, ale pozwolił mianować na następcę dowolną uczciwą osobę z woli monarchy.
5 (16) kwietnia 1797 r. Paweł I ustanowił nową kolejność dziedziczenia. Odtąd kolejność dziedziczenia tronu rosyjskiego, a również powiązanego z nim polskiego i finlandzkiego, opierała się na zasadzie pierworództwa, czyli poprzez zastępowanie starszych z rodu potomkami w przypadku śmierci lub abdykacji tych pierwszych w momencie dziedziczenia. W przypadku braku spadkobierców w linii prostej tron przechodził do spadkobierców z linii bocznych. W obrębie każdej linii (prostej lub bocznej) bardziej preferowani byli mężczyźni niż kobiety, a męskie linie boczne były przywoływane przed żeńskimi. Objęcie tronu przez powołanego ograniczało go do wyznawania wiary prawosławnej. Pełnoletniość panującego cesarza (i spadkobiercy) rozpoczynała się w wieku 16 lat, do tego wieku (jak również w innych przypadkach niezdolności), jego władzę sprawował namiestnik, którym mógł zostać (jeśli nie było osoby wyznaczonej przez panującego wcześniej cesarza) żyjący ojciec lub matka cesarza, a w przypadku ich braku – najbliższy pełnoletni dziedzic.
Wszyscy rządzący Rosją cesarze należeli do tej samej rodziny cesarskiej – Romanowów, którego pierwszy przedstawiciel stał się monarchą w 1613 roku. Od 1761 r. władzę sprawowali potomkowie córki Piotra I – Anny i księcia Holstein-Gottorpskiego Karola Fryderyka, którzy po męskiej linii pochodzili z Holstein-Gottorpów (gałąź dynastii Oldenburgskiej), i w literaturze genealogicznej ci przedstawiciele Domu Romanowów, począwszy od Piotra III, noszą nazwisko Holstein-Gottorp-Romanow.
Po abdykacji 2 marca (15 marca) 1917 r. cesarza Mikołaja II w imieniu swoim i swojego syna Carewicza Aleksego, i abdykacji 3 marca tego samego roku jego brata Michała i odmowy „przyjęcia Najwyższej Władzy”, Imperium przestało istnieć. 1 września 1917 r. Rząd Tymczasowy ogłosił Rosję republiką.
Uprawnienia i status prawny.
Artykuł 1 Zasadniczych ustaw państwowych Cesarstwa Rosyjskiego w obowiązującej do 1906 r. redakcji, stwierdzał, że „Cesarz Wszechrosji jest monarchą absolutnym i nieograniczonym. Być posłusznym jego władzy nie tylko ze strachu, ale także ze względu na swoje sumienie, sam Bóg nakazuje”. Terminy „absolutny” i „nieograniczony”, które są zbieżne w swoim znaczeniu, wskazują, że wszystkie funkcje prawotwórczej władzy państwowej, zasadnych działań w ramach prawa (wykonawczego) i wymiaru sprawiedliwości są przeprowadzane niepodzielnie i bez obowiązkowego udziału innych instytucji przez głowę państwa, która przekazuje wykonanie niektórych z tych funkcji do określonych organów, działających w jej imieniu i pod jej władzą (art. 81).
Na tej podstawie art. 1 charakteryzuje Rosję jako państwo o monarchicznej (absolutystycznej) formie rządu.
23 kwietnia 1906 r. do Zasadniczych ustaw zostały wprowadzone poprawki w związku z wydaniem przez rosyjskiego cesarza Mikołaja II w dniu 6 sierpnia 1905 r. Manifestu o utworzeniu Dumy Państwowej, 17 października 1905 r. Manifestu „O poprawie porządku państwowego” i 20 lutego 1906 r. O reorganizacji Rady Państwa. W nowym wydaniu Zasadniczych ustaw państwowych Cesarstwa Rosyjskiego poprzedni artykuł 1 stał się artykułem 4 i zachowując autokrację i supremację, został jednocześnie pozbawiony zapisu o nieograniczoności władzy. W nowym tekście stwierdzono, że „najwyższa władza absolutna należy do Wszechrosyjskiego Cesarza. Być posłusznym Jego władzy nie tylko ze strachu, ale także z powodu sumienia, sam Bóg nakazuje.” Rosja stała się monarchią dualistyczną.
Tym samym Zasadnicze ustawy zostały uzupełnione postanowieniami, które „bardziej precyzyjnie rozgraniczały zakres nierozerwalnie należącej do nas władzy urzędowej, a władzy ustawodawczej”, i opisywały uprawnienia monarchy (wcześniej nie było to konieczne ze względu na nieograniczoną władzę imperialną, patrz wyżej). Cesarz teraz sprawował władzę ustawodawczą „w jedności z Radą Państwową i Dumą Państwową” (art. 7). On zatwierdzał ustawy, a bez jego zatwierdzenia żadna ustawa nie mogła wejść w życie (art. 9); cesarzowi przyznano prawo inicjatywy ustawodawczej w odniesieniu do wszystkich ustaw i wyłączne prawo w odniesieniu do kontroli Zasadniczych ustaw (art. 8). Władza wykonawcza w kraju („Władza zarządzania w całej jej objętości”) całkowicie należała do cesarza, przy czym głowa państwa sprawowała ją bezpośrednio, a w zarządzaniu jednostkami podporządkowanymi pewien stopień władzy był przez niego powierzony, zgodnie z prawem, podległym miejscom i osobom, działającym w jego imieniu i zgodnie z jego poleceniami (art. 10). W trybie najwyższej władzy cesarz wydawał, zgodnie z ustawami, dekrety „dotyczące organizacji i funkcjonowania różnych części administracji państwowej”, a także rozporządzenia niezbędne do egzekwowania prawa.
Cesarz był najwyższym przywódcą wszystkich stosunków zagranicznych Rosji i określał kierunek polityki międzynarodowej kraju (art. 12), wypowiadał wojnę i zawierał pokój, oraz umowy z zagranicznymi państwami (art. 13). Ponadto, zgodnie z artykułem 14, cesarz był „suwerennym przywódcą” Rosyjskich Sił Zbrojnych, był on naczelnym dowódcą wszystkich lądowych i morskich sił zbrojnych państwa rosyjskiego oraz posiadał wyłączne prawo do wydawania dekretów i poleceń „do wszystkiego, co dotyczy porządku sił zbrojnych i obrony państwa rosyjskiego”, a także ustanawiania ograniczeń w zakresie prawa pobytu i nabywania nieruchomości w miejscowościach, które stanowią obszary pańszczyźniane i warownie dla armii i floty. Cesarz ogłaszał stan wojskowy lub wyjątkowy na danym terenie (art. 15). Posiadał także prawo do wytłaczania monety i ustalania jej wyglądu (art. 16).
Zgodnie z art. 17, cesarz mianował i odwoływał przewodniczącego i członków Rady Ministrów, głównych przełożonych poszczególnych jednostek, a także innych urzędników, jeżeli dla tych ostatnich nie było innej procedury mianowania i odwoływania. W odniesieniu do osób znajdujących się na stanowiskach państwowych cesarz ustanawiał ograniczenia wynikające z wymogów służby państwowej (art. 18). Przydzielał nagrody i prawa majątkowe, a także ustalał warunki i tryb przyznawania nagród państwowych (Art. 19).
Cesarz wydawał bezpośrednio dekrety i rozporządzenia zarówno w odniesieniu do jego własności osobistej, jak i w odniesieniu do własności cesarskiej (przypisanej nie do określonego monarchy, lecz do cesarza jako głowy państwa, majątek ten nie mógł być przekazany w spadku, przekazany do podziału i podlegać innym rodzajom rozporządzania mieniem). Zarówno te, jak i inne majątki były zwolnione z podatków i opłat (art. 20). Do monarchy, jako władcy cesarskiego domu, przynależały, zgodnie z Ustawą o sukcesji, zarządzenia odnośnie do nieruchomości udzielnych; określały strukturę i stan instytucji podległych ministrowi dworu cesarskiego, a także procedurę zarządzania nimi. (art. 21).
W imieniu cesarza sprawowana była władza sądownicza w państwie (art. 22), jemu również przynależało prawo do ułaskawiania „i ogólnie rzecz biorąc, ułaskawianie w szczególnych przypadkach, które nie podlegały ogólnemu prawu, gdy nie narusza to niczyich chronionych przez prawo interesów i praw obywatelskich” (art. 23).
Artykuł 23 Zasadniczych ustaw przewidywał akceptację dekretów i zarządzeń cesarza przez przewodniczącego Rady Ministrów lub przez podległego ministra, albo przez głównego zarządcę osobnej jednostki i ogłaszanie ich przez Senat Rządzący.

</doc>
<doc id="4528117" url="https://pl.wikipedia.org/wiki?curid=4528117" title="Thyssen">
Thyssen



</doc>
<doc id="4528119" url="https://pl.wikipedia.org/wiki?curid=4528119" title="Al-Sadd">
Al-Sadd



</doc>
<doc id="4528122" url="https://pl.wikipedia.org/wiki?curid=4528122" title="Al-Sadd (futsal)">
Al-Sadd (futsal)



</doc>
<doc id="4528123" url="https://pl.wikipedia.org/wiki?curid=4528123" title="20 groszy 1924">
20 groszy 1924

20 groszy 1924 – próbna moneta okresu złotowego II Rzeczypospolitej, wybita w mennicy w Wiedniu, z datą na awersie 1924.
Rysunki awersu i rewersu są identyczne z tymi jak dla monety obiegowej "20 groszy 1923" z jedynie różniącą się datą roczną – 1924 zamiast 1923.
Na monecie nie ma napisu „PRÓBA” ani znaku mennicy.
Awers.
Na tej stronie pośrodku umieszczono godło – stylizowanego orła w koronie, dookoła w otoku napis: „RZECZPOSPOLITA POLSKA”, nad orłem rok: „♦ 1924 ♦”, po obu stronach orła – inicjały WJ projektanta (Wojciecha Jastrzębowskiego).
Rysunek awersu, poza datą, jest identyczny jak na monetach 2"0 groszy 1923".
Rewers.
Na tej stronie umieszczono duże cyfry nominału „20”, poniżej napis: „GROSZY”, całość otoczona ozdobnym wieńcem dębowym.
Rysunek rewersu jest identyczny jak na monecie "20 groszy 1923".
Opis.
Monetę wybito z rantem gładkim, w niklu, na krążku o średnicy 20,07 mm, masie 3 gramów, w nakładzie 10 sztuk. Moneta incydentalnie pojawia się na aukcjach. Jeden z egzemplarzy obecny jest w kolekcji Muzeum Narodowego w Warszawie.
Istnieją egzemplarze tej monety bite stemplem lustrzanym.
Tej samej wiedeńskiej mennicy przypisywane są pojawiające się w obrocie kolekcjonerskim egzemplarze obiegowej "20-groszówki 1923" wybite stemplem lustrzanym.

</doc>
<doc id="4528128" url="https://pl.wikipedia.org/wiki?curid=4528128" title="Księżniczka słoneczna">
Księżniczka słoneczna

Księżniczka słoneczna ("Polytelis anthopeplus") – gatunek średniej wielkości ptaka z rodziny papug wschodnich ("Psittaculidae") zamieszkujący południowo-zachodnią i południowo-wschodnią Australię. Spotykana jest w niewoli jako ptak ozdobny. Znana jest również jako amanda górska lub papuga górska.
Morfologia.
Są to zielonkawożółte ptaki z wyraźnym dymorfizmem płciowym. Samce są bardziej żółte, a samice – zielone. Młode osobniki przypominają dorosłą samicę.
Długość ciała: około 40 cm
Masa ciała: 150–206 g ("Handbook of the Birds of the World" podaje 114 g)
Występowanie i podgatunki.
Zasięg występowania księżniczki słonecznej i jej podgatunki:
Dawniej podgatunek wschodni błędnie uznawano za nominatywny, zaś podgatunek zachodni nosił nazwę "P. a. westralis".
Komisja Faunistyczna Sekcji Ornitologicznej Polskiego Towarzystwa Zoologicznego wymienia księżniczkę słoneczną na liście gatunków stwierdzonych w Polsce, lecz nie zaliczonych do awifauny krajowej (kategoria E w klasyfikacji AERC – pojaw nienaturalny).
Środowisko: Gatunek ten występuje na obszarach sawannowych i jałowych.
Pożywienie.
W naturze ptaki te żywią się między innymi nasionami traw, ziołami, owocami, pąkami i kwiatami.
Tryb życia.
Księżniczki słoneczne w naturze żyją w stadach liczących co najmniej 100 osobników. Są stosunkowo spokojne. Często poszukują pożywienia na ziemi.
Rozród.
Sezon lęgowy trwa od sierpnia do stycznia. Samica znosi od 4 do 6 białych jaj w dziupli i wysiaduje je przez ok. 20 dni. Podczas inkubacji prawie nie opuszcza gniazda i jest karmiona przez samca. Pisklęta po wykluciu ważą około 7 g i są karmione przez oboje rodziców. Opierzają się, gdy mają 5 tygodni. Ostateczne, dorosłe upierzenie przybierają w wieku 1,5 roku, natomiast są zdolne do rozrodu w wieku 2 lat.
Status i ochrona.
W Czerwonej księdze gatunków zagrożonych IUCN księżniczka słoneczna jest klasyfikowana jako gatunek najmniejszej troski (LC – "Least Concern"). W 2000 roku szacowano liczebność populacji na 21,5 tysiąca osobników; trend liczebności populacji podgatunku nominatywnego oceniono wówczas jako prawdopodobnie stabilny, a podgatunku "monarchoides" jako prawdopodobnie spadkowy. Gatunek ten jest ujęty w II załączniku konwencji waszyngtońskiej (CITES).

</doc>
<doc id="4528129" url="https://pl.wikipedia.org/wiki?curid=4528129" title="Florimond Hervé">
Florimond Hervé



</doc>
<doc id="4528130" url="https://pl.wikipedia.org/wiki?curid=4528130" title="Gypsys, Tramps &amp; Thieves">
Gypsys, Tramps &amp; Thieves

Gypsys, Tramps &amp; Thieves – siódmy solowy album amerykańskiej piosenkarki Cher. Został wydany we wrześniu 1971 roku nakładem wytwórni MCA. 
Album został pierwotnie wydany pod nazwą "Chér" we wrześniu, a później, ze względu na sukces pierwszego singla, ponownie pod zmienionym tytułem jako "Gypsys, Tramps &amp; Thieves". Jego sukces nastąpił po debiucie "The Sonny &amp; Cher Comedy Hour", który miał premierę w telewizji CBS w sierpniu 1971 roku. Wynikało to również z nowego wizerunku Cher, która porzuciła swój hipisowski strój i zaczęła być ubierana przez projektanta mody Boba Mackiego, który podkreślił jej egzotyczny wygląd i uczynił ją jedną z najmodniejszych i czarujących kobiet lat 70..
Krążek otrzymał pozytywne recenzje od krytyków, a 2 lipca 1972 roku RIAA przyznała mu certyfikat złotej płyty za sprzedaż ponad 1 miliona egzemplarzy w Stanach Zjednoczonych. 
Singiel „Gypsys, Tramps &amp; Thieves” był nominowany do nagrody Grammy w 1972 roku w kategorii Best Female Pop Vocal Performance.
Tło wydania.
W 1971 Sonny i Cher podpisali kontrakt wytwórnią MCA Records, a Cher wydała singiel „Classified 1A”, w którym śpiewa o historii żołnierza, wykrwawiającego się na śmierć podczas wojny w Wietnamie. Utwór został napisany przez Sonny'ego, który czuł, że jej pierwszy singiel na albumie musi być przejmujący i aktualny. Piosenka została odrzucona przez programistów radiowych jako niekomercyjna.
Wobec tego, że kariera Cher nie rozwijała się, wytwórnia MCA Record zatrudniła do współpracy producenta nagrań dźwiękowych Stuffa Garetta. Wyprodukowany singiel „Gypsys, Tramps &amp; Thieves” okazał się być sukcesem i dotarł do pierwszego miejsca na listach przebojów w USA. Billboard określił utwór mianem „jednej z największych piosenek XX wieku”. Krytycy uznali Cher za osobę „bardziej dojrzałą, pewną siebie i potężną artystkę, z dużą skłonnością do interpretacji”. Drugi singiel z tej samej płyty „The Way of Love” dotarł do ósmego miejsca na liście Billboard Hot 100. Sam album został wydany w 1971 i osiągnął 16 miejsce na liście Billboard 200, pozostając tam przez 45 tygodni.

</doc>
<doc id="4528132" url="https://pl.wikipedia.org/wiki?curid=4528132" title="Katastrofa lotu TACA Airlines 110">
Katastrofa lotu TACA Airlines 110



</doc>
<doc id="4528135" url="https://pl.wikipedia.org/wiki?curid=4528135" title="Al Qadsia (futsal)">
Al Qadsia (futsal)

Al Qadsia – kuwejcki klub futsalowy z siedzibą w mieście Kuwejt, obecnie występuje w najwyższej klasie rozgrywkowej Kuwejtu. Jest sekcją futsalu w klubie sportowym Al Qadsia SC.

</doc>
<doc id="4528138" url="https://pl.wikipedia.org/wiki?curid=4528138" title="Aleksandrs Samoilovs">
Aleksandrs Samoilovs

Aleksandrs Samoilovs (ur. 6 kwietnia 1985 w Rydze) – łotewski siatkarz plażowy, olimpijczyk i medalista mistrzostw Europy.
Brał udział w igrzyskach olimpijskich w 2008, 2012 i 2016. Występował w parze m.in. z Jānisem Šmēdiņšem i zostali mistrzami Europy w 2015, srebrnymi medalistami tej imprezy w 2013, 2014, 2017 i 2018.

</doc>
<doc id="4528142" url="https://pl.wikipedia.org/wiki?curid=4528142" title="Bogowie rzek">
Bogowie rzek

Bogowie rzek (niekiedy zbiorowo jako Potamoi; gr. , łac. "Potamoi") – w mitologii greckiej bóstwa rzek i strumieni, 3000 synów tytana Okeanosa i tytanidy Tetydy, ojcowie najad.
Istniały trzy zwyczajowe sposoby przedstawiania bogów rzek w sztuce greckiej: byk z ludzką głową, człowiek z głową byka i rybim ogonem, leżący mężczyzna podtrzymujący na ramieniu amforę, z której leje się woda.

</doc>
<doc id="4528146" url="https://pl.wikipedia.org/wiki?curid=4528146" title="Miłość i władza">
Miłość i władza

Miłość i władza – album studyjny zespołu Lady Pank, wydany 15 kwietnia 2016 roku przez Universal Music Polska. 
Utwory zamieszczone na płycie są zwieńczeniem dwóch poprzednich albumów studyjnych zespołu – "Strach się bać" i "Maraton". Warstwa muzyczna oraz tekstowa albumu jest stonowana i liryczna. Większość tekstów do utworów skomponowanych przez Jana Borysewicza napisał Wojciech Byrski. Drugim autorem tekstów piosenek na płycie jest Bogdan Olewicz. Napisał on teksty do utworów: „Z niczego coś” i „Droga”. Album w podstawowej wersji doczekał się trzech singli promujących – „Miłość”, „Władza”, „Trochę niepamięci”. Największy sukces komercyjny odniósł utwór „Miłość” osiągając 3. miejsce w 3622 notowaniu POPlisty radia RMF FM. 
Album ukazał się kolejno w trzech różnych edycjach – premierowej, limitowanej oraz specjalnej. Edycja specjalna zawiera dodatkowy 11. utwór – „Sterowany”.
Wydawnictwo osiągnęło 2. miejsce na listach OLiS, a w marcu 2021 uzyskało status złotej płyty.
Lista utworów.
Wydanie premierowe (15 kwietnia 2016):
Edycja Specjalna (16 listopada 2016):

</doc>
<doc id="4528150" url="https://pl.wikipedia.org/wiki?curid=4528150" title="Naft Al-Wasat SC (futsal)">
Naft Al-Wasat SC (futsal)

Naft Al-Wasat – iracki klub futsalowy z siedzibą w mieście Bagdad, obecnie występuje w najwyższej klasie rozgrywkowej Iraku. Jest sekcją futsalu w klubie sportowym Naft Al-Wasat SC.

</doc>
<doc id="4528155" url="https://pl.wikipedia.org/wiki?curid=4528155" title="Imad Fares">
Imad Fares

Imad Fares (ur. 1979 w Sakikda) – algierski kompozytor, aranżer i producent. Tworzy muzykę world music, rumba spanish guitar, jazz i muzykę latynoamerykańską. Ukończył Conservatoire de Musique w Sakikda, a następnie muzykologię w Institut Régional de Formation Musicale w Annaba. Wirtuoz gitary. Gra również m.in. na mandoli, perkusji oraz na instrumentach klawiszowych.
W 2013 roku wydał pierwszą płytę pt. "Mediterranean Tango", zawierającą głównie utwory taneczne. W 2018 muzyk zgromadził autorskie aranżacje i interpretacje polskich kolęd, które nagrał na drugą płytę pt. "Wśród nocnej ciszy". W 2021 roku ukazał się jego trzeci album, zatytułowany "Spirit of Goodwill". Dotychczas opublikował cztery oficjalne teledyski do swoich utworów: "Missing of you", "Silent night", "Bóg się rodzi" i "Gdy się Chrystus rodzi".
Twórczość muzyka przedstawiono zarówno w polskich, jak i algierskich mediach, m.in.: Radio Kraków, TVN24 i System DZ . W 2014 roku został laureatem konkursu Hello Europe, gdzie wygrał głosowanie na najlepszego artystę ulicznego . Nagranie z jego wykonaniem coveru utworu "Pharaon" uzyskało ponad 38 milionów wyświetleń w serwisie You Tube. W swojej karierze Fares grał w zespołach tworzących world music, tradycyjną muzykę afrykańską, a także rock. Od 2012 r. muzyk wykonuje występy uliczne na Rynku Głównym w Krakowie.
Dyskografia.
Mediterranean Tango (2013)
Wśród nocnej ciszy (2018)
Spirit of Goodwill (2021)

</doc>
<doc id="4528157" url="https://pl.wikipedia.org/wiki?curid=4528157" title="Osiedle Sienkiewicza (Polkowice)">
Osiedle Sienkiewicza (Polkowice)

Osiedle Henryka Sienkiewicza – wielorodzinne osiedle mieszkaniowe o luźnej zabudowie, zlokalizowane w północnej części Polkowic. Jest modelowym przykładem osiedla z lat 60. XX wieku, które zbudowano ściśle według wytycznych normatywnych dla pięciu tysięcy osób.
Historia i architektura.
Osiedle powstało w większości w latach 60. i 70. XX wieku (zarówno bloki mieszkaniowe, jak i obiekty towarzyszące). Na jednostkę składa się siedem zgrupowań budynków, przy czym każde składa się z trzech wieloklatkowych, pięciokondygnacyjnych bloków mieszkalnych usytuowanych na osi północ-południe równolegle do siebie. Zabudowę uzupełnia dziesięć punktowców, również o pięciu kondygnacjach. Obiekty mieszkalne nie tworzą zamkniętych wnętrz urbanistycznych, ale osłaniają zlokalizowane wewnątrz osiedla centrum usługowe z przedszkolem i szkołą. Drogi osiedlowe zaprojektowano w ten sposób, by dzieci idąc do tych placówek, nie przekraczały ulic. 
W początku lat 90. XX wieku dobudowano trzy bloki mieszkaniowe. W latach 1992-1996 zagospodarowano zieleń osiedlową i wprowadzono elementy małej architektury, jak również wymieniono infrastrukturę podziemną. W następnych latach wzniesiono drobne obiekty uzupełniające. W latach 2008-2009, od północy zostały wzniesione parkingi, boisko sportowe i skatepark.

</doc>
<doc id="4528164" url="https://pl.wikipedia.org/wiki?curid=4528164" title="Filippo Antonio Gualterio">
Filippo Antonio Gualterio

Filippo Antonio Gualterio (ur. 24 marca 1660 w Fermo, zm. 21 kwietnia 1728 w Rzymie) – włoski kardynał.
Życiorys.
Urodził się 24 marca 1660 roku w Fermo, jako syn Stanislaa Gualterio i Anny Marii Cioli. Studiował na Uniwersytecie w Fermo, gdzie uzyskał doktoraty z filozofii, teologii i praw: kanonicznego i cywilnego. Następnie został referendarzem Trybunału Obojga Sygnatur i wicelegatem w Awinionie. 30 marca 1700 roku został tytularnym arcybiskupem Aten, a 16 maja przyjął sakrę. W latach 1700–1706 był nuncjuszem we Francji. W 1701 roku został arcybiskupem ad personam Imoli. 17 maja 1706 roku został kreowany kardynałem prezbiterem i otrzymał kościół tytularny San Crisogono. Jednocześnie został mianowany legatem w Romanii. W okresie 1712–1713 sprawował funkcję kamerlinga Kolegium Kardynałów. Zmarł 21 kwietnia 1728 roku w Rzymie.

</doc>
<doc id="4528170" url="https://pl.wikipedia.org/wiki?curid=4528170" title="Osiedle Krupińskiego (Polkowice)">
Osiedle Krupińskiego (Polkowice)

Osiedle Krupińskiego – wielorodzinne osiedle mieszkaniowe o luźnej zabudowie liniowej, zlokalizowane we wschodniej części Polkowic.
Historia i architektura.
Osiedle w większości zrealizowano w latach 70. i 80. XX wieku. Na kompozycję przestrzenną jednostki składa się przede wszystkim sześć długich, pięciokondygnacyjnych, wieloklatkowych bloków mieszkalnych, zlokalizowanych równolegle do siebie na osi północ-południe. Od północy i od południa umieszczono po cztery dziesięciokondygnacyjne punktowce. Również od północy i południa usytuowano kilka mniejszych budynków. W centrum osiedla zostało posadowione przedszkole, a na południowo-wschodnim narożniku szkoła podstawowa. W latach 1992-1996 zreorganizowano zagospodarowanie osiedla - zorganizowano ciągi piesze, zieleń i małą architekturę. W 1992 wyremontowano infrastrukturę podziemną, a także poddano remontowi ulice Kolejową i Ratowników. Wzdłuż ulicy Lipowej dostawiono ciąg małych budynków mieszkalnych ze stromymi dachami, co zaburzyło pierwotna koncepcję, ale stworzyło kameralne wnętrze urbanistyczne. Przy tej samej ulicy wzniesiono w latach 1995-1996 zabudowania Ośrodka Pomocy Społecznej. W 2007 oddano do użytku boisko sportowe.

</doc>
<doc id="4528173" url="https://pl.wikipedia.org/wiki?curid=4528173" title="20 groszy 1938 Stary orzeł">
20 groszy 1938 Stary orzeł

20 groszy 1938 Stary orzeł – próbna moneta okresu złotowego II Rzeczypospolitej, będąca efektem poufnych przygotowań Mennicy Państwowej do realizacji nakazu przeprowadzenia specjalnej emisji monet, w celu zabezpieczenia obiegu pieniężnego, w związku ze spodziewanym wycofywaniem przez ludność monet srebrnych i niklowych, w przypadku nadchodzącej wojny.
Na monecie nie ma umieszczonego napisu „PRÓBA” inaczej niż na analogicznych monetach o nominałach 10 i 50 groszy.
Rys historyczny.
Pod koniec drugiego dziesięciolecia XXI w. wśród monet II Rzeczypospolitej znane są:
z datą roczną 1938 – efekt przygotowań do zbliżającej się wojny. Dla wszystkich trzech groszowych nominałów niklowych opracowano projekty bite w brązie, w przypadku 50-groszówki również w żelazie i aluminium, będące powieleniem obiegowych wzorów Wojciecha Jastrzębowskiego, różniące się jedynie datą na awersie – 1938 zamiast 1923 oraz obecnością znaku mennicy. Do tej grupy zaliczana jest właśnie "20 groszówka 1938 ze starym orłem""."
Cały proces prac nad nowymi monetami nie sprowadził się jedynie do zmiany daty z 1923 na 1938. W 1927 r. wprowadzono nowy wzór godła państwa opracowany przez Zygmunta Kamińskiego (). W związku z tym został przygotowany przez Józefa Aumillera nowy projekt awersu z aktualnym godłem i umieszczoną datą 1938. W ten sposób powstały wzory próbnych 20- i 50-groszówek – z nowym awersem i starym rewersem, z których tylko nominał 50 groszy wybito ostatecznie w ilościach obiegowych. W przypadku 50-groszówki powstał również w medalierni mennicy nowy, bardzo uproszczony wzór rewersu, co ostatecznie zakończyło się jedynie na próbnej 50-groszówce.
Z monet ze starym orłem (awersem Wojciecha Jastrzębowskiego) w drugim dziesięcioleciu XXI w. tylko 10-groszówka zaliczana jest do prób kolekcjonerskich, gdyż została wybita w znanym nakładzie – 100 sztuk. 20- i 50-groszówki ze starym orłem zalicza się do prób technologicznych, ponieważ ich nakłady są nieznane. Monety te rzadko pojawiają się w obrocie kolekcjonerskim i to pomimo faktu, że np. większy nominał bito nie tylko w brązie ale również w aluminium oraz żelazie, na krążkach zarówno o obiegowej jak i powiększonej średnicy.
Co do zasady obiegowe monety „wojenne” miały być bite w poniklowanym żelazie. W konsekwencji próby kolekcjonerskie 20- i 50-groszówek z awersem Józefa Aumillera (nowym orłem) i rewersami Wojciecha Jastrzębowskiego wybite są na takich krążkach.
Awers.
Na tej stronie pośrodku umieszczono godło – stylizowanego orła w koronie, dookoła w otoku napis: „RZECZPOSPOLITA POLSKA”, nad orłem rok: „♦ 1938 ♦”, pod łapą orła z prawej strony herb Kościesza – znak mennicy w Warszawie.
Rysunek awersu, poza datą i obecnością znaku mennicy, jest identyczny jak na monetach 2"0 groszy 1923".
Rewers.
Na tej stronie umieszczono duże cyfry nominału „20”, poniżej napis: „GROSZY”, całość otoczona ozdobnym wieńcem dębowym.
Rysunek rewersu jest identyczny jak na monecie 2"0 groszy 1923".
Opis.
Monetę wybito w nieznanym nakładzie, w brązie, z rantem gładkim, na krążku o średnicy 20 mm, identycznej jak w przypadku monet obiegowych, masie 2,6–3,8 grama. Moneta notowana bywa na aukcjach numizmatycznych.

</doc>
<doc id="4528174" url="https://pl.wikipedia.org/wiki?curid=4528174" title="Phoenix (rumuński zespół muzyczny)">
Phoenix (rumuński zespół muzyczny)

Phoenix (na Zachodzie znany również jako Transsylvania Phoenix) – rumuński zespół muzyczny, który założyło w 1962 roku w Timișoarze dwóch gitarzystów Nicolae Covaci i Béla Kamocsa. 
Początkowo byli pod „wyraźnym wpływem” brytyjskich grup: The Shadows, The Tornados, The Ventures i The Beatles. Pierwsza piosenka zespołu została nagrana w 1965 roku - "Știu că mă iubești și tu". Dało to możliwość nagrań płytowych, występów w radiu i telewizji, a także na festiwalach. W 1972 roku ukazał się pierwszy album grupy - "Cei ce ne-au dat nume" ("Ci, którzy dali nam imię"), będący studyjnym zapisem muzyki do folk-opery wystawianej w Bukareszcie w 1973 roku. Wśród wielu ludowych, bądź stylizowanych na ludowe utworów (w większości opracowanych i skomponowanych przez Covacia) znalazł się "Negru vodă" ("Czarny książę"), eksponujący rockowe brzmienie skrzypiec. "Phoenix" występował w 1973 roku na festiwalach piosenki w Bratysławie i Sopocie, koncertował w ZSRR, często gościł w Rumuńskiej Telewizji. W 1974 roku zespół nagrał swój drugi album "Mugur de fluier". W 1975 roku - podwójny album "Cantofabule" - muzyczny przewodnik po wyimaginowanym zwierzyńcu nieba, gdzie można było spotkać m.in. jednorożca ("Norocul inorogului"), skarabeusza ("Scara scărăbeului"), smoka ("Uciderea balaurului"), syrenę ("Sirena"), ptaka Ro(c)ka ("Pasărea Roc..k and Roll") i Feniksa ("Phoenix"). Teksty do wszystkich 13 utworów z płyty "Cantofabule" i do 9 z poprzedniej "Mugur de fluier" napisali dwaj rumuńscy poeci: Şerban Foarţă i Andrei Ujică. W połowie lat 70. zespół występował w składzie: Mircea Baniciu – śpiew, Nicolae Covaci – śpiew, gitary, flet, Günther Reininger – instrumenty klawiszowe, syntezatory, Josef Kappl – gitara basowa, śpiew, skrzypce, flet, Ovidiu Lipan – perkusja, instrumenty perkusyjne.
W roku 1998, album reedycja z utworami z pierwszego longplaya Phoenixa "Cei ce ne-au dat nume", został wydany w Polsce, przez polskie wydawnictwo muzyczne "Wydawnictwo 21", a jako bonusy dołączono dwie piosenki "Mamâ, mamâ" i "Te întreb pe tine soare" z EP "Meşterul Manole" z 1973 roku.

</doc>
<doc id="4528176" url="https://pl.wikipedia.org/wiki?curid=4528176" title="Thái Sơn Nam Futsal Club">
Thái Sơn Nam Futsal Club

Thái Sơn Nam Futsal Club – wietnamski klub futsalowy z siedzibą w mieście Ho Chi Minh, obecnie występuje w najwyższej klasie rozgrywkowej Wietnamu.

</doc>
<doc id="4528178" url="https://pl.wikipedia.org/wiki?curid=4528178" title="Christian August z Saksonii-Zeitz">
Christian August z Saksonii-Zeitz

Christian August z Saksonii-Zeitz, niem. Christian August von Sachsen-Zeitz (ur. 9 października 1666 w Moritzburgu, zm. 23 sierpnia 1725 w Ratyzbonie) – niemiecki kardynał, konwertyta.
Życiorys.
Urodził się 9 października 1666 roku w Moritzburgu, jako syn Moritza z Saksonii-Zeitz i Dorothei Marie z Saksonii-Weimar. Po śmierci ojca w 1681 roku zaciągnął się do wojska i służył w cesarskiej armii. Gdy był jeszcze luteraninem, został członkiem zakonu krzyżackiego. W 1693 roku przeszedł na katolicyzm. 18 czerwca 1696 roku został wybrany biskupem Győr i w tym samym roku przyjął sakrę. Pięć lat później został biskupem koadiutorem Ostrzyhomia, a w 1703 – administratorem apostolskim Kolonii. 17 maja 1706 roku został kreowany kardynałem prezbiterem, jednak nie otrzymał kościoła tytularnego. Rok później otrzymał archidiecezję ostrzyhomską. Jako najwyższy kanclerz Królestwa Węgier pobłogosławił małżeństwo Karola VI i Elżbiety Krystyny oraz koronował ich na parę królewską Węgier. Uczestniczył w sejmie Rzeszy w Ratyzbonie w 1716 roku. Zmarł tamże 23 sierpnia 1725 roku.

</doc>
<doc id="4528189" url="https://pl.wikipedia.org/wiki?curid=4528189" title="Osiedle Gwarków (Polkowice)">
Osiedle Gwarków (Polkowice)

Osiedle Gwarków – wielorodzinne osiedle mieszkaniowe o luźnej, meandrowej zabudowie, zlokalizowane w północnej części Polkowic.
Historia i architektura.
Osiedle powstało w większości w latach 70. i 80. XX wieku (zarówno bloki mieszkaniowe, jak i obiekty towarzyszące). Na jednostkę składają się cztery wieloklatkowe budynki wielorodzinne usytuowane w ten sposób, by tworzyły osobne wnętrza urbanistyczne. W centralnej części osiedla usytuowano zabudowę usługową i edukacyjną. W latach 1992-1996 zagospodarowano zieleń osiedlową i wprowadzono elementy małej architektury, jak również wymieniono infrastrukturę podziemną. Od 1991 do 1994 budowano Zespół Szkół przy ul. Skalników, potem nazwany im. Narodów Zjednoczonej Europy. W latach 1993-1998 wzniesiono kościół Matki Bożej Królowej Polski. W 1998 wyremontowano skwer przy ul. Kominka. W 2003 powstało Polkowickie Centrum Animacji (na bazie ośrodka kultury). Na osiedlu działa też Uczelnia Jana Wyżykowskiego założona w 2002. W 2008 zmodernizowano obiekty szkolne, a w latach 2010-2011 zrealizowano nowe parkingi.

</doc>
<doc id="4528194" url="https://pl.wikipedia.org/wiki?curid=4528194" title="Rannuzio Pallavicino">
Rannuzio Pallavicino

Rannuzio Pallavicino (ur. 19 października 1632 w Polesine Parmense, zm. 30 czerwca 1712 w Rzymie) – włoski kardynał.
Życiorys.
Urodził się 19 października 1632 roku w Polesine Parmense, jako syn Uberta Pallaviciniegoi Ersilii (lub Emilii) z Soragni. Studiował na Uniwersytecie Monachijskim, gdzie uzyskał doktorat utroque iure. Następnie został referendarzem Trybunału Obojga Sygnatur, a w 1672 roku – inkwizytorem maltańskim. 17 maja 1706 roku został kreowany kardynałem prezbiterem i otrzymał kościół tytularny Sant’Agnese fuori le mura. Zmarł 30 czerwca 1712 roku w Rzymie.

</doc>
<doc id="4528196" url="https://pl.wikipedia.org/wiki?curid=4528196" title="Shenzhen Nanling Tielang">
Shenzhen Nanling Tielang

Shenzhen Nanling Tielang Futsal Club – chiński klub futsalowy z siedzibą w mieście Shenzhen, obecnie występuje w najwyższej klasie rozgrywkowej Chin.

</doc>
<doc id="4528197" url="https://pl.wikipedia.org/wiki?curid=4528197" title="Amalie Skram">
Amalie Skram

Amalie Skram z d. Alver (ur. 22 sierpnia 1846 w Bergen, zm. 15 marca 1905 w Kopenhadze) – norweska pisarka.
Życiorys.
Gdy miała 17 lat, jej ojciec spekulant zbankrutował i uciekł do Ameryki, a matka została sama z pięciorgiem dzieci. 
Rok później Amalie wyszła za mąż za znacznie starszego od niej kapitana statku B. Müllera, z którym jednak wkrótce potem się rozwiodła. Następnie przeprowadziła się do Danii, gdzie poznała i w 1884 poślubiła poetę Erika Skrama. Z początku małżeństwo to było udane, jednak w 1900 zakończyło się rozwodem. 
Przyjaźniła się z Huldą Garborg.
W 1885 zadebiutowała powieścią "Constance Ring" traktującą o nieszczęśliwym małżeństwie (tę tematykę poruszała w wielu swoich dziełach, m.in. "Forraadt" z 1892, mających silne wątki autobiograficzne). Była przekonana, że ludzkość jest skazana na całkowite podporządkowanie tyranii praw naturalnych. Jej twórczość była przeniknięta skrajnym pesymizmem i poczuciem beznadziejności. Największe uznanie przyniosła jej tetralogia "Hellemyrsfolket" ("Ludzie z Hellemyr") wydana w latach 1887–1898. Ukazuje ona wpływ tradycji i środowiska na losy jednostek i pokoleń i przedstawia ambicje rodzinne, poczucie niższości i dzieje rozpadu i upadku rybackiej rodziny z okolic Bergen. Wyróżniały ją bezkompromisowe poglądy na temat ucisku kobiet w małżeństwie i rodzinie, co później uczyniło ją ulubioną autorką feministycznych czytelniczek. Była najwybitniejszą przedstawicielką naturalizmu w norweskiej literaturze. Przeżyła kilka załamań nerwowych, w związku z czym leczyła się w klinikach psychiatrycznych. W powieściach "Professor Hieronimus" i "På St. Jørgen" z 1895 skrytykowała leczenie psychiatryczne pacjentów. W ostatnich utworach ("Julehelg" z 1900 i "Mennesker" z 1905) odeszła od naturalizmu i wyrażała w nich światopogląd chrześcijańsko-spirytualistyczny. Poza powieściami pisała też opowiadania, nowele, dramaty i polemiki. 
Jej twórczość została doceniona dopiero po jej śmierci.

</doc>
<doc id="4528199" url="https://pl.wikipedia.org/wiki?curid=4528199" title="Alessandro Caprara">
Alessandro Caprara

Alessandro Caprara (ur. 27 września 1626 w Bolonii, zm. 9 czerwca 1711 w Rzymie) – włoski kardynał.
Życiorys.
Urodził się 27 września 1626 roku w Bolonii, jako syn Massima degl’Anzianiego i Cateriny Bentivoglio. Uzyskał doktoraty z filozofii i teologii, a następnie studiował na Uniwersytecie Bolońskim, gdzie uzyskał doktorat utroque iure. Następnie został referendarzem Trybunału Obojga Sygnatur, audytorem Roty Rzymskiej i regentem Penitencjarii Apostolskiej. 17 maja 1706 roku został kreowany kardynałem prezbiterem i otrzymał kościół tytularny Santi Nereo ed Achilleo. Zmarł 9 czerwca 1711 roku w Rzymie.

</doc>
<doc id="4528205" url="https://pl.wikipedia.org/wiki?curid=4528205" title="10 groszy 1938">
10 groszy 1938

10 groszy 1938 – próbna moneta okresu złotowego II Rzeczypospolitej, będąca efektem poufnych przygotowań Mennicy Państwowej do realizacji nakazu przeprowadzenia specjalnej emisji monet, w celu zabezpieczenia obiegu pieniężnego, w związku ze spodziewanym wycofywaniem przez ludność monet srebrnych i niklowych, w przypadku nadchodzącej wojny.
Na monecie umieszczono napis PRÓBA. Moneta ma o 4 mm większą średnicę niż jej odpowiednik obiegowy z 1923 r.
Rys historyczny.
Pod koniec drugiego dziesięciolecia XXI w. wśród monet II Rzeczypospolitej znane są:
z datą roczną 1938 – efekt przygotowań do zbliżającej się wojny. Dla wszystkich trzech groszowych nominałów niklowych opracowano projekty bite w brązie, w przypadku 50-groszówki również w żelazie i aluminium, będące powieleniem obiegowych wzorów Wojciecha Jastrzębowskiego, różniące się jedynie datą na awersie – 1938 zamiast 1923 oraz obecnością znaku mennicy. Do tej grupy zaliczana jest właśnie "10 groszówka 1938""."
Cały proces prac nad nowymi monetami nie sprowadził się jedynie do zmiany daty z 1923 na 1938. W 1927 r. wprowadzono nowy wzór godła państwa opracowany przez Zygmunta Kamińskiego (). W związku z tym został przygotowany przez Józefa Aumillera nowy projekt awersu z aktualnym godłem i umieszczoną datą roczną 1938. W ten sposób powstały wzory próbnych 20- i 50-groszówek – z nowym awersem i starym rewersem, z których tylko nominał 50 groszy wybito ostatecznie w ilościach obiegowych. W przypadku 50-groszówki powstał również w medalierni mennicy nowy, bardzo uproszczony wzór rewersu, co ostatecznie zakończyło się jedynie na próbnej 50-groszówce.
Z monet ze starym orłem (awersem Wojciecha Jastrzębowskiego) w drugim dziesięcioleciu XXI w. tylko 10-groszówka zaliczana jest do prób kolekcjonerskich, gdyż została wybita w znanym nakładzie – 100 sztuk. 20- i 50-groszówki ze starym orłem zalicza się do prób technologicznych, ponieważ ich nakłady są nieznane. Monety te rzadko pojawiają się w obrocie kolekcjonerskim i to pomimo faktu, że np. większy nominał bito nie tylko w brązie ale również w aluminium oraz żelazie, na krążkach zarówno o obiegowej jak i powiększonej średnicy.
Co do zasady obiegowe monety „wojenne” miały być bite w poniklowanym żelazie. W konsekwencji próby kolekcjonerskie 20- i 50-groszówek z awersem Józefa Aumillera (nowym orłem) i rewersami Wojciecha Jastrzębowskiego wybite są na takich krążkach.
Awers.
Na tej stronie pośrodku umieszczono godło – stylizowanego orła w koronie, dookoła w otoku napis: „RZECZPOSPOLITA POLSKA”, nad orłem rok: „♦ 1938 ♦”, pod łapą orła z prawej strony herb Kościesza – znak mennicy w Warszawie.
Rysunek awersu, poza datą i obecnością znaku mennicy, jest identyczny jak na monetach "10 groszy 1923".
Rewers.
Na tej stronie umieszczono duże cyfry nominału „10”, poniżej napis: „GROSZY”,a pod nim wygięty w lekkim łuku wypukły napis „PRÓBA”, całość otoczona ozdobnym wieńcem dębowym.
Rysunek rewersu jest identyczny jak na monecie "10 groszy 1923".
Opis.
Monetę wybito w brązie, z rantem gładkim, na krążku o średnicy 21,6 mm, zwiększonej o 4 mm w stosunku do monet obiegowych, masie 4,5 grama. Moneta nie jest notowana w obrocie kolekcjonerskim. Egzemplarz 10-groszówki 1938 znajduje się w kolekcji Muzeum Narodowego w Warszawie.
Odmiany.
Istnieją egzemplarze tej monety bite w mosiądzu, na krążku o masie 4,9 grama, w nieznanym nakładzie.

</doc>
<doc id="4528208" url="https://pl.wikipedia.org/wiki?curid=4528208" title="Joseph-Emmanuel de la Trémoille">
Joseph-Emmanuel de la Trémoille

Joseph-Emmanuel de la Trémoille (ur. 28 czerwca 1659 w Thouars, zm. 10 stycznia 1720 w Rzymie) – francuski kardynał.
Życiorys.
Urodził się 28 czerwca 1659 roku w Thouars, jako syn Louis’a de la Trémoille i Renée Julie Aubery. Studiował na Sorbonie, gdzie uzyskał doktorat, a następnie został audytorem Roty Rzymskiej. 17 maja 1706 roku został kreowany kardynałem prezbiterem i otrzymał kościół tytularny Santissima Trinità al Monte Pincio. W latach 1714–1715 pełnił funkcję kamerlinga Kolegium Kardynałów. 8 czerwca 1716 roku został wybrany biskupem Bayeux, a dwa lata później został arcybiskupem Cambrai. 30 maja 1719 roku przyjął sakrę. Zmarł 10 stycznia 1720 roku w Rzymie.

</doc>
<doc id="4528216" url="https://pl.wikipedia.org/wiki?curid=4528216" title="Nicola Grimaldi">
Nicola Grimaldi



</doc>
<doc id="4528218" url="https://pl.wikipedia.org/wiki?curid=4528218" title="Harald Beyer">
Harald Beyer

Harald Beyer (ur. 15 listopada 1891 w Oslo, zm. 26 lipca 1960 w Bergen) – norweski historyk literatury.
Życiorys.
Urodził się w rodzinie księgarza. W 1910 ukończył szkołę katedralną w Bergen, a w 1917 studia lingwistyczno-historyczne. Stał się znawcą literatury nordyckiej. Przez 34 lata pracował jako nauczyciel w szkole ponadgimnazjalnej, początkowo w Haugesund, później w Bergen, 1930-1931 przez rok wykładał język norweski na Uniwersytecie w Hamburgu. Podczas II wojny światowej opowiadał się za bezkompromisową walką z niemieckim okupantem i działał w ruchu oporu, za co w 1943 na krótko został uwięziony. W 1951 został profesorem literatury europejskiej na uniwersytecie w Bergen, zajmując się przede wszystkim literaturą norweską i niemiecką. Napisał ok. 1600 artykułów i innych publikacji, w tym cenione rozprawy krytycznoliterackie, m.in. "Norsk litteraturhistorie til orientering og selvstudium" ("Historia literatury norweskiej o charakterze ogólnokształcącym i samokształceniowym", 1933), "Nietzsche og Norden" ("Nietzsche i Skandynawia" t. 1-2, 1958-1959) i monografie pisarzy, m.in. "Søren Kierkegaard og Norge" ("Søren Kierkegaard i Norwegia", 1924). W swoich pracach skupiał się na komparatyzmie. Był autorem podręczników i wydawcą tekstów literackich. Od 1946 był członkiem Norweskiej Akademii Nauk.

</doc>
<doc id="4528220" url="https://pl.wikipedia.org/wiki?curid=4528220" title="Nicola Grimaldi (1768–1845)">
Nicola Grimaldi (1768–1845)

Nicola Grimaldi (ur. 19 lipca 1768 w Trei, zm. 12 stycznia 1845 w Rzymie) – włoski kardynał.
Życiorys.
Urodził się 19 lipca 1768 roku w Trei. Studiował na Uniwersytecie w Maceracie, gdzie uzyskał doktorat utroque iure, a następnie został referendarzem Trybunału Obojga Sygnatur i sekretarzem Świętej Konsulty. 20 stycznia 1834 roku został kreowany kardynałem diakonem i otrzymał diakonię San Nicola in Carcere. W latach 1835–1836 był kamerlingiem Kolegium Kardynałów, a w okresie 1836–1838 – legatem w Forlì. Zmarł 12 stycznia 1845 roku w Rzymie.

</doc>
<doc id="4528223" url="https://pl.wikipedia.org/wiki?curid=4528223" title="20 groszy 1938">
20 groszy 1938

20 groszy 1938 – próbna moneta okresu złotowego II Rzeczypospolitej, wybita z nowym wzorem awersu Józefa Aumillera, będąca efektem poufnych przygotowań Mennicy Państwowej do realizacji nakazu przeprowadzenia specjalnej emisji monet, w celu zabezpieczenia obiegu pieniężnego, w związku ze spodziewanym wycofywaniem przez ludność monet srebrnych i niklowych, w przypadku nadchodzącej wojny.
Stalową niklowaną monetę tego wzoru, razem z analogiczną 50-groszówką, formalnie wprowadzono do obiegu dekretem Prezydenta RP z 26 sierpnia 1939 r. (wzór potwierdzony rozporządzeniem Ministra Skarbu z tego samego dnia), jednak nominał 20-groszowy w rzeczywistości nigdy w obrocie się nie znalazł, gdyż Bank Polski posiadał jedynie w swoich zapasach wybite w latach 1938–1939 stalowe 50-groszówki.
Istnieje 20-groszowa moneta próbna technologiczna z 1938 r. ze starym wzorem orła (awersem Wojciecha Jastrzębowskiego).
Połowa nakładu "20 groszy 1938" ma na rewersie umieszczony wypukły napis PRÓBA.
Rys historyczny.
Pod koniec drugiego dziesięciolecia XXI w. wśród monet II Rzeczypospolitej znane są:
z datą roczną 1938 – efekt przygotowań do zbliżającej się wojny. Dla wszystkich trzech groszowych nominałów niklowych opracowano projekty bite w brązie, w przypadku 50-groszówki również w żelazie i aluminium, będące powieleniem obiegowych wzorów Wojciecha Jastrzębowskiego, różniące się jedynie datą na awersie – 1938 zamiast 1923 oraz obecnością znaku mennicy.
Cały proces prac nad nowymi monetami nie sprowadził się jedynie do zmiany daty. W 1927 r. wprowadzono nowy wzór godła państwa opracowany przez Zygmunta Kamińskiego (). W związku z tym został przygotowany przez Józefa Aumillera nowy projekt awersu z aktualnym godłem i umieszczoną datą roczną 1938. W ten sposób powstały wzory próbnych 20- i 50-groszówek – z nowym awersem i starym rewersem, z których tylko nominał 50 groszy wybito ostatecznie w ilościach obiegowych. W przypadku 50-groszówki powstał również w medalierni mennicy nowy, bardzo uproszczony wzór rewersu, co ostatecznie zakończyło się jedynie na próbnej 50-groszówce.
Z monet ze starym orłem (awersem Wojciecha Jastrzębowskiego) w drugim dziesięcioleciu XXI w. tylko 10-groszówka zaliczana jest do prób kolekcjonerskich, gdyż została wybita w znanym nakładzie – 100 sztuk. 20- i 50-groszówki ze starym orłem zalicza się do prób technologicznych, ponieważ ich nakłady są nieznane. Monety te rzadko pojawiają się w obrocie kolekcjonerskim i to pomimo faktu, że np. większy nominał bito nie tylko w brązie ale również w aluminium oraz żelazie, na krążkach zarówno o obiegowej jak i powiększonej średnicy.
Co do zasady obiegowe monety „wojenne” miały być bite w poniklowanym żelazie. W konsekwencji próby kolekcjonerskie 20- i 50-groszówek z awersem Józefa Aumillera (nowym orłem) i rewersami Wojciecha Jastrzębowskiego wybite są na takich krążkach.
Awers.
Na tej stronie pośrodku umieszczono godło – orła w koronie o wzorze zgodnym z ustawą z 27 grudnia 1927, dookoła w otoku napis: „RZECZPOSPOLITA POLSKA”, pod orłem rok: „♦ 1938 ♦”, pod łapą orła z prawej strony herb Kościesza – znak mennicy w Warszawie.
Rysunek awersu jest identyczny jak na monetach "50 groszy 1938".
Rewers.
Na tej stronie umieszczono duże cyfry nominału „20”, poniżej napis: „GROSZY”, a pod nim w połowie nakładu wygięty w lekkim łuku wypukły napis „PRÓBA”, całość otoczona ozdobnym wieńcem dębowym.
Rysunek rewersu jest identyczny jak na monecie 2"0 groszy 1923".
Opis.
Monetę wybito na krążkach stalowych niklowanych, o średnicy 20 mm, z rantem gładkim, w nakładzie:

</doc>
<doc id="4528224" url="https://pl.wikipedia.org/wiki?curid=4528224" title="Vamos Mataram">
Vamos Mataram

Vamos Mataram Futsal Club – indonezyjski klub futsalowy z siedzibą w mieście Mataram, obecnie występuje w najwyższej klasie rozgrywkowej Indonezji.

</doc>
<doc id="4528231" url="https://pl.wikipedia.org/wiki?curid=4528231" title="Nicola Grimaldi (1645–1717)">
Nicola Grimaldi (1645–1717)

Nicola Grimaldi (ur. 6 grudnia 1645 w Teano, zm. 25 października 1717 w Rzymie) – włoski kardynał.
Życiorys.
Urodził się 6 grudnia 1645 roku w Teano, jako syn Francesca i Settimii Grimaldich. W młodości został referendarzem Trybunału Obojga Sygnatur i klerykiem Kamery Apostolskiej. 17 maja 1706 roku został kreowany kardynałem diakonem i otrzymał diakonię Santa Maria in Cosmedin. W latach 1706–1709 był legatem w Bolonii. 8 czerwca 1716 roku został podniesiony do rangi kardynała prezbitera i otrzymał kościół tytularny San Matteo in Merulana. Zmarł 25 października 1717 roku w Rzymie.

</doc>
<doc id="4528232" url="https://pl.wikipedia.org/wiki?curid=4528232" title="Olav Aukrust">
Olav Aukrust

Olav Aukrust (ur. 21 stycznia 1883 w Lom, zm. 3 listopada 1929 tamże) – norweski poeta.
Życiorys.
Urodził się w głęboko religijnej rodzinie. Po ukończeniu w 1907 szkoły w Elverum pracował do 1917 jako nauczyciel, w tym w założonej przez siebie szkole w Dovre. Początkowo planował zostać skrzypkiem, jednak ciężka choroba i konieczność amputacji palca pogrzebała te plany; z powodu złego stanu zdrowia nie mógł również podjąć studiów uniwersyteckich. W 1908 opublikował swój pierwszy wiersz, "Det haustar". Był jednym z największych mistyków chrześcijańskich w poezji europejskiej. Tworzył pod wpływem m.in. Swedenborga, Almqvista, Strindberga i antropozofii Steinera. Pisał poezje w dramatycznym stylu, stosując elementy fantastyczne i realistyczne i łącząc chrześcijańską mistykę z elementami romantycznymi. Jego ważniejsze dzieła to zbiory wierszy "Himmelvarden" ("Znaki niebios", 1916), "Hamar i Hellom" ("Hamar w Hellom", 1926) i "Solrenning" ("Wschód słońca", 1930). Wywarł duży wpływ na współczesną norweską poezję. W swoim domu gromadził zbiory drewnianych rzeźb i rękodzieł, kładąc podwaliny pod muzeum wsi w Lom. Był żonaty z Gudrun Blekastad.

</doc>
<doc id="4528234" url="https://pl.wikipedia.org/wiki?curid=4528234" title="Fortrose">
Fortrose

Fortrose (gael. "A' Chananaich") – miasto w północnej Szkocji, w hrabstwie Highland (historycznie w Ross and Cromarty), położone na półwyspie Black Isle, u nasady cypla Chanonry Ness, nad zachodnim brzegiem zatoki Moray Firth. W 2011 roku liczyło 1367 mieszkańców.
W mieście znajdują się pozostałości XIII-wiecznej katedry, częściowo rozebranej w XVI/XVII wieku. W XIX wieku miasto było ośrodkiem turystyki, dokąd kursowały statki parowe z położonego na południu Inverness. Do lat 60. XX wieku w mieście działała stacja kolejowa, a także przeprawa promowa do znajdującej się na przeciwnym brzegu zatoki miejscowości Ardesier.

</doc>
<doc id="4528244" url="https://pl.wikipedia.org/wiki?curid=4528244" title="Jeonju MAG FC">
Jeonju MAG FC

Jeonju MAG Futsal Club – południowokoreański klub futsalowy z siedzibą w mieście Jeonju, obecnie występuje w najwyższej klasie rozgrywkowej Korei Południowej.

</doc>
<doc id="4528250" url="https://pl.wikipedia.org/wiki?curid=4528250" title="Liga Narodów CONCACAF 2019/2020">
Liga Narodów CONCACAF 2019/2020

Liga Narodów CONCACAF 2019/2020 – pierwsza edycja rozgrywek Ligi Narodów CONCACAF, która będzie odbywać się od września 2019 do czerwca 2021. Wzięły w niej udział męskie reprezentacje seniorskie wszystkich 41 federacji krajowych zrzeszonych w CONCACAF.
Zwycięzcą turnieju zostały Stany Zjednoczone, które pokonały w finale Meksyk. Trzecie miejsce zajął Honduras, wygrywając z Kostaryką w meczu o trzecie miejsce.
Eliminacje.
W pierwszej edycji musiały zostać rozegrane eliminacje, aby zadecydować o podziale na dywizje. Automatyczne miejsce w dywizji A miały zagwarantowane drużyny, które awansowały do rundy finałowej eliminacji Mistrzostw Świata 2018. Były to: Meksyk, Kostaryka, Panama, Honduras, Stany Zjednoczone oraz Trynidad i Tobago. Natomiast Gwatemala ze względu na dyskwalifikację została umieszczona w dywizji C. 
O podziale pozostałych drużyn decydowały eliminacje. Wszystkie zespoły zostały podzielone na cztery koszyki. Każda reprezentacja rozegrała jeden mecz z drużyną z każdego koszyku. W sumie każdy zespół zagrał cztery mecze. Na ich podstawie utworzono tabelę. Zespoły z miejsc 1-6 kwalifikują się do dywizji A. Miejsca 7-22 dały prawo do gry w dywizji B. Drużyny, które zajęły miejsca 23-34 dostały się do dywizji C.
Liga Narodów a Złoty Puchar CONCACAF.
Wyniki Ligi Narodów 2019/20 bezpośrednio wpłyną na kwalifikacje do Złotego Pucharu CONCACAF 2021. W zależności od miejsca w grupie danej dywizji zespoły kwalifikują się na turniej bądź na rundę eliminacyjną. 
W dywizji A zespoły, które zajęły pierwsze lub drugie miejsce w swoich grupach awansują na Złoty Puchar. Drużyny z trzeciego miejsca muszą brać udział w rundzie eliminacyjnej. Reprezentacje, które zajęły pierwsze miejsce w grupach w dywizji B również otrzymują automatyczny awans na turniej. Drużyny z drugich miejsc zagrają w rundzie eliminacyjnej. W dywizji C zespoły z pierwszego miejsca kwalifikują się do rundy eliminacyjnej. 
Turniej finałowy.
Początkowo turniej finałowy miał się odbyć w czerwcu 2020, jednak ze względu pandemię COVID-19 został przeniesiony na marzec 2021. Ostatecznie jednak termin turnieju został przesunięty na czerwiec 2021, a gospodarzem zostało jedno miasto – Denver.
Dogrywkę rozgrywano tylko w finale. W półfinałach i meczu o trzecie miejsce w przypadku remisu od razu przechodzono do serii rzutów karnych.
Klasyfikacja drużyn z pierwszych miejsc.
O wyborze przeciwnika w półfinale turnieju finałowego Ligi Narodów decyduje kolejność w klasyfikacji drużyn z pierwszych miejsc. Najlepszy zespół zmierzy się z czwartą drużyną, natomiast drużyna z drugiego miejsca z drużyną z trzeciego miejsca.
Finał.
 
LIGA NARODÓW CONCACAF 2019/2020
Stany Zjednoczone PIERWSZY TYTUŁ

</doc>
<doc id="4528269" url="https://pl.wikipedia.org/wiki?curid=4528269" title="55 Eskadra Liniowa">
55 Eskadra Liniowa



</doc>
<doc id="4528271" url="https://pl.wikipedia.org/wiki?curid=4528271" title="2 złote 1927">
2 złote 1927

2 złote 1927 – próbna moneta okresu złotowego II Rzeczypospolitej, przygotowana jako propozycja wzoru monety dwuzłotowej po zmianie systemu monetarnego z 5 listopada 1927 r.
Istnieją monety z napisem „PRÓBA” jak i bez napisu.
Rys historyczny.
Po załamaniu waluty polskiej w 1926 r., w oparciu na zaciągniętej pożyczce zagranicznej, 13 października 1927 r. wydano rozporządzenie Prezydenta RP o stabilizacji złotego, a 5 listopada 1927 r., również rozporządzeniem prezydenta, zmieniono ustrój pieniężny kraju, wprowadzając między innymi:
Obniżenie zawartości czystego srebra w nowej dwuzłotówce poprzez zmniejszenie o ⅓ próby stopu (z 750 na 500), przy niezmienionych pozostałych parametrach, zainicjowało opracowanie przez Mennicę Państwową nowego wzoru tego nominału.
W drugim dziesięcioleciu XXI w. spośród wszystkich monet próbnych II Rzeczypospolitej znana jest jedna dwuzłotówka 1927, z:
Ze względu na kłopoty mennicy z produkcją krążków o tak niskiej zawartości srebra, rozporządzenie Prezydenta RP z 5 listopada 1927 r. w zakresie monet 2-złotowych nigdy nie zostało zrealizowane. Dopiero trzecia duża zmiana systemu monetarnego – z 27 sierpnia 1932 – redukująca po raz kolejny zawartość czystego srebra przypadającego na 1 złoty i jednocześnie ponownie wprowadzająca obowiązek bicia dwuzłotówek ze stopu srebra próby 750, doprowadziła do wpuszczenia do obiegu nowych monet o nominale 2 złotych, ale już całkowicie nowego wzoru.
Awers.
Na tej stronie pośrodku umieszczono godło – orła w koronie, dookoła w otoku napis: „RZECZPOSPOLITA POLSKA”, pod orłem rok: „1927”, a za nim herb Kościesza – znak mennicy w Warszawie.
Autorem rysunku awersu był Stanisław Lewandowski.
Rewers.
Na tej stronie umieszczono zwrócone w lewo popiersie kobiety z warkoczem w chustce na głowie, przed nią 4 kłosy, nad nią napis: „2 ZŁOTE”.
Rysunek rewersu jest identyczny z tym dla monety obiegowej z 1924 r. autorstwa Tadeusza Breyera.
Opis.
Monetę wybito z rantem ząbkowanym, na krążkach o średnicy 27 mm, w dwóch wersjach:
Monety bez napisu „PRÓBA” zostały wybito w srebrze:
Monetę z wypukłym napisem „PRÓBA” wybito w:
Odmiany.
Znane są również bicia monety:

</doc>
<doc id="4528273" url="https://pl.wikipedia.org/wiki?curid=4528273" title="Mentha ×piperita">
Mentha ×piperita



</doc>
<doc id="4528278" url="https://pl.wikipedia.org/wiki?curid=4528278" title="Sprawiedliwy">
Sprawiedliwy

Sprawiedliwy – polski dramat filmowy z 2015 roku w reżyserii Michała Szczerbica. Zdjęcia do filmu kręcono w następujących lokacjach: Radziejowice, Kampinos, okolice Spychowa, Krosno pod Ornetą.
Fabuła.
Żydówka Hanna przyjeżdża do Polski w latach 60. XX wieku, by odbyć podróż śladami swej przeszłości. Ocalona jako dziecko przez polską rodzinę, wraca do Polski, chcąc przekonać swoich wybawców do przyjęcia medalu Sprawiedliwy wśród Narodów Świata. Zaangażowani w walkę z okupantem Polacy uważają, że nie powinni być nagradzani za wykonywanie ludzkiego obowiązku. Hanna szuka też swojego przyjaciela z dzieciństwa, miejscowego dziwaka Pajtka, który własnym ciałem chronił żydowską sąsiadkę przed Niemcami. Film nie szczędzi widzom przykrych obrazów polskiego donosicielstwa czy cwaniactwa, ale jednocześnie ukazuje przykłady ciepła i szlachetności. Nie epatuje przy tym zanadto krwawymi, naturalistycznymi obrazami przemocy, a mimo to wciąż wyraźnie wyczuwalne jest wypaczenie, jakiemu w czasie wojny uległa rzeczywistość.

</doc>
<doc id="4528291" url="https://pl.wikipedia.org/wiki?curid=4528291" title="Edukacja we Włocławku">
Edukacja we Włocławku



</doc>
<doc id="4528293" url="https://pl.wikipedia.org/wiki?curid=4528293" title="Jung Jin-woong">
Jung Jin-woong

Jung Jin-woong (kor. 정진웅; ur. 1993) – południowokoreański zapaśnik walczący w stylu klasycznym. Zajął ósme miejsce na mistrzostwach świata w 2019. Brązowy medalista mistrzostw Azji w 2019 roku.

</doc>
<doc id="4528295" url="https://pl.wikipedia.org/wiki?curid=4528295" title="Natalia Kowalska (szachistka)">
Natalia Kowalska (szachistka)

Natalia Kowalska (ur. 1918 w Warszawie) – polska szachistka, uczestniczka mistrzostw świata kobiet w szachach w 1935
Biografia.
w 1935 uczestniczyła w pierwszym finale mistrzostw Polski, w których zajęła 5. miejsce.
Brała również udział w warszawskich mistrzostwa świata w szachach w 1935, gdzie zajęła 9. miejsce

</doc>
<doc id="4528296" url="https://pl.wikipedia.org/wiki?curid=4528296" title="Natalia Kowalska">
Natalia Kowalska



</doc>
<doc id="4528298" url="https://pl.wikipedia.org/wiki?curid=4528298" title="Baasancogtyn Öldzijsajchan">
Baasancogtyn Öldzijsajchan

Baasancogtyn Öldzijsajchan (mong. Баасанцогтын Өлзийсайхан; ur. 14 lutego 1993) – mongolski zapaśnik walczący w stylu wolnym. Zajął siódme miejsce na mistrzostwach Azji w 2019. Szósty w Pucharze Świata w 2019 roku.

</doc>
<doc id="4528314" url="https://pl.wikipedia.org/wiki?curid=4528314" title="Baselios Geevarghese I">
Baselios Geevarghese I

Baselios Geevarghese I (imię świeckie Geevarghese Vakathanam Karuchira, ur. styczeń 1870, zm. 17 grudnia 1928) – duchowny Malankarskiego Kościoła Ortodoksyjnego, w latach 1925-1928 Katolikos Wschodu i zwierzchnik tegoż Kościoła. 
Życiorys.
Pochodził z pobożnej rodziny. W czerwcu 1896 został wyświęcony na diakona. Święcenia kapłańskie przyjął 18 sierpnia 1896, a tydzień później złożył śluby zakonne. Sakrę biskupią otrzymał 7 lutego 1913 z rąk emerytowanego patriarchy antiocheńskiego Ignacego Abdul Masiha II i objął rządy w diecezji Kottayam. Jako biskup przyjął imię Filoksenos. 30 kwietnia 1925 został intronizowany na katolikosa. W czasie swoich trzyletnich rządów wyświęcił jednego biskupa. Dał się wówczas poznać jako osoba bardzo skromna - własnoręcznie uszył swoje szaty liturgiczne, sam też wypiekał chleb używany do konsekracji w czasie mszy.
Zmarł 17 grudnia 1929 i został pochowany w klasztorze Vallikkat. Jego następcą na stolicy św. Tomasza został Baselios Geevarghese II.

</doc>
<doc id="4528328" url="https://pl.wikipedia.org/wiki?curid=4528328" title="George Lewis">
George Lewis



</doc>
<doc id="4528338" url="https://pl.wikipedia.org/wiki?curid=4528338" title="George Marcus">
George Marcus



</doc>
<doc id="4528342" url="https://pl.wikipedia.org/wiki?curid=4528342" title="Hal Wallis">
Hal Wallis



</doc>
<doc id="4528343" url="https://pl.wikipedia.org/wiki?curid=4528343" title="Harold Stone">
Harold Stone



</doc>
<doc id="4528344" url="https://pl.wikipedia.org/wiki?curid=4528344" title="Prowincja Sud Sardegna">
Prowincja Sud Sardegna

Prowincja Sud Sardegna (wł. "Provincia del Sud Sardegna") – prowincja we Włoszech. 
Nadrzędną jednostką podziału administracyjnego jest region (tu: Sardynia), a podrzędną jest gmina.
Liczba gmin w prowincji: 107.

</doc>
<doc id="4528345" url="https://pl.wikipedia.org/wiki?curid=4528345" title="Howard Koch">
Howard Koch



</doc>
<doc id="4528347" url="https://pl.wikipedia.org/wiki?curid=4528347" title="Hwang Yong-ok">
Hwang Yong-ok

Hwang Yong-ok – północnokoreańska zapaśniczka walcząca w stylu wolnym. Brązowa medalistka mistrzostw Azji w 2019 roku.

</doc>
<doc id="4528351" url="https://pl.wikipedia.org/wiki?curid=4528351" title="Hugh Blair">
Hugh Blair



</doc>
<doc id="4528393" url="https://pl.wikipedia.org/wiki?curid=4528393" title="Sud Sardynia">
Sud Sardynia



</doc>
<doc id="4528395" url="https://pl.wikipedia.org/wiki?curid=4528395" title="Smętarz dla zwierzaków (film)">
Smętarz dla zwierzaków (film)



</doc>
<doc id="4528397" url="https://pl.wikipedia.org/wiki?curid=4528397" title="Elżbieta Maria Mierzwińska-Nastalska">
Elżbieta Maria Mierzwińska-Nastalska

Elżbieta Maria Mierzwińska-Nastalska – polska stomatolog, prof. dr hab. nauk medycznych, profesor zwyczajny Katedry Protetyki Stomatologicznej Wydziału Lekarskiego-Dentystycznego Warszawskiego Uniwersytetu Medycznego.
Życiorys.
19 lutego 1987 obroniła pracę doktorską "Wyniki leczenia farmakologicznego stomatopatii protetycznych powikłanych infekcją grzybami drożdżopodobnymi oraz jego wpływ na odpowiedź immunologiczną typu komórkowego", otrzymując doktorat, a 24 maja 2000 habilitowała się na podstawie oceny dorobku naukowego i pracy zatytułowanej "Zakażenia grzybicze błony śluzowej jamy ustnej u użytkowników uzupełnień protetycznych – badania kliniczne i immunologiczne". 8 czerwca 2006 nadano jej tytuł naukowy profesora w zakresie nauk medycznych.
Pełni funkcję profesora zwyczajnego Katedry Protetyki Stomatologicznej Wydziału Lekarskiego-Dentystycznego Warszawskiego Uniwersytetu Medycznego, dziekana na Wydziale Lekarskim i Dentystycznym Warszawskiego Uniwersytetu Medycznego, wiceprezesa Ogólnopolskiego Stowarzyszenia Implantologii Stomatologicznej OSIS, oraz wiceprezydenta Polskiego Towarzystwa Stomatologicznego.

</doc>
<doc id="4528398" url="https://pl.wikipedia.org/wiki?curid=4528398" title="Andrzej Budkiewicz">
Andrzej Budkiewicz

Andrzej Budkiewicz (ur. 5 maja 1928 w Dębowem, zm. 21 kwietnia 2019) – polski specjalista w zakresie protetyki stomatologicznej, dr hab.
Życiorys.
W 1952 ukończył Akademię Medyczną w Warszawie, gdzie był następnie zatrudniony kolejno jako asystent starszy asystent, adiunkt i docent (z przerwą w latach 1954–1958, kiedy pozostawał lekarzem w czynnej służbie wojskowej). W 1967 obronił doktorat, a w 1973 uzyskał stopień doktora habilitowanego w zakresie nauk medycznych. Pełnił funkcję nauczyciela akademickiego Zakładu Protetyki Stomatologicznej w Akademii Medycznej w Warszawie. Zrobił specjalizację I stopnia w zakresie stomatologii ogólnej (1975) i II stopnia w zakresie protetyki stomatologicznej (również w 1975).
Opracował system projektowania tzw. protez szkieletowych, był autorem kilkakrotnie wznawianej książki "Protezy szkieletowe" (pierwsze wydanie 1975).
Należał do Polskiego Towarzystwa Stomatologicznego. Był laureatem nagród resortowych, rektorskich i stowarzyszeniowych, otrzymał też m.in. Krzyż Kawalerski Orderu Odrodzenia Polski i Złoty Krzyż Zasługi.
Zmarł 21 kwietnia 2019.

</doc>
<doc id="4528402" url="https://pl.wikipedia.org/wiki?curid=4528402" title="Iowa (plemię)">
Iowa (plemię)



</doc>
<doc id="4528419" url="https://pl.wikipedia.org/wiki?curid=4528419" title="Hołcyna (przysiółek Brennej)">
Hołcyna (przysiółek Brennej)



</doc>
<doc id="4528428" url="https://pl.wikipedia.org/wiki?curid=4528428" title="Leśnica (przysiółek Brennej)">
Leśnica (przysiółek Brennej)



</doc>
<doc id="4528435" url="https://pl.wikipedia.org/wiki?curid=4528435" title="Paweł Musioł (1905–1943)">
Paweł Musioł (1905–1943)



</doc>
<doc id="4528470" url="https://pl.wikipedia.org/wiki?curid=4528470" title="Xenelaphis">
Xenelaphis

 
Xenelaphis – rodzaj węża z podrodziny Colubrinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Tajlandii, Wietnamie, Malezji, Singapurze, Indonezji i być może Mjanmie. 
Systematyka.
Etymologia.
"Xenelaphis": "xenos" „obcy, dziwny”; rodzaj "Elaphis" .
Podział systematyczny.
Do rodzaju należą następujące gatunki:

</doc>
<doc id="4528475" url="https://pl.wikipedia.org/wiki?curid=4528475" title="Horst Haßlinger">
Horst Haßlinger

Horst Andreas Haßlinger (ur. 19 września 1943 w Langenzenn) – niemiecki lekkoatleta, sprinter. W czasie swojej kariery reprezentował Republikę Federalną Niemiec.
Zdobył złoty medal w sztafecie szwedzkiej 1+2+3+4 okrążenia na europejskich igrzyskach halowych w 1967 w Pradze (sztafeta RFN biegła w składzie: Gert Metz, Haßlinger, Rolf Krüsmann i Manfred Hanika). 
Na halowych mistrzostwach Europy w 1970 w Wiedniu zdobył brązowy medal w sztafecie szwedzkiej 2+3+4+5 okrążeń (w składzie: Haßlinger, Lothar Hirsch, Manfred Henne i Ingo Sensburg).
Był brązowym medalistą mistrzostw RFN w hali w biegu na 200 metrów w 1969 i w biegu na 400 metrów w 1971.

</doc>
<doc id="4528484" url="https://pl.wikipedia.org/wiki?curid=4528484" title="Markówka (ujednoznacznienie)">
Markówka (ujednoznacznienie)

Miejscowości i ich części w Polsce:
na Ukrainie:

</doc>
<doc id="4528491" url="https://pl.wikipedia.org/wiki?curid=4528491" title="Yetnebersh Nigussie">
Yetnebersh Nigussie

Yetnebersh Nigussie (Jetneberš Nigussi, ur. 24 stycznia 1982 w Amharze) – etiopską prawniczką i działaczką na rzecz praw osób niepełnosprawnych.
Wczesne życie i edukacja.
Yetnebersh Nigussie straciła wzrok w wieku 5 lat z powodu zapalenia opon mózgowych. Opisuje ten przypadek jako szansę, ponieważ pomogła jej uciec od wczesnego małżeństwa, które było powszechnie praktykowane w Amhara Saint Wollo, w miejscu, w którym urodziła się. Uczęszczała do klas podstawowych w Katolickiej Szkole dla Niewidomych Shashemane, następnie dołączyła do II Szkoły Średniej Menelik (szkoła integracyjna) i studiowała tam do 12 klasy. Oprócz zaangażowania akademickiego w szkole, przewodniczyła ponad 6 klubom studenckim, w tym jako doradca studentów. Dostała się na Uniwersytet w Addis Abebie, skończyła licencjat prawa i tytuł magistra w dziedzinie pracy socjalnej. Ciągle zaangażowana w zajęcia pozalekcyjne, przewodniczyła ruchowi anty-AIDS AAU w latach 2004–2005 i założyła w 2006 r. Stowarzyszenie Studentów Uniwersytetu w Addis Abebie (AAU), a także pełniła funkcję pierwszego prezesa stowarzyszenia. 
Aktywizm.
Podczas służby na rzecz ruchu anty-AIDS otrzymała wiele nagród krajowych i międzynarodowych, w tym nagrodę AMANITARE (Afrykańskie partnerstwo na rzecz zdrowia seksualnego i reprodukcyjnego oraz praw kobiet i dziewcząt), którą otrzymała w 2003 r. W RPA za swoją silną praca rzeczniczka na rzecz edukacji dziewcząt. Poza swoim życiem akademickim, służyła w ponad 20 organizacjach dobrowolnie, wśród nich Etiopskie Narodowe Stowarzyszenie Skrzydło Niewidomych Kobiet, któremu przewodniczyła przez 4 lata (2003–2007). Potem postanowiła założyć lokalną organizację o nazwie Etiopskie Centrum ds. Niepełnosprawności i Rozwoju (ECDD) wraz z innymi wybitnymi Etiopczykami, aby promować inkluzję osób niepełnosprawnych do różnych programów rozwoju, w tym do wzmocnienia pozycji ekonomicznej. Od 2016 roku pracuje z organizacją pozarządowej niepełnosprawności i rozwoju Light for the World którą wcześniej reprezentowała jako członek ich Międzynarodowej Rady Ambasadorów. 
We wrześniu 2017 r. Yetnebersh Nigussie została uznana za wspólnego zwycięzcę Right Livelihood Award, „Alternatywnej Nagrody Nobla”, ""za inspirującą pracę promującą prawa i integrację osób niepełnosprawnych, pozwalającą im w pełni wykorzystać swój potencjał i zmiana sposobu myślenia w naszych społeczeństwach ”." 

</doc>
<doc id="4528506" url="https://pl.wikipedia.org/wiki?curid=4528506" title="Łódź z Gozo">
Łódź z Gozo

Łódź z Gozo, łódź gozańska ( lub . ) – typ łodzi z Malty, charakteryzujący się ściętym przednim rogiem żagla (), bardzo zbliżonym do ożaglowania arabskiego. Łodzie gozańskie były głównym środkiem transportu przez Kanał Gozo, między Gozo a główną wyspą Malty od co najmniej 1241 do lat sześćdziesiątych XX wieku.
Historia.
Łodzie z Gozo ewoluowały od (), którą można było spotkać na całym obszarze basenu Morza Śródziemnego. Najstarsze zapiski na temat transportu pomiędzy Gozo i Maltą pochodzą z 1241, kiedy łodzie transportowe znane były jako "dgħajsa tal-mogħdija" lub "tal-pass". Przed XVI wiekiem łodzie z Gozo przyjęły kształt brygantyny. W latach osiemdziesiątych XIX wieku na wielu łodziach z Gozo zmieniono ożaglowanie na arabskie (ang. "settee"). W 1919 zaczęto instalować na niektórych łodziach silniki, chociaż wiele wciąż używało żagla.
Większość łodzi z Gozo zbudowanych zostało w Kalkarze w Grand Harbour. Rodzina Caruana, będąca ostatnimi budowniczymi tych łodzi, przeniosła się stamtąd do portu Mġarr na Gozo w 1940. Po 1959 kilka tego typu łodzi zbudowanych zostało w Gela na Sycylii. Ostatnią zbudowaną była „Santa Rita” (G48) w 1963.
Łodzie gozańskie przeważnie kursowały z Grand Harbour na Malcie do portu Mġarr na Gozo. Inne trasy, które podejmowały, to z Grand Harbour do Mellieħy lub Marfy, oraz z Mġarr do Marfy lub Saint Paul’s Bay. Przewoziły one pasażerów i towary pomiędzy oboma wyspami maltańskimi. Z Gozo na Maltę najczęściej przewożono produkty rolnicze, jak owoce, warzywa, jajka i drób, podczas gdy kursy powrotne z Malty na Gozo transportowały towary wytworzone, jak cement, napoje oraz piwo.
Ten rodzaj łodzi malowany był w kolorach zielonym, niebieskim, czerwonym i żółtym, podobnie do tradycyjnych "luzzu". Jedna łódź, pomalowana na czarno, przewoziła zwłoki pomiędzy wyspami.
Wypadki.
Było kilka wypadków, w których gozańskie łodzie brały udział. Kilka z nich trafiło pod ogień karabinowy, kiedy przepływały w pobliżu strzelnicy Pembroke Rifle Ranges, chociaż kapitanowie łodzi byli zawczasu uprzedzeni przez władze wojskowe. W 1900 łódź z Gozo, używana do połowu "lampuki", przewróciła się, zabijając jednego rybaka. Inna łódź w 1911 straciła maszt, lecz załoga zdołała zawinąć do St. George's Bay. W 1926 znaleziono pustą łódź dryfującą po wzburzonym morzu. Rzadko zdarzały się kolizje łodzi z holownikami lub większymi łodziami.
Podczas II wojny światowej łódź z Gozo „Stella Maris” została zniszczona przez nieprzyjacielską akcję.
Zanikanie łodzi.
W latach sześćdziesiątych i siedemdziesiątych XX wieku regularna służba parowców zaczęła być konkurencyjna dla starych łodzi, których usługi przestały być opłacalne. Przetrwałe łodzie przeobrażone zostały w łodzie rybackie, lub zostały porzucone w porcie Mġarr.
Od 1979 Gozo Channel Company Limited prowadzi regularną służbę przewozową na Gozo, używając nowoczesnych promów typu ro-ro.
Ocalałe jednostki.
Zaledwie kilka łodzi gozańskich przetrwało do dzisiaj. Jedną z nich jest „Sacra Famiglia” (G32), zbudowana w Kalkarze w 1933. W latach siedemdziesiątych XX wieku stała się niezdatna do żeglugi i wylądowała w porcie Mġarr. Kadłub został ostatecznie zakupiony przez osobę prywatną, która chciała go sprzedać ministerstwu ds. Gozo. Został w końcu zakupiony przez Gozo Channel Company Limited, która przekazała go Wirt Għawdex i sponsorowała jego odbudowę. Po restauracji łodzi przez braci Caruana (synów jej oryginalnego budowniczego), została w 2014 umieszczona na stałej ekspozycji przy promenadzie Żewwieqa.
Inną zachowaną łodzią z Gozo jest „Maryanne”, zbudowana w Gela w 1960. Łódź pozostawała na Gozo do lutego 1983, kiedy została zakupiona przez firmę Captain Morgan Cruises. Wciąż należy do tego właściciela, i jest używana do rejsów wokół portu Marsamxett oraz Grand Harbour. „Maryanne” jest w dobrym stanie, lecz pozbawiono ją charakterystycznych masztów, oraz dodano pokład.
Może jeszcze być zachowanych dwie lub trzy łodzie, które zostały przekształcone w łodzie rybackie.
Dziedzictwo.
Gozańska łódź stała się symbolem wyspy Gozo, a na fladze oraz herbie wioski Qala widnieje łódź płynąca po wzburzonej wodzie. Łodzie te można znaleźć również jako elementy logo różnych organizacji na Gozo, jak np. Gozo Philatelic Society czy Imperial Gozo Yacht Club.
Popularna piosenka maltańskiego zespołu „New Cuorey” z lat siedemdziesiątych XX wieku, zatytułowana "Id-Dgħajsa tal-Latini" jest o gozańskiej łodzi.

</doc>
