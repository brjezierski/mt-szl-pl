<doc id="4559342" url="https://pl.wikipedia.org/wiki?curid=4559342" title="Toma Bašić">
Toma Bašić

Toma Bašić (ur. 25 listopada 1996 w Zagrzebiu) – chorwacki piłkarz grający na pozycji pomocnika. Od 2018 roku zawodnik Girondins Bordeaux.
Życiorys.
W czasach juniorskich trenował w NK Zagreb, NK Rudeš i Hajduku Split. W latach 2014–2018 był piłkarzem seniorskiej drużyny tego ostatniego. W sezonie 2014/2015 przebywał na wypożyczeniu w NK Rudeš. Po powrocie do Hajduka zadebiutował w rozgrywkach Prvej hrvatskiej nogometnej ligi – miało to miejsce 10 sierpnia 2015 w wygranym 2:1 meczu z NK Lokomotiva Zagrzeb. 8 sierpnia 2018 odszedł za 3,5 miliona euro do francuskiego Girondins Bordeaux. Jego pierwszym meczem w Ligue 1 było przegrane 0:2 spotkanie z RC Strasbourg.

</doc>
<doc id="4559344" url="https://pl.wikipedia.org/wiki?curid=4559344" title="Carl Graebe">
Carl Graebe



</doc>
<doc id="4559346" url="https://pl.wikipedia.org/wiki?curid=4559346" title="Idfa">
Idfa

Idfa – miejscowość w Egipcie, w muhafazie Sauhadż. W 2006 roku liczyła 32 659 mieszkańców.

</doc>
<doc id="4559347" url="https://pl.wikipedia.org/wiki?curid=4559347" title="Aulad Azaz">
Aulad Azaz

Aulad Azaz – miejscowość w Egipcie, w muhafazie Sauhadż. W 2006 roku liczyła 17 111 mieszkańców.

</doc>
<doc id="4559350" url="https://pl.wikipedia.org/wiki?curid=4559350" title="Asz-Szajch Makram">
Asz-Szajch Makram

Asz-Szajch Makram – miejscowość w Egipcie, w muhafazie Sauhadż. W 2006 roku liczyła 13 357 mieszkańców.

</doc>
<doc id="4559351" url="https://pl.wikipedia.org/wiki?curid=4559351" title="Tunis (Sauhadż)">
Tunis (Sauhadż)

Tunis – miejscowość w Egipcie, w muhafazie Sauhadż. W 2006 roku liczyła 19 495 mieszkańców.

</doc>
<doc id="4559353" url="https://pl.wikipedia.org/wiki?curid=4559353" title="Al-Mahamda">
Al-Mahamda

Al-Mahamda – miejscowość w Egipcie, w muhafazie Sauhadż. W 2006 roku liczyła 9587 mieszkańców.

</doc>
<doc id="4559358" url="https://pl.wikipedia.org/wiki?curid=4559358" title="Rawafi al-Kusajr">
Rawafi al-Kusajr

Rawafi al-Kusajr – miejscowość w Egipcie, w muhafazie Sauhadż. W 2006 roku liczyła 19 581 mieszkańców.

</doc>
<doc id="4559360" url="https://pl.wikipedia.org/wiki?curid=4559360" title="The 1975">
The 1975

The 1975 – angielski rockowy zespół muzyczny założony w 2002 w Manchesterze.
Grupa założona została przez uczniów Wilmslow High School w Cheshire. Pierwsze nagrania zespołu ukazały się w sierpniu 2012. Po czterech EP'kach zespół wydał swój pierwszy album w 2013. Muzycy The 1975 przyznają, że nie czują się związani ze sceną Madchester.
Muzycy.
Opracowano na podstawie materiału źródłowego:
Dyskografia.
Opracowano na podstawie materiału źródłowego:

</doc>
<doc id="4559361" url="https://pl.wikipedia.org/wiki?curid=4559361" title="As-Sala (Egipt)">
As-Sala (Egipt)

As-Sala – miejscowość w Egipcie, w muhafazie Sauhadż. W 2006 roku liczyła 13 663 mieszkańców.

</doc>
<doc id="4559363" url="https://pl.wikipedia.org/wiki?curid=4559363" title="Wał kutnowski">
Wał kutnowski

Wał kutnowski, segment kutnowski − jednostka geologiczna w środkowej Polsce, rozciągająca się z północnego zachodu na południowy wschód, od okolic Włocławka do Łodzi.
Wg autorów "Regionalizacji tektonicznej Polski" jednostka ta wchodzi w skład segmentu kujawskiego.
Położenie geologiczne.
Wał kutnowski jest środkową częścią antyklinorium środkowopolskiego. Od południowego zachodu graniczy z synklinorium szczecińsko-łódzko-miechowskim, od północnego wschodu z synklinorium brzeżnym, od północnego zachodu łączy się z wałem kujawskim, a od południowego wschodu z mezozoicznym obrzeżeniem Gór Świętokrzyskich.
Budowa geologiczna.
Wał kutnowski jest wypiętrzeniem na którym pod osadami kenozoicznymi występują poziomo zalegające utwory marglisto-wapienne jury górnej. Pod nimi zalegają osady jury środkowej, dolnej, triasu i permu.
W obrębie wału kutnowskiego występuje szereg mniejszych jednostek: antyklina Kłodawy, antyklina Gostynina, antyklina Gielniowa i antyklina Sulejowa .
Na obszarze wału kutnowskiego zaznacza się tektonika solna. Są to diapir Kłodawy, Łubień, Łanięta, diapir Rogoźna i brachyantyklina Ciechocinka.
Położenie geograficzne.
Geograficznie wał kutnowski stanowi głębokie podłoże środkowej części Niżu Polskiego − centralnej części Nizin Środkowopolskich i zachodniej części Wzniesień Południowomazowieckich.
Nadkład.
Nadkład wału tworzą osady paleogenu, neogenu i czwartorzędu.

</doc>
<doc id="4559365" url="https://pl.wikipedia.org/wiki?curid=4559365" title="Parni Valjak">
Parni Valjak



</doc>
<doc id="4559369" url="https://pl.wikipedia.org/wiki?curid=4559369" title="Halowe Mistrzostwa Europy w Lekkoatletyce 1972 – skok w dal mężczyzn">
Halowe Mistrzostwa Europy w Lekkoatletyce 1972 – skok w dal mężczyzn

Skok w dal mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palais des Sports w Grenoble. Rozegrano od razu finał 11 marca 1972. Zwyciężył reprezentant Niemieckiej Republiki Demokratycznej Max Klauß. Tytułu zdobytego na poprzednich mistrzostwach nie obronił Hans Baumgartner z Republiki Federalnej Niemiec, który tym razem wywalczył srebrny medal.
Rezultaty.
Rozegrano od razu finał, w którym wzięło udział 13 skoczków.
Opracowano na podstawie materiału źródłowego.

</doc>
<doc id="4559370" url="https://pl.wikipedia.org/wiki?curid=4559370" title="Prljavo Kazalište">
Prljavo Kazalište



</doc>
<doc id="4559371" url="https://pl.wikipedia.org/wiki?curid=4559371" title="Dymitr Fedorowicz Jelec">
Dymitr Fedorowicz Jelec

Dymitr Fedorowicz Jelec herbu Leliwa (zm. przed 7 czerwca 1600 roku) – pisarz kijowski w latach 1574-1598, był wyznawcą prawosławia.
Poseł na sejm 1585 roku z województwa kijowskiego.

</doc>
<doc id="4559391" url="https://pl.wikipedia.org/wiki?curid=4559391" title="Joon">
Joon

Joon – francuska linia lotnicza utworzona przez Air France. Marka miała być skierowana do młodych pasażerów i być przez nich ceniona za nowoczesny styl, innowacyjność i kreatywność.
Historia.
Pierwszy lot odbył się 1 grudnia 2017 roku.
10 stycznia 2019 roku zarząd Air France ogłosił, że projekt zostanie zakończony 26 czerwca 2019 roku, kiedy to odbędzie się ostatni lot samolotu Joon.

</doc>
<doc id="4559400" url="https://pl.wikipedia.org/wiki?curid=4559400" title="Zofia Szweykowska-Kulińska">
Zofia Szweykowska-Kulińska

Zofia Katarzyna Szweykowska-Kulińska (ur. 9 września 1956 w Poznaniu) – polska biochemik, profesor nauk biologicznych, nauczyciel akademicki Uniwersytetu im. Adama Mickiewicza w Poznaniu, specjalność naukowa: biologia molekularna.
Życiorys.
W 1980 ukończyła studia biologiczne na Uniwersytecie im. Adama Mickiewicza w Poznaniu. Od 1982 pracowała na macierzystej uczelni. W 1986 uzyskała stopień naukowy doktora. W 1995 na Wydziale Biologii UAM na podstawie dorobku naukowego oraz monografii pt. "Dojrzewanie roślinnych tyrozynowych transforowych RNA zawierających intron" otrzymała stopień doktora habilitowanego nauk biologicznych dyscyplina: biochemia specjalność: biologia molekularna. W latach 1996–2002 była prodziekanem Wydziału Biologii. W 2001 nadano jej tytuł profesora nauk biologicznych.
Została profesorem zwyczajnym Uniwersytetu im. Adama Mickiewicza w Poznaniu na Wydziale Biologii w Instytucie Biologii Molekularnej i Biotechnologii. W 2020 została członkiem korespondentem PAN. Od 2022 jest członkinią Academia Europaea.
Jest córką Jerzego Szweykowskiego i Alicji Szweykowskiej, wnuczką Zygmunta Szweykowskiego.
Inne zajmowane stanowiska:

</doc>
<doc id="4559427" url="https://pl.wikipedia.org/wiki?curid=4559427" title="Novi Fosili">
Novi Fosili



</doc>
<doc id="4559432" url="https://pl.wikipedia.org/wiki?curid=4559432" title="Vaartkapoen">
Vaartkapoen

Le Vaartkapoen – rzeźba uliczna autorstwa belgijskiego rzeźbiarza Toma Frantzena umieszczona na placu Sainctelette w brukselskiej dzielnicy Molenbeek-Saint-Jean w 1985 roku. 
Rzeźba przedstawia łotra wychodzącego z kanału, który łapie za nogę naturalnej wielkości brukselskiego policjanta. Przedstawiony policjant reprezentuje agenta numer 15, z serii komiksów Quick i Flupke belgijskiego rysownika Hergégo. Rzeźba jest zainspirowana innymi figurkami Manneken Pis (głównym symbolem miasta), Jeanneke Pis oraz innymi rzeźbami Toma Frantzena – Zinneke Pis czy Madame Chapeau.

</doc>
<doc id="4559436" url="https://pl.wikipedia.org/wiki?curid=4559436" title="Skal vi danse?">
Skal vi danse?

Skal vi danse? – norweski program rozrywkowy, nadawany od 2006 przez stację TV2 i produkowany na podstawie międzynarodowego formatu "Dancing with the Stars" na licencji BBC Worldwide.
Zasady programu.
W programie biorą udział pary złożone z osobowości medialnej i zawodowego tancerza towarzyskiego. W każdym odcinku uczestnicy prezentują przed publicznościa przygotowany taniec, który oceniany jest przez komisję jurorską w skali ocen od 1 do 10.
W każdym odcinku z konkursu odpada jedna para, która uzyskała najmniejszą liczbę głosów od jurorów i telewidzów, oddających głosy poprzez głosowanie telefonicznie i/lub SMS-owe.
Ekipa.
Jurorzy.
Legenda:

</doc>
<doc id="4559448" url="https://pl.wikipedia.org/wiki?curid=4559448" title="Juris Grustiņš">
Juris Grustiņš

Juris Grustiņš (ros. Юрис Грустыньш, ur. 22 lipca 1947 w Kiesiu, zm. w sierpniu 2006) – łotewski lekkoatleta, długodystansowiec. W czasie swojej kariery zawodniczej reprezentował Związek Radziecki.
Zwyciężył w biegu na 3000 metrów na halowych mistrzostwach Europy w 1972 w Grenoble wyprzedzając swego kolegę z reprezentacji ZSRR Jurija Aleksaszina i Ulricha Bruggera z RFN.
Był brązowym medalistą mistrzostw ZSRR w biegu na 5000 metrów w 1971, a w hali mistrzem ZSRR w biegu na 3000 metrów w 1972 i 1973.
Do tej pory (czerwiec 2019) jest rekordzistą Łotwy w biegu na 5000 metrów z czasem 13:34,2 (uzyskanym 19 lipca 1971 w Moskwie).
Inne rekordy życiowe Grustiņša:

</doc>
<doc id="4559454" url="https://pl.wikipedia.org/wiki?curid=4559454" title="Utal">
Utal

Utal sp. z o.o. – polskie przedsiębiorstwo zajmujące się produkcją oraz dystrybucją tablic rejestracyjnych. Firma powstała w Polsce w 1991 roku, a jej pierwotnym założeniem była produkcja tablic na terenie kraju. Obecnie zamówienia na tablice rejestracyjne realizowane są dla ponad 50 krajów. Dodatkowo firma Utal, poza kompleksową działalnością związaną z tablicami rejestracyjnymi, ich zabezpieczeniem, ewidencją oraz delegalizacją, zajmuje się także produkcją ramek do tablic, a także produkcją oraz logistyką systemów informacji miejskiej.
Siedziba.
Firma Utal Sp. z o.o. mieści się w Gruszczynie, koło Poznania, gmina Swarzędz. Obecnie firma zatrudnia ponad 170 osób, są to programiści, technicy, handlowcy, inżynierowie, konstruktorzy oraz finansiści.
Historia działalności.
Dokładna data założenia firmy to 18.12.1991. Prezesem Zarządu jest Jacek Wojciechowski, urodzony w 1948 roku w Poznaniu, absolwent Politechniki Poznańskiej, mgr inż. automatyk. Utal powstał z inicjatywy firmy Erich Utsch AG (Niemcy), która do tej pory posiada największy pakiet udziałów w spółce – 49%.
Utal Sp. z o.o., pomimo że zarejestrowany został w 1991 roku, faktyczną działalność produkcyjną rozpoczął 12.05.1992 roku. W 1997 rozszerzono zakres działalności firmy o produkcję ramek do tablic rejestracyjnych. W 2000 roku wyprodukowano pierwszą, własną maszynę do produkcji tablic. W tym samym roku wprowadzono w Polsce tablice odblaskowe. W 2001 roku firma powołuje dział Badań i Rozwoju, którego celem jest nie tylko zarządzanie produkcją tablic, ale także opracowanie rozwiązań utrudniających ich fałszerstwo. W 2003 roku ponownie rozszerzono działalność firmy i zrealizowano I etap szeroko zakrojonego projektu Systemu Informacji Miejskiej. W 2007 roku do oferty firmy dodano automatyczną linię produkcyjną, przeznaczoną do produkcji tablic surowych, dwa lata później poszerzono działalność o produkcję automatycznej linii do zadruku ramek.
W 2012 roku założono Joint Venture w Rosji. Ruch ten zwiększył przychody firmy oraz liczbę klientów. W 2013 roku sprzedano 6 000 000 tablic rejestracyjnych do 22 krajów świata. W 2014 roku tablice rejestracyjne polskiej produkcji są eksportowane do 43 krajów na świecie.W tym samym roku zostaje opracowana automatyczna linia produkcyjna do wytwarzania tablic gotowych. Wprowadzona w 2015 roku Prasa NFC Secure pozwala na dokładną kontrolę podczas procesu personalizacji tablic rejestracyjnych. Dzięki innowacjom technologicznym i automatyzacji linii produkcyjnej, w 2017 roku udaje się wyprodukować ponad 10 0000 000 tablic, które trafiają do ponad 50 krajów świata.
Własny dział badawczo-rozwojowy.
Utal posiada własny dział badawczy. Firma zatrudnia naukowców i działa we współpracy z najlepszymi uczelniami wyższymi. Własnej konstrukcji automatyczna linia produkcyjna pozwala uzbroić tablicę we wszystkie niezbędne zabezpieczenia, zgodnie ze standardami obowiązującymi w danym kraju.
Produkty.
Tablice rejestracyjne.
Sztandarowym produktem firmy Utal są spersonalizowane tablice rejestracyjne z bardzo zaawansowanym systemem zabezpieczeń. W prawie polskim standard tablicy rejestracyjnej wyznaczony jest przez Rozporządzenie Ministra Infrastruktury i Budownictwa oraz ustawę o prawie o ruchu drogowym z 20.06.1997 roku. Tablice wysyłane na tereny Niemiec muszą być zgodne z normą DIN 74069. Utal zajmuje się nie tylko produkcją tablic, ale także ich dystrybucją oraz utylizacją – transport i logistyka związana z wycofanymi z obiegu tablicami to duży obszar działań firmy.
W produkcji tablic rejestracyjnych największą wagę przykłada się do systemu zabezpieczeń, którego wymogi są różne w zależności od kraju. Firma Utal oferuje następujące rozwiązania zabezpieczające:
Maszyny produkcyjne.
Utal produkuje poniższe typy urządzeń:
Systemy rejestracji.
Firma Utal oferuje kompleksowy system rejestracji, w skład którego wchodzą wszystkie potrzebne narzędzia – system informatyczny, baza danych, technologie odczytu, niezbędne urządzenia do pobierania, obróbki danych oraz produkcji dokumentów. System posiada także funkcję kontroli, która pozwala na wykrywanie oraz eliminację fałszywych tablic oraz numerów rejestracyjnych.
Ramki do tablic rejestracyjnych.
Utal zajmuje się produkcją ramek z nadrukiem lub bez, metalizowanych, wypukłych, z hydrografiką, jedno- lub dwurzędowych, standardowych – samochodowych lub motocyklowych i motorowerowych.
System Informacji Miejskiej.
Firma Utal wykonała miejskie tablice informacyjne dla takich miast jak: Poznań, Radom, Gdynia, Kozienice.
Tablice energetyczne.
Utal realizuje zamówienia na tablice energetyczne zgodnie z wytycznymi następujących firm: Enea, Innogy, Tauron, Energa oraz PGE.

</doc>
<doc id="4559457" url="https://pl.wikipedia.org/wiki?curid=4559457" title="Stanisław Kłopocki">
Stanisław Kłopocki

Stanisław Kłopocki (Kłopotoski) herbu Łabędź – rotmistrz zamkowy w starostwie ostrskim w 1570, 1579, 1580 roku.
Poseł na sejm 1585 roku z województwa kijowskiego.

</doc>
<doc id="4559458" url="https://pl.wikipedia.org/wiki?curid=4559458" title="Thomas Richards (performer)">
Thomas Richards (performer)

Thomas Richards (ur. 1962) – amerykański performer, aktor i reżyser o karaibskich korzeniach. Jest współpracownikiem Jerzego Grotowskiego i dyrektorem artystycznym Workcenter of Jerzy Grotowski and Thomas Richards w Pontederze, Włochy.
Życiorys.
Jest synem reżysera Lloyda Richardsa. W zespole pracuje z nim żona, Cécile Richards. Uzyskał stopień licencjata na Wydziale Muzyki i Teatru Uniwersytetu w Yale, magisterium Wydziału Sztuk Pięknych, Muzyki i Sztuk Performatywnych Uniwersytetu Bolońskiego oraz doktorat Uniwersytetu Paryskiego VIII z zakresu wiedzy o sztuce, teatrze i tańcu.
Współpraca z Jerzym Grotowskim.
Rozpoczął terminowanie u Jerzego Grotowskiego w 1985 roku. Ich wspólna praca rozwijała się do śmierci Grotowskiego w styczniu 1999 roku. Grotowski nazwał go swoim „esencjalnym współpracownikiem” i osobą, której przekazał „wewnętrzny aspekt” swojej pracy. Był siłą sprawczą poszukiwań określanych mianem Sztuki jako wehikułu, prowadzonych w założonym przez Grotowskiego w 1986 roku Workcenter.
Podczas studiów na Uniwersytecie w Yale Richards poznał Ryszarda Cieślaka. Latem 1984 wraz z grupą studentów wziął udział w kilkunastodniowych warsztatach w ramach projektu Dramat Obiektywny prowadzonych przez Grotowskiego. Wiosną 1985 wszedł w skład grupy, tzw. Performance Team, realizującej z polskim reżyserem "Main Action", którą uznać można za pierwszą próbę powołania akcji. W 1986 przeniósł się wraz z Grotowskim do Włoch jako jego asystent, następnie był liderem jednego z zespołów roboczych, a z czasem „esencjalnym współpracownikiem”.
Początkowo Grotowski pracował z Richardsem indywidualnie nad strukturami performatywnymi "Pool Action" i "Song Action", której rozwinięciem było – prowadzone w domenie Sztuki jako wehikułu – działanie "Downstairs Action", w którym Richards sprawował funkcję lidera i był głównym działającym. Efektem tej pracy było zaprezentowanie "Action". Grotowski, uznając kluczową rolę swojego ucznia, w 1996 roku zmienił nazwę ośrodka na Workcenter of Jerzy Grotowski and Thomas Richards.
Po śmierci Grotowskiego w 1999 roku objął kierownictwo Workcenter i wraz z Mariem Biaginim jest „uniwersalnym spadkobiercą” Grotowskiego. Od 2008 roku Richards prowadzi w ramach Workcenter grupę działającą pod nazwą Focused Research Team in Art as Vehicle. Był kierownikiem artystycznym projektu „Tracing Roads Across” (2003–2006, finansowanego w ramach programu „Kultura 2000” Unii Europejskiej) oraz programu „Horyzonty” (Ośrodek Grotowskiego, Wrocław 2007–2009), który zakończył się kierowanym przez niego festiwalem Zero Budget (2009).
Działania performatywne.
Richards nazywa swoje działania performatywne opusami, w których artyści pracują nad dawnymi pieśniami, szukając w nich impulsów, wibracji, energii. Pisząc o pracy Workcenter, używa się terminów: świadkowie – zamiast widzowie, czyniący – zamiast aktorzy, prowadzący – zamiast reżyser.
"Downstairs Action" – twórca i główny „działający”
"Akcja" – twórca i główny „działający”
"List" – twórca i główny „działający”
"Zostało jedno tchnienie" – współreżyseria z Mariem Biaginim
"Zostało jedno tchnienie – dies irae" – współreżyseria z Mariem Biaginim
"Dies irae" – współreżyseria z Mariem Biaginim
"Dies irae – mój niedorzeczny show theatrum interioris" – współreżyseria z Mariem Biaginim
"The Living Room" – reżyseria
"L’heure fugitive" (pierwsza praca Workcenter realizowana w całości w języku francuskim) – reżyseria
"Podziemie. Odpowiedź Dostojewskiemu" – reżyseria
Książki.
"Pracując z Grotowskim nad działaniami fizycznymi" (1993, wydanie polskie, 2003), która ukazała się już w siedmiu językach
"Punkt graniczny przedstawienia" (wraz z Lisą Wolford, 1997; wydanie polskie 2004)
"Heart of Practice: Within the Workcenter of Jerzy Grotowski and Thomas Richards" (2008)

</doc>
<doc id="4559459" url="https://pl.wikipedia.org/wiki?curid=4559459" title="Mordechaj Alkachi">
Mordechaj Alkachi

Mordechaj Alkachi (hebr.: מרדכי אלקחי, ur. 10 marca 1925 w Petach Tikwie, zm. 16 kwietnia 1947 w Akce) – żydowski bojownik, członek Irgunu. Został powieszony przez władze Mandatu Palestyny w więzieniu w Akce. Był on pierwszym powieszonym bojownikiem podziemia od czasu wyroku na Szlomo Ben Josefie. Został włączony w poczet Olej ha-Gardom.
Życiorys.
Młodość.
Urodził się w ubogiej rodzinie. Jego rodzice, Ora i Awraham Alkachi, byli Żydami z Turcji, którzy dokonali aliji do Ziemi Izraela. Jako nastolatek podjął pracę zarobkową w celu pomocy rodzinie. Wstąpił również do klubu sportowego Makabi ha-Ca’ir jako pływak. W 1941 roku, jako reprezentant Makabi Awszalom, zajął pierwsze miejsce w kraju w zawodach.
Działalność w Irgunie.
W 1943 roku wstąpił do Irgunu i podjął działania przeciw siłom brytyjskim. Brał udział m.in. w sabotowaniu linii telegraficznych, ataku na skład broni w Rosz ha-Ajin i posterunki wojskowe w Tel Awiwie i Netanji, także w ataku na posterunek policji w Ramat Gan.
W 1946 roku policja brytyjska złapała Binjamina Kimchi. Brał on udział w ataku na bank w Jafie. W grudniu został skazany na karę 18 lat pozbawienia wolności oraz karę chłosty. Był to pierwszy przypadek, kiedy członek żydowskiego podziemia został skazany na karę cielesną. Dowództwo Irgunu ostrzegło Brytyjczyków, że jeżeli ci wykonają karę chłosty, to tak samo będą traktowani pojmani przez organizację oficerowie armii brytyjskiej. 27 grudnia wykonano karę mimo gróźb. W zamian za to Irgun rozpoczął akcję o kryptonimie "Noc chłosty." Jej celem było porywanie brytyjskich wojskowych w Netanji, Tel Awiwie i Riszon le-Cijjon.
W jednej z takich akcji miał brać udział Alkachi z Jechielem Dreznerem, Eliezerem Kaszanim, Chaimem Golowskim i Awrahamem Mizrachim. 29 grudnia 1946 roku grupa pojechała do Petach Tikwy samochodem. Po drodze natknęli się na posterunek drogowy, z którego otwarto ogień do bojowników. Mizrachi zginął od postrzału, a reszta została złapana i przetransportowana do pobliskiego obozu wojskowego.
Proces.
10 lutego 1947 roku rozpoczął się proces w Jerozolimie. Bojownicy odmawiali zeznań i nie przyznawali się do winy. Podczas procesu Drezner i Golowski oświadczyli, że nie uznają autorytetu sądu, ponieważ powinni być traktowani jako jeńcy wojenni, co uprawniało władze mandatowe do przetrzymywania ich, ale nie skazywania. Wszyscy uznali władzę brytyjską za niewolniczy wyzysk i okupację, przeciwko której należy wystąpić zbrojnie. Proces zakończył się wyrokami śmierci dla Dreznera, Alkachiego i Kaszaniego. Golowski, ze względu na niepełnoletniość, został skazany na dożywocie. Po odczytaniu wyroku wszyscy czterej mieli odśpiewać hymn "Hatikwę".
Społeczność Petach Tikwy i rodziny skazanych podpisały petycję do Sądu Najwyższego o złagodzenie wyroku ze względu na uchybienia w procesie i niewłaściwe traktowanie więźniów. Nie przyniosło to skutku, a 15 kwietnia Alkachi, Drezner i Kaszani zostali wywiezieni do więzienia w Akce. 16 kwietnia od godziny czwartej rano rozpoczęto wykonywanie kary śmierci. Pierwszy został powieszony Dow Gruner, wszyscy zostali powieszeni w ciągu 30 minut, a każdy z nich odśpiewał hymn czekając na swoją kolej. Na czas wykonania kary wprowadzono godzinę policyjną w Jiszuwie. Ciała zostały wywiezione do Safedu w celu ich pochowania w tym miejscu na życzenie skazanych. W tym celu żydowska dzielnica miasta została otoczona przez siły porządkowe. „The Palestine Post” napisała, że żydowscy więźniowie w Akce podczas wywozu ciał śpiewali żałobne pieśni.

</doc>
<doc id="4559461" url="https://pl.wikipedia.org/wiki?curid=4559461" title="Sebastian Kaleta">
Sebastian Kaleta

Sebastian Jerzy Kaleta (ur. 29 lipca 1989 w Siedliszczu) – polski urzędnik państwowy, samorządowiec, radca prawny, od 2019 sekretarz stanu w Ministerstwie Sprawiedliwości i przewodniczący komisji ds. reprywatyzacji nieruchomości warszawskich. Poseł na Sejm IX kadencji.
Życiorys.
Absolwent I Liceum Ogólnokształcącego im. Stefana Czarnieckiego w Chełmie. W 2013 ukończył z wyróżnieniem studia prawnicze na Wydziale Prawa i Administracji Uniwersytetu Warszawskiego, w trakcie studiów był m.in. członkiem Senatu UW oraz przewodniczącym komisji rewizyjnej i wyborczej samorządu studentów. W 2012 założył organizację Młodzi dla Polski (koncentrującą się na kwestiach patriotycznych i studenckich), do 2016 pozostawał jej prezesem. W 2014 zorganizował na Uniwersytecie Warszawskim spotkanie z Jarosławem Kaczyńskim. Z inicjatywy organizacji Młodzi dla Polski powstał w Warszawie pomnik Witolda Pileckiego na Żoliborzu.
W 2017 ukończył aplikację radcowską przy Okręgowej Izbie Radców Prawnych w Warszawie. Podjął pracę w kancelarii prawnej. Był wiceprezesem zarządu IT Law Solutions (do 2015) i Fundacji Instytut Inicjatyw Publicznych (do 2016).
Ukończył program ARGO Top Public Executive, który we współpracy z IESE Business School w Barcelonie organizowała Krajowa Szkoła Administracji Publicznej.
W 2015 wraz z MdP wspierał kampanię prezydencką Andrzeja Dudy i przystąpił do Prawa i Sprawiedliwości. Od listopada 2015 pracował w gabinecie politycznym ministra sprawiedliwości, zaś od stycznia 2016 do czerwca 2017 był jego rzecznikiem prasowym. Przez rok zasiadał też w radzie nadzorczej spółki Geovita. W czerwcu 2017 został wybrany w skład tzw. komisji weryfikacyjnej, w marcu 2018 objął w niej funkcję wiceprzewodniczącego. W 2018 jako kandydat PiS został wybrany do Rady m. st. Warszawy (otrzymał ponad 14 tysięcy głosów). W tym organie zasiadał w komisjach zajmujących się infrastrukturą i inwestycjami, integracją europejską oraz sportem.
W 2019 z listy PiS kandydował bez powodzenia do Parlamentu Europejskiego (z poparciem Solidarnej Polski), zdobywając ponad 24 tysiące głosów. 10 czerwca tego samego roku powołany na stanowisko sekretarza stanu w Ministerstwie Sprawiedliwości, tego samego dnia objął też kierownictwo nad komisją weryfikacyjną. 
W październiku 2019 w wyborach parlamentarnych został wybrany z ramienia PiS do Sejmu, otrzymując 17 459 głosów w okręgu wyborczym nr 19 (Warszawa). Pozostał sekretarzem stanu w MS i przeszedł z PiS do Solidarnej Polski. 
W ramach obowiązków Sekretarza Stanu odpowiada za legislację z zakresu prawa administracyjnego i europejskiego prawa cywilnego, nadzór nad komornikami i zawodami prawniczymi. Jest odpowiedzialny także za kontakty z Unią Europejską, w tym sprawy dotyczące badania praworządności w Polsce przez organy unijne i Trybunał Sprawiedliwości Unii Europejskiej. Sprawuje również nadzór nad powstającym w Warszawie w dawnym więzieniu mokotowskim Muzeum Żołnierzy Wyklętych i Więźniów Politycznych PRL, w którym upamiętnione zostaną takie osoby jak m.in. Witold Pilecki, Zygmunt Szendzielarz „Łupaszka”, Bolesław Kontrym „Żmudzin”, generał August Fieldorf „Nil” czy Łukasz Ciepliński.
Życie prywatne.
Wychowywał się w Wierzbicy koło Chełma. Jest żonaty, ma dwoje dzieci.

</doc>
<doc id="4559463" url="https://pl.wikipedia.org/wiki?curid=4559463" title="Robert Śmigielski">
Robert Śmigielski

Robert Śmigielski (ur. 27 maja 1966) – polski lekarz, specjalista w zakresie ortopedii i traumatologii oraz medycyny sportowej.
Wykształcenie.
W lipcu 1992 ukończył studia na Akademii Medycznej w Warszawie. Uprawnienia lekarza pozwalające na wykonywanie zawodu uzyskał 4 sierpnia 1992. Specjalizacje pierwszego stopnia z ortopedii i traumatologii uzyskał 15 listopada 1995, a drugiego stopnia – cztery lata później, tj. 25 listopada 1999.
Kariera.
W latach 1994–2005 pracował pod kierownictwem prof. Artura Dziaka na Oddziale Ortopedii i Traumatologii Szpitala Bródnowskiego. W 1998 rozpoczął działalność w obszarze chirurgii kolana dziecięcego na Oddziale Ortopedyczno-Urazowym nieistniejącego już Szpitala Omega w Warszawie. Po likwidacji szpitala był inicjatorem oraz pierwszym ordynatorem pierwszego w Polsce Oddziału Artroskopii i Chirurgii Kolana Dziecięcego w Szpitalu „Na Kopernika” w Warszawie.
Uzyskał stypendium Międzynarodowego Komitetu Olimpijskiego (MKOl) i rozpoczął pracę w Rennbahn-Klinik, pierwszej sportowej klinice w Szwajcarii prowadzonej m.in. przez dr. Bernharda Segessera. Następnie podjął działania, które zakończyły się publikacją dotyczącą trójpęczkowej budowy ścięgna piętowego (Achillesa).
W 2001 jako pierwszy w Polsce wykonał przeszczep łąkotki przyśrodkowej. Łąkotka została sprowadzona na specjalne zamówienie ze Stanów Zjednoczonych.
Nazywany jest „lekarzem sportowców”, a z jego wiedzy i doświadczenia korzystały m.in. Otylia Jędrzejczak, Piotr Małachowski, Justyna Kowalczyk i Anita Włodarczyk, Andriej Silnow, Swietłana Szkolina oraz wielu innych polskich i zagranicznych medalistów Igrzysk Olimpijskich oraz Mistrzostw Świata i Europy. Uchodzi za pioniera w zakresie stosowania komórek macierzystych w ortopedii i medycynie sportowej.
Przez wiele lat był członkiem Komisji Medycznej Polskiego Komitetu Olimpijskiego, a latach 2005–2006 pełnił funkcję przewodniczącego PKOl. Będąc przewodniczącym Komisji Medycznej Polskiego Związku Piłki Nożnej, w latach 2005–2008 wprowadził obowiązek posiadania przez kluby pierwszej i drugiej ligi oraz ekstraklasy stałej opieki medycznej. Wprowadził również licencje dla lekarzy zajmujących się piłkarzami.
Jest pomysłodawcą i współzałożycielem Carolina Medical Center, pierwszego prywatnego wysokospecjalistycznego szpitala ortopedycznego w Polsce. Leczył w nim i działał na jego rzecz w sferze naukowej przez 18 lat.
Był jednym z inicjatorów i współzałożycieli Polskiego Towarzystwa Traumatologii Sportowej (PTTS), w ramach którego organizowano duże konferencje z udziałem gości zarówno ze strefy rosyjsko, jak i anglojęzycznej. Był również współzałożycielem Polskiego Towarzystwa Medycyny Tańca.
W 2008 został przyjęty do ACL Study Group, najbardziej prestiżowego na świecie towarzystwa chirurgii kolana.
W 2016 założył fundację „Ars Medicinalis” (wcześniej Międzynarodowy Instytut Badań Ortopedycznych), której celem jest stworzenie międzynarodowej platformy wymiany wiedzy dotyczącej ortopedii, medycyny sportowej, anatomii i biomechaniki oraz wszelkich dziedzin nauki, które znajdują zastosowanie w ortopedii i sporcie.
W 2018 podjął współpracę z Instytutem Medycyny Interwencyjnej (IMI), zajmującym się szukaniem rozwiązań dla pacjentów ze skomplikowanymi problemami medycznymi.
Od 2019 roku prowadzi badanie kliniczne dotyczące zastosowanie komórek macierzystych z galarety Whartona oraz tłuszczowych w ortopedii. Projekt prowadzony jest we współpracy z Polskim Bankiem Komórek Macierzystych i realizowany w Life Institute. Aktualnie w badaniu uczestniczą pacjenci z rozpoznaną artorzą w stawie kolanowym, biodrowym i ramiennym oraz pacjenci cierpiący z powodu dyskopatii.
Jest autorem odkrycia anatomicznego dotyczącego jednej z kluczowych struktur w kolanie, czyli więzadła krzyżowego przedniego (WKP). Jego publikacja o płaskiej budowie więzadła krzyżowego przedniego wywołała prawdziwą rewolucją w świecie ortopedycznym.
Metoda rekonstrukcji więzadła krzyżowego przedniego oparta na jego odkryciu ("ribbon technique") zyskuje uznanie na całym świecie. W 2017 w Chinach odbyła się I Międzynarodowa Konferencja, w całości poświęcona tejże metodzie leczenia. Również na bazie jego odkrycia wiele firm rozpoczęło prace nad skonstruowaniem narzędzi na podstawie opisanej przez niego struktury więzadła krzyżowego przedniego. On sam wraz z zespołem światowych ekspertów w dziedzinie chirurgii kolana od kilku lat współpracuje ze szwajcarską firmą produkującą narzędzia chirurgiczne. Owocem tych wysiłków jest stworzenie dedykowanego instrumentarium, które pozwala najwierniej odtworzyć uszkodzone więzadło krzyżowe przednie kolana, co stwarza optymalne warunki pozwalające na pełny, szybki powrót do sprawności.
Życie prywatne.
Był związany z aktorką Weroniką Rosati. Mają córkę Elizabeth Valentinę (ur. 11 grudnia 2017). Para rozstała się w 2018 roku.

</doc>
<doc id="4559476" url="https://pl.wikipedia.org/wiki?curid=4559476" title="Ginette Mfutila">
Ginette Mfutila

Ginette Mfutila Makiese (ur. 20 kwietnia 1988 w Kinszasie) – kongijska koszykarka występująca na pozycjach silnej skrzydłowej lub środkowej, reprezentantka kraju, obecnie zawodniczka Reims Basket.
7 czerwca 2019 została zawodniczką Enei AZS Poznań.

</doc>
<doc id="4559477" url="https://pl.wikipedia.org/wiki?curid=4559477" title="Pałac Aniczkowski">
Pałac Aniczkowski

Pałac Aniczkowski – pałac w Petersburgu przy Newskim Prospekcie, nad Fontanką. Historycznie jedna z rezydencji rodziny carskiej. Wzniesiony w stylu barokowym, był od tego czasu wielokrotnie przebudowywany w nowszych stylach klasycystycznym (elewacje) i eklektycznym (wnętrze). 
Historia.
Pałac został wzniesiony w latach 1741–1754. Pierwszy projekt budynku wykonał Michaił Ziemcow, po jego śmierci prace kontynuował G. Dmitrijew, dokończył je zaś, korygując pierwotne plany, Bartolomeo Rastrelli. Swoją nazwę bierze od położonego w sąsiedztwie Mostu Aniczkowskiego. 
Oficjalnie rezydencja była wznoszona dla carycy Elżbiety Pietrowny, jednak w rzeczywistości pierwszym właścicielem pałacu był jej faworyt Aleksiej Razumowski. W 1776 r. budynek przeszedł w ręce Grigorija Potiomkina. W latach 1778–1779 został podwyższony o jedno piętro i przebudowany w stylu klasycystycznym pod kierunkiem Iwana Starowa. Dwa lata po śmierci Potiomkina, w 1793 r., pałac został wykupiony na własność budżetu państwa i przekazany do dyspozycji carów. Przez pewien czas pracował w nim Gabinet Cesarski – organ odpowiedzialny za zarządzanie majątkiem rodziny panującej. W celu adaptacji pałacu do nowych funkcji w latach 1803–1806 do budynku dostawiono dodatkowe skrzydło z kolumnadą, przylegające do Prospektu Newskiego. Trzy lata później car Aleksander I podarował Pałac Aniczkowski swojej siostrze, wielkiej księżnej Katarzynie Pawłownie. Wtedy też architekt Luigi Rusca odnowił pomieszczenia dla służby, stajnie oraz sale paradne w pałacu. 
W 1817 r. pałac przeszedł w ręce wielkiego księcia Mikołaja Pawłowicza i pozostawał w jego władaniu także po tym, gdy Mikołaj odziedziczył po bracie tron rosyjski, do 1860 r. Z inicjatywy Mikołaja architekt Carlo Rossi dokonał kolejnej przebudowy budynku i wzniósł nowe pawilony w ogrodzie. Od 1865 r. pałac należał do wielkiego księcia Aleksandra Aleksandrowicza, który polecił przekształcić wnętrze rezydencji w stylu eklektycznym. 
W latach 1894–1917 pałac zajmowała carowa-wdowa Maria Fiodorowna. Przez pewien czas, bezpośrednio po ślubie, mieszkali w nim również świeżo koronowany na cara Mikołaj II z małżonką Aleksandrą.
Po rewolucji październikowej, w 1918 r., w pałacu rozmieszczono Muzeum Miasta. W latach 1936–1937 budynek przeszedł rekonstrukcję pod kierunkiem D. Kriczewskiego i A. Gegełły, po czym został zaadaptowany na Pałac Pionierów. Działalność kulturalna i oświatowa w pałacu była prowadzona również w okresie II wojny światowej i blokady Leningradu. W 1990 r. instytucję przemianowano na Pałac Twórczości Młodzieży.
Główna elewacja budynku skierowana jest ku nabrzeżu Fontanki. Do pałacu przylega park z pawilonami, altanami i rzeźbami zaprojektowany przez W. Gulda. Pierwotnie częścią kompleksu pałacowego była również prywatna cerkiew, nosząca od 1751 r. do 1817 r. wezwanie Odnowienia Świątyni Zmartwychwstania Pańskiego w Jerozolimie, a następnie św. Aleksandra Newskiego.

</doc>
<doc id="4559491" url="https://pl.wikipedia.org/wiki?curid=4559491" title="Skarbnica Narodowa">
Skarbnica Narodowa

Skarbnica Narodowa Sp. z o.o. – dystrybutor monet i medali okolicznościowych w Polsce. Przedstawiciel wywodzącej się z Norwegii międzynarodowej grupy Samlerhuset, jednej z największych firm w branży numizmatycznej, która istnieje od 1994 roku i działa w 14 krajach Europy oraz Chinach. Samlerhuset jest właścicielem międzynarodowych targów numizmatycznych World Money Fair w Berlinie oraz Mennicy Norweskiej, która m.in. wybija medal Pokojowej Nagrody Nobla.
Skarbnica Narodowa Sp. z o.o. powstała w 2005 r. Prezesem Zarządu w latach 2005-2019 był Adam Zieliński. Od października 2019 roku jego obowiązki przejęli Anna Kokiza, dotychczasowa Dyrektor Marketingu Skarbnicy Narodowej oraz Dariusz Goździkowski – Dyrektor Finansowy. Firma wspiera ochronę środowiska i uczciwy handel w ramach Fairmined – Aliansu na rzecz Odpowiedzialnego Wydobycia.
Najważniejsze wystawy i wydarzenia.
Skarbnica Narodowa organizuje również wydarzenia i wystawy popularyzujące kolekcjonerstwo i numizmatykę.
Magazyn „Monety i Historia”.
Od 2018 Skarbnica Narodowa wydaje czasopismo mające na celu popularyzację historii i numizmatyki. „Magazyn Monety i Historia”, przybliża wiedzę z zakresu numizmatyki polskiej i międzynarodowej. Publikacja jest adresowana do kolekcjonerów monet i medali.

</doc>
<doc id="4559492" url="https://pl.wikipedia.org/wiki?curid=4559492" title="Jarosław Mariusz Ławski">
Jarosław Mariusz Ławski

Jarosław Mariusz Ławski (ur. 08.08.1968 w Szczytnie) – historyk literatury, eseista, krytyk, badacz wyobraźni, komparatysta; prof. zw. na Uniwersytecie w Białymstoku na Wydziale Filologicznym; twórca Katedry Badań Filologicznych „Wschód – Zachód” (od 2011 roku). Od 2016 do 2019 roku dziekan Wydziału Filologicznego UwB. W latach 2011–2019 członek Komitetu Nauk o Literaturze PAN. Od 2017 roku członek korespondent Polskiej Akademii Umiejętności. Biografią związany ze Spychowem, Szczytnem, Ełkiem i Białymstokiem. Zainteresowania badawcze: literatura XVIII-XX wieku, faustyzm i bizantynizm, polsko-wschodniosłowiańskie związki kulturowe, relacje geopolityki i literatury, Młoda Polska, dzieje Prus Wschodnich, Czesław Miłosz, poezja współczesna, kultura Żydów polskich, bilingwizm w Europie Środkowo-Wschodniej. Redaktor naczelny: Naukowej Serii Wydawniczej „Czarny Romantyzm” (wydawana od 1994 roku, do 2019 ukazało się 40 tomów); Naukowej Serii Wydawniczej „Colloquia Orientalia Bialostocensia” (od roku 2010, wydano 39 tomów); Naukowego Projektu naukowego – Serii „Przełomy/Pogranicza” (od roku 2012, wydano 38 tomów); Serii Naukowo-Literackiej „Prelekcje Mistrzów” (wraz z K. Korotkichem; 6 tomików od 2017 roku).
Życiorys naukowy.
Ukończył w 1987 I Liceum Ogólnokształcące im. S. Żeromskiego w Ełku, studiował filologię polską w Filii Uniwersytetu Warszawskiego w Białymstoku. W latach 1991–1992 współpracownik białostockiej „Gazety Współczesnej”. Magisterium pod kierunkiem prof. Haliny Krukowskiej w 1992 za pracę o Tadeuszu Micińskim. W 1995 roku debiutował książką Wyobraźnia lucyferyczna. Szkice o poemacie Tadeusza Micińskiego "Niedokonany. Kuszenie Chrystusa Pana na pustyni". Od roku 1992 asystent w Instytucie Filologii Polskiej Filii UW w Białymstoku (od 1997 roku samodzielnego Uniwersytetu w Białymstoku; UwB). Zajęcia i wykłady z historii literatury polskiej i powszechnej XVIII-XX wieku, komparatystyki, na temat przemian w krajach Europy Środkowo-Wschodniej. Prowadził wówczas badania poświęcone literaturze romantyzmu polskiego i europejskiego. W 2000 doktorat w Instytucie Badań Literackich PAN "Marie romantyków. Metafizyczne wizje kobiecości (Mickiewicz – Malczewski – Słowacki – Krasiński"), napisany pod kierunkiem prof. H. Krukowskiej. Od roku 2001 adiunkt w Zakładzie Literatury Oświecenia i Romantyzmu UwB, którym potem kierował w latach 2007–2010. Habilitacja w 2006 w IBL PAN na podstawie monografii "Ironia i mistyka. Doświadczenia graniczne wyobraźni poetyckiej Juliusza Słowackiego". W tymże roku otrzymał stanowisko profesora UwB. Od 2008 roku: członek rady redakcyjnej czasopisma „Wiek XIX. Rocznik Towarzystwa Literackiego im. Adama Mickiewicza” oraz Kapituły Ogólnopolskiej Nagrody Literackiej im. Franciszka Karpińskiego. Od 2015 przewodniczy jury Nagrody Poetyckiej im. K.I. Gałczyńskiego „Orfeusz”. W 2012 otrzymał tytuł naukowy profesora. W 2010 utworzył Zakład Badań Interdyscyplinarnych i Porównawczych „Wschód – Zachód”, który w roku 2012 przekształcił w Katedrę Badań Filologicznych „Wschód – Zachód” [zob. wwwwwwww]. Od 2011 roku należy do Rady Naukowej Międzynarodowego Instytutu Adama Mickiewicza przy Uniwersytecie im. Janki Kupały w Grodnie na Białorusi. Od 2013 na stanowisku profesora zwyczajnego UwB. W tymże roku objął redakcję „Bibliotekarza Podlaskiego”, przekształcając to pismo w periodyk naukowy „Bibliotekarz Podlaski. Ogólnopolskie Naukowe Pismo Bibliotekoznawcze i Bibliologiczne”. Należał do Towarzystwa Literackiego im. A. Mickiewicza (od 1993), Międzynarodowego Stowarzyszenia Studiów Polonistycznych (od 2012), Stowarzyszenia Naukowego „Oikoumene” (od 2013), Polskiego Stowarzyszenia Komparatystyki Literackiej (od 2013) oraz The Association for Slavic, East European&amp;Eurasian Studies (od 2016). Odznaczony Srebrnym Krzyżem Zasługi (2014).
Organizacja konferencji naukowych.
Stały współpracownik instytucji naukowych na Ukrainie, krajach bałtyckich, na Białorusi, w Bułgarii, Niemczech, Austrii (i innych).

</doc>
<doc id="4559495" url="https://pl.wikipedia.org/wiki?curid=4559495" title="Hieronim Chodkiewicz">
Hieronim Chodkiewicz



</doc>
<doc id="4559496" url="https://pl.wikipedia.org/wiki?curid=4559496" title="Maksym Dehtiariow">
Maksym Dehtiariow

Maksym Serhijowycz Dehtiariow, ukr. Максим Сергійович Дегтярьов (ur. 30 maja 1993 w Kirowsku, w obwodzie ługańskim) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubu Stal Ałczewsk, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 17 lipca 2011 w podstawowej jedenastce Stali. Podczas przerwy zimowej sezonu 2011/12 podpisał kontrakt z Metałurhiem Donieck, jednak wrócił do Stali, gdzie potem grał na zasadach wypożyczenia. Latem 2015 po rozwiązaniu Metałurha, jako wolny agent został piłkarzem Awanhardu Kramatorsk. 12 lipca 2016 przeniósł się do FK Połtawa. W lipcu 2018 po rozwiązaniu połtawskiego klubu zasilił skład Olimpiku Donieck. 18 lipca 2019 przeszedł do Desny Czernihów, w którym grał na zasadach wypożyczenia do końca roku.

</doc>
<doc id="4559497" url="https://pl.wikipedia.org/wiki?curid=4559497" title="Christian Kauter">
Christian Kauter

Christian Kauter (ur. 6 maja 1947 w Bernie) – szwajcarski szermierz, szpadzista. Dwukrotny medalista olimpijski.
W konkursie drużynowym szpadzistów zdobył srebro w 1972 i brąz w 1976. Brał udział w IO 68. Zdobył trzy medale mistrzostw świata w drużynie: srebro w 1977 oraz brąz w 1970 i 1979.
Szermierzami i olimpijczykami byli jego synowie Michael i Fabian.

</doc>
<doc id="4559506" url="https://pl.wikipedia.org/wiki?curid=4559506" title="Bajaga i Instruktori">
Bajaga i Instruktori



</doc>
<doc id="4559509" url="https://pl.wikipedia.org/wiki?curid=4559509" title="Librairie Droz">
Librairie Droz

Librairie Droz – szwajcarskie wydawnictwo.
Oficyna została założona w Paryżu przez Eugénie Droz w 1924 (obecnie kieruje nią Max Engammare, a siedziba mieści się w Genewie). Jest wydawcą tekstów naukowych, ściśle współpracując z uniwersytetami i instytutami badawczymi na terenie Szwajcarii, Francji, Belgii, Włoch, Stanów Zjednoczonych i innych krajów. Publikuje w różnych dziedzinach, w tym literaturę francuską, historię literatury, teorię polityki, socjologię, prawo, filologię i językoznawstwo. Publikacje dotyczą średniowiecza, renesansu, okresu reformacji i wczesnej historii nowożytnej Europy. Częściowo dotyczą również starożytności i współczesności.

</doc>
<doc id="4559516" url="https://pl.wikipedia.org/wiki?curid=4559516" title="Bazyli (Ławrientjew)">
Bazyli (Ławrientjew)

Bazyli – duchowny Rosyjskiej Cerkwi Staroprawosławnej, od 2008 biskup wierchniewołżski. 
Życiorys.
Chirotonię biskupią otrzymał 25 grudnia 2008.

</doc>
<doc id="4559521" url="https://pl.wikipedia.org/wiki?curid=4559521" title="Tōmei na iro">
Tōmei na iro

 – pierwszy album studyjny japońskiego zespołu Nogizaka46, wydany w Japonii 7 stycznia 2015 roku przez N46Div..
Album został wydany w trzech edycjach: dwóch limitowanych (Type A i Type B) i jednej regularnej (Type-C). Osiągnął 1 pozycję w rankingu Oricon i pozostał na liście przez 120 tygodni, sprzedał się w nakładzie egzemplarzy. Zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4559524" url="https://pl.wikipedia.org/wiki?curid=4559524" title="Masakra w Sobane Kou">
Masakra w Sobane Kou

Masakra w Sobane Kou – masakra, do której doszło 10 czerwca 2019 roku w wiosce Sobane Kou, leżącej w środkowej części Mali.
Do masakry doszło w nocy, kiedy to uzbrojeni napastnicy otoczyli zamieszkaną przez Dogonów wioskę, po czym podpalali zamieszkane przez mieszkańców domy. Do próbujących uciekać napastnicy strzelali z broni palnej. Pierwsze doniesienia informowały o liczbie 95 zabitych, później jednak rząd Mali podał, że liczba ta była błędem, a faktycznie zginęło 35 osób.

</doc>
<doc id="4559536" url="https://pl.wikipedia.org/wiki?curid=4559536" title="Kryzys konstytucyjny w Mołdawii w 2019 roku">
Kryzys konstytucyjny w Mołdawii w 2019 roku

Kryzys konstytucyjny w Mołdawii w 2019 roku – sekwencja wydarzeń po mołdawskich wyborach parlamentarnych z lutego 2019 roku oraz kolejne próby utworzenia i zaprzysiężenia nowego rządu doprowadziły do kryzysu konstytucyjnego, którego efektem od 8 czerwca jest dwuwładza w państwie.
8 czerwca 2019 Maia Sandu została wybrana przez parlament na premiera – tworząc gabinet Sandu, a Zinaida Greceanîi została wybrana na przewodniczącego parlamentu. Jednak 9 czerwca 2019 Trybunał Konstytucyjny zawiesił czasowo prezydenta Mołdawii – Igora Dodona, w uprawnieniach i obowiązkach jego urzędu, mianując byłego premiera Pavela Filipa p.o. prezydenta. Filip natychmiast wydał dekret rozwiązujący parlament i rozpisał na 6 września przedterminowe wybory, ruch ten został uznany za nielegalny przez nowy rząd.
Podłoże.
Mołdawia jest republiką parlamentarną. W grudniu 2016 roku Igor Dodon, poprzednio lider Partii Socjalistów Republiki Mołdawii, został wybrany na prezydenta. Opisywany jest jako prorosyjski i wspierany przez Rosję. W lutym 2019 roku wyniku wyborów parlamentarnych partia socjalistyczna zdobyła 35 mandatów, Demokratyczna Partia Mołdawii pod przewodnictwem Vladimira Plahotniuca (30 mandatów), ACUM autorstwa Sandu i Andrei Năstase (26 miejsc), MR (7 miejsc) i niezależni kandydaci (3 miejsca). Zgodnie z konstytucją parlament ma 90 lub 3 miesiące, w zależności od interpretacji, na utworzenie rządu; jeśli nie uda się utworzyć rządu, prezydent musi rozwiązać parlament i wyznaczyć nowe wybory. Do czasu utworzenia nowego rządu władzę miał sprawować gabinet Filipa.
Kryzys.
W piątek 7 czerwca Trybunał Konstytucyjny postanowił, że odbędą się nowe wybory parlamentarne, jeśli żaden rząd nie zostanie powołany przed upływem trzymiesięcznego terminu, począwszy od zatwierdzenia wyników wyborów w dniu 9 marca. Spowodowało to powstanie koalicji. W sobotę 8 czerwca partie tworzące blok ACUM (Platforma Godność i Prawda + Partia Akcji i Solidarności) w końcu osiągnęły porozumienie z PSRM. Porozumienie to pozwoliło Sandu na utworzenie rządu, a przewodniczącym parlamentu została liderka frakcji parlamentarnych socjalistów, Zinaida Greceanîi. Było to dzień później niż termin 90 dni przewidziany zgodnie z obowiązującym prawem. Dodon odmówił interwencji w celu rozwiązania parlamentu. Demokratyczna Partia Mołdawii została pominięta, a wiceprzewodniczący parlamentu, Sergiu Sîrbu, złożył wniosek do Trybunału Konstytucyjnego o odsunięcie Dodona od pełnionych obowiązków za odmowę rozwiązania parlamentu. Sąd w niedzielę 9 czerwca zgodził się na wniosek, odwołując Dodona i mianując Filipa p.o. prezydenta. Filip rozwiązał parlament i ogłosił, że przedterminowe wybory odbędą się 6 września. 
Koalicja "ACUM-PSRM" nazywała decyzję Filipa nielegalną. 8 czerwca zwolennicy PDM zaczęli instalować namioty w Kiszyniowie.
11 czerwca dobiegło końca tymczasowe zawieszenie prezydenta. Dodon zwołał Najwyższą Radę Bezpieczeństwa i anulował dekret o rozwiązaniu parlamentu, potępiając „uzurpację władzy” przez Filipa.
14 czerwca do dymisji podał się Pavel Filip jako powód swojej decyzji podając presję wywieraną na jego administrację: „Nasza rezygnacja nie odblokowuje procesu prawnego, ponieważ kryzys konstytucyjny trwa nadal”, powiedział. Odchodząc z urzędu zażądał przeprowadzenia przedterminowych wyborów i odmówił uznania rządu Sandu za legalny. Sandu wezwała Partię Demokratyczną Mołdawii do wycofania swoich zwolenników otaczających budynki rządowe i zaprzestania protestów.

</doc>
<doc id="4559540" url="https://pl.wikipedia.org/wiki?curid=4559540" title="Cieśnina Irago">
Cieśnina Irago



</doc>
<doc id="4559549" url="https://pl.wikipedia.org/wiki?curid=4559549" title="Alicja Panek-Piętkowska">
Alicja Panek-Piętkowska

Alicja Barbara Panek-Piętkowska (ur. 23 września 1956 w Pęczniewie) – profesor sztuk muzycznych, profesor zwyczajny Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi, specjalistka w zakresie wokalistyki.
Życiorys.
Jest absolwentką XIII Liceum Ogólnokształcącego im. Marii Piotrowiczowej w Łodzi (1975) i Akademii Muzycznej im. Ignacego Jana Paderewskiego w Poznaniu (1985), była uczennicą Ireny Winiarskiej w klasie wokalistyki. W latach 1985–1990 była solistką Opery Bałtyckiej, w 1990 została solistką Teatru Wielkiego w Łodzi. Od 1994 pracuje równocześnie w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi. W 1997 otrzymała stopień naukowy doktora, w 2001 stopień naukowy doktora habilitowanego w Akademii Muzycznej im. Grażyny i Kiejstuta Bacewiczów w Łodzi.
W 2004 nadano jej tytuł profesora sztuk muzycznych.
Została profesorem zwyczajnym w Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi w Wydziale Aktorskim.
W 2019 została członkiem Rady Doskonałości Naukowej I kadencji w dyscyplinie sztuki teatralne i filmowe.
W 2016 została odznaczona Srebrnym Krzyżem Zasługi.

</doc>
<doc id="4559550" url="https://pl.wikipedia.org/wiki?curid=4559550" title="Nokia 8250">
Nokia 8250

Nokia 8250 – telefon komórkowy firmy Nokia, który miał premierę w 2000 roku. Wyposażony jest w gry, kompozytor oraz podczerwień. Pamięć książki telefonicznej wynosi 250 kontaktów.

</doc>
<doc id="4559563" url="https://pl.wikipedia.org/wiki?curid=4559563" title="Rzeszowskie Towarzystwo Fotograficzne">
Rzeszowskie Towarzystwo Fotograficzne

Rzeszowskie Towarzystwo Fotograficzne – stowarzyszenie fotograficzne, istniejące w latach 1965–1995, utworzone na bazie rzeszowskiego oddziału Polskiego Towarzystwa Fotograficznego, istniejącego w latach 1952–1958. Członek zbiorowy Federacji Amatorskich Stowarzyszeń Fotograficznych w Polsce, istniejącej w latach 1961–1989.
Historia.
Rzeszowskie Towarzystwo Fotograficzne zarejestrowano 27 sierpnia 1965 roku, na mocy decyzji Urzędu Spraw Wewnętrznych Wojewódzkiej Rady Narodowej w Rzeszowie. Pierwszym prezesem Zarządu RzTF został wybrany Zdzisław Postępski (kadencja na lata 1965–1967). Od 1969 roku Rzeszowskie Towarzystwo Fotograficzne dysponowało własnym lokalem, położonym przy ulicy Kościuszki – od 1974 roku nowym lokalem z własną przestrzenią wystawienniczą, położonym przy ulicy 3 maja (w Rzeszowie). W latach 1976–1977 RZTF było organizatorem konkursu fotograficznego o zasięgu ogólnokrajowym "Dziecko", przemianowanego w 1978 roku na "Ogólnopolskie Biennale Fotografii Artystycznej Dziecko". Biennale organizowano do 1987 roku. 
Rzeszowskie Towarzystwo Fotograficzne za działalność na niwie fotografii, upowszechnianie fotografii oraz propagowanie miasta Rzeszowa, było wielokrotnie wyróżniane (m.in. przez Ministerstwo Kultury i Sztuki – w latach 1966, 1982, 1989; przez Federację Amatorskich Stowarzyszeń Fotograficznych w Polsce – w latach 1985, 1986; przez Związek Polskich Artystów Fotografików – w 1989 roku).
Działalność.
Działalności Rzeszowskiego Towarzystwa Fotograficznego miała na celu kontynuację rozwoju ruchu fotograficznego zapoczątkowanego w latach 50. XX wieku przez rzeszowski oddział Polskiego Towarzystwa Fotograficznego. W latach wzmożonej aktywności RzTF (1980–1993) – stowarzyszenie liczyło około 70 członków, którzy aktywnie uczestniczyli w wielu krajowych i międzynarodowych konkursach fotograficznych w Polsce i za granicą, zdobywając wiele akceptacji, medali, nagród, wyróżnień, dyplomów, listów gratulacyjnych. Prezentowali swoje zdjęcia na wielu wystawach fotograficznych; indywidualnych, zbiorowych, poplenerowych; krajowych i międzynarodowych oraz pokonkursowych w Polsce i za granicą (m.in. w Rio de Janeiro – Brazylia 1987; Kopenhaga – Dania 1981; Gijon – Hiszpania 1984; Reus­ – Hiszpania 1981, 1982, 1983, 1985; Zagrzeb – Jugosławia 1981; Silves – Portugalia 1983; San Marino 1985; Ndola – Zambia 1978, 1979; Singapur 1979; Warszawa 1974, 1976, 1980, 1984, Łódź 1984; Poznań 1978, 1980, 1982, 1983, 1984). 
Szczególnie aktywnymi członkami RzTF byli m.in. Irena Gałuszka, Jerzy Jawczak, Krzysztof Neuberg, Zdzisław Postępski, Jacek Stankiewicz, Janusz Witowicz, Jerzy Wygoda, Jerzy Żak. Kilkoro członków Rzeszowskiego Towarzystwa Fotograficznego zostało przyjętych w poczet członków Związku Polskich Artystów Fotografików oraz Fotoklubu Rzeczypospolitej Polskiej Stowarzyszenia Twórców. Od 1983 roku Rzeszowskie Towarzystwo Fotograficzne współpracowało ze Związkiem Polskim Nowej Południowej Walii, w Maitland (Australia) – co zaowocowało autorskimi i zbiorowymi wystawami fotograficznymi członków RzTF, w Maitland oraz w Brisbane. 
W 1995 roku Rzeszowskie Towarzystwo Fotograficzne zakończyło działalność.
Prezesi Zarządu RzTF.
Źródło.
Członkowie RzTF w ZPAF.
Źródło.
Członkowie RzTF w Fotoklubie RP.
Źródło.

</doc>
<doc id="4559565" url="https://pl.wikipedia.org/wiki?curid=4559565" title="Nokia 8890">
Nokia 8890

Nokia 8890 – telefon komórkowy firmy Nokia, wydany na rynek w 2000 roku. Pamięć książki telefonicznej wynosi 250 kontaktów.

</doc>
<doc id="4559572" url="https://pl.wikipedia.org/wiki?curid=4559572" title="Pierre Bovet">
Pierre Bovet

Pierre Bovet (ur. 5 czerwca 1878 w Grandchamp, zm. 2 grudnia 1965 w Boudry) – szwajcarski pedagog i psychiatra.
Życiorys.
Studiował w Neuchâtel oraz w Genewie. Doktoryzował się w 1902, a od 1903 do 1912 nauczał filozofii w Neuchâtel. W 1920 został mianowany profesorem nauk pedagogicznych i pedagogiki eksperymentalnej na Wydziale Sztuki Uniwersytetu w Genewie. W 1913 Edouard Claparède mianował go kierownikiem Instytutu Jeana-Jacquesa Rousseau (fr. "Institut Jean-Jacques Rousseau") w Genewie. Piastował tę funkcję do 1944. Odegrał też ważną rolę w rozwoju edukacji i był jednym z założycieli Międzynarodowego Biura Oświaty. Został jego dyrektorem w 1925 i piastował to stanowisko do 1929.
Działalność.
Bovet jest postrzegany jako znacząca postać w międzynarodowym ruchu na rzecz reform w edukacji (Liga na rzecz Nowej Edukacji). Poza licznymi artykułami naukowymi opublikował też książki:
Pozostawał pod wpływem psychoanalizy i pojmował wychowanie jako sublimację instynktów, w szczególności zaś instynktu walki.

</doc>
<doc id="4559574" url="https://pl.wikipedia.org/wiki?curid=4559574" title="Nokia 1260">
Nokia 1260

Nokia 1260 – telefon komórkowy firmy Nokia, wydany na rynek w 2002 roku. Pamięć książki telefonicznej wynosi 200 kontaktów.

</doc>
<doc id="4559578" url="https://pl.wikipedia.org/wiki?curid=4559578" title="Andrzej Banachowicz">
Andrzej Banachowicz

Andrzej Adam Banachowicz (ur. w 1952 w Nowej Soli) – profesor sztuk plastycznych, profesor zwyczajny Uniwersytetu Artystycznego w Poznaniu i prorektor Akademii Sztuk Pięknych w Poznaniu, specjalność: tkanina artystyczna.
Życiorys.
W 1978 ukończył na Państwowej Wyższej Szkole Sztuk Plastycznych w Poznaniu studia na kierunku projektowanie plastyczne. W 1988 uzyskał w Państwowej Szkole Sztuk Plastycznych w Łodzi stopień doktora sztuk plastycznych w dyscyplinie sztuki plastyczne specjalność tkanina artystyczna. Tam też otrzymał w 1991 stopień doktora habilitowanego sztuk plastycznych dyscyplina: sztuki projektowe. W 1997 nadano mu tytuł profesora sztuk plastycznych. Do głównych zainteresowań A. A. Banachowicza należy tworzenie w dziedzinie szeroko pojętej tkaniny artystycznej oraz obiektach z blachy, gliny, granitu, skorup, ceramiki, szkła, autocytatu gobelinowego w technice transfiguracji nowych mediów, druku cyfrowego.
Został profesorem zwyczajnym Uniwersytetu Artystycznego w Poznaniu w Katedrze Rzeźby i Działań Przestrzennych.
Inne zajmowane stanowiska:

</doc>
<doc id="4559580" url="https://pl.wikipedia.org/wiki?curid=4559580" title="Marta Śniady">
Marta Śniady

Marta Śniady (ur. 2 lutego 1986 w Pabianicach) – polska kompozytorka i teoretyk muzyki.
Życiorys.
Ukończyła studia w Akademii Muzycznej w Łodzi: z wyróżnieniem kompozycję w klasie Bronisława Kazimierza Przybylskiego (2010) oraz teorię muzyki pod kierunkiem Ewy Kowalskiej-Zając (2011). Studiowała także muzykę elektroniczną pod kierunkiem Krzysztofa Knittla. Ukończyła Podyplomowe Studia Muzyki Filmowej, Komputerowej i Twórczości Audiowizualnej w Łodzi. Brała udział w kursie kompozytorskim SYNTHESIS w Radziejowicach (2013) oraz w kursach prowadzonych m.in. przez Marka Chołoniewskiego, Grażynę Pstrokońską-Nawratil i Jennifer Walshe. Obecnie (2019) pracuje na stanowisku doktora w Akademii Muzycznej w Łodzi. W 2016 roku rozpoczęła podyplomowe studia pod kierunkiem Simona Steen-Andersena i Nielsa Rønsholdta w Królewskiej Akademii Muzycznej w Aarhus.
Od 2017 roku członkini zarządu festiwalu Warszawska Jesień. W swojej twórczości kompozytorskiej łączy muzykę z innymi dziedzinami sztuki. Współpracowała m.in. z zespołami: Ensemble Garage, Kwartludium, ElletroVoce, Spółdzielnia Muzyczna Contemporary Ensemble. Jej twórczość była częścią repertuaru przedstawiającego współczesnych kompozytorów polskich na festiwalu Sacrum Profanum w 2018.
Współpracowała z „Dziennikiem Łódzkim” jako recenzentka muzyczna (2009–2014); jej teksty publikowano także w czasopiśmie „Glissando”.

</doc>
<doc id="4559603" url="https://pl.wikipedia.org/wiki?curid=4559603" title="R.J. Palacio">
R.J. Palacio

R.J. Palacio, właśc. Raquel Jaramillo (ur. 13 lipca 1963 w Nowym Jorku) – amerykańska pisarka i graficzka.
Jest autorką kilku powieści dla dzieci, w tym bestsellera "Cudowny chłopak" (2012), którego światowa sprzedaż przekroczyła 5 milionów egzemplarzy. Według amerykańskiego dziennika „The New York Times” wielu uznało tę pozycję za powieść, która zapoczątkowała światowy trend uczenia dzieci bycia życzliwym. Książka została zekranizowana pod tym samym tytułem (2017). Palacio była jednym z pełnomocników producenta filmu.
Palacio urodziła się w rodzinie imigrantów z Kolumbii. Mieszka w Brooklynie, okręgu Nowego Jorku, wraz z mężem Russelem oraz dwoma synami - Calebem i Josephem.

</doc>
<doc id="4559604" url="https://pl.wikipedia.org/wiki?curid=4559604" title="Rumuńska Liga Koszykówki Kobiet">
Rumuńska Liga Koszykówki Kobiet

Rumuńska Liga Koszykówki Kobiet (rum. Liga Națională - baschet feminin, wcześnie Divizia A) – najwyższa klasa żeńskich rozgrywek koszykarskich w Rumunii, powstała w 1950.
W 2013 mistrzynie Rumuni po raz pierwszy od 1997 wystąpiły w rozgrywkach Euroligi.

</doc>
<doc id="4559606" url="https://pl.wikipedia.org/wiki?curid=4559606" title="Katedra w Bielli">
Katedra w Bielli

Katedra w Bielli – kościół katolicki w mieście Biella w rejonie Piemontu w północnych Włoszech, od 1772 katedra.
Historia i architektura.
Pierwsza świątynia wzniesiona w miejscu obecnej katedry była XI-wiecznym kościołem drewnianym. Kościół murowany pw. Matki Bożej Większej, wybudowany w 1402 roku, został wzniesiony w dowód wdzięczności mieszkańców za przeżycie zarazy, która nawiedziła te tereny na przełomie XIV i XV wieku.
Wraz z powstaniem diecezji Biella w 1772 roku, kościół uzyskał rangę kościoła katedralnego. Świątynia, za sprawą architekta Ignazio Antonio Giulio, została wówczas przebudowana w stylu neogotyckim. W 1803 roku podczas kolejnych prac dobudowano dwie nawy boczne oraz kaplice boczne, zakrystię i salę kapitulną. W 1784 wydzielono prezbiterium, którego projektantem był Giovannino Galliariego. W 1806 roku katedra zyskała wezwanie świętego Szczepana.
Obok katedry znajduje się romańskie baptysterium świętego Jana Chrzciciela. Jest to niezbyt duży, kwadratowy budynek z półkolistymi apsydami po każdej stronie. W centralnej części zwieńczony jest ośmiobocznym bębnem zakończony latarnią o kwadratowej podstawie. Wnętrze budowli obecnie jest proste i pozbawione jakichkolwiek ozdób czy malowideł: w średniowieczu ściany pokryte były freskami, a niektóre z nich fragmentarycznie zachowały się do dnia dzisiejszego, w tym Madonna z Dzieciątkiem.

</doc>
<doc id="4559607" url="https://pl.wikipedia.org/wiki?curid=4559607" title="Pillow Book">
Pillow Book

Pillow Book (ang. "The Pillow Book") – dramat filmowy z 1996 roku w reżyserii Petera Greenawaya, zrealizowany w międzynarodowej koprodukcji. 
Zarys fabuły.
Tematem "The Pillow Book" są losy dziewczyny Nagiko (Vivian Wu), która w trakcie dzieciństwa spostrzegła ukradkiem, jak jej ojciec świadczył usługi seksualne swojemu pracodawcy. Nagiko postanawia zemścić się na owym pracodawcy. Przedtem wdaje się w liczne romanse z mężczyznami, którym nakazuje, by malowali jej ciało kaligraficznym pismem, tak jak jej rodzice robili przed laty. Uzupełnienie fabuły "Pillow Book" stanowią cytaty z "Zapisków spod wezgłowia" Sei Shōnagon, których treść pokrywa się z losami Nagiko.
Odbiór.
"Pillow Book" spotkała się z pozytywnymi recenzjami krytyków; Keith Phipps z A.V. Club stwierdził, że po wyjątkowo mrocznym "Dzieciątku z Macon" Greenaway „nakręcił zaskakująco ludzki, satysfakcjonujący film”. Jak pisał Richard Corliss na łamach „Time”, film składa się z „historii wewnątrz historii, obrazów wewnątrz obrazów [...]. Seks jest sztuką wizualną, twierdzi Greenaway, a pisanie jest sprawą życia i śmierci”.

</doc>
<doc id="4559610" url="https://pl.wikipedia.org/wiki?curid=4559610" title="Krzysztof Ciebiada">
Krzysztof Ciebiada

Krzysztof Ciebiada (ur. 26 stycznia 1968 w Pabianicach) – polski polityk, samorządowiec i przedsiębiorca, w latach 2015–2019 wiceprzewodniczący sejmiku łódzkiego, w 2019 poseł na Sejm VIII kadencji.
Życiorys.
Ukończył technikum samochodowe. Później zdał egzamin maturalny, a w 2019 na Akademii Polonijnej w Częstochowie ukończył studia licencjackie na kierunku prawo w biznesie. Kwestia nieujawnienia szczegółów jego wykształcenia stała się przedmiotem skargi dziennikarzy do WSA w Łodzi. Prowadził z żoną własne przedsiębiorstwo produkcyjno-usługowe. Od 2014 do 2016 pozostawał wicedyrektorem ds. innowacji w Zakładzie Energetyki Cieplnej w Pabianicach. W 2016 został pracownikiem łódzkiego oddziału PGE (jako koordynator ds. sprzedaży energii samorządom), zasiadł też w radzie programowej Radia Łódź.
W 2008 związał się z Prawem i Sprawiedliwością. Zasiadł w radzie politycznej partii, został członkiem zarządu okręgowego, przewodniczącym struktur w Pabianicach i pełnomocnikiem na powiat łaski. W 2011 kandydował w wyborach do Senatu w okręgu nr 26 – zajął drugie miejsce z poparciem 31,6% głosujących. W 2014 ubiegał się o stanowisko prezydenta Pabianic. Wygrał pierwszą turę, ale w drugiej uzyskał 36,9% poparcia i przegrał z Grzegorzem Mackiewiczem. Zdobył wówczas natomiast mandat radnego sejmiku łódzkiego.
W 2015 bez powodzenia kandydował z siódmego miejsca listy PiS do Sejmu w okręgu sieradzkim. Otrzymał 6381 głosów i zajął dziewiąte miejsce wśród kandydatów swojej partii, której przypadło w tym okręgu siedem miejsc w Sejmie. W listopadzie 2015 został wiceprzewodniczącym sejmiku łódzkiego (w miejsce Joanny Kopcińskiej), zachował tę funkcję w 2018 po uprzedniej reelekcji do tego gremium. W 2019 uzyskał możliwość objęcia mandatu posła w miejsce wybranego do Europarlamentu Witolda Waszczykowskiego, na co wyraził zgodę. Złożył ślubowanie 12 czerwca 2019 . W wyborach w tym samym roku nie uzyskał poselskiej reelekcji.
Życie prywatne.
Mieszka w Pabianicach. Żonaty z Dorotą, ma dwie córki.

</doc>
<doc id="4559611" url="https://pl.wikipedia.org/wiki?curid=4559611" title="Słownictwo neutralne">
Słownictwo neutralne

Słownictwo neutralne, leksyka neutralna – warstwa słów pozbawionych wyraźnego nacechowania stylistycznego. Tworzą ją wyrazy, których nie da się przyporządkować konkretnemu wariantowi stylistycznemu języka. Zaliczają się do nich: nazwy osób i rzeczy pozbawione odcieni stylistycznych ("stół", "książka", "dziecko"), niektóre czasowniki ("prać", "nieść", "widzieć"), liczebniki ("osiem", "dziewięć") i przysłówki ("wieczorem", "zawsze").

</doc>
<doc id="4559616" url="https://pl.wikipedia.org/wiki?curid=4559616" title="Halowe Mistrzostwa Europy w Lekkoatletyce 1972 – trójskok mężczyzn">
Halowe Mistrzostwa Europy w Lekkoatletyce 1972 – trójskok mężczyzn

Trójskok mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palais des Sports w Grenoble. Rozegrano od razu finał 11 marca 1972. Zwyciężył reprezentant Związku Radzieckiego Wiktor Saniejew, który tym samym obronił tytuł zdobyty na poprzednich mistrzostwach. Skokiem na odległość 16,97 m ustanowił nieoficjalny halowy rekord świata.
Rezultaty.
Rozegrano od razu finał, w którym wzięło udział 11 skoczków.
Opracowano na podstawie materiału źródłowego.

</doc>
<doc id="4559630" url="https://pl.wikipedia.org/wiki?curid=4559630" title="Halowe Mistrzostwa Europy w Lekkoatletyce 1972 – pchnięcie kulą mężczyzn">
Halowe Mistrzostwa Europy w Lekkoatletyce 1972 – pchnięcie kulą mężczyzn

Pchnięcie kulą mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palais des Sports w Grenoble. Rozegrano od razu finał 12 marca 1972. Zwyciężył reprezentant Niemieckiej Republiki Demokratycznej Hartmut Briesenick, który tym samym obronił tytuł zdobyty na poprzednich mistrzostwach. Pchnięciem na odległość 20,67 m ustanowił nieoficjalny halowy rekord Europy.
Rezultaty.
Rozegrano od razu finał, w którym wzięło udział 10 miotaczy.
Opracowano na podstawie materiału źródłowego.

</doc>
<doc id="4559634" url="https://pl.wikipedia.org/wiki?curid=4559634" title="Mislav Kolakušić">
Mislav Kolakušić

Mislav Kolakušić (ur. 15 września 1969 w Zagrzebiu) – chorwacki prawnik i polityk, sędzia sądu gospodarczego w Zagrzebiu, deputowany do Parlamentu Europejskiego IX kadencji.
Życiorys.
W 1997 został absolwentem prawa na Uniwersytecie w Zagrzebiu. Odbył aplikację sądową, pracował m.in. w sądownictwie administracyjnym. W latach 2009–2011 pełnił funkcję rzecznika Apelacyjnego Sądu Administracyjnego Republiki Chorwacji. W latach 2006–2011 był przewodniczącym jednego ze stowarzyszeń branżowych skupiających pracowników wymiaru sprawiedliwości. W 2011 przeszedł do orzekania w sądzie gospodarczym w Zagrzebiu.
Zyskał rozpoznawalność swoimi wystąpieniami przy różnych postępowaniach, krytykował publicznie obowiązujące przepisy prawa i propozycje ich zmian (m.in. dotyczące egzekucji). Jego publiczne oświadczenia i wypowiedzi przyniosły mu w społeczeństwie pewną popularność i sympatię. Jednocześnie pojawiły się wobec niego zarzuty politycznego charakteru działalności i podawania niesprawdzonych informacji. W 2017 był w gronie kandydatów do Sądu Konstytucyjnego, jednak nie został wybrany.
Zaangażował się w działalność polityczną, w 2019 zarejestrował sygnowaną własnym nazwiskiem listę wyborczą do Europarlamentu. Kampanię wyborczą oparł na hasłach zwalczania korupcji. W głosowaniu jego lista uzyskała 7,9% głosów, co pozwoliło jej liderowi uzyskać mandat posła do Parlamentu Europejskiego IX kadencji. Zadeklarował też kandydowanie w kolejnych wyborach na urząd prezydenta Chorwacji. W pierwszej turze tych wyborów z grudnia 2019 zajął 4. miejsce z wynikiem 5,9% głosów.

</doc>
<doc id="4559644" url="https://pl.wikipedia.org/wiki?curid=4559644" title="Miami Air International">
Miami Air International

Miami Air International – amerykańskie czarterowe linie lotnicze z siedzibą w Miami. Specjalizują się w czarterowych lotach pasażerskich oraz wynajmie samolotów w formule ACMI (samolot, załoga, obsługa techniczna i ubezpieczenie). 
Flota.
W czerwcu 2019 r. Miami Air International posiadało 6 samolotów. Średni wiek floty wynosi 14 lat.

</doc>
<doc id="4559645" url="https://pl.wikipedia.org/wiki?curid=4559645" title="Kontrakt na różnice kursowe">
Kontrakt na różnice kursowe



</doc>
<doc id="4559662" url="https://pl.wikipedia.org/wiki?curid=4559662" title="Halowe Mistrzostwa Europy w Lekkoatletyce 1972 – skok w dal kobiet">
Halowe Mistrzostwa Europy w Lekkoatletyce 1972 – skok w dal kobiet

Skok w dal kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w hali Palais des Sports w Grenoble. Rozegrano od razu finał 12 marca 1972. Zwyciężyła reprezentantka Republiki Federalnej Niemiec Brigitte Roesen. Tytułu zdobytego na poprzednich mistrzostwach nie broniła Heide Rosendahl z RFN.
Rezultaty.
Rozegrano od razu finał, w którym wzięło udział 10 zawodniczek.
Opracowano na podstawie materiału źródłowego.

</doc>
<doc id="4559680" url="https://pl.wikipedia.org/wiki?curid=4559680" title="Cetiozaurysk">
Cetiozaurysk

Cetiozaurysk ("Cetiosauriscus") – rodzaj wymarłego dinozaura, zauropoda żyjącego między 166 a 164 milionów lat temu (kelowej, jura środkowa) na terenach dzisiejszej Anglii. Był to czworonożny roślinożerca o umiarkowanie – jak na zauropoda – długim ogonie i dłuższych przednich łapach, dorównujących tylnym. Jego długość szacuje się na 15 m, a masę na od 4 do 10 ton.
Jedyna znana skamieniałość obejmuje większość tylnej połowy szkieletu wraz z zadnią kończyną (NHMUK R3078). Znaleziona została w Cambridgeshire w ostatniej dekadzie XIX wieku i opisana przez Woodwarda w 1905 jako nowy okaz gatunku cetiozaura "Cetiosaurus leedsi". Jednak w 1927 Friedrich von Huene przeniósł to znalezisko do nowego rodzaju, któremu nadał nazwę "Cetiosauriscus", co oznacza „podobny do cetiozaura”. "Cetiosauriscus leedsi" zaliczony został do zauropodów, a w ich obrębie do rodziny diplodoków – na podstawie podobieństw w budowie ogona i stopy. W 1980 Alan Charig nadał temu gatunkowi nazwę Cetiosauriscus stewarti. Dinozaura tego uznawano początkowo za najstarszego potwierdzonego przedstawiciela diplodoków, ale analiza filogenetyczna z 2003 zaliczyła gatunek do Mamenchisauridae. Kolejne badania z 2005 i 2015 dostarczyły podobnych wniosków – te ostatnie umieściły go poza neozauropodami, choć nie wśród Mamenchisauridae.
"Cetiosauriscus" znaleziony został w osadach morskich formacji Oxford Clay wśród szczątków wielu różnych grup bezkręgowców, ichtiozaurów, plezjozaurow i krokodyli, a także pojedynczego pterozaura i zróżnicowanych dinozaurów: ankylozaura "Sarcolestes", stegozaurów leksowizaura i "Loricatosaurus", ornitopoda "Callovosaurus", jak też nienazwanych szczątków. Z tej samej formacji znane są skamieniałości teropodów eustreptospondyla, "Metriacanthosaurus" i megalozaura, jednak prawdopodobnie nie z tego samego poziomu, co cetiozaurysk.
Historia odkryć.
Tło.
Skamieniałość znana później jako "Cetiosauriscus" została pierwotnie zaliczona do rodzaju cetiozaur. Ten ostatni należy do pierwszych nazwanych zauropodów (opisał go w 1842 paleontolog Richard Owen), jak również do tych o najbardziej skomplikowanej historii z powodu wielu nieuzasadnionych klasyfikacji znalezisk i gatunków. Mają w niej udział prawie wszystkie angielskie okazy zauropodów. Gatunek typowy cetiozaura zmieniał się z czasem z powodu niekompletności pozostałości i znaczenia taksonu. Wiele aspektów anatomii i pokrewieństw tego rodzaju w dalszym ciągu okrywa niepewność. "Cetiosaurus" pierwotnie obejmował gatunki "C. medius", "C. brevis", "C. brachyurus" i "C. longus", żyjące od jury środkowej do kredy wczesnej, pozostawiając po sobie pozostałości w wielu miejscach w Anglii. Żaden z gatunków nie jest jednak w pełni diagnostyczny, a "Cetiosaurus" jest taksonem ważnym historycznie i taksonomicznie. Bardziej kompletne szczątki należą do środkowojurajskiego gatunku "C. oxoniensis" nazwanego przez geologa Johna Phillipsa w 1871 i to właśnie on został nowym gatunkiem typowym. W tej samej publikacji autor nazwał również "C. glymptonensis", lecz jest on mniej kompletny, a jego pewność pozostawia wątpliwość.
Inny angielski takson, "Ornithopsis hulkei", nazwany został w 1870 przez paleontologa Harry'ego Seeleya na podstawie kręgów z wczesnokredowej formacji Wessex, co czyni go młodszym od wcześniejszego gatunku cetiozaura. Seeley unzał "Ornithopsis" za blisko spokrewnionego z cetiozaurem, ale odrębnego z uwagi na wewnętrzną budowę kości. Następny gatunek, "Ornithopsis leedsii", nazwał w 1887 John Hulke dzięki miednicy, kręgom i żebrom zebranym przez Alfreda Leedsa, angielskiego farmera i amatorskiego łowcę skamieniałości, który zebrał liczne skamieniałości w Oxford Clay. "O. leedsii" żył w jurze późnej. Wykazywał podobieństwa do starszego "Cetiosaurus oxoniensis", jako i młodszego "O. hulkei". Opisał go bardziej szczegółowo Seeley w 1889, kiedy to zaliczył "O. hulkei", "C. oxoniensis" i "O. leedsii" do tego samego rodzaju z nazwą "Cetiosaurus". Jednak przyrodnik Richard Lydekker podjął z Seeleyem dysputę przed publikacją pracy Seeleya w 1889, sprzeciwiając się uznaniu "Cetiosaurus" i "Ornithopsis" za ten sam takson. Lydekker zasugerował, że skamieniałości z Wealden (w tym "O. hulkei") należą do "Ornithopsis", a szczątki jurajskie (w tym "O. leedsii" i "C. oxoniensis") do "Cetiosaurus". Lydekker w 1895 zmienił zdanie i umieścił gatunek "O. leedsii" w rodzaju pelorozaur. Zaliczano doń już "P. brevis", znany wcześniej jako "Cetiosaurus brevis"). Stworzył więc nową zbitkę "P. leedsi", którą z kolei zaliczył do rodziny Atlantosauridae. Popełnił zarazem literówkę, usuwając "i" z końca epitetu gatunkowego. Powielało ten błąd potem wielu autorów, choć chodzi po prostu o młodszy synonim pierwotnej nazwy. Klasyfikacji Lydekkera nie wsparli późniejsi autorzy, jak paleontolog Arthur Smith Woodward w 1905, który poparł pogląd Seeleya.
Odkrycie i nazwa.
Skamieniałości znane później jako "Cetiosauriscus stewarti" odkryli w maju 1898 robotnicy pracujący w glinie w okolicy Fletton na południe od Peterborough i na wschód od Great Northern Railway. Zagłębienia w tym obszarze ujawniły bogate w skamieniałości skały osadowe pochodzenia morskiego zwane Oxford Clay, pochodzące ze środkowego keloweju, dziś uznawane za klasyczną formację geologiczną brytyjskiej paleontologii. Skamieniałości zauropoda prawdopodobnie pochodzą z zagłębienia NPBCL Nr 1, najbardziej na północ wysuniętego wyrobiska, w którym pracowała New Peterborough Brick Company Limited i z którego pochodzi najwięcej skamieniałości kręgowców. Odkrycie przyciągnęło uwagę Leedsa, który, po wydobyciu, zabrał okaz do Eyebury, swego domu rodzinnego. W połowie sierpnia, po oczyszczeniu i innych pracach nad okazem, geolog Henry Woodward odwiedził Eyebury i sporządził naturalnej wielkości rysunki szczątków celem prezentacji dla British Association for the Advancement of Science Meeting. Po prezentacji, 17 sierpnia 1898, Henry Woodward wrócił z amerykańskim paleontologiem Marshem, który uznał zauropoda za blisko spokrewnionego z północnoamerykańskim diplodokiem. Alfred Leeds zaoferował okaz British Museum of Natural History (BMNH, obecnie NHMUK) za £250, co przekłada się na wartość £30529 w 2017. NHMUK już wcześniej w 1890 i 1892 kupowało pierwszą i drugą kolekcję Leedsa. Woodward, odpowiadający za zbiory geologiczne muzeum, miał „wielką przyjemność” zarekomendować zarządcom placówki kupno skamieniałości. Handlu dobito 25 lutego 1899, wraz z różnymi innymi szczątkami zakupionymi za £357 (obecna wartość nabywcza £43596). Zauropod Leedsa otrzymał numer BMNH R3078 (obecnie NHMUK R3078). 
Zasobność materiału czyni NHMUK R3078 najbardziej kompletnym okazem zauropoda ze Zjednoczonego Królestwa. Porównywalny z nim jest jedynie Dinozaur z Rutland – cetiozaur odkryty w 1967. Okaz składa się z kończyny przedniej i tylnej oraz kręgosłupa. W przedniej kończynie brakuje ręki, części kości promieniowej i kości łokciowej, podczas gdy w kończynie tylnej nie zachowało się jedynie kilka fragmentów stopy, części kości piszczelowej, strzałkowej i biodrowej. Spośród kręgów poznano cztery fragmenty kręgów grzbietowych, wyrostki kolczyste kości krzyżowej, liczne proksymalne kręgi ogonowe i serię 27 prawie kompletnych kręgów środkowego i dystalnego ogona wraz z połączonymi szewronami. Seria ta nie jest jednak ciągła. Koniec ogona (NHMUK R1967) z tej samej lokalizacji pochodzi prawdopodobnie z innego osobnika, a nawet należy do innego taksonu.
W 1903 szkielet zmontowano podczas jego pobytu w British Museum, dzięki czemu można go było łatwo porównać z innymi zmontowanymi szkieletami zauropodów, pochodzących z Ameryki Północnej. Umieszczono go na wystawie zaraz po odlewie szkieletu diplodoka, wraz z grzbietowymi kręgami NHMUK R1984 i pewnymi izolowanymi zębami kamarazauryda (być może również przypisywanymi "Cetiosauriscus"). Czyni to cetiozauryska pierwszym zauropodem o szkielecie zmontowanym w Zjednoczonym Królestwie.
NHMUK R3078 został w 1905 przypisany przez Arthura Woodwarda do gatunku "Cetiosaurus leedsi", jako że pochodził z tej samej formacji geologicznej, co inny okaz umieszczony w rzeczonym gatunku. Woodward zaklasyfikował doń także kręgi grzbietowe NHMUK R1984 i koniec ogona NHMUK R1967. W 1927 Huene pokrótce opisał anatomię gatunku "C. leedsii", zauważając wiele podobieństw do haplokantozuara. Badacz widział przedmiot swej pracy pomiędzy właściwym cetiozaurem a haplokantozaurem. Dlatego zaproponował dla gatunku nowy rodzaj "Cetiosauriscus". Przeniósł do nowego rodzaju NHMUK R1984–R1988 i NHMUK R3078. Huene oparł tworzoną nazwę rodzajową na cetiozaurze. "Cetiosaurus" oznacza „wielorybi jaszczur”. Dodał do łaciński przyrostek "iscus", oznaczający coś podobnego. Nazwę rodzajową cetiozaurysk tłumaczy się wobec tego jako "podobny do wielorybiego jaszczura".
Paleontolog Alan Charig w 1980 przypisał wspominany wyżej okaz do rodzaju "Cetiosauriscus". Tę klasyfikację NHMUK R1967 uznano za nieprawdopodobną w różnych pracach autorstwa paleontologów takich, jak Friedrich von Huene, Paul Upchurch i Darren Naish. Powodem był brak zachodzenia na siebie fragmentów okazów i niepewna pozycja filogenetyczna.
Kolejne gatunki.
W późniejszym przeglądzie gadziomiednicznych Huene (1932) przeniósł „Ornithopsis” "greppini", nazwany przez siebie w 1922, do rodzaju "Cetiosauriscus". Znany materiał, odkryty w kimerydzkich osadach formacji Reuchenette w Szwajcarii, obejmował kręgi grzbietowe i ogonowe, kości kończyny przedniej i tylnej, części stopy – pochodzące od przynajmniej dwóch osobników. Licząca 53 cm długości kość ramienna przypominała budową swój homolog u "Cetiosauriscus leedsii". Oba te gatunki pierwotnie odróżniono od rodzaju "Cetiosaurus", zwracając uwagę na krótsze kręgi grzbietowe, krótsze przednie kończyny oraz dłuższe tylne. "Cetiosauriscus greppini" różnią od "Cetiosauriscus leedsii" ogonowe wyrostki poprzeczne spłaszczone w kierunku przednio-tylnym z wydatnym skrzydłowatym rozszerzeniem do góry, a także tylne blaszki sterczące do dołu z przednich ogonowych wyrostków poprzecznych. Kość krucza o zaokrąglonym obrysie z karbem poniżej stawu ramiennego, bardzo proste trzony kości ramiennej i udowej, dystalny koniec kości ramiennej o kłykciu przyśrodkowym wyższym od bocznego, bardziej proksymalnie umieszczony krętarz czwarty oraz dłuższa i prostsza kość kulszowa. Cechy te zasugerowały odrębność na poziomie rodzajowym, co poparli Upchurch i John Martin w 2003, David Weishampel ze współpracownikami w 2004 i John Whitlock w 2011, który uznał "C. greppini" za euzauropoda "incertae sedis". Podobieństwa, jak anatomia kręgów ogonowych, zostały użyte przez Christiana Meyera i Basila Thüringa w 2003 do wsparcia umieszczenia tych dwóch gatunków jako odrębnych, ale w tym samym rodzaju. Schwarz i współpracownicy (2020) ustanowili "C. greppini" gatunkiem typowym odrębnego rodzaju "Amanzia".
Gatunek "Cetiosaurus longus", nazwany w 1842 przez Owena, został przeniesiony do rodzaju "Cetiosauriscus" bez komentarza przez specjalizującego się w zauropodach paleontologa Johna Stantona McIntosha w 1990. Materiał odnoszony do tego gatunku nazwany został dzięki grzbietowym i ogonowym kręgom z Portland Stone z Garsington, Oxfordshire, dwom innym kręgom ogonowym z tych samych osadów w okolicy Thame i pojedynczego kręgu i kości śródstopia nazwanym wpierw "Cetiosaurus epioolithicus" (obecnie "nomen nudum"), chociaż materiał z Garsington został stracony po opisie. Jeden z kręgów (OUMNH J13871) może okazać się szyjnym, jako że ma jedną łagodnie wypukłą i jedną wklęsłą powierzchnię stawową. Diagnozowany przez niezwykle wydłużone trzony kręgów, "C. longus" nie jest taksonem diagnostycznym. Jako że brakuje mu cech diagnostycznych cetiozauryska, gatunek powinien być nazywany oryginalną zbitką "Cetiosaurus longus".
"Cetiosaurus glymptonensis", nazwany na podstawie dziewięciu środkowo-dalszych trzonów kręgów ogonowych z formacji Forest Marble z angielskiego Oxfordshire, został przeniesiony do rodzaju "Cetiosauriscus" piórem McIntosha w 1990. Rzeczone kręgi uznano na bardziej wydłużone od należących do "Cetiosaurus oxoniensis", jednak proporcja długości kręgów różni się znacznie w obrębie ogona i różnych taksonów, na przykład apatozaur, "Diplodocus" i "Cetiosauriscus" cechują się podobnie wydłużonymi kręgami ogonowymi. Bardziej proksymalne kręgi ogonowe mają duży grzbiet w dwóch trzecich górnych trzonu, a mniejszy w jednej trzeciej. Grzbiety te przypominają środkowe kręgi ogonowe cetiozauryska, ale brakuje ich w kręgach ogona tej samej wielkości i proporcji, które z powodu tej różnicy Upchurch i Martin w 2003 przenieśli do innego niż cetiozaurysk rodzaju. „Cetiosaurus” "glymptonensis" uznawany jest przez nich za Eusauropoda "incertae sedis", co popierają Weishampel i współpracownicy (2004) oraz Whitlock (2011). Wymaga odrębnej nazwy rodzajowej, jako że ma pojedynczą cechę diagnostyczną – boczne grzbiety.
W 1980 Charig opisał okaz nieokreślonego bliżej Diplodocidae z wczesnokredowej Anglii, dokonując zarazem powtórnego badania holotypu "Cetiosauriscus leedsii" celem porównania ich cech. Potwierdził, że kość biodrowa holotypu "C. leedsi", NHMUK R1988, była zbyt niekompletna, by ją porównywać z także niekompletną kością biodrową opisywanego okazu NHMUK R3078. Z powodu braku zachodzącego materiału przypisanie NHMUK R3078 gatunkowi "Cetiosauriscus leedsii" nie było możliwe do potwierdzenia. Charig nazwał nowy gatunek "Cetiosauriscus stewarti" na podstawie NHMUK R3078. Epitetem gatunkowym uhonorował sir Ronalda Stewarta, szefa London Brick Company, właściciela glinianki, gdzie znaleziono szczątki. Co więcej, Charig uznał "Cetiosauriscus leedsii" i "Cetiosauriscus greppini" za "nomina dubia", uznając "C. stewarti" za jedyny pewny gatunek cetiozauryska. Z powodu niepewności gatunku typowego "C. leedsii" Charig napisał w 1993 petycję do Międzynarodowej Komisji Nomenklatury Zoologicznej, w której wnioskował o uznanie za gatunek typowy dla swego rodzaju "Cetiosauriscus stewarti", takson obejmujący okaz nazwany omawianą nazwą rodzajową przez Huene celem odróżnienia do cetiozaura i taksonomicznie bardziej stabilny. W 1995 zaakceptowano to, czyniąc "Cetiosauriscus stewarti" typem nomenklatorycznym "Cetiosauriscus". Jedyny okaz w sposób pewny zaliczany do "C. stewarti" to jego holotyp NHMUK R3078, ale jest możliwe, że izolowane zęby z Oxford Clay również reprezentują ten takson.
Budowa.
"Cetiosauriscus" był średniej wielkości zauropodem, czworonożnym zwierzęciem o umiarkowanie długim ogonie i względnie długich przednich kończynach, dzięki czemu ramiona trzymał w poziomie bioder. Jego długość szacuje się na 15 m na podstawie znalezionego szkieletu, porównywalnie z szesnastometrowym cetiozaurem i szesnastoipółmetrowym patagozaurem. Masa "Cetiosauriscus" jest mniej pewna, zależy od jego miejsca na drzewie filogenetycznym. Rekonstruowany jako diplodoki, został oszacowany przez Paula w 2010 na 4 tony. Rekonstruowany jako cetiozaur został oszacowany przez tego samego autora w 2016 na 10 ton.
Kręgi.
Kręgi grzbietowe NHMUK R3078 są niekompletne bądź fragmentaryczne. Pojedynczy trzon z przedniej części grzbietu, opistoceliczny, jest mniej więcej tak długi, jak wysoki. Na powierzchniach bocznych widnieją pleurocele po workach powietrznych. Pojedynczy trzon ze środka grzbietu jest trochę mniejszy. Pleurocel ma bardziej wydłużony. Również nie zauważa się wklęsłości brzusznej. Znany jest też kręg z tyłu grzbietu, prawdopodobnie ostatni z kręgów przedkrzyżowych. Zachował się jego cały trzon i większość łuku. Jest znacznie skrócony w porównaniu z pozostałymi kręgami grzbietowymi, choć jest mniej więcej tak samo szeroki przez całą swą wysokość. Ma płytki pleurocel, umiejscowiony wyżej na boku trzonu, znikający na łuku kręgowym. W przeciwieństwie do swego proksymalnego odpowiednika jest w niewielkim tylko stopniu opistoceliczny. Wysoki i wąski cienki pionowy grzebień poniżej przedniego wyrostka łuku ("hyposphene") zapewniał dodatkowe połączenie stawowe, był dobrze wyrażony na łuku. Zachował się także wyrostek kolczysty, spłaszczony i niski, o zwężonym koniuszku, z jedyną dostrzegalną blaszką w postaci "spinopostzygapophyseal lamina" biegnącej w dół do tylnego roku wyrostka, do tylnych wyrostków stawowych. Nie przypominało to stosunków u większości diplodoków, których wyrostki kolczyste zdobiło wiele blaszek. Zachowały się cztery wyrostki kolczyste kości krzyżowej. Trzy z nich tworzą pojedynczą płytkę kostną, a jedynie czwarty zachowuje swą odrębność, jak i u diplodoka.
Spośród czterech znanych kręgów ogonowych dwa najbardziej proksymalne są wysoce fragmentaryczne. Każdy z krótkich, ale szerszych niż wyższych trzonów zachowuje ślady wyrostków poprzecznych, stwierdzonych w przypadku innych kręgów. Są one bardzo niskie w porównaniu z kolejnymi kręgami. Bardzo cienkie wyrostki kolczyste robią się jeszcze cieńsze aż do pojedynczego grzebienia z przodu, zwanego "prespinal lamina", ale na podobieństwo kręgów grzbietowych noszą po dwie "spinopostzygapophyseal laminae". Czwarty z tych kręgów jest najbardziej kompletnym kręgiem proksymalnego ogona. Trzon ma wklęsły z przodu, a płaski z tyłu, a więc amfiplatyczny. W przeciwieństwie do kręgów grzbietowych nie występują pleurocele, a wyrostki poprzeczne zaczynają się w górnej połowie trzonu. Na długość trzon mierzy 10 cm, ma wysokość 27 cm, na szerokość zaś 28 cm. Cały kręg osiąga wysokość 66 cm. Przednie kręgi ogonowe "Cetiosaurus leedsi" okazu NHMUK R1984 bardzo przypominają te "Cetiosauriscus", ale te cetiozauryskowe nie dorównują swym homologom wysokością wyrostków kolczystych, a wyrostkom poprzecznym brak wydatnego grzebienia biegnącego wzdłuż szczytu. Środkowe i dystalne kręgi ogonowe z prawie kompletnej serii 27 kręgów dobrze się zachowały. Te dalsze są nieco bardziej wydłużone od wcześniejszych, jak też nieco bardziej wklęsłe na przedniej powierzchni. W kierunku tylnym trzony stają się coraz mniejsze, a wyrostki poprzeczne również zmniejszają się, by w końcu całkowicie zniknąć, wyrostki kolczyste zaś są coraz krótsze, cieńsze, bardziej pochylone. Siódmy kręg z tej serii przy wysokości 45 cm mierzy 18 cm długości, co czyni go tylko 1 cm dłuższym od kręgu 21 z tej samej serii, osiągającego wysokość 22,5 cm. Cechę wyróżniającą cetiozauryska stanowi obecność wypukłości na szczycie wyrostków kolczystych proksymalnych i środkowych kręgów ogonowych.
Kończyny.
Zachowała się pojedyncza prawa łopatka, wydłużona i wysmukła. Mierzy 96,5 cm długości i 17,5 cm pośrodku, co czyni ją bardzo wąską. Powierzchnia wewnętrzna jest płaska, podczas gdy zewnętrzna – łagodnie wypukła. Nie ma wyrostka na końcu. W pobliżu stawu ramiennego, gdzie łączy się również z kością kruczą, kość staje się cieńsza. Niekompletna kość krucza zachowała się jednak wystarczająco dobrze, by stwierdzić, że jest prostokątna i szersza, niż dłuższa. Kość ramienna mierzy 94 cm długości. Zachowała się w całości z minimalnym tylko zmiażdżeniem. Krótka i korpulentna, nosi wydatną guzowatość naramienną, miejsce przyczepu mięśnia naramiennego, wzdłuż górnej połowy kości. Kształtem kość ramienna przywodzi na myśl skrócenie jej u "Neuquensaurus", choć ogólnie kończyna przednia jest długa, jak u "Diplodocus" i "Cetiosaurus", mierząc 69% długości kości udowej. Dalszy koniec jest pomarszczony, stanowił miejsce przyczepu dużej chrząstki, podobny stan obserwowano u niektórych innych euzauropodów, jak "Amanzia greppini". Kości promieniowa i łokciowa są złamane, ale kompletne. Mierzą 76 cm długości.
Kończyna tylna "Cetiosauriscus" jest o połowę dłuższa od przedniej. Obie kości biodrowe są fragmentaryczne, ale kawałki z przeciwnych stron uzupełniają się wzajemnie, pozwalając na wiarygodny pogląd na proporcje kompletnej kości. Na długość mierzy ona 102 cm. Ma długą i wysmukłą szypułkę łonową. Proporcjonalnie niższa, niż u cetiozaura, przypomina proporcjami "Haplocanthosaurus" i późniejsze „Titanosauridae”. Kompletna lewa kość udowa ma zerodowany trzon. Jest bardzo smukła, mierząc 136 cm wysokości, jednak tylko 19,5 cm szerokości pośrodku. Podobnie smukłą budowę kości udowej dzielił cetiozaurysk z "Amphicoelias", "Shunosaurus", "Ligabuesaurus" i jednym z okazów diplodoka, wyprzedzając w tym względzie cetiozaura i większość innych euzauropodów. Ma ona wydatny krętarz czwarty, pozostała część trzonu jest jednak bardzo spłaszczona bocznie. Zachowały się także kość piszczelowa, kość strzałkowa i stopa, jednak są one fragmentaryczne i niepołączone stawowo, co utrudnia porównania. Pionowo ustawiona łydka mierzyła jakieś 80 cm. Stopa przypomina diplodokową i należącą do "Brontosaurus", których pierwszy palec jest duży i zakończony szponem, podczas gdy następne – mniejsze i pozbawione szponów. Najdłuższa jest III kość śródstopia, następne zaś IV, II, V i w końcu I. Ta ostatnia jest z kolei najszersza, szerokość kolejnych kości coraz bardziej maleje.
Systematyka.
"Cetiosauriscus" jako rodzaj został pierwotnie zaliczony przez Huene do rodziny cetiozaurydów i podrodziny Cardiodontidae. Podrodzina ta obejmować miała też rodzaje "Cetiosaurus", "Haplocanthosaurus", "Dystrophaeus", "Elosaurus" i "Rhoetosaurus". Oparto ją na ogólnych, pierwotnych cechach wydłużonych kręgów szyjnych i skróconych grzbietowych, w obu przypadkach opistocelicznych, amficelicznych kręgów ogonowych, dystalnie prętowatych, parzystym mostku i kości biodrowej bez wyrostka zapanewkowego ("postacetabular process"), bardzo szerokiej kości łonowej, szerokiej dystalnej części kości kulszowej, przedniej kończynie znacznie krótszej od tylnej, kości strzałkowej bez przyczepów mięśniowych pośrodku, długich kości śródręcza i krótkich śródstopia. Klasyfikację poprawiono w 1932, kiedy Huene, posiłkując się proporcjami w obrębie przednich i tylnych kończyn, doszedł do wniosku, że "Cetiosauriscus" jest bliższy "Haplocanthosaurus" niż cetiozaurowi w obrębie rodziny. Inne stanowisko zajął w 1956, Alfred Romer, który zsynonimizował "Cetiosauriscus" i "Cetiosaurus". Poglądu tego nie potwierdziły kolejne badania taksonu.
David S. Berman i McIntosh w 1978 umieścili "Cetiosauriscus" w obfitującej w rodzaje rodzinie diplodoków, wraz z "Diplodocus", "Apatosaurus", "Barosaurus", "Mamenchisaurus" "Dicraeosaurus" i "Nemegtosaurus". Jak inni jej przedstawiciele, "Cetiosauriscus" miał skrzydłowate wyrostki poprzeczne, podzielone szewrony z wyrostkami przednimi i tylnymi, biczowaty ogon, kość ramienną długości 2/3 kości udowej, nie miał kości piętowej, z kości śródstopia najdłuższe były III i IV, zaś I miała wyrostek w tylnym dolnym rogu. Klasyfikacja taka czyniłaby znanego z keloweju cetiozauryska najstarszym przedstawicielem tej rodziny, żyjącym miliony lat przed diplodokiem, barozaurem czy apatozaurem. W publikacji nazywającej "Cetiosauriscus stewarti" Charig opisał też szewrony nowego okazu, na jego określenie tworząc nowe słowo "diplodokokształtny" („diplodociform”). Oznacza to, że były dobrze zbudowane i miały podwójne szewrony, jak u diplodoka i jego krewnych, do których zaliczano też mamenchizaura. Z powodu podobnych, diplodokokształtnych szewronów Charig przypisał "Cetiosauriscus" do Diplodocidae wraz z nowym okazem. Pracując nad swym wcześniejszym tekstem, McIntosh (1990) nieśmiało przypisał "Cetiosauriscus" do podrodziny Diplodocinae, której członkowie cechowali się większą liczbą kręgów szyjnych i mniejszą grzbietowych, wysokimi wyrostkami kolczystymi odcinka krzyżowego, krótkimi przednimi kończynami, brakiem kości piętowej, najdłuższymi III i IV kośćmi śródstopia oraz niewielkim wyrostkiem na dalszym końcu I kości śródstopia. Do podrodziny zaliczały się też "Diplodocus", "Barosaurus" i "Apatosaurus". W 2004 pogląd ten poparli bez komentarza Weishampel "et al."
Analizę filogenetyczną cetiozauryska przeprowadzili w 2003 Julia Heathcote i Upchurch, bazując na dwóch najpełniejszych matrycach w tym czasie, Wilsona (2002) i Upchurcha (1995). Żadna z nich nie obejmowała wcześniej tego rodzaju. Dodany do analizy Upchurcha "Cetiosauriscus" okazał się taksonem siostrzanym "Tehuelchesaurus" w obrębie grupy zawierającej również "Mamenchisaurus", "Omeisaurus" i "Euhelopus". Miejsce w grupie z "Omeisaurus" i "Mamenchisaurus" znaleziono również przy użyciu matrycy Wilsona. W oparciu o te dwa wyniki Heathcote i Upchurch doszli do wniosku, że "Cetiosauriscus" nie był nie tylko przedstawicielem diplodoków, ale nawet nie należał do diplodokokształtnych. Zamiast tego był bardziej bazalnym zauropodem poza Neosauropoda. Analiza filogentyczna Rauhuta "et al." (2005) pokazała "Cetiosauriscus" w kladzie z "Omeisaurus", klad ten był częścią większej grupy wraz z "Losillasaurus" i "Mamenchisaurus", poza Neosauropoda.
Kladogram wedle Rauhut "et al". 2005 (opisu "Brachytrachelopan"; uproszczono):
Relacje filogenetyczne "Cetiosauriscus" sprawdzili także w 2015 Tschopp "et al." – jako potencjalnego diplodoka. Choć rodzaj zdawał się należeć do Diplodocimorpha wedle jednej z zastosowanych metod, okazał się jednak nie należeć do Neosauropoda. W obu przypadkach "Cetiosauriscus stewarti" tworzył klad z "Barosaurus affinis", wątpliwym gatunkiem znanym jedynie z kości stopy. Tschopp "et al." doszli do wniosku, że "Cetiosauriscus" nie był diplodokiem ani nawet diplodokokształtnym, a wyrzucenie go poza neozauropody zapewnia większa parsymonię niż włączenie we wszystkich analizach do Diplodocoidea. Jako że praca miała za zadanie ustalić pokrewieństwa jedynie wśród Diplodocidae, nie można na jej podstawie poczynić pewniejszych wniosków dotyczących pozycji cetiozauryska. Kladogram wedle Tschopp "et al.":
Paleobiologia.
Paleopatologia.
Seria kręgów ogonowych NHMUK R1967, przypisanych kiedyś cetiozauryskowi, przypomina kręgi ogonowe diplodoka. Są one podwójnie wypukłe, o trzonie długim i cienkim. Obrazują ślady urazu w dwóch miejscach, gdzie widać pozostałości wygojonego złamania. Zmiany zidentyfikowano jako tę samą formę patologii, co znaleziona w ogonie diplodoka. Zasugerowano, że podwójnie wypukłe dalsze kręgi ogonowe zauropodów służyły za wywołujący hałas bicz, cienkie i delikatne nie nadawały się do uderzania. Podatne na urazy stawy czyniły je bezużytecznymi do używania w ten sposób.
Paleoekologia.
"Cetiosauriscus" żył w czasach keloweju, piętra epoki jury środkowej, około 166–164 milionów lat temu. Pojedynczy okaz znany jest z Lower Member formacji Oxford Clay wraz z licznymi innymi rodzajami dinozaurów i wielu innych grup zwierząt, z biozony skamieniałości wskaźnikowej "Kosmoceras jason". Formację Oxford Clay tworzą osady morskie południowej i środkowej Anglii, znane ze świetnej jakości zachowania pewnych skamieniałości i dużej różnorodności taksonów. Osady stanowią ogólnie brązowawoszare mułowce, bogate w materię organiczną obfitą w okruchy pozostałości amonitów i małży, grube na 65 m. Obserwuje się znaczną różnorodność flory, reprezentowaną przez zachowane pyłki i spory. Obecne są nagonasienne i paprotniki, poza tym nieidentyfikowalne kawałki drewna i różnorodny inny materiał roślinny.
Z tej samej sekcji formacji geologicznej znany jest zauropod "Ornithopsis leedsi", jak również stegozaurydy leksowizaur "Lexovisaurus durobrivensis" i lorikatozaur "Loricatosaurus priscus" (być może chodzi o to samo zwierzę), bazalny ankylozaur "Sarcolestes leedsi", ornitopod "Callovosaurus leedsi" i kolejny, nieznany takson ornitopoda. Z dolnej formacji znane są też nieprzypisane węższemu taksonowi dinozaurze jaja. Teropody "Eustreptospondylus" i być może "Megalosaurus" także znane są z tej samej formacji, ale pochodzą z osadów nieco młodszych (Middle Member). Dodatkowo z nieznanego poziomu formacji pochodzi teropod metriakantozaur.
Z osadów morskich znane są setki bezkręgowców, w tym małże, ślimaki, łódkonogi, amonity, Teuthoidea, łodzikowca, otwornice, promieniste, mszywioły, ramienionogi, pierścienice, skorupiaki, małżoraczki, wąsonogi i szkarłupnie. Ryby reprezentują Elasmobranchii, "Chimaera" i Actinopterygii, ichtiozaury – "Ophthalmosaurus", plezjozaury – "Cryptoclidus", "Muraenosaurus", "Tricleidus", "Liopleurodon", "Peloneustes", "Pliosaurus" i "Simolestes", krokodylomorfy – "Metriorhynchus" i "Steneosaurus", pterozaury natomiast ramforynch.

</doc>
<doc id="4559686" url="https://pl.wikipedia.org/wiki?curid=4559686" title="Jerzy Naszkiewicz">
Jerzy Naszkiewicz

Jerzy Kazimierz Naszkiewicz (ur. 22 listopada 1970 w Lisięcicach) – polski polityk, samorządowiec, nauczyciel, działacz społeczny, w 2019 poseł na Sejm VIII kadencji.
Życiorys.
W 1997 ukończył studia z zakresu edukacji technicznej na Wydziale Matematyki, Fizyki i Informatyki Uniwersytetu Opolskiego. Pracował jako nauczyciel informatyki i technologii informacyjnej m.in. w Głubczycach. Został odznaczony Medalem Komisji Edukacji Narodowej. W 2011 zaangażował się w działalność polityczną w ramach Prawa i Sprawiedliwości. Został pełnomocnikiem partii w powiecie głubczyckim, uzyskał mandat radnego tego powiatu w 2014 i 2018. Był organizatorem protestów przeciwko likwidacji lokalnych szkół w powiecie.
W 2011 bez powodzenia kandydował do Sejmu w okręgu opolskim (zdobył 1306 głosów). Ponownie wystartował do Sejmu w 2015, otrzymując 2401 głosów i zajmując ósme miejsce wśród kandydatów PiS (partii przypadły w tym okręgu 4 mandaty). Został później dyrektorem gabinetu i doradcą wojewody opolskiego Adriana Czubaka, odpowiadał za oświatę i zarządzanie kryzysowe. W styczniu 2019 rozpoczął pracę w Zakładach Azotowych Kędzierzyn jako kierownik Biura Komunikacji. W 2019 uzyskał możliwość objęcia mandatu posła w miejsce wybranego do Europarlamentu Patryka Jakiego, na co wyraził zgodę. Złożył ślubowanie 12 czerwca 2019. W Sejmie pracował w Komisji Kultury i Środków Przekazu oraz w Parlamentarnym Zespole ds. Turystyki, Małej i Średniej Przedsiębiorczości. Przy współpracy m.in. z posłanką Katarzyną Dutkiewicz działał na rzecz przywrócenia ruchu pasażerskiego na trasie kolejowej Racławice Śląskie-Głubczyce-Racibórz. W wyborach w tym samym roku nie został wybrany na kolejną kadencję (otrzymał 3647 głosów). Powrócił do pracy w Zakładach Azotowych Kędzierzyn jako kierownik Biura Komunikacji.
W 2022 został powołany został na wiceprezesa zarządu Wojewódzkiego Funduszu Ochrony Środowiska i Gospodarki Wodnej w Opolu. 

</doc>
<doc id="4559722" url="https://pl.wikipedia.org/wiki?curid=4559722" title="Michał Mazowiecki">
Michał Mazowiecki



</doc>
<doc id="4559723" url="https://pl.wikipedia.org/wiki?curid=4559723" title="Jacek Fischer">
Jacek Fischer

Jacek Fischer (ur. 4 września 1914 w Samborze, zm. 12 stycznia 1977 w Rzeszowie) – polski fotograf. Członek założyciel, członek rzeczywisty i członek Zarządu Rzeszowskiego Towarzystwa Fotograficznego.
Życiorys.
Jacek Fischer związany z podkarpackim środowiskiem fotograficznym, absolwent Wydziału Ogólnego Politechniki Lwowskiej (studia w latach 1932–1934), po ukończeniu szkoły podchorążych w 1936 roku, studiował na Wydziale Prawa i Administracji Uniwersytetu Jagiellońskiego w Krakowie. W 1939 roku (po udziale w kampanii wrześniowej) otworzył zakład fotograficzny w Przemyślu, który prowadził do 1950 roku. W 1957 roku osiedlił się w Rzeszowie, gdzie podjął pracę fotografa w rzeszowskiej Wytwórni Sprzętu Komunikacyjnego. Miejsce szczególne w jego twórczości zajmowała fotografia architektury (m.in. Gdańska, Kłodzka, Jarosławia, Przeworska, Przemyśla, Rzeszowa), fotografia dokumentalna, fotografia pejzażowa, fotografia portretowa, fotografia społeczna. Wiele zdjęć opracowywał w technikach szlachetnych, technikach specjalnych – takich jak grafizacja, guma, izohelia, mikrofotografia, relief, solaryzacja.
W 1965 roku był współzałożycielem Rzeszowskiego Towarzystwa Fotograficznego, w którym (w latach 1967–1972) pełnił funkcję prezesa Zarządu RzTF oraz przez wiele lat funkcję członka Zarządu RzTF. W 1961 roku został laureatem nagrody Ministerstwa Kultury i Sztuki.
Jacek Fischer był autorem i współautorem wielu wystaw fotograficznych; indywidualnych (po raz pierwszy zaprezentował swoją autorską wystawę fotografii w Wojewódzkim Domu Kultury w Rzeszowie – w 1962 roku), zbiorowych oraz pokonkursowych – gdzie jego zdjęcia otrzymały wiele akceptacji, nagród, wyróżnień, dyplomów, listów gratulacyjnych (m.in. III nagrodę w konkursie "Stare i nowe oblicze ziemi rzeszowskiej w fotografii" – 1961, II nagrodę i wyróżnienie za reportaż "Droga", w konkursie "Człowiek i jego praca w 20-leciu PRL" – 1964, III nagrodę w konkursie "Stare i nowe oblicze ziemi rzeszowskiej w fotografii" – 1965, III nagrodę w "Rzeszowskich impresjach fotograficznych" – 1967, III nagrodę w Ogólnopolskim Konkursie Fotograficznym "Rok Ochrony Zabytków" – 1967).
Jacek Fischer zmarł 12 stycznia 1977, pochowany na Cmentarzu Wilkowyja w Rzeszowie. W latach 1978, 1987, 2009, 2010 zorganizowano pośmiertne, retrospektywne wystawy fotografii Jacka Fischera. Fotografie Jacka Fischera prezentowano również na ekspozycjach jubileuszowych Rzeszowskiego Towarzystwa Fotograficznego – w latach 1975, 1985.

</doc>
<doc id="4559727" url="https://pl.wikipedia.org/wiki?curid=4559727" title="Brigitte Roesen">
Brigitte Roesen

Brigitte Roesen z domu Krämer (ur. 18 stycznia 1944) – niemiecka lekkoatletka, specjalistka skoku w dal. W czasie swojej kariery reprezentowała Republikę Federalną Niemiec.
Zajęła 7. miejsce w skoku w dal na halowych mistrzostwach Europy w 1971 w Sofii. Na kolejnych halowych mistrzostwach Europy w 1972 w Grenoble zwyciężyła w tej konkurencji, wyprzedzając Metę Antenen ze Szwajcarii i Jarmilę Nygrýnovą z Czechoslowacji. Ustanowiła wówczas swój rekord życiowy w hali skokiem na odległość 6,58 m.
Zdobyła brązowy medal mistrzostw RFN w skoku w dal w 1969, a w hali była wicemistrzynią w tej konkurencji w 1970 i 1972 oraz brązową medalistką w 1969 i 1971.
Rekord życiowy Roesen w skoku w dal na otwartym stadionie wynosił 6,51 m (ustanowiony 11 czerwca 1972 w Bukareszcie).
Startowała w klubie OSC Dortmund.

</doc>
<doc id="4559746" url="https://pl.wikipedia.org/wiki?curid=4559746" title="Rejon żarkowski">
Rejon żarkowski

Rejon żarkowski (ros. Жарковский район) – rejon w Rosji, w obwodzie twerskim, ze stolicą w Żarkowskiju. Leży na Pojezierzu Smoleńskim.
Historia.
Ziemie obecnego rejonu żarkowskiego w latach 1508–1514 i od 1611 do 1667 znajdowały się w województwie smoleńskim, w Rzeczypospolitej Obojga Narodów.

</doc>
<doc id="4559749" url="https://pl.wikipedia.org/wiki?curid=4559749" title="The Co-operative">
The Co-operative



</doc>
<doc id="4559750" url="https://pl.wikipedia.org/wiki?curid=4559750" title="Jerzy Drucki Horski">
Jerzy Drucki Horski

Jerzy Drucki Horski herbu Druck (zginął na początku Moskwie w 1609 roku) – kniaź, wyznawca prawosławia.
Mąż Bohdany, córki Filona Kmity-Czarnobylskiego. 
Poseł na sejm 1596 i 1600 roku z województwa kijowskiego. Obrońca prawosławia, w 1596 roku uczestniczył w antysynodzie brzeskim. Urzędnik grodzki kniazia Michała Wiśnowieckiego w Owruczu. Wziął udział w awanturze Samozwańców.

</doc>
<doc id="4559756" url="https://pl.wikipedia.org/wiki?curid=4559756" title="Holofraza">
Holofraza

Holofraza (z gr. ὅλος „całość” i φράσις „mówienie, wysłowienie”) – słowo pełniące funkcję pełnego syntaktycznie zdania. Holofrazami są np. zdania: "Śnieży". "Grzmi". Charakter holofrazy ma również mowa dzieci we wczesnym stadium rozwoju.
Holofraza przypomina zjawisko inkorporacji, które w wielu językach indiańskich i paleoazjatyckich uniemożliwia odróżnienie słowa od zdania.

</doc>
<doc id="4559758" url="https://pl.wikipedia.org/wiki?curid=4559758" title="Carl Liebermann">
Carl Liebermann

Carl Theodore Liebermann (ur. 23 lutego 1842 w Berlinie, zm. 28 grudnia 1914 tamże) – niemiecki chemik specjalizujący się w chemii organicznej i chemii przemysłowej.
Potwierdził budowę chemiczną alizaryny zaproponowaną przez Pierre’a Jeana Robiqueta i dokonał redukcji tego związku do antracenu.
W 1867 wraz z Carlem Gräbem potwierdził budowę naftalenu według koncepcji zaproponowanej przez Emila Erlenmeyera, zakładającej dwa wspólne atomy węgla w cząsteczce. W 1868 roku opracowali oni metodę syntezy alizaryny z antracenu metodą bromowania (metoda ta nie została wdrożona i nie znalazła zastosowania przemysłowego, ponieważ w 1869 roku Heinrich Caro opracował tańszą syntezę metodą sulfonowania) oraz udowodnili identyczność struktury i właściwości tego barwnika uzyskanego różnymi metodami.
Liebermann opracował metodę identyfikacji obecności fenoli, obecnie znaną jaką metoda Liebermanna bazującej na zaproponowanej przez Liebermana reakcji charakterystycznej dla fenolu (obecnie zwana reakcją Liebermanna). Reakcja ta, została zaadaptowana do wykrywania amin 2-rzędowych, lub określania rzędowości grupy aminowej (reakcja z fenolem), lub do oznaczania nitrozoamin.
Był profesorem na Uniwersytecie Humboldtów w Berlinie (1871–1914, tytuł profesorski uzyskał w 1870).
W 1875 roku zsyntetyzował 2-naftyloaminę, badał się alkaloidy roślinne, odkrył izomerię aldehydu cynamonowego i rozpoczął prace nad syntezą kokainy (związek ten otrzymał dopiero Richard Willstaetter w 1923).

</doc>
<doc id="4559760" url="https://pl.wikipedia.org/wiki?curid=4559760" title="Michał Mazowiecki (ur. 1967)">
Michał Mazowiecki (ur. 1967)

Michał Jan Mazowiecki (ur. 4 lutego 1967 w Warszawie) – polski pracownik administracyjny i polityk, w 2019 poseł na Sejm VIII kadencji. Syn premiera Tadeusza Mazowieckiego, brat dziennikarza Wojciecha Mazowieckiego.
Życiorys.
Urodził się jako najmłodszy z trzech synów działacza opozycyjnego Tadeusza i Ewy z domu Proć. Gdy miał trzy lata, zmarła jego matka. W młodości mieszkał m.in. w Świdrze (podczas nauki szkolnej) i Koszalinie (podczas internowania ojca). Uzyskał wykształcenie średnie policealne, w 2001 został technikiem ekonomistą o specjalności finanse i rachunkowość. Pracował zawodowo m.in. jako kierowca w Trybunale Konstytucyjnym oraz w dziale administracyjnym Naczelnego Sądu Administracyjnego.
W 2015 kandydował do Sejmu w okręgu warszawskim z ostatniego 40. miejsca listy Platformy Obywatelskiej (jako kandydat bezpartyjny). Jego umieszczenie na listach miało być według mediów inicjatywą Andrzeja Halickiego. We wrześniu 2015 zapowiedział wycofanie swej kandydatury, czego ostatecznie jednak skutecznie nie zrobił. W wyborach otrzymał 3111 głosów i zajął pierwsze niemandatowe miejsce. W 2016 zasiadł w radzie politycznej Partii Demokratycznej – demokraci.pl, a po jej przekształceniu w radzie politycznej Unii Europejskich Demokratów. Został także prezesem honorowym związanego z tą partią Stowarzyszenia im. Tadeusza Mazowieckiego. W 2019 przyjął mandat posła w miejsce wybranej do Europarlamentu Ewy Kopacz. 12 czerwca 2019 złożył ślubowanie poselskie, przystępując do klubu parlamentarnego PSL-UED (4 lipca przekształconego w klub PSL-Koalicja Polska). Nie wystartował w kolejnych wyborach w tym samym roku.

</doc>
<doc id="4559761" url="https://pl.wikipedia.org/wiki?curid=4559761" title="Błękitny Jeździec">
Błękitny Jeździec



</doc>
<doc id="4559763" url="https://pl.wikipedia.org/wiki?curid=4559763" title="Chorągwie (herb szlachecki)">
Chorągwie (herb szlachecki)



</doc>
<doc id="4559764" url="https://pl.wikipedia.org/wiki?curid=4559764" title="Wszechwielkie Wojsko Dońskie">
Wszechwielkie Wojsko Dońskie



</doc>
<doc id="4559766" url="https://pl.wikipedia.org/wiki?curid=4559766" title="Krzysztof Kozik">
Krzysztof Kozik



</doc>
<doc id="4559768" url="https://pl.wikipedia.org/wiki?curid=4559768" title="Bełżeccy herbu Jastrzębiec">
Bełżeccy herbu Jastrzębiec

Bełżeccy herbu Jastrzębiec – polska senatorska rodzina szlachecka. 
Bełżeccy, pieczętujący się herbem Jastrzębiec, według Niesieckiego pochodzą od Żakowskich. Nabywszy w XV w. dobra w województwie bełskim, założyli miasto Bełżec, od którego przyjęli nazwisko Bełżecki. Byli rozsiedleni w województwie ruskim i bełskim. Wielu z nich służyło rycersko i pełniło urzędy ziemskie oraz zasiadało w senacie. 

</doc>
<doc id="4559795" url="https://pl.wikipedia.org/wiki?curid=4559795" title="Liga Narodów w Piłce Siatkowej Kobiet 2019 (składy)">
Liga Narodów w Piłce Siatkowej Kobiet 2019 (składy)

Artykuł grupuje składy wszystkich reprezentacji narodowych w piłce siatkowej, które wystąpiły w Lidze Narodów 2019.
Belgia.
Trener: Gert Vande Broek
Asystent: Kris Vansnick
Brazylia.
Trener: Jose Roberto Guimaraes
Asystent: Paulo Barros Junior 
Bułgaria.
Trener: Ivan Petkov
Asystent: Lazar Lazarov 
Chiny.
Trener: Lang Ping
Asystent: An Jiajie
Dominikana.
Trener: Marcos Kwiek
Asystent: Roberto Wagner Rocha Pacheco 
Holandia.
Trener: Jamie Morrison
Asystent: Alessandro Beltrami
Japonia.
Trener: Kumi Nakada
Asystent: Shun Toyokihara
Korea Południowa.
Trener: Stefano Lavarini
Asystent: Sunghyung Kang
Niemcy.
Trener: Felix Koslowski
Asystent: Andreas Vollmer 
Polska.
Trener: Jacek Nawrocki
Asystent: Waldemar Kawka
Rosja.
Trener: Vadim Pankov
Asystent: Aleksander Krasilnikov
Serbia.
Trener: Branko Kovačević
Asystent: -
Stany Zjednoczone.
Trener: Karch Kiraly
Asystent: Luka Slabe
Tajlandia.
Trener: Danai Sriwatcharamethakul
Asystent: Wanna Buakaew
Turcja.
Trener: Giovanni Guidetti
Asystent: Alper Hamurcu
Włochy.
Trener: Davide Mazzanti
Asystent: 

</doc>
<doc id="4559807" url="https://pl.wikipedia.org/wiki?curid=4559807" title="Daniel Giger">
Daniel Giger

Daniel Giger (ur. 13 października 1949 w Bernie) – szwajcarski szermierz, szpadzista. Dwukrotny medalista olimpijski.
W konkursie drużynowym szpadzistów zdobył srebro w 1972 i brąz w 1976. Brał udział w IO 84. Zdobył srebro mistrzostw świata indywidualnie w 1983, ponadto w drużynie: srebro w 1977, 1981 i 1982 oraz brąz w 1970 i 1979.

</doc>
<doc id="4559822" url="https://pl.wikipedia.org/wiki?curid=4559822" title="Verena Rohrer">
Verena Rohrer

Verena Rohrer (ur. 8 kwietnia 1996 r. w Sachseln) – szwajcarska snowboardzistka, specjalizująca się w konkurencji halfpipe, mistrzyni świata juniorów.
Kariera.
Występy na zawodach międzynarodowych rozpoczęła w październiku 2011 roku. Wtedy to zadebiutowała na zawodach z cyklu Pucharu Europy w szwajcarskim Saas-Fee, w których to zajęła 9. lokatę. W marcu 2012 roku po raz pierwszy wystartowała w mistrzostwach świata juniorów w Sierra Nevada, w których była 5. Na tej samej imprezie rozgrywanej rok później w Erzurum zdobyła srebrny medal, ulegając jedynie Francuzce Emmie Bernard. W sierpniu 2013 roku zadebiutowała w zawodach z cyklu Pucharu Świata w nowozelandzkiej Cardonie. Podczas konkursu halfpipe’u uplasowała się na 36. miejscu. Podczas zimowych igrzysk olimpijskich w Soczi była z kolei 27.
W marcu 2014, podczas mistrzostw świata juniorów w Valmalenco zdobyła złoty medal. W styczniu 2015 roku po raz pierwszy pojawiła się na mistrzostwach świata w Kreischbergu podczas których zajęła 9. lokatę. Na kolejnych mistrzostwach, rozgrywanych w Sierra Nevada, w 2017 roku, uplasowała się na 18. pozycji. Rok później, podczas igrzysk w Pjongczangu była 14. W Pucharze Świata pierwsze sukcesy zaczęła odnosić w sezonie 2018/2019. Podczas niego zajęła 3. miejsce w klasyfikacji halfpipe’u, notując przy tym pierwsze podia w karierze w zawodach pucharowych. Były to kolejno 2. miejsce podczas konkursu w Secret Garden oraz 3. w Mammoth Mountain. W tym sezonie wystąpiła również w mistrzostwach świata w Park City, w których to zajęła 6. lokatę.

</doc>
<doc id="4559881" url="https://pl.wikipedia.org/wiki?curid=4559881" title="Michał Mazowiecki (poseł)">
Michał Mazowiecki (poseł)



</doc>
<doc id="4559937" url="https://pl.wikipedia.org/wiki?curid=4559937" title="Dmitrij Barinow">
Dmitrij Barinow

Dmitrij Nikołajewicz Barinow (ros. Дмитрий Николаевич Баринов; ur. 11 września 1996 w Ogudniewie) – rosyjski piłkarz grający na pozycji pomocnika w Lokomotiwie Moskwa.
Kariera klubowa.
Treningi piłkarskie rozpoczął w wieku 9 lat w Spartaku Szczołkowo, gdzie grał przez trzy lata, po czym trafił do Olimpu Friazino, z którego później trafił do Saturna Ramienskoje. W 2013 roku trafił do Lokomotiwu Moskwa. W pierwszej drużynie tego klubu zadebiutował 16 maja 2015 w wygranym 3:0 meczu z Rubinem Kazań. W sezonie 2017/2018 wywalczył ze swoim klubem mistrzostwo Rosji.
Kariera reprezentacyjna.
Młodzieżowy reprezentant Rosji w kadrach od U-17 do U-21. W dorosłej reprezentacji Rosji zadebiutował 8 czerwca 2019 w wygranym 9:0 meczu z San Marino.

</doc>
<doc id="4559955" url="https://pl.wikipedia.org/wiki?curid=4559955" title="Przewłoka (roślina)">
Przewłoka (roślina)

Przewłoka ("Smyrnium" L.) – rodzaj roślin z rodziny selerowatych. Obejmuje 7 gatunków, ale kolejne o problematycznym statusie są opisywane. Rośliny te rosną w zachodniej i południowej Europie, w północnej Afryce i w zachodniej Azji. Najdalej na północ – do północno-zachodniej Francji sięga naturalny zasięg "S. olusatrum". Jako zawleczone i zdziczałe rosną te rośliny poza tym na Wyspach Brytyjskich, w Holandii i na Bermudach. Występują na terenach skalistych, w zaroślach i widnych lasach, często też na przydrożach, zwłaszcza w pobliżu wybrzeży morskich. Kwiaty zapylane są głównie przez muchówki, zwłaszcza z rodzaju "Bibio".
Przewłoka warzywna "S. olusatrum" uprawiana była w starożytności i średniowieczu jako warzywo zimowe, dopóki nie została zastąpiona przez selery zwyczajne w XV wieku. Uznaje się, że do Anglii sprowadzona została przez Rzymian. Ma o tym świadczyć to, że zdziczała wciąż jeszcze utrzymuje się przy ruinach osad rzymskich. Podobnie znajdowana jest przy dawnych klasztorach, przy których była uprawiana jako postne pożywienie. Jadano młode pędy, ogonki liściowe i liście, pąki kwiatowe oraz korzenie tej rośliny. Ceniono ich smak, podobny do selerów, ale nieco ostrzejszy. Roślina cechuje się wysoką zawartością witaminy C, a poza tym ma działanie moczopędne, oczyszczające i przeczyszczające (zwłaszcza korzeń). Przewłoka dziurkowana "S. perfoliatum" uprawiana jest jako roślina ozdobna dla swych oryginalnych liści obrastających łodygę, jasnożółtozielonych w okresie wiosennym.
Systematyka.
W obrębie rodziny selerowatych (baldaszkowatych) "Apiaceae" rodzaj klasyfikowany jest do podrodziny "Apioideae", plemienia "Smyrnieae".

</doc>
<doc id="4559956" url="https://pl.wikipedia.org/wiki?curid=4559956" title="Smyrnium">
Smyrnium



</doc>
<doc id="4559957" url="https://pl.wikipedia.org/wiki?curid=4559957" title="Rejon starodubowski">
Rejon starodubowski

Rejon starodubowski (ros. Стародубский район) – rejon w Rosji, w obwodzie briańskim, ze stolicą w Starodubiu. Od południa graniczy z Ukrainą.
Historia.
Ziemie obecnego rejonu starodubowskiego w latach 1508–1514 i 1611–1667 znajdowały się w województwie smoleńskim, w Rzeczypospolitej Obojga Narodów. W 1618 Starodub został siedzibą powiatu. Od 1667 w granicach Rosji.

</doc>
<doc id="4559958" url="https://pl.wikipedia.org/wiki?curid=4559958" title="Rejon starodubski">
Rejon starodubski



</doc>
<doc id="4559961" url="https://pl.wikipedia.org/wiki?curid=4559961" title="MotherFatherSon">
MotherFatherSon

MotherFatherSon – brytyjski serial telewizyjny (dramatyczny, thriller) wyprodukowany przez BBC Studios oraz BBC Two Films, którego twórcą jest Tom Rob Smith. Serial był emitowany od 6 marca 2019 roku do 24 kwietnia 2019 roku przez BBC Two.
Fabuła.
Serial opowiada o Maksie, biznesmenie, właścicielu bardzo wpływowej firmy medialnej. Od kilku lat żyje on w separacji z żoną, Kathryn, która pracuje w ośrodku dla bezdomnych. Caden, syn Maksa i Kathryn, kierują gazetą, ale prowadzi bardzo rozrywkowy tryb życia, który zaczyna zagrażać imperium ojca.
Produkcja.
Pod koniec sierpnia 2016 roku stacja BBC Two zamówiła serial od Toma Roba Smitha.
W maju 2018 roku ogłoszono, że główne role zagrają: Richard Gere, Helen McCrory i Billy Howle.
W kolejnym miesiącu poinformowano, że Pippa Bennett-Warner, Sinéad Cusack, Joseph Mawle, Paul Ready, Danny Sapani oraz Sarah Lancashire dołączyli do obsady.

</doc>
<doc id="4559964" url="https://pl.wikipedia.org/wiki?curid=4559964" title="Pierrette Herzberger-Fofana">
Pierrette Herzberger-Fofana

Pierrette Gabrielle Herzberger-Fofana (ur. 20 marca 1949 w Bamako) – niemiecka polityk, literaturoznawczyni, wykładowczyni akademicka i działaczka samorządowa, deputowana do Parlamentu Europejskiego IX kadencji.
Życiorys.
Urodziła się jako córka chrześcijanki z Wysp Zielonego Przylądka i muzułmanina z Gwinei. Wychowywała się w Dakarze. Wyjechała na studia do Paryża, gdzie kształciła się w zakresie niemieckiej socjolingwistyki. Później studiowała w Niemczech, uzyskując magisterium z literaturoznawstwa na Universität Trier i doktorat z nauk politycznych na Friedrich-Alexander-Universität Erlangen-Nürnberg. W 1971 osiedliła się w Erlangen, pracowała jako nauczycielka w szkołach średnich i wykładowczyni akademicka. Specjalistka w zakresie literatury afrykańskiej, publikowała prace poświęconej tej tematyce.
Członkini różnych organizacji działających na rzecz imigrantów w Niemczech, m.in. przewodnicząca grupy DaMigra. Wstąpiła do Zielonych, w 2005 zasiadła w radzie miejskiej w Erlangen. W wyborach w 2019 z listy swojego ugrupowania uzyskała mandat eurodeputowanej IX kadencji.

</doc>
<doc id="4559965" url="https://pl.wikipedia.org/wiki?curid=4559965" title="Przewłoka czarna">
Przewłoka czarna



</doc>
<doc id="4559974" url="https://pl.wikipedia.org/wiki?curid=4559974" title="Niklas Nienaß">
Niklas Nienaß

Niklas Nienaß (ur. 14 kwietnia 1992 w Marl) – niemiecki polityk, deputowany do Parlamentu Europejskiego IX kadencji.
Życiorys.
W 2011 ukończył szkołę średnią w Akwizgranie, a w 2018 studia licencjackie na Uniwersytecie w Rostocku. Od 2009 działacz Zielonych i jej młodzieżówki Grüne Jugend w Meklemburgii-Pomorzu Przednim. W 2015 został rzecznikiem jednej z grup roboczych, a w 2018 dołączył do zarządu krajowego partii. W wyborach w 2019 uzyskał mandat eurodeputowanego IX kadencji.
W 2020 objął patronat nad , blogerem i więźniem politycznym z Białorusi.

</doc>
<doc id="4559976" url="https://pl.wikipedia.org/wiki?curid=4559976" title="Ławryn Łozka">
Ławryn Łozka

Ławryn Łozka herbu własnego – podczaszy kijowski w latach 1599-1619, dworzanin królewski, wyznawca prawosławia.
Uczestnik bitwy pod Byczyną w 1588 roku w szeregach stronników Wazy. Poseł na sejm 1597 roku z województwa kijowskiego.

</doc>
<doc id="4559985" url="https://pl.wikipedia.org/wiki?curid=4559985" title="Linia kolejowa nr 342">
Linia kolejowa nr 342

Linia kolejowa nr 342 – jednotorowa linia kolejowa łącząca stacje Jerzmanice-Zdrój ze stacją Leszczyna. Obecnie działa tylko trasa Jerzmanice-Zdrój - Wilcza Góra Bocznica przeznaczona do ruchu towarowego.
Historia.
Została otwarta 15/18 maja 1951 roku. W 1999 roku zamknięto ruch na linii. W latach 1952-59 na linii prowadzono ruch pasażerski.

</doc>
<doc id="4559999" url="https://pl.wikipedia.org/wiki?curid=4559999" title="Kościół Jezusa Chrystusa Odkupiciela w Czechowicach-Dziedzicach">
Kościół Jezusa Chrystusa Odkupiciela w Czechowicach-Dziedzicach

Kościół pw. Jezusa Chrystusa Odkupiciela w Czechowicach-Dziedzicach – kościół zbudowany według projektu Stanisława Niemczyka w latach 1995–1999.
Historia.
Na początku lat 90. XX wieku budynek dawnego kościoła parafialnego okazał się za mały dla wszystkich wiernych. Dawna stolarnia Rozalii i Józefa Wieczerzaków, zbudowana w 1929 roku, a w latach 80. XX wieku zmodernizowana i przystosowana do celów kultu religijnego miała tymczasowy charakter i wymagała znacznego remontu oraz powiększenia. Zdecydowano, że zamiast remontu zostanie wybudowany nowy obiekt.
Projekt kościoła wykonał architekt Stanisław Niemczyk, niegdyś tutejszy parafianin, znany z projektowania oryginalnych budowli sakralnych.
Prace rozpoczęły się w sierpniu 1995. Nowy kościół musiał powstać dokładnie w miejscu starego z powodu małej działki będącej do dyspozycji budowniczych. Równocześnie z budową trwała rozbiórka starego budynku. 5 listopada 1995 biskup Janusz Zimniak poświęcił symboliczny kamień węgielny i plac budowy. 15 września 1996 r. została odprawiona pierwsza msza w kościele w stanie surowym, jedynie zadaszonym. 7 marca 1999 biskup Tadeusz Rakoczy poświęcił nowe dzwony kościelne.
W 29 października 2000 biskup Tadeusz Rakoczy dokonał konsekracji ukończonego kościoła.
Architektura.
Świątynię zaprojektował Stanisław Niemczyk znany z projektowania brył takich świątyń, jak kościół Ducha Świętego w Tychach, kościół pw. św. Franciszka z Asyżu i św. Klary w Tychach czy kościół pw. Miłosierdzia Bożego w Krakowie. Przy projektowaniu i budowie współpracowali architekci Anna Niemczyk-Wojtecka i Robert Wojtecki, wnętrza projektował Stanisław Niemczyk w witraże i polichromię Agnieszka Niemczyk-Janik.
Kościół zbudowany jest z cegieł pochodzących z cegielni z sąsiedniej wsi Bestwina. Cegły układane były przez budowniczych na listewkach do fugowania, według ściśle określonego wzoru, zgodnie z zaleceniami architekta. Do układania wzorów zastosowano także cegielniane odrzuty, przepalone cegły o różnych odcieniach i kształtach, czasem całkiem stopione i przypominające kawałek zastygłej lawy. W stanie surowym pozostawiono betonowe elementy – fundamenty, nadproża, belki stropowe. Różnej wielkości otwory w murze, prześwity, ażury składają się na urozmaiconą dekorację ścian kościoła.
Budynek zaprojektowano na planie trójkąta. Na przedłużeniu najdłuższej ściany znajduje się niewielka absyda. U trzech wierzchołków trójkąta stoją trzy wieże, a miniaturowa czwarta – nad prezbiterium jak rodzaj sygnaturki. Dwie wyższe wieże są jednakowej wysokości i symbolizują minione dwa tysiąclecia chrześcijaństwa. Przez niższą trzecią wieżę wchodzi się do kościoła. Wieża ta ma kształt kopuły, kształtem nawiązująca do tiary, a na jej wierzchołku znajduje się krzyż z pastorału Jana Pawła II. Nazywana jest papieską i symbolizuje wejście w nowe tysiąclecie.

</doc>
<doc id="4560000" url="https://pl.wikipedia.org/wiki?curid=4560000" title="The Order (serial telewizyjny)">
The Order (serial telewizyjny)

The Order – amerykański (dramat, horror) wyprodukowany przez 3 Nomadic Pictures, którego twórcą jest Dennis Heaton. Wszystkie 10 odcinków pierwszej serii zostało udostępnionych 7 marca 2019 roku na platformie Netflix.
Serial opowiada o Jacku Mortonie, który chcąc pomścić zamordowaną matkę, dołącza do sekretnego Bractwa Błękitnej Róży. Morton zostaje wciągnięty w wojnę między wilkołakami a magicznymi potworami.
Produkcja.
18 kwietnia 2018 roku, platforma Netflix zamówiła pierwszy sezon serialu. 28 marca 2019 roku, platforma Netflix przedłużyła serial o drugi sezon.

</doc>
<doc id="4560001" url="https://pl.wikipedia.org/wiki?curid=4560001" title="Helmut Geuking">
Helmut Geuking

Helmut Geuking (ur. 16 stycznia 1964 w Coesfeld) – niemiecki polityk, przedsiębiorca i urzędnik służby więziennej, przewodniczący Niemieckiej Partii Rodzin, deputowany do Parlamentu Europejskiego IX kadencji.
Życiorys.
Początkowo pracował jako piekarz, później odbył służbę wojskową, po której w 1985 został zatrudniony w służbie więziennej. Pod koniec lat 80. kształcił się w branżowej akademii w Wuppertalu, a na początku lat 90. odbył szkolenie w zawodzie pielęgniarza w Stift Tilbeck GmbH w Havixbeck. W 1994 założył prywatne przedsiębiorstwo zajmujące się opieką nad osobami starszymi i chorymi.
Działał w ugrupowaniu Alternatywa Wyborcza – Praca i Sprawiedliwość Społeczna, był przewodniczącym jego struktur powiatowych. W 2009 został wybrany na radnego miejskiego w Billerbeck. Później dołączył do Niemieckiej Partii Rodzin. Był komisarycznym przewodniczącym tej formacji, następnie został oficjalnie wybrany na przewodniczącego federalnych struktur partii.
W wyborach w 2019 uzyskał mandat eurodeputowanego IX kadencji.

</doc>
<doc id="4560006" url="https://pl.wikipedia.org/wiki?curid=4560006" title="Maciej Badora">
Maciej Badora

Maciej Adam Badora (ur. 6 stycznia 1973 w Wałbrzychu) – polski polityk, prawnik i menedżer, adwokat, w 2019 poseł na Sejm VIII kadencji.
Życiorys.
W 1996 ukończył studia prawnicze na Wydziale Prawa, Administracji i Ekonomii Uniwersytetu Wrocławskiego. Odbył aplikację sędziowską w Świdnicy. Później rozpoczął praktykę w zawodzie adwokata, założył własną kancelarię specjalizującą się w prawie gospodarczym.
Związał się politycznie z Prawem i Sprawiedliwością. W 2010 bezskutecznie startował do rady powiatu wałbrzyskiego. W 2011 kandydował z ramienia PiS do Senatu w okręgu nr 4, zajmując 3. miejsce i uzyskując 19,09% poparcia. W 2015 bez powodzenia kandydował do Sejmu w okręgu wałbrzyskim, otrzymując 3135 głosów i zajmując 4. miejsce wśród kandydatów PiS (partii przypadły w tym okręgu 3 mandaty). W 2016 wybrano go prezesem Wałbrzyskiej Specjalnej Strefy Ekonomicznej Invest-Park, którą zarządzał przez trzy lata. W 2019 uzyskał możliwość objęcia mandatu posła w miejsce wybranej do Europarlamentu Anny Zalewskiej, na co wyraził zgodę. Złożył ślubowanie 12 czerwca 2019. W wyborach w tym samym roku nie uzyskał reelekcji. Powołany na doradcę marszałek Sejmu Elżbiety Witek.

</doc>
<doc id="4560007" url="https://pl.wikipedia.org/wiki?curid=4560007" title="Cudowny chłopak">
Cudowny chłopak



</doc>
<doc id="4560024" url="https://pl.wikipedia.org/wiki?curid=4560024" title="Rezerwat przyrody Wyspa na Jeziorze Bierzwnik">
Rezerwat przyrody Wyspa na Jeziorze Bierzwnik



</doc>
<doc id="4560030" url="https://pl.wikipedia.org/wiki?curid=4560030" title="Mistrzostwa Świata w Piłce Nożnej 2022 (eliminacje strefy AFC)">
Mistrzostwa Świata w Piłce Nożnej 2022 (eliminacje strefy AFC)

Eliminacje do Mistrzostw Świata w Piłce Nożnej 2022 w strefie AFC, które odbędą się w Katarze są jednocześnie eliminacjami do Pucharu Azji 2023.
Format.
Strefa AFC ma zapewnione 4,5 miejsca na Mistrzostwach Świata (4 drużyny awansują do turnieju bezpośrednio, a piąta weźmie udział w barażu interkontynentalnym).
Kwalifikacje zostały podzielone na następujące rundy:
Rozstawienie.
34 najwyżej sklasyfikowane reprezentacje w rankingu FIFA z kwietnia 2019 rozpoczną eliminacje od drugiej rundy. Pozostałych 12 reprezentacji rozpocznie walkę od pierwszej rundy.
Pierwsza runda.
W tej rundzie, 12 najniżej notowanych drużyn ze strefy AFC według rankingu FIFA z kwietnia 2019 zostanie rozlosowanych w 6 par, które zagrają ze sobą w systemie mecz i rewanż. Zwycięzcy dwumeczów uzyskają awans do drugiej rundy eliminacji.
Losowanie.
Losowanie par pierwszej rundy eliminacji odbyło się 17 kwietnia 2019 roku w Kuala Lumpur. Przed losowaniem AFC dokonało podziału drużyn na koszyk A i koszyk B zgodnie z miejscami w ostatnim rankingu FIFA. W każdej parze drużyna z koszyka A była gospodarzem pierwszego meczu.
Pogrubioną czcionką reprezentacje, które przeszły do drugiej rundy.
Druga runda.
W tej rundzie weźmie udział 6 zespołów z poprzedniej rundy oraz 34 najwyżej notowane zespoły strefy AFC według rankingu FIFA. Zostaną one podzielone na osiem grup. Każda z grup liczy pięć zespołów.
Zwycięzcy grup oraz cztery najlepsze zespoły z drugich miejsc awansują do kolejnej rundy.
Losowanie.
Losowanie grup odbyło się 17 kwietnia 2019.
Legenda:
Grupa E.
Ponieważ eliminacje do MŚ 2022 strefy AFC są połączone z eliminacjami do Pucharu Azji 2023, reprezentacja Kataru, która jest gospodarzem MŚ nie może brać udziału w dalszej walce o Mistrzostwa.
Grupa H.
16 maja 2021 AFC poinformało, że Korea Północna wycofała się z eliminacji z powodu obaw związanych z pandemią COVID-19, w wyniku czego wyniki meczów rozegranych przeciwko Korei Północnej zostały unieważnione a mecze nierozegrane odwołane.
Klasyfikacja drużyn z drugich miejsc.
Po wycofaniu się Korei Północnej z eliminacji wyniki z drużynami sklasyfikowanymi na piątym miejscu nie liczą się do klasyfikacji.
Do sklasyfikowania drużyn z drugich miejsc przyjęto następujące kryteria:
Trzecia runda.
W tej rundzie weźmie udział 12 zespołów (7 zwycięzców grup oraz 5 najlepszych zespołów z drugich miejsc) z poprzedniej rundy. Zostaną one podzielone na dwie grupy. Każda z grup liczy sześć zespołów.
Dwie najlepsze drużyny z grup wywalczą bezpośredni awans do finałów MŚ 2022, natomiast zespoły z trzecich miejsc awansują do rundy czwartej.
Losowanie grup odbyło się 1 lipca 2021 roku.

</doc>
<doc id="4560035" url="https://pl.wikipedia.org/wiki?curid=4560035" title="Peter Lötscher">
Peter Lötscher

Peter Lötscher (ur. 4 lutego 1941, zm. 25 października 2017) – szwajcarski szermierz, szpadzista. Srebrny medalista olimpijski z Monachium.
Zawody w 1972 były jego drugimi igrzyskami olimpijskimi, debiutował na IO 68. Srebro wywalczył w konkursie drużynowym, reprezentację Szwajcarii tworzyli również Daniel Giger, Christian Kauter, François Suchanecki i Guy Evéquoz. Zdobył brąz mistrzostw świata w drużynie w 1970.

</doc>
<doc id="4560045" url="https://pl.wikipedia.org/wiki?curid=4560045" title="Jankiel Wulf">
Jankiel Wulf

Jankiel Wulf (ur. 1750, zm. ok. 1800) – rozbójnik bieszczadzki działający pod koniec XVIII wieku na granicy Polski i Węgier.
Na czele kilkunastu rozbójników obdzierał podróżnych i najeżdżał dwory szlachty i domy, zwłaszcza w Sanockiem. Wspomina o nim między innymi Aleksander Fredro w pamiętnikach spisanych w latach 1844-1846 pod tytułem "“Trzy po trzy”". Według Fredry Wulf został złapany i stracony we Lwowie 16 maja 1787. Rolę w jego pojmaniu miał odegrać szlachcic Kitajgrodzki. Według herbarza Adama Bonieckiego Mikołaj Kitajgrodzki był posesorem Bereźnicy w Bieszczadach, zmarł w 1789 roku i został pochowany w Wołkowyi. Jednak Kazimierz Władysław Wóycicki w "“Starych gawędach i obrazach”" wydanych w 1840 roku pisze, że Wulf działał między 1798 a 1799 rokiem. Podobnie 
wynika ze spisanej w XIX wieku historii szlachcica Michała Ostaszewskiego. Według etnografa Oskara Kolberga ów słynny rozbójnik bieszczadzki miał swoją bandę i podobnie jak o innych zbójcach opowiadano o nim czyny dowodzące także pewnej szlachetności. 
Zobacz: Aleksander Fredro, Trzy po trzy

</doc>
<doc id="4560046" url="https://pl.wikipedia.org/wiki?curid=4560046" title="Puchar Anglii w piłce nożnej (2018/2019)">
Puchar Anglii w piłce nożnej (2018/2019)

Puchar Anglii w piłce nożnej (2018/2019) – 138. edycja turnieju, organizowana przez The Football Association. Zawody rozpoczęły się 11 sierpnia 2018 roku, a zakończyły się 18 maja 2019 roku. Finał odbył się pomiędzy drużynami Manchesteru City i Watford FC na stadionie Wembley w Londynie, zakończony wynikiem 6:0. Zwycięzca turnieju zapewnia sobie udział w rozgrywkach Ligi Europy, lecz ze względu na to, że zespół Manchesteru City zajął miejsce premiowane grą w Lidze Mistrzów, udział w Lidze Europy przypadło 7 drużynie tabeli Premier League, Wolverhampton Wanderers.
Obrońcą tytułu z sezonu 2017/2018 jest drużyna Chelsea FC.
Prawa do transmisji telewizyjnej w Wielkiej Brytanii mają dwie stacje – BT Sport oraz BBC. W Polsce rozgrywki transmitowane są przez Eleven Sports.
Kwalifikacje.
Kwalifikacje do głównego turnieju zaczynają zespoły biorące udział w niższych poziomach rozgrywkowych (od 5 do 10 poziomu). Są podzielone na 2 rundy wstępne oraz na 4 rundy kwalifikacyjne, rozgrywane od 11 sierpnia 2018, do 20 października 2018. Ostatecznie w głównym turnieju mogą wziąć udział 32 drużyny, które przeszły etap kwalifikacji.
Turniej główny.
Pierwsza runda.
Losowanie par pierwszej rundy odbyło się 22 października 2018.
Ten etap rozpoczynają drużyny, które przeszły kwalifikacje oraz wszystkie zespoły z League One i League Two.
Mecze odbyły się w dniach 10–12 listopada 2018, a rewanże 20 i 21 listopada 2018.
Druga runda.
Losowanie par drugiej rundy odbyło się 12 listopada 2018.
Mecze odbyły się w dniach 30 listopada – 3 grudnia 2018, a rewanże 11 – 18 grudnia 2018.
Trzecia runda.
Losowanie par trzeciej rundy odbyło się 3 grudnia 2018.
Od tej rundy udział w rozgrywkach rozpoczynają 24 drużyny z Championship i 20 drużyn z Premier League.
Mecze odbyły się w dniach 4–7 stycznia 2019, a rewanże 15 i 16 stycznia 2019.
Czwarta runda.
Losowanie par czwartej rundy odbyło się 7 stycznia 2019.
Mecze odbyły się w dniach 25–28 stycznia 2019, a rewanże 5 i 6 lutego 2019.
Piąta runda.
Losowanie par piątej rundy odbyło się 28 stycznia 2019.
Od tej edycji rozgrywek, od piątej rundy zamiast rozgrywania dodatkowego spotkania w przypadku remisu, zarządzana jest dogrywka. Jeśli ta nie wyłoni zwycięzcy, spotkanie rozstrzyga konkurs rzutów karnych.
Mecze odbyły się w dniach 15–18 lutego 2019.
Ćwierćfinały.
Losowanie par ćwierćfinałowych odbyło się 18 lutego 2019.
Mecze odbyły się w dniach 16 i 17 marca 2019.
Półfinały.
Losowanie par półfinałów odbyło się 17 marca 2019. Od tej pory mecze rozgrywane są na stadionie Wembley w Londynie.
Mecze odbyły się w dniach 6 i 7 kwietnia 2019.
Finał.
ZDOBYWCA PUCHARU ANGLII 2018/2019
MANCHESTER CITY SZÓSTY TYTUŁ 

</doc>
<doc id="4560047" url="https://pl.wikipedia.org/wiki?curid=4560047" title="Sodales Augustales">
Sodales Augustales

Sodales Augustales – kolegium senatorskie w starożytnym Rzymie, powstałe w 14 roku w celu sprawowania i nadzorowania kultu cesarza Oktawiana Augusta. Kolegium liczyło 21 senatorów, poza porządkiem do kolegium włączono także członków rodziny cesarskiej: Tyberiusza, Druzusa Młodszego, Klaudiusza i Germanika.

</doc>
<doc id="4560053" url="https://pl.wikipedia.org/wiki?curid=4560053" title="Katarzyna Dutkiewicz">
Katarzyna Dutkiewicz

Katarzyna Maria Dutkiewicz z domu Dąbkowska (ur. 14 listopada 1973 w Raciborzu) – polska samorządowiec, dziennikarka i polityk, posłanka na Sejm VIII kadencji (2019).
Życiorys.
Ukończyła studia socjologiczne: w zakresie kierowania i przywództwa w jednostkach administracji publicznej w Państwowej Wyższej Szkole Zawodowej w Raciborzu (licencjat w 2006) oraz z komunikacji społecznej na Uniwersytecie Śląskim (magisterium w 2008). Pracowała jako dziennikarka, wydawca i prezenter w Raciborskiej Telewizji Kablowej. Była również asystentką oraz dyrektorką biura posła i europosła Bolesława Piechy. W 2003 współtworzyła lokalne stowarzyszenie „Tęcza”, zajmujące się pomocą bezdomnym. Była jego sekretarzem, później objęła funkcję prezesa.
Związała się politycznie z Prawem i Sprawiedliwością, pełniła funkcję członka zarządu i skarbnika okręgu oraz pełnomocnika wyborczego ugrupowania. W 2005 i 2007 bezskutecznie ubiegała się o mandat poselski. W 2006 uzyskała mandat w radzie miejskiej Raciborza (w 2010 nie wybrano jej ponownie), zaś w 2014 i 2018 była wybierana do rady powiatu raciborskiego. W drugim gremium była m.in. przewodniczącą komisji zdrowia oraz komisji rewizyjnej, a także przewodniczącą klubu radnych PiS.
W 2015 bez powodzenia kandydowała do Sejmu w okręgu rybnickim, otrzymując 4782 głosy i zajmując szóste miejsce wśród kandydatów PiS (partii przypadło w tym okręgu 5 miejsc w Sejmie). W 2019 uzyskała możliwość objęcia mandatu posła w miejsce wybranej do Europarlamentu Izabeli Kloc, na co wyraziła zgodę. Złożyła ślubowanie 12 czerwca 2019. W wyborach w tym samym roku nie uzyskała poselskiej reelekcji.
Życie prywatne.
Zamężna z Janem, ma córkę. W 2018, "za zasługi w działalności na rzecz społeczności lokalnej", została odznaczona Brązowym Krzyżem Zasługi.

</doc>
<doc id="4560058" url="https://pl.wikipedia.org/wiki?curid=4560058" title="Józef Kowner">
Józef Kowner

Józef Kowner, wł. Zelman Gotlib (ur. 1 grudnia 1895 w Kijowie, Imperium Rosyjskie, zm. 1967 w Kalmarze, Szwecja) – polsko-szwedzki malarz i rysownik pochodzenia żydowskiego.
Życiorys.
Syn nauczyciela gimnazjalnego Szebsela Kownera i Zlaty z domu Szewelew. Rodzice wraz z synem zamieszkali w Łodzi dwa lata po jego urodzeniu.
Józef (Zelman) Kowner studia artystyczne rozpoczął w 1912, po roku je przerwał. W 1917 wyjechał do Düsseldorfu, gdzie przez rok studiował. Następnie przez rok przebywał w Paryżu, a w 1919 powrócił do Łodzi. Debiutował w 1928 podczas wystawy w łódzkiej Miejskiej Galerii Sztuki, następnie wystawiał swoje prace w 1932, 1937 i 1939 m.in. w łódzkiej galerii Instytutu Propagandy Sztuki w parku im. H. Sienkiewicza i na wystawach organizowanych przez Żydowskie Towarzystwo Krzewienia Sztuk Pięknych, które miały miejsce w Łodzi, Warszawie, Krakowie i Lwowie.
Od 1929 należał do Grupy Artystycznej „Start”, był też członkiem „Sztuki” oraz zespołu redakcyjnego czasopisma Związku Zawodowego Polskich Artystów Plastyków w Łodzi „Forma”.
Po wybuchu II wojny światowej został uwięziony w łódzkim getcie, w którym tworzył akwarele przedstawiające życie i pracę tamże. Był jednym z niewielu artystów, którzy otrzymali wsparcie finansowe Przełożonego Starszeństwa Żydów w Łodzi – Chaima Rumkowskiego, na co dzień pracował jednak w fabryce dywanów. W sierpniu 1944, podczas likwidacji getta, został wraz z innymi jego więźniami wywieziony do obozu koncentracyjnego Auschwitz-Birkenau. Z zagłady ocalał tylko on i bratanek Leon, który następnie zamieszkał w Izraelu.
Po wyzwoleniu obozu, w ramach szwedzkiej akcji rekonwalescencji byłych więźniów obozów koncentracyjnych, został przetransportowany do Szwecji, gdzie po jej zakończeniu podjął pracę jako nauczyciel malarstwa. W 1952 otrzymał obywatelstwo szwedzkie. Wystawiał swoje prace na wystawach indywidualnych w Kalmarze, Oskarshamn, w galerii sztuki Louisa Hahnesa i galerii sztuki współczesnej w Sztokholmie oraz na wielu wystawach zbiorowych.
Twórczość.
Dorobek Józefa Kownera obejmuje portrety, pejzaże, motywy marynistyczne, martwe natury i kompozycje symboliczne, a także obrazy architektoniczne z Łodzi tworzone w technice olejnej lub akwareli. Twórczość Kownera znajduje się w zbiorach Muzeum Miasta Łodzi, Muzeum Sztuki w Łodzi, Muzeum Wileńskiego, Muzeum Sztuki Nowoczesnej w Sztokholmie i Muzeum Sztuki w Kalmar.

</doc>
<doc id="4560061" url="https://pl.wikipedia.org/wiki?curid=4560061" title="Wichman z Seeburga">
Wichman z Seeburga

Wichman z Seeburga (ur. krótko przed 1116, zm. 25 sierpnia 1192 w Könnern) – biskup Naumburga od 1149 do 1154, arcybiskup Magdeburga od 1152, z rodu Billungów; bliski współpracownik Fryderyka I Barbarossy, odgrywający ważną rolę w polityce Niemiec swych czasów.
Życiorys.
Wichman był synem Gerona, hrabiego Seeburga z rodu Billungów (zmarłego w 1122), oraz Matyldy, siostry margrabiego Miśni i Łużyc Konrada z rodu Wettinów. Kształcił się w Halberstadt. W 1136 jest poświadczony jako kanonik kapituły katedralnej w Halberstadt, a w 1146 został prepozytem tej kapituły. W 1149 został wybrany (zapewne pod wpływem swego wuja Konrada Wielkiego) biskupem Naumburga, a funkcję tę objął w kolejnym roku i piastował do 1154. W 1152 po podwójnym, niezgodnym wyborze arcybiskupa Magdeburga przez tamtejszą kapitułę, cesarz Fryderyk I Barbarossa postanowił odrzucić obu kandydatów i przenieść na to stanowisko Wichmana, wbrew woli papieża Eugeniusza III, przeciwnego przeniesieniu biskupa z jednej diecezji do innej. Wichman przyjął tytuł arcybiskupa, ale nie przejął faktycznie archidiecezji magdeburskiej i nadal zarządzał diecezją naumburską. Papież wzywał kapitułę magdeburską i biskupów niemieckich do nieuznawania Wichmana jako arcybiskupa, a w 1153 legaci papiescy podczas sejmu w Wormacji bezskutecznie próbowali zmusić Wichmana do ustąpienia. Ten jednak w 1154 udał się do Rzymu i z rąk kolejnego papieża Anastazego IV otrzymał paliusz arcybiskupi. 
Podczas swych długich rządów w archidiecezji magdeburskiej Wichman popierał cesarza Fryderyka I Barbarossę i stał się jednym z najważniejszych książąt duchownych w Niemczech swoich czasów. Dbał także o rozwój terytorialny i gospodarczy księstwa arcybiskupiego, zmodernizował jego administrację i prawo. Kilkakrotnie uczestniczył we włoskich wyprawach cesarza. W 1157 zwołał synod w Merseburgu. W tym samym roku uczestniczył w wyprawie Fryderyka I przeciwko Polsce i zdobył wraz z margrabią Marchii Północnej Albrechtem Niedźwiedziem Brennę. W 1160 uczestniczył w synodzie w Pawii, podczas którego wybrano antypapieża Wiktora IV. Uzyskał przy tym od Wiktora podporządkowanie arcybiskupstwu Magdeburga biskupstwa pomorskiego. W 1164 udał się do Ziemi Świętej. W 1165 brał udział w synodzie w Würzburgu, gdzie zajął stanowisko mediacyjne pomiędzy papieżem Aleksandrem III i antypapieżem Paschalisem II. W 1166 stał na czele koalicji przeciwko księciu Henrykowi Lwu. Z czasem jednak jego stosunki z Henrykiem się poprawiły i w 1172 książę, wyjeżdżając do Ziemi Świętej, powierzył mu regencję w Saksonii. W tym samym roku uczestniczył w wyprawie cesarskiej przeciwko Bolesławowi Kędzierzawemu. W 1176 wziął udział w bitwie pod Legnano, a następnie miał duży udział w wynegocjowaniu zawartego rok później pokoju pomiędzy cesarzem i papieżem Aleksandrem III. W 1178 pośredniczył w zawarciu pokoju pomiędzy księciem Henrykiem Lwem i arcybiskupem Kolonii Filipem z Heinsbergu. W 1179 wziął jednak udział w wojnie przeciwko Henrykowi, który wysłał przeciwko Wichmanowi oddziały Słowian. W 1181 zdobył i kazał zniszczyć Haldensleben. W tym samym roku doprowadził Henryka Lwa przed sąd w Erfurcie, na którym książę został skazany na banicję. Aż do śmierci uczestniczył w sporach cesarsko-papieskich, m.in. w 1187 występował w imieniu biskupów niemieckiego do papieża Urbana III. W 1192 na zlecenie króla Henryka VI zwołał saskich możnych do Goslaru w celu omówienia działań przeciwko Welfom.
Był fundatorem i darczyńcą liczbych klasztorów, m.in. założył w 1181 klasztor Zinna koło Jüterbogu. Prowadził akcję kolonizacyjną na terenach sobie podległych. Organizował strukturę parafialną archidiecezji. Był inicjatorem kodyfikacji prawa magdeburskiego – nadał je swej stolicy w 1188.
Został pochowany w katedrze w Magdeburgu (jego wnętrzności pochowano w Könnern). Jest jedną z postaci przedstawionych na drzwiach płockich.

</doc>
<doc id="4560065" url="https://pl.wikipedia.org/wiki?curid=4560065" title="Jajka po benedyktyńsku">
Jajka po benedyktyńsku

Jajka po benedyktyńsku () – potrawa kuchni amerykańskiej w postaci jajek w koszulce serwowanych na bułce z plastrem wędliny i polanych sosem holenderskim. Danie spożywane jest zwykle na śniadanie lub brunch i często figuruje w menu wykwintnych restauracji.
Potrawę przyrządza się z wykorzystaniem małych, spłaszczonych bułek zwanych "English muffin", które przepoławia się i lekko podpieka. Układa się na nich następnie plaster obsmażonej szynki lub "Canadian bacon" (formowanej wędliny ze schabu) i ugotowane jajko, a całość polewa sosem.
Historia.
Potrawa wymyślona została najprawdopodobniej w latach 90. XIX wieku – od 1897 roku regularnie pojawia się w amerykańskich książkach i czasopismach kucharskich. Dokładne jej pochodzenie nie jest znane, choć najczęściej jej stworzenie przypisuje się nowojorskiej restauracji Delmonico’s lub hotelowi Waldorf. Nazwa "eggs Benedict" jest eponimem i prawdopodobnie pochodzi od nazwiska jednego z gości. Według jednej z teorii jegomość imieniem Lemuel Benedict miał zamówić w hotelu Waldorf tosta z masłem, bekon i dwa jajka w koszulkach z porcją sosu holenderskiego. Nietypowa kombinacja zainspirowała Oscara Tschirky’ego, szefa służby hotelowej, do umieszczenia jej w nieco zmienionej formie w hotelowym menu. Według innej teorii twórcą dania był Charles Ranhofer, szef kuchni w Delmonico’s. Najstarszy znany przepis na "eggs à la Benedick" pochodzi z książki kucharskiej jego autorstwa, "The Epicurean" wydanej w 1894 roku.
W latach 70. XX wieku w sprzedaży pojawiły się fast foodowe warianty potrawy – w 1970 roku w sieci Jack in the Box, a w 1971 w McDonald’s (pod nazwą Egg McMuffin).

</doc>
<doc id="4560080" url="https://pl.wikipedia.org/wiki?curid=4560080" title="Cartel de Santa">
Cartel de Santa

Cartel de Santa – meksykański zespół hardcore rapowy założony w 1996 w Santa Catarina; jedna z najpopularniejszych grup hip-hopowych w Meksyku.
Między wydaniem trzeciego albumu zespołu, "Volumen ProIIIbido" W 2007 a ukazaniem się nakładem Sony BMG kompilacji pt. "Greatest Hits" jeden z członków Cartel de Santa – MC Babo – odbył karę 9 miesięcy więzienia za zastrzelenie człowieka. Wydany w 2010 piąty album grupy, "Sincopa", stał się przebojem i nominowany został do Latin Grammy Awards w kategoriach Best Urban Music Album oraz Best Urban Music Song.
Muzycy.
Opracowano na podstawie materiału źródłowego:
Dyskografia.
Opracowano na podstawie materiału źródłowego:

</doc>
<doc id="4560095" url="https://pl.wikipedia.org/wiki?curid=4560095" title="Vladislav Kreida">
Vladislav Kreida

Vladislav Kreida (ur. 25 września 1999 w Tallinnie) – estoński piłkarz grający na pozycji pomocnika w Skövde AIK.
Kariera klubowa.
Treningi piłkarskie rozpoczął w klubie FC Štrommi, w którym grał do 2007 roku. W latach 2008–2016 był zawodnikiem Tallinna JK Legion, z którego trafił do Flory. W latach 2016–2018 grał w rezerwach tego klubu, a w 2018 roku został zawodnikiem pierwszej drużyny, z którą został mistrzem Estonii w 2019 i 2020 roku. W styczniu 2021 został wypożyczony do Helsingborgs IF z opcją wykupu. W styczniu 2022 został wypożyczony na rok do Weresu Równe z opcją wykupu. W marcu tegoż roku został wypożyczony do końca sezonu do Skövde AIK.
Kariera reprezentacyjna.
Młodzieżowy reprezentant Estonii w kadrach U-19 i U-21. W dorosłej kadrze zadebiutował 11 czerwca 2019 w przegranym 0:8 meczu z Niemcami.

</doc>
<doc id="4560096" url="https://pl.wikipedia.org/wiki?curid=4560096" title="Frąc">
Frąc

Osoby noszące nazwisko Frąc:

</doc>
<doc id="4560099" url="https://pl.wikipedia.org/wiki?curid=4560099" title="Łukasz Liszek">
Łukasz Liszek

Łukasz Liszek (ur. 7 marca 1981) – polski judoka.
Były zawodnik klubów: KS Błękitni Tarnów (1995-2001), KS AZS AWFiS Gdańsk (2002-2009). Brązowy medalista mistrzostw Polski seniorów 2003 w kategorii do 73 kg. Ponadto m.in. dwukrotny brązowy medalista młodzieżowych mistrzostw Polski (2001, 2003).

</doc>
<doc id="4560109" url="https://pl.wikipedia.org/wiki?curid=4560109" title="Zapasy na Igrzyskach Europejskich 2019">
Zapasy na Igrzyskach Europejskich 2019

Zapasy na Igrzyskach Europejskich 2019 – podczas rozgrywanych w Mińsku drugich igrzysk europejskich. Zawody odbędą się w dniach 25–30 czerwca w Pałacu Sportu.

</doc>
<doc id="4560111" url="https://pl.wikipedia.org/wiki?curid=4560111" title="Martin Suter">
Martin Suter

Martin Suter (ur. 29 lutego 1948 w Zurychu) – szwajcarski pisarz, dramaturg, scenarzysta i publicysta. Jeden z najpopularniejszych współczesnych pisarzy szwajcarskich. Jego powieści są doceniane zarówno przez krytyków, jak i czytelników, zdobyły wiele nagród i zostały przetłumaczone na 32 języki, do większości z nich zakupiono prawa do ekranizacji.
Życiorys.
Martin Suter przez wiele lat był związany z pracą w agencjach reklamowych. Razem z Robertem Stadlerem założył agencję reklamową Stadler &amp; Suter, był także prezesem Art Directors Club, które jest profesjonalnym stowarzyszeniem dyrektorów artystycznych z branży reklamowej w Szwajcarii. W roku 1991 Suter zaczął pisać i pracować jako publicysta. W latach 1992–2004 prowadził cotygodniową kolumnę satyryczną "Business Class" w szwajcarskim tygodniku „Die Weltwoche”, pisał także dla dziennika „Tages-Anzeiger” o zasięgu krajowym i dla „Neue Zürcher Zeitung”. Na podstawie tych artykułów wydał serię książek.
W 1997 roku wydał swoją pierwszą powieść zatytułowaną "Small World", na jej podstawie w 2010 roku powstał film "Je n’ai rien oublié" w reżyserii Bruno Chiche i z Gérardem Depardieu w roli głównej. Drugą powieść, "Die dunkle Seite des Mondes", wydał w 2000 roku. W 2015 roku powstał na jej kanwie film "Ciemna strona księżyca" w reżyserii Stephana Ricka. W 2011 roku ukazała się pierwsza książka z serii kryminałów autorstwa Sutera, a w 2017 roku rozpoczęto realizację miniserialu na ich podstawie. Do 2019 roku powstały trzy adaptacje, przy których także autor pracował jako scenarzysta. W 2015 roku wydana została powieść "Montecristo", która zyskała dużą popularność – trafiła na 1. miejsce bestsellerów „Der Spiegla”, znalazła się także na Bestseller List Switzerland 2015 i na rocznej liście bestsellerów Austrii za 2015 rok.
Życie prywatne.
Martin Suter jest żonaty z projektantką Margrith Nay Suter. Mieszka w Zurychu, Hiszpanii i Gwatemali.
Wybrane dzieła.
Publicystyka.
Seria książek wydana na podstawie prowadzonej kolumny w tygodniku "„Die Weltwoche”":

</doc>
<doc id="4560118" url="https://pl.wikipedia.org/wiki?curid=4560118" title="Europejska Konwencja Krajobrazowa">
Europejska Konwencja Krajobrazowa



</doc>
<doc id="4560151" url="https://pl.wikipedia.org/wiki?curid=4560151" title="Głodówka (gmina Maków Podhalański)">
Głodówka (gmina Maków Podhalański)



</doc>
<doc id="4560173" url="https://pl.wikipedia.org/wiki?curid=4560173" title="Halowe Mistrzostwa Europy w Lekkoatletyce 1972 – sztafeta 4 × 4 okrążenia mężczyzn">
Halowe Mistrzostwa Europy w Lekkoatletyce 1972 – sztafeta 4 × 4 okrążenia mężczyzn

Sztafeta 4 × 4 okrążenia mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palais des Sports w Grenoble. Rozegrano od razu bieg finałowy 12 marca 1972. Długość jednego okrążenia wynosiła 180 metrów. Zwyciężyła reprezentacja Republiki Federalnej Niemiec. Tytułu z poprzednich mistrzostw nie obroniła sztafeta Związku Radzieckiego, która tym razem zdobyła srebrny medal.
Rezultaty.
Finał.
Rozegrano od razu bieg finałowy, w którym wzięły udział 4 sztafety.
Opracowano na podstawie materiału źródłowego.

</doc>
<doc id="4560180" url="https://pl.wikipedia.org/wiki?curid=4560180" title="Halowe Mistrzostwa Europy w Lekkoatletyce 1972 – sztafeta 4 × 2 okrążenia mężczyzn">
Halowe Mistrzostwa Europy w Lekkoatletyce 1972 – sztafeta 4 × 2 okrążenia mężczyzn

Sztafeta 4 × 2 okrążenia mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palais des Sports w Grenoble. Rozegrano od razu bieg finałowy 11 marca 1972. Długość jednego okrążenia wynosiła 180 metrów. Zwyciężyła reprezentacja Polski, która tym samym obroniła tytuł zdobyty na poprzednich mistrzostwach.
Rezultaty.
Finał.
Rozegrano od razu bieg finałowy, w którym wzięły udział 3 sztafety.
Opracowano na podstawie materiału źródłowego.

</doc>
<doc id="4560184" url="https://pl.wikipedia.org/wiki?curid=4560184" title="Halowe Mistrzostwa Europy w Lekkoatletyce 1972 – sztafeta 4 × 2 okrążenia kobiet">
Halowe Mistrzostwa Europy w Lekkoatletyce 1972 – sztafeta 4 × 2 okrążenia kobiet

Sztafeta 4 × 2 okrążenia kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palais des Sports w Grenoble. Rozegrano od razu bieg finałowy 12 marca 1972. Długość jednego okrążenia wynosiła 180 metrów. Zwyciężyła reprezentacja Republiki Federalnej Niemiec. Tytułu z poprzednich mistrzostw nie obroniła sztafeta Związku Radzieckiego, która tym razem zdobyła srebrny medal.
Rezultaty.
Finał.
Rozegrano od razu bieg finałowy, w którym wzięły udział 3 sztafety.
Opracowano na podstawie materiału źródłowego.

</doc>
<doc id="4560189" url="https://pl.wikipedia.org/wiki?curid=4560189" title="Halowe Mistrzostwa Europy w Lekkoatletyce 1972 – sztafeta 4 × 1 okrążenie kobiet">
Halowe Mistrzostwa Europy w Lekkoatletyce 1972 – sztafeta 4 × 1 okrążenie kobiet

Sztafeta 4 × 1 okrążenie kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Palais des Sports w Grenoble. Rozegrano od razu bieg finałowy 11 marca 1972. Długość jednego okrążenia wynosiła 180 metrów. Zwyciężyła reprezentacja Republiki Federalnej Niemiec. Tytułu z poprzednich mistrzostw nie broniła sztafeta Związku Radzieckiego.
Rezultaty.
Finał.
Rozegrano od razu bieg finałowy, w którym wzięły udział 3 sztafety.
Opracowano na podstawie materiału źródłowego.

</doc>
<doc id="4560193" url="https://pl.wikipedia.org/wiki?curid=4560193" title="Jaroslav Brož">
Jaroslav Brož

Imię i nazwisko Jaroslav Brož nosili lub noszą m.in.:

</doc>
<doc id="4560199" url="https://pl.wikipedia.org/wiki?curid=4560199" title="Wacław Wielhorski (zm. 1618)">
Wacław Wielhorski (zm. 1618)

Wacław Wielhorski herbu Kierdeja (zm. w 1618 roku) – stolnik kijowski w latach 1613-1618, podwojewodzi kijowski w latach 1600-1608, dzierżawca bodeński, dzierżawca krochajewski.
Żonaty z Zofią z Jełowickich.
Poseł na sejm 1600 roku z województwa kijowskiego i sejm 1605 roku. Marszałek sejmiku elekcyjnego województwa kijowskiego w 1602 roku i sejmiku województwa kijowskiego w 1611 roku. Poborca podatków województwa kijowskiego w 1601 roku. 

</doc>
<doc id="4560207" url="https://pl.wikipedia.org/wiki?curid=4560207" title="Eustachy Osafian Jan Tyszkiewicz">
Eustachy Osafian Jan Tyszkiewicz



</doc>
<doc id="4560209" url="https://pl.wikipedia.org/wiki?curid=4560209" title="Zbigniew Orłowski">
Zbigniew Orłowski

Zbigniew Orłowski (ur. 21 marca 1925 w Wilnie, zm. 7 czerwca 2019) – polski lekarz, specjalista nefrologii, profesor nauk medycznych, nauczyciel akademicki Akademii Medycznej w Łodzi, żołnierz Armii Krajowej, ofiara represji stalinowskich.
Życiorys.
Maturę uzyskał w 1941 w Wilnie. Podczas okupacji niemieckiej od 1943 był żołnierzem Armii Krajowej. W lecie 1944 uczestniczył w akacjach zbrojnych „Burza” i „Ostra Brama” na Wileńszczyźnie. W ramach represji sowieckich w końcu lipca 1944 został wywieziony w głąb ZSRR do łagrów, gdzie uczestniczył w wyrębie lasów. Przebył chorobę głodową. Na początku marca 1945 uciekł z obozu. Po trzech miesiącach dotarł do Łodzi.
Po przybyciu do Łodzi rozpoczął studia na Wydziale Lekarskim Uniwersytetu Łódzkiego, które po usunięciu medycyny z Uniwersytetu dokończył z wyróżnieniem w grudniu 1951 w Akademii Medycznej. Podczas III roku studiów podjął pracę jako wolontariusz w III Klinice Chorób Wewnętrznych kierowanej przez prof. Wacława Markerta. Jednocześnie był zatrudniony w Zakładzie Chemii Ogólnej i Fizjologicznej kierowanej przez prof. Antoniego Dmochowskiego. W 1950 został młodszym asystentem kontraktowym u prof. Markerta. Za działalność w AK został na mocy decyzji rektora na początku 1951 zwolniony z pracy. Odtąd utrzymywał się z krwiodawstwa i pracy w Poradni Sportowo-Lekarskiej. Dzięki interwencji prof. Jerzego Jakubowskiego w lutym 1952 powrócił na etat asystenta w II Klinice Chorób Wewnętrznych. W latach 1961–1962 był na stypendium w Washington University w St. Louis (USA) w Oddziale Nefrologii (kierownik: prof. Neal S. Bricker). W 1963 uzyskał stopień naukowy doktora na podstawie rozprawy pt. „Niemiarowości w zawale mięśnia serowego i ich znaczenie dla rokowania” i został adiunktem Akademii Medycznej w Łodzi. W 1968 otrzymał stopień doktora habilitowanego na podstawie dorobku naukowego oraz rozprawy pt. "Mocznica przednerkowa w przewlekłych chorobach nerek". W 1984 został profesorem nadzwyczajnym nauk medycznych.
W 1970 rozpoczął organizację Kliniki Nefrologicznej z Oddziałem Dializ w ramach Instytutu Chorób Wewnętrznych AM w Łodzi i został jej kierownikiem. Klinikę tę prowadził do czasu przejścia na emeryturę we wrześniu 1995. W latach 1984–1987 pracował w Zawii w Libii. W 1991 został profesorem zwyczajnym Akademii Medycznej.
Pod jego kierunkiem stopień naukowy doktora uzyskało 12 osób. Był opiekunem 3 habilitacji.
Opublikował 51 prac naukowych, w tym 6 książek.
Odznaczono go m.in. Krzyżem Armii Krajowej i Krzyżem Kawalerskim Orderu Odrodzenia Polski.
Zmarł 7 czerwca 2019. Został pochowany 17 czerwca 2019 na Cmentarzu św. Rocha na Radogoszczu w Łodzi.

</doc>
<doc id="4560217" url="https://pl.wikipedia.org/wiki?curid=4560217" title="Leszek Brenda">
Leszek Brenda

Leszek Brenda (ur. 1953 w Mławie) – polski dyplomata w stopniu radcy-ministra i urzędnik państwowy. Od 2013 do 2018 konsul generalny RP w Mumbaju.
Życiorys.
Leszek Brenda ukończył Szkołę Główną Planowania i Statystyki na wydziale handlu zagranicznego, uzyskując w 1978 tytuł magistra.
Od 1979 do 1980 pracował w Centrali Handlu Zagranicznego „Budimex”. Następnie przeszedł do Ministerstwa Spraw Zagranicznych, Departamentu Administracji, Finansów i Inwestycji. W latach 1984–1989 pracował jako attaché w Ambasadzie PRL w Nowym Delhi. Po powrocie z placówki objął obowiązki p.o. naczelnika wydziału, a od stycznia 1990 naczelnika wydziału w Biurze Administracyjno-Budżetowym MSZ. Od 1990 do 1997 pracował w sektorze prywatnym. Powrócił do MSZ w 1997. Od 1998 do 2003 pracował w Instytucie Polskim w Düsseldorfie. W latach 2003–2005 był ekspertem, I radcą i audytorem wewnętrznym w Biurze Dyrektora Generalnego MSZ. Od 2005 do 2010 pracował w jednostkach ministerstwa związanymi z administracją, finansowością i autem, w tym od października 2010 do 2012 jako dyrektor Biura Kontroli i Audytu w MSZ. Od 18 listopada 2013 do 2018 pełnił funkcję Konsula Generalnego RP w Mumbaju.
Mówi po angielsku i rosyjsku.

</doc>
<doc id="4560225" url="https://pl.wikipedia.org/wiki?curid=4560225" title="François Adrien Boieldieu">
François Adrien Boieldieu



</doc>
<doc id="4560226" url="https://pl.wikipedia.org/wiki?curid=4560226" title="Corycaeus farrani">
Corycaeus farrani

Corycaeus farrani – gatunek widłonogów z rodziny Cucumaricolidae. Nazwa naukowa tego gatunku skorupiaków została opublikowana w 1923 roku przez austriackiego biologa Fritza Früchtla.

</doc>
<doc id="4560228" url="https://pl.wikipedia.org/wiki?curid=4560228" title="Danyło Beskorowajny">
Danyło Beskorowajny

Danyło Łeonidowycz Beskorowajny (, ur. 7 lutego 1999 w Krzywym Rogu) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu Krywbas Krzywy Róg, Wyższej Szkoły Sportowej w Charkowie oraz Akademii Piłkarskiej Wołyń Łuck, barwy których bronił w juniorskich mistrzostwach Ukrainy (DJuFL). 13 września 2017 roku rozpoczął karierę piłkarską w drużynie Wołyń U-19. 19 lutego 2018 przeszedł do litewskiego Atlantasu Kłajpeda. Z powodu problemów finansowych klubu, przeniósł się latem 2018 do słowackiego DAC 1904 Dunajská Streda, a potem grał na zasadach wypożyczenia w drużynie FK Slavoj Trebišov. 4 sierpnia 2018 został wypożyczony do MFK Zemplín Michalovce.
Kariera reprezentacyjna.
W 2019 został powołany do młodzieżowej reprezentacji Ukrainy.

</doc>
<doc id="4560229" url="https://pl.wikipedia.org/wiki?curid=4560229" title="Corycaeus germanus">
Corycaeus germanus

Corycaeus germanus – gatunek widłonogów z rodziny Cucumaricolidae. Nazwa naukowa tego gatunku skorupiaków została opublikowana w 1859 roku przez niemieckiego biologa Rudolfa Leuckarta.

</doc>
<doc id="4560231" url="https://pl.wikipedia.org/wiki?curid=4560231" title="Corycaeus gracilicauda">
Corycaeus gracilicauda

Corycaeus gracilicauda – gatunek widłonogów z rodziny Cucumaricolidae. Nazwa naukowa tego gatunku skorupiaków została opublikowana w 1891 roku przez pruskiego zoologa Wilhelma Giesbrechta. 

</doc>
<doc id="4560234" url="https://pl.wikipedia.org/wiki?curid=4560234" title="Corycaeus huxleyi">
Corycaeus huxleyi

Corycaeus huxleyi – gatunek widłonogów z rodziny Cucumaricolidae. Nazwa naukowa tego gatunku skorupiaków została opublikowana w 1860 roku przez angielskiego antropologa i zoologa sir Johna Lubbocka.

</doc>
<doc id="4560236" url="https://pl.wikipedia.org/wiki?curid=4560236" title="Fenkuł">
Fenkuł



</doc>
<doc id="4560244" url="https://pl.wikipedia.org/wiki?curid=4560244" title="Juchym Konopla">
Juchym Konopla

Juchym Dmytrowycz Konopla, ukr. Юхим Дмитрович Конопля (ur. 26 sierpnia 1999 w Doniecku) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek Akademii Piłkarskiej Szachtar Donieck, barwy której bronił w juniorskich mistrzostwach Ukrainy (DJuFL). 27 sierpnia 2016 roku rozpoczął karierę piłkarską w składzie juniorskiej drużyny Szachtara U-19, potem grał w młodzieżowej drużynie. 28 czerwca 2019 został wypożyczony do Desny Czernihów.
Kariera reprezentacyjna.
W 2015 debiutował w juniorskiej reprezentacji Ukrainy U-17. W 2018 występował w reprezentacji U-19. W 2019 został powołany do młodzieżowej reprezentacji Ukrainy.

</doc>
<doc id="4560264" url="https://pl.wikipedia.org/wiki?curid=4560264" title="Maksym Czech">
Maksym Czech

Maksym Serhijowycz Czech (, ur. 3 stycznia 1999 w Krasnej Polanie, w obwodzie donieckim) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Akademii Piłkarskiej Szachtar Donieck, barwy której bronił w juniorskich mistrzostwach Ukrainy (DJuFL). 6 września 2015 roku rozpoczął karierę piłkarską w składzie juniorskiej drużyny Szachtara U-19, potem grał w młodzieżowej drużynie. 27 czerwca 2019 został wypożyczony do FK Mariupol.
Kariera reprezentacyjna.
W 2015 debiutował w juniorskiej reprezentacji Ukrainy U-17. W 2018 występował w reprezentacji U-19. W 2019 został powołany do młodzieżowej reprezentacji Ukrainy.

</doc>
<doc id="4560282" url="https://pl.wikipedia.org/wiki?curid=4560282" title="Fryderyk z Beichlingen">
Fryderyk z Beichlingen

Fryderyk z Beichlingen (zm. 11 listopada 1464 w Calbe) – arcybiskup Magdeburga od 1445, hrabia Beichlingen.
Życiorys.
Fryderyk był synem Fryderyka, hrabiego Beichlingen poległego w 1426, i Matyldy, córki Burcharda VIII z Mansfeld. Jako osoba świecka zarządzał dworem arcybiskupa magdeburskiego Guntera ze Schwarzburga. Po śmierci tego ostatniego, ale z jego wcześniejszej rekomendacji, w 1445 został wybrany przez kapitułę katedralną na jego następcę mimo braku święceń. Szybko uzyskał odpowiednie święcenia i oddał się obowiązkom religijnym i ascezie. Kontynuował rozpoczętą reformę klasztorów w archidiecezji, mimo oporu zakonów mendykanckich, dokonał reorganizacji administracji i finansów arcybiskupstwa, a także zakończył układem spór arcybiskupów z miastem Magdeburg w 1463. Spłacił długi swego poprzednika i uporządkował sytuację w księstwie. Starał się utrzymywać pokojowe stosunki z sąsiadami, podczas jego rządów doszło do konfliktu wyłącznie z książętami lüneburskimi – w 1455 Fryderyk podjął wyprawę wojenną przeciwko Fryderykowi Pobożnemu, a konflikt zakończył się układem zawartym z jego synem Bernardem II w 1458. 

</doc>
<doc id="4560287" url="https://pl.wikipedia.org/wiki?curid=4560287" title="Krystyna Knypl">
Krystyna Knypl

Krystyna Knypl, z domu Łapińska (ur. 1 stycznia 1945 w Łapach) – polska lekarka i dziennikarka medyczna, doktor nauk medycznych, specjalista chorób wewnętrznych i hipertensjologii, specjalista European Society of Hypertension, redaktor naczelna i wydawca „Gazety dla Lekarzy”.
Życiorys.
Ukończyła studia na Wydziale Lekarskim Akademii Medycznej w Warszawie w 1968 roku, natomiast w 1972 roku uzyskała specjalizację z chorób wewnętrznych I stopnia, w 1974 roku obroniła pracę doktorską „Zastosowanie ultrasonokardiografii do oceny stanu czynnościowego mięśnia sercowego”. W 1976 roku uzyskała specjalizację z chorób wewnętrznych II stopnia, w 2001 roku – tytuł specjalisty European Society of Hypertension, w 2006 roku – specjalizację z hipertensjologii.
W roku 2014 otrzymała Dyplom Uznania World Hypertension League za znaczące osiągnięcia ("Notable Achievement in Dietary Sodium Reduction at the Population Level") w promocji diety niskosolnej na poziomie populacyjnym.
Jest wykładowcą na specjalistycznych konferencjach oraz seminariach dla lekarzy. Od 2007 roku jako @mimax2 prowadzi fotoblog „Modne Diagnozy”. Od 2016 roku pisze felietony dla amerykańskiego portalu dla lekarzy SERMO.
Członkostwo w towarzystwach naukowych i stowarzyszeniach.
Polskie Towarzystwo Kardiologiczne (od 1977), European Society of Cardiology (od 1977), Polskie Towarzystwo Nadciśnienia Tętniczego (1988–2013), European Society of Hypertension (2008–2013), Stowarzyszenie Dziennikarzy Polskich (od 2004), International Federation of Journalists (2004–2008).

</doc>
<doc id="4560288" url="https://pl.wikipedia.org/wiki?curid=4560288" title="Magury">
Magury

Magury – grzbiet górski w Wielkiej Fatrze na Słowacji. Opada ze szczytu Ploska w południowo-wschodnim kierunku do Revúckiej doliny (słow. Revúcka dolina) w miejscowości Liptovské Revúce (część Vyšná Revúca). Oddziela dwie doliny będące bocznymi, lewym odgałęzieniami Doliny Rewuckiej:. Po zachodniej stronie jest to Zelená dolina i dolinka jej najniższego lewego dopływu, po wschodniej dolina Pilná. Grzbiet Magury jest częściowo porośnięty lasem, ale dużą część jego powierzchni pokrywają pasterskie hale. Prowadzi nim szlak turystyczny oraz ścieżka edukacyjna Naučný chodnik Čierny kameň. Zamontowano przy niej tablice dydaktyczne.

</doc>
<doc id="4560294" url="https://pl.wikipedia.org/wiki?curid=4560294" title="Wiktor Kornijenko">
Wiktor Kornijenko

Wiktor Wałerijowycz Kornijenko (, ur. 14 lutego 1999 w Połtawie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Szkoły Sportowej Worskła Połtawa i Illicziweć Mariupol, a potem Akademii Piłkarskiej Szachtar Donieck, barwy których bronił w juniorskich mistrzostwach Ukrainy (DJuFL). 7 sierpnia 2016 roku rozpoczął karierę piłkarską w składzie juniorskiej drużyny Szachtara U-19, potem grał w młodzieżowej drużynie. 27 czerwca 2019 został wypożyczony do FK Mariupol.
Kariera reprezentacyjna.
W 2017 debiutował w juniorskiej reprezentacji U-19. W 2019 został powołany do młodzieżowej reprezentacji Ukrainy.

</doc>
<doc id="4560296" url="https://pl.wikipedia.org/wiki?curid=4560296" title="Jaroslava Pencova">
Jaroslava Pencova



</doc>
<doc id="4560298" url="https://pl.wikipedia.org/wiki?curid=4560298" title="Jovana Brakočević">
Jovana Brakočević



</doc>
<doc id="4560303" url="https://pl.wikipedia.org/wiki?curid=4560303" title="Trzyszcz mały">
Trzyszcz mały

Trzyszcz mały ("Cylindera germanica") – gatunek chrząszcza z rodziny biegaczowatych i podrodziny trzyszczowatych.
Opis.
Owad dorosły.
Chrząszcz o ciele długości od 7 lub 8 do 11 mm. Samice są większe od samców. Wierzch ciała zwykle ma matowozielony bądź miedzistozielony z miedzianym połyskiem na głowie i przedpleczu, rzadko ubarwiony niebieskawo lub czarno. Jasny wzór na pokrywach składa się z niewielkich i niewyraźnych przepasek: biodrowej i wierzchołkowej oraz bardzo małej i niewygiętej łukowato plamki na ramionach. Głaszczki, nasada żuwaczek oraz warga górna z wyjątkiem jej przedniego brzegu ubarwione są jasno. Spód ciała ma kolor zielony, zielononiebieski, rzadziej czarny, po bokach zaś przechodzący w barwę miedzianą lub fioletową. Odnóża mają żółtawobrunatne, w niektórych miejscach metalicznie połyskujące golenie i stopy. Szerokość głowy jest większa niż przedplecza. Nagie czoło pokrywają słabo zaznaczone podłużne żłobienia, a na szczycie zmarszczki. Podłużne, walcowate przedplecze porastają na bokach przylegające włoski białego koloru. Pokrywy są najszersze w wierzchołkowej ¼ długości, a ich powierzchnię cechuje delikatne punktowanie. Episternity przedpiersia pozbawione są owłosienia.
Larwa.
Wymiary larw są dość małe jak na trzyszcze. W stadium pierwszym szerokość głowy wynosi od 0,9 do 1 mm, a płytka czołowa zaopatrzona jest w ostre ząbki służące rozerwaniu jaja. W kolejnych stadiach ząbków tych już brak. W stadium drugim szerokość głowy wynosi od 1,4 do 1,5 mm, a żuwka zewnętrzna ma dwie szczecinki na członie nasadowym. W stadium trzecim szerokość głowy wynosi od około 2,2 do 2,4 mm, a na członie podstawowym żuwki zewnętrznej osadzone są trzy szczecinki. Piąty segment odwłoka tego gatunku charakteryzuje się wyrostkiem sierpowatym z 3 szczecinkami: dwiema długimi szczecinkami tylnymi, położonymi na jego brzegu zewnętrznym oraz jedną krótką szczecinką przednią umieszczoną w pobliżu jego brzegu wewnętrznego. Ponadto na guzku czopowatym tegoż segmentu znajdują się dwie krótkie szczecinki (jedna na wierzchołku i jedna na boku) oraz kolec wierzchołkowy osiągający od ¼ do ⅓ długości guzka. Z kolei tylną krawędź dziesiątego segmentu odwłoka cechuje obecność tylko od 3 do 5 szczecinek grzbietowo-bocznych, znacznie silniejszych niż szczecinki brzuszno-boczne tego rejonu.
Biologia i ekologia.
Trzyszcz ten zasiedla tereny otwarte, takie jak pastwiska, skraje pól i pobliża wód. Preferuje wilgotne gleby margliste i gliniaste, zwłaszcza podsiąkające wodą. Owady dorosłe spotyka się od maja do września, przy czym do szczytu pojawu w Polsce dochodzi od czerwca lub lipca do połowy sierpnia. Są aktywne za dnia, szybkie i bardzo ruchliwe. Są nielotne. Prowadzą naziemny tryb życia i aktywnie polują na różne drobne bezkręgowce. W przeciwieństwie do innych występujących w Polsce trzyszczy ich aktywność często obserwowano także wśród gęstej trawy, a nie tylko na przestrzeniach skąpo porośniętych roślinnością. Samce stosują dozorowanie pokopulacyjne, odpędzając rywali od zaplemnionej samicy. W rozwoju występują trzy stadia larwalne oraz trwające około dwóch tygodni stadium poczwarki. Larwy polują z zasadzki, ukryte w pionowym tunelu wykopanym w glebie.
Rozprzestrzenienie.
Gatunek zachodniopalearktyczny, występujący w Europie, Azji Zachodniej i Azji Środkowej, z wyjątkiem ich północnych części. W Europie Środkowej, w tym w Polsce, rozsiedlony jest lokalnie, ale jego populacje bywają bardzo liczebne.
Obok zajmującego większość zasięgu podgatunku nominatywnego wyróżnia się jeszcze trzy inne:

</doc>
<doc id="4560304" url="https://pl.wikipedia.org/wiki?curid=4560304" title="Cylindera germanica">
Cylindera germanica



</doc>
<doc id="4560305" url="https://pl.wikipedia.org/wiki?curid=4560305" title="Cicindela germanica">
Cicindela germanica



</doc>
<doc id="4560307" url="https://pl.wikipedia.org/wiki?curid=4560307" title="Ołeksandr Safronow">
Ołeksandr Safronow

Ołeksandr Ołeksandrowycz Safronow, , ur. 11 czerwca 1999 w Zaporożu) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek Szkoły Sportowej Metałurh Zaporoże, barwy której bronił w juniorskich mistrzostwach Ukrainy (DJuFL). 13 marca 2016 roku rozpoczął karierę piłkarską w drużynie Metałurh U-19. Latem 2016 przeszedł do Dnipro Dniepropetrowsk. Z powodu problemów finansowych klubu, 6 lipca 2017 przeniósł się do SK Dnipro-1. 17 lipca 2018 został wypożyczony do Zirki Kropywnycki. 28 stycznia 2020 został wypożyczony do Tallinna FCI Levadia.
Kariera reprezentacyjna.
W 2018 debiutował w juniorskiej reprezentacji U-19. W 2019 został powołany do młodzieżowej reprezentacji Ukrainy.

</doc>
<doc id="4560311" url="https://pl.wikipedia.org/wiki?curid=4560311" title="Briana Day">
Briana Day

Briana Nicole Day (ur. 21 marca 1995 w Durham) – amerykańska koszykarka grająca na pozycji środkowej, obecnie zawodniczka Buyuksehir Belediyesi Adana Basketbol.
Występowała w barwach drużyny akademickiej Syracuse Orange wraz ze swoją siostrą bliźniaczką Brią.
16 maja 2019 dołączyła do Pszczółki Polski-Cukier AZS-UMCS Lublin.
2 września 2020 została zawodniczką tureckiego Buyuksehir Belediyesi Adana Basketbol.

</doc>
<doc id="4560334" url="https://pl.wikipedia.org/wiki?curid=4560334" title="Zdzisław Świeca">
Zdzisław Świeca

Zdzisław Świeca – polski fotograf. Członek rzeczywisty i członek Zarządu Rzeszowskiego Towarzystwa Fotograficznego. Członek honorowy Rzeszowskiego Stowarzyszenia Fotograficznego. Wykładowca fotografii na Uniwersytecie Trzeciego Wieku w Rzeszowie. Kurator Sekcji Fotograficznej Uniwersytetu Trzeciego Wieku przy Uniwersytecie Rzeszowskim.
Życiorys.
Zdzisław Świeca związany z rzeszowskim środowiskiem fotograficznym, aktywnie uczestniczy w zorganizowanym ruchu fotograficznym miasta Rzeszowa. Miejsce szczególne w jego twórczości zajmuje fotografia artystyczna oraz fotografia użytkowa (wielotematyczna fotografia do celów wydawniczych). Związany z fotografią artystyczną od 1971 roku – wówczas został przyjęty w poczet członków rzeczywistych Rzeszowskiego Towarzystwa Fotograficznego.
Zdzisław Świeca jest autorem i współautorem wielu wystaw fotograficznych; indywidualnych (m.in. w Galerii Fotografii Miasta Rzeszowa), zbiorowych, poplenerowych oraz pokonkursowych – gdzie jego zdjęcia otrzymały wiele akceptacji, nagród, wyróżnień, dyplomów, listów gratulacyjnych. Uczestniczy w pracach jury, w konkursach fotograficznych (jako przewodniczący i członek jury). Częstokroć był wyróżniany nagrodami Prezydenta Miasta Rzeszowa.
W 1975 roku otrzymał tytuł Mistrza Fotografii – dyplom Kuratorium Oświaty w Rzeszowie. W ramach działalności w Rzeszowskim Towarzystwie Fotograficznym, był wieloletnim członkiem Zarządu RzTF, w latach 1980–1993 pełnił funkcję wiceprezesa Zarządu do spraw artystycznych oraz funkcję prezesa Zarządu (kadencja na lata 1993–1995). Od 2013 roku jest kuratorem merytorycznym Sekcji Fotograficznej Uniwersytetu Trzeciego Wieku przy Uniwersytecie Rzeszowskim, która (dwukrotnie) w 2018 oraz w 2019 roku otrzymała wyróżnienie podczas wernisażu XVI i XVII Podkarpackich Konfrontacji Fotograficznych. W 2022 otrzymał Srebrny Medal „Za Fotograficzną Twórczość”, w odniesieniu do XX edycji Podkarpackich Konfrontacji Fotograficznych.
Odznaczenia.
Źródło.

</doc>
<doc id="4560336" url="https://pl.wikipedia.org/wiki?curid=4560336" title="Michael Gier">
Michael Gier

Michael Gier (ur. 19 lipca 1967) – szwajcarski wioślarz. Złoty medalista olimpijski z Atlanty.
Zawody w 1996 były jego pierwszymi igrzyskami olimpijskimi. Medal zdobył w dwójce podwójnej wagi lekkiej. Wspólnie z nim płynął młodszy brat Markus. Na igrzyskach w 2000 zajęli piąte miejsce. Na mistrzostwach świata zdobył w tej konkurencji złoto w 1995, srebro w 1993, brąz w 1992, 1994 i 1998.

</doc>
<doc id="4560344" url="https://pl.wikipedia.org/wiki?curid=4560344" title="Polskie mięso">
Polskie mięso

Polskie mięso – bonusowy album studyjny polskiej grupy muzycznej T.Love. Wydawnictwo ukazało się 11 października 2011 roku nakładem wytwórni muzycznej EMI Music Poland wraz z pojawieniem się tego samego dnia box setu pt. "T.Lovestory" zawierającego 14 dotychczasowych albumów zespołu.
Album ten zawiera 3 nowe utwory nagrane wiosną 2011 roku i 13 niepublikowanych dotychczas nagrań z lat 1999-2009 (odrzuty z albumów, dema, nagrania koncertowe).
Lista utworów.
Opracowano na podstawie materiału źródłowego.

</doc>
<doc id="4560347" url="https://pl.wikipedia.org/wiki?curid=4560347" title="Markus Gier">
Markus Gier

Markus Gier (ur. 1 stycznia 1970 w St. Gallen) – szwajcarski wioślarz. Złoty medalista olimpijski z Atlanty.
Zawody w 1996 były jego pierwszymi igrzyskami olimpijskimi. Medal zdobył w dwójce podwójnej wagi lekkiej. Wspólnie z nim płynął młodszy brat Michael. Na igrzyskach w 2000 zajęli piąte miejsce. Na mistrzostwach świata zdobył w tej konkurencji złoto w 1995, srebro w 1993, brąz w 1992, 1994 i 1998. W 1989 był drugi w czwórce podwójnej wagi lekkiej.

</doc>
<doc id="4560371" url="https://pl.wikipedia.org/wiki?curid=4560371" title="Liga Mistrzów UEFA (2019/2020)/Faza kwalifikacyjna">
Liga Mistrzów UEFA (2019/2020)/Faza kwalifikacyjna

Artykuł prezentuje szczegółowe dane dotyczące rozegranych meczów mających na celu wyłonienie grupy 6 drużyn spośród 53 zespołów piłkarskich, które wezmą udział w fazie kwalifikacyjnej Ligi Mistrzów UEFA 2019/2020.
Runda wstępna.
Do startu w Rundzie wstępnej zostały uprawnione 4 drużyny. Runda została podzielona na półfinały i finał. W tej rundzie zespoły grają tylko jeden mecz. Drużyny, które przegrają w tej rundzie, otrzymają prawo gry w II rundzie kwalifikacyjnej Ligi Europy UEFA.
Pary Rundy wstępnej.
!colspan=3|Półfinały rundy
!colspan=3|Finał rundy
I runda kwalifikacyjna.
Do startu w I rundzie kwalifikacyjnej zostaną uprawnione 32 drużyny (1 z poprzedniej rundy), z czego 16 zostanie rozstawionych. Drużyny, które przegrają w tej rundzie, otrzymają prawo gry w II rundzie kwalifikacyjnej Ligi Europy UEFA.
Podział na koszyki.
Uwaga: Losowanie I rundy kwalifikacyjnej odbyło się przed zakończeniem rundy wstępnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w I rundzie przejmuje ona współczynnik najwyżej rozstawionego rywala.
Oznaczenia:
II runda kwalifikacyjna.
Od tej rundy turniej kwalifikacyjny będzie podzielony na 2 części – dla mistrzów i niemistrzów poszczególnych federacji:
Drużyny, które przegrają w tej rundzie, otrzymają prawo gry w III rundzie kwalifikacyjnej Ligi Europy UEFA.
Podział na koszyki.
Uwaga: Losowanie II rundy kwalifikacyjnej odbyło się przed zakończeniem I rundy kwalifikacyjnej, więc rozstawienia dokonano przyjmując założenie, że awans uzyska drużyna z najwyższym współczynnikiem w poprzedniej rundzie. W przypadku awansu, którejś z drużyn nierozstawionej, w II rundzie przejmuje ona współczynnik najwyżej rozstawionego rywala.
Oznaczenia:
Ścieżka mistrzowska:
Ścieżka ligowa:
Pary II rundy kwalifikacyjnej.
!colspan=6|Ścieżka mistrzowska
!colspan=6|Ścieżka ligowa
III runda kwalifikacyjna.
W tej rundzie kwalifikacji utrzymany został podział na 2 ścieżki – mistrzowską i ligową:
Drużyny, które przegrają w tej rundzie w ścieżce mistrzowskiej, otrzymają prawo gry w rundzie play-off Ligi Europy UEFA, natomiast drużyny które przegrają w ścieżce ligowej otrzymają prawo gry w fazie grupowej Ligi Europy UEFA.
Podział na koszyki.
Uwaga: Losowanie III rundy kwalifikacyjnej odbyło się przed zakończeniem II rundy kwalifikacyjnej, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu, którejś z drużyn nierozstawionej, w III rundzie przejmuje ona współczynnik rywala.
Oznaczenia:
Pary III rundy kwalifikacyjnej.
!colspan=6|Ścieżka mistrzowska
!colspan=6|Ścieżka ligowa
Runda play-off.
W tej rundzie kwalifikacji utrzymany został podział na 2 ścieżki – mistrzowską i ligową:
Drużyny, które przegrały w tej rundzie, otrzymają prawo gry w fazie grupowej Ligi Europy UEFA.
Podział na koszyki.
Uwaga: Losowanie IV rundy kwalifikacyjnej odbyło się przed zakończeniem III rundy kwalifikacyjnej, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu, którejś z drużyn nierozstawionej, w IV rundzie przejmuje ona współczynnik rywala.
Oznaczenia:
Pary Rundy play-off.
!colspan=6|Ścieżka mistrzowska
!colspan=6|Ścieżka ligowa

</doc>
<doc id="4560372" url="https://pl.wikipedia.org/wiki?curid=4560372" title="Tunel Rosi Mittermaier">
Tunel Rosi Mittermaier



</doc>
<doc id="4560384" url="https://pl.wikipedia.org/wiki?curid=4560384" title="Roberto José da Silva">
Roberto José da Silva

Roberto José da Silva (ur. 18 marca 1965 w Santos Dumont) – brazylijski duchowny katolicki, biskup Janaúba od 2019.
Życiorys.
4 grudnia 1994 otrzymał święcenia kapłańskie i został inkardynowany do archidiecezji Juiz de Fora. Pracował głównie jako duszpasterz parafialny, przez wiele lat był też pracownikiem archidiecezjalnego seminarium (w latach 2016–2019 był jego rektorem). W latach 2009–2011 pełnił funkcję kanclerza kurii.
12 czerwca 2019 papież Franciszek mianował go biskupem diecezji Janaúba. Sakry udzielił mu 17 sierpnia 2019 arcybiskup Gil Antônio Moreira. 

</doc>
<doc id="4560400" url="https://pl.wikipedia.org/wiki?curid=4560400" title="Islamische Glaubensgemeinschaft in Österreich">
Islamische Glaubensgemeinschaft in Österreich



</doc>
<doc id="4560401" url="https://pl.wikipedia.org/wiki?curid=4560401" title="Karl Weidmann">
Karl Weidmann

Karl Weidmann (ur. 4 lipca 1931) – szwajcarski wioślarz. Srebrny medalista olimpijski z Helsinek.
Zawody w 1952 były jego jedynymi igrzyskami olimpijskimi. Zajął drugie miejsce w czwórce ze sternikiem. Zdobył srebrny medal mistrzostw Europy w 1951 w czwórce ze sternikiem, brązowy w 1953, w 1954 był trzeci w czwórce bez sternika.

</doc>
<doc id="4560403" url="https://pl.wikipedia.org/wiki?curid=4560403" title="Naf Karb">
Naf Karb

Naf Karb (arab. ناف كرب) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 189 mieszkańców.

</doc>
<doc id="4560406" url="https://pl.wikipedia.org/wiki?curid=4560406" title="Kościół św. Antoniego Opata w Xagħra">
Kościół św. Antoniego Opata w Xagħra



</doc>
<doc id="4560419" url="https://pl.wikipedia.org/wiki?curid=4560419" title="Émile Ess">
Émile Ess

Émile Ess (ur. 9 stycznia 1932, zm. grudzień 1990) – szwajcarski wioślarz. Srebrny medalista olimpijski z Helsinek.
Zawody w 1952 były jego pierwszymi igrzyskami olimpijskimi. Zajął drugie miejsce w czwórce ze sternikiem. Zdobył srebrny medal mistrzostw Europy w 1951 w czwórce ze sternikiem, brązowy w 1953, w 1954 był trzeci w czwórce bez sternika. Brał udział w igrzyskach w 1960.

</doc>
<doc id="4560431" url="https://pl.wikipedia.org/wiki?curid=4560431" title="International Championship 2019">
International Championship 2019

International Championship 2019 – drugi duży turniej rankingowy sezonu snookerowego 2019/2020. Rozegrany został w Daqing w Chinach w dniach 4–11 sierpnia 2019 roku.
Nagrody.
Zwycięzca: £ 175 000
II miejsce: £ 75 000
Półfinalista: £ 32 000
Ćwierćfinalista: £ 21 500
Runda 3: £ 13 500
Runda 2: £ 8 500
Runda 1: £ 4750
Najwyższy break turnieju: £ 6000
Pula nagród: £ 802 000
Kwalifikacje.
Mecze kwalifikacyjne rozegrane zostały w dniach 14–17 czerwca 2019 w Ponds Forge International Sports Centre w Sheffield (pary nr. 1, 2, 5, 10, 21, 23, 52 oraz 72 rozegrały swoje mecze podczas fazy telewizyjnej). Wszystkie spotkania zostały rozegrane w formacie „do 6 frame’ów”.

</doc>
<doc id="4560432" url="https://pl.wikipedia.org/wiki?curid=4560432" title="Profesor biedy">
Profesor biedy

Profesor biedy (także: "prawnik biedy") – dobrowolnie przyjęta rola społeczna, a także źródło dorywczego zatrudnienia wśród osób o niskich dochodach, bezrobotnych, korzystających ze wsparcia pomocy społecznej, w tym zamieszkujących enklawy biedy.
Istotą tej roli jest sprawne opanowanie przez daną osobę ustaw i innych przepisów prawa, pozwalające czerpać środki finansowe i inne beneficja z systemu pomocy społecznej, jak również uzyskiwać korzyści z pośredniczenia w tym procederze na korzyść innych osób o złym położeniu materialnym i społecznym. Celem profesorów biedy jest optymalizacja: potrafią biegle pisać skargi, wnioski i zażalenia, zdobywać pieniądze z różnych dostępnych źródeł (państwowych, samorządowych, religijnych i pozarządowych). Nie opłaca im się w tej sytuacji podejmować jakiegokolwiek zatrudnienia, ponieważ mają świadomość, że mogą zdobyć nieporównywalnie większe środki znacznie mniejszym nakładem sił.
Prof. Marek Szczepański określa liczbę "profesorów biedy" na około 20% klientów instytucji pomocy społecznej.

</doc>
<doc id="4560437" url="https://pl.wikipedia.org/wiki?curid=4560437" title="Hilary Green">
Hilary Green

Hilary Green (ur. 29 grudnia 1951) – brytyjska łyżwiarka figurowa, startująca w parach tanecznych z Glynem Wattsem. Uczestniczka igrzysk olimpijskich w Innsbrucku (1976), wicemistrzyni świata (1974), dwukrotna wicemistrzyni Europy (1974, 1975) oraz mistrzyni Wielkiej Brytanii (1976).
W 1973 roku Green i Watts zostali zwycięzcami pierwszych, inauguracyjnych zawodów Skate Canada International.
Osiągnięcia.
Z Glynem Wattsem

</doc>
<doc id="4560445" url="https://pl.wikipedia.org/wiki?curid=4560445" title="Al-Kantara (Syria)">
Al-Kantara (Syria)

Al-Kantara (arab. القنطرة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 884 mieszkańców.

</doc>
<doc id="4560449" url="https://pl.wikipedia.org/wiki?curid=4560449" title="Kantarat Bajt Siri">
Kantarat Bajt Siri

Kantarat Bajt Siri (arab. قنطرة بيت سري) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 1484 mieszkańców.

</doc>
<doc id="4560453" url="https://pl.wikipedia.org/wiki?curid=4560453" title="Kiruf">
Kiruf

Kiruf (arab. قروف) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 729 mieszkańców.

</doc>
<doc id="4560459" url="https://pl.wikipedia.org/wiki?curid=4560459" title="Kula (Syria)">
Kula (Syria)

Kula (arab. قولا) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 592 mieszkańców.

</doc>
<doc id="4560465" url="https://pl.wikipedia.org/wiki?curid=4560465" title="Szaran (Ajn al-Arab)">
Szaran (Ajn al-Arab)

Szaran (arab. شران) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 1545 mieszkańców.

</doc>
<doc id="4560467" url="https://pl.wikipedia.org/wiki?curid=4560467" title="Asz-Szuruk (Syria)">
Asz-Szuruk (Syria)

Az-Szuruk (arab. الشروق) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 156 mieszkańców.

</doc>
<doc id="4560472" url="https://pl.wikipedia.org/wiki?curid=4560472" title="Tall Ghazal">
Tall Ghazal

Tall Ghazal (arab. تل غزال) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 1142 mieszkańców.

</doc>
<doc id="4560478" url="https://pl.wikipedia.org/wiki?curid=4560478" title="Tall Hadżib">
Tall Hadżib

Tall Hadżib (arab. تل حاجب) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 1546 mieszkańców.

</doc>
<doc id="4560482" url="https://pl.wikipedia.org/wiki?curid=4560482" title="Bajt Lahm Faukani">
Bajt Lahm Faukani

Bajt Lahm Faukani (arab. بيت لحم فوقاني) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 242 mieszkańców.

</doc>
<doc id="4560484" url="https://pl.wikipedia.org/wiki?curid=4560484" title="Glyn Watts">
Glyn Watts

Glynn Robin „Glyn” Watts (ur. 16 marca 1949 w Londynie) – brytyjski łyżwiarz figurowy, startujący w parach tanecznych z Hilary Green. Uczestnik igrzysk olimpijskich w Innsbrucku (1976), wicemistrz świata (1974), dwukrotny wicemistrz Europy (1974, 1975) oraz mistrz Wielkiej Brytanii (1976).
W 1973 roku Green i Watts zostali zwycięzcami pierwszych, inauguracyjnych zawodów Skate Canada International.
Osiągnięcia.
Z Hilary Green

</doc>
<doc id="4560486" url="https://pl.wikipedia.org/wiki?curid=4560486" title="Dżabila Faukani">
Dżabila Faukani

Dżabila Faukani (arab. جبيلة فوقاني) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 175 mieszkańców.

</doc>
<doc id="4560489" url="https://pl.wikipedia.org/wiki?curid=4560489" title="Tall Hadżar Faukani">
Tall Hadżar Faukani

Tall Hadżar Faukani (arab. تل حجر فوقاني) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 724 mieszkańców.

</doc>
<doc id="4560494" url="https://pl.wikipedia.org/wiki?curid=4560494" title="Zughar">
Zughar

Zughar (arab. زوغر) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 76 mieszkańców.

</doc>
<doc id="4560499" url="https://pl.wikipedia.org/wiki?curid=4560499" title="Minas (Syria)">
Minas (Syria)

Minas (arab. ميناس) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 680 mieszkańców.

</doc>
<doc id="4560524" url="https://pl.wikipedia.org/wiki?curid=4560524" title="Filon Strybel">
Filon Strybel

Filon Strybel (Strybyl) herbu Trzy Tarcze (zm. w 1634 roku) – cześnik kijowski w latach 1594-1633, namiestnik kijowski w 1593 roku, sędzia grodzki kijowski w 1595 roku.
Poseł żytomierski na sejm 1609 i 1613 roku. Marszałek sejmiku deputackiego 1609 roku i sejmiku przedsejmowego 1611 szlachty kijowskiej. Wojewódzki poborca podatkowy w 1598, 1609, 1611, dwukrotnie w 1613 roku i 1623 roku.

</doc>
<doc id="4560535" url="https://pl.wikipedia.org/wiki?curid=4560535" title="Konstantinos Stiwachtis">
Konstantinos Stiwachtis



</doc>
<doc id="4560539" url="https://pl.wikipedia.org/wiki?curid=4560539" title="Carmen Mähr">
Carmen Mähr

Carmen Mähr, po mężu Pfanner (ur. 28 listopada 1951) – austriacka lekkoatletka, płotkarka, dwukrotna medalistka halowych mistrzostw Europy.
Odpadła w eliminacjach biegu na 60 metrów i biegu na 60 metrów przez płotki na halowych mistrzostwach Europy w 1971 w Sofii.
Zdobyła brązowy medal w sztafecie 4 × 1 okrążenie (w składzie: Christa Kepplinger, Maria Sykora, Mähr i Monika Holzschuster) na halowych mistrzostwach Europy w 1972 w Grenoble, a w biegu na 50 metrów przez płotki zajęła 6. miejsce.
Na halowych mistrzostwach Europy w 1973 w Rotterdamie zdobyła srebrny medal w sztafecie 4 × 1 okrążenie (w składzie: Brigitte Haest, Kepplinger, Mähr i Karoline Käfer) oraz odpadła w półfinale biegu na 60 metrów przez płotki. Odpadła w półfinale biegu na 60 metrów przez płotki oraz eliminacjach biegu na 60 metrów na kolejnych halowych mistrzostwach Europy w 1974 w Göteborgu.
Startowała także na letniej uniwersjadzie w 1973 w Moskwie, ale odpadła w półfinale biegu na 100 metrów przez płotki oraz kwalifikacjach skoku w dal.
Była mistrzynią Austrii w biegu na 100 metrów przez płotki w 1974 i 1976, a także brązową medalistką w pięcioboju w 1973.
Była rekordzistką Austrii w biegu na 100 metrów przez płotki z czasem 13,5 s (pomiar ręczny, 17 czerwca 1973 w Budapeszcie) i 13,80 s (pomiar automatyczny, 30 czerwca 1974 w Wiedniu.
Pozostałe rekordy życiowe Mähr:

</doc>
<doc id="4560541" url="https://pl.wikipedia.org/wiki?curid=4560541" title="Ad-Dawara al-Kabira">
Ad-Dawara al-Kabira

Ad-Dawara al-Kabira (arab. الدوارة الكبيرة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 572 mieszkańców.

</doc>
<doc id="4560544" url="https://pl.wikipedia.org/wiki?curid=4560544" title="Bala (Syria)">
Bala (Syria)

Bala (arab. بلة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 239 mieszkańców.

</doc>
<doc id="4560546" url="https://pl.wikipedia.org/wiki?curid=4560546" title="Dadi (Syria)">
Dadi (Syria)

Dadi (arab. دادي) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 1150 mieszkańców.

</doc>
<doc id="4560548" url="https://pl.wikipedia.org/wiki?curid=4560548" title="Efekt Czerenkowa">
Efekt Czerenkowa



</doc>
<doc id="4560549" url="https://pl.wikipedia.org/wiki?curid=4560549" title="Darb an-Nub">
Darb an-Nub

Darb an-Nub (arab. درب النوب) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 745 mieszkańców.

</doc>
<doc id="4560550" url="https://pl.wikipedia.org/wiki?curid=4560550" title="Kościół św. Stanisława Kostki w Korytowie">
Kościół św. Stanisława Kostki w Korytowie

Kościół Świętego Stanisława Kostki – rzymskokatolicki kościół parafialny należący do parafii pod tym samym wezwaniem (dekanat Choszczno archidiecezji szczecińsko-kamieńskiej).
Jest to świątynia wzniesiona w XIII wieku z ciosów granitowych i otynkowana. W II połowie XVI wieku została przebudowana i otrzymała formę renesansową. W XVIII wieku został zmieniony dach hełmowy wieży. W latach 1935–1937 został wykonany remont świątyni. Obecnie jest restaurowane zwieńczenie wieży budowli. Budowla została poświęcona w dniu 18 listopada 1945 roku.
Świątynia posiada kilka elementów wyposażenia o cechach zabytkowych. Najcenniejszym zabytkiem jest wczesnorenesansowa nastawa ołtarzowa w kształcie pentaptyku wykonana w 1588 roku. Na trzeciej kondygnacji wieży jest umieszczony dzwon spiżowy odlany w 1732 roku. Elementem wyposażenia są również ławki drewniane powstałe w latach 30. XX wieku. Świątynia jest wyposażona w instalację elektryczną, wodno-kanalizacyjną i odgromową oraz nagłośnienie.

</doc>
<doc id="4560552" url="https://pl.wikipedia.org/wiki?curid=4560552" title="Zjawisko Czerenkowa">
Zjawisko Czerenkowa



</doc>
<doc id="4560557" url="https://pl.wikipedia.org/wiki?curid=4560557" title="Al-Chafjana">
Al-Chafjana

Al-Chafjana (arab. الحفيانة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 595 mieszkańców.

</doc>
<doc id="4560561" url="https://pl.wikipedia.org/wiki?curid=4560561" title="Dżibna">
Dżibna

Dżibna (arab. جبنة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 620 mieszkańców.

</doc>
<doc id="4560562" url="https://pl.wikipedia.org/wiki?curid=4560562" title="Lubin Górniczy">
Lubin Górniczy



</doc>
<doc id="4560564" url="https://pl.wikipedia.org/wiki?curid=4560564" title="Chalil">
Chalil

Chalil (arab. خليل) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 433 mieszkańców.

</doc>
<doc id="4560565" url="https://pl.wikipedia.org/wiki?curid=4560565" title="Chirbat Atu">
Chirbat Atu

Chirbat Atu (arab. خربة عطو) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 875 mieszkańców.

</doc>
<doc id="4560569" url="https://pl.wikipedia.org/wiki?curid=4560569" title="Monika Holzschuster">
Monika Holzschuster

Monika Holzschuster (ur. 23 lipca 1955) – austriacka lekkoatletka, sprinterka.
Wystąpiła w biegu na 100 metrów na mistrzostwach Europy juniorów w 1970 w Paryżu, ale odpadła w eliminacjach. Odpadła w eliminacjach sztafety 4 × 100 metrów na mistrzostwach Europy w 1971 w Helsinkach.
Zdobyła brązowy medal w sztafecie 4 × 1 okrążenie (w składzie: Christa Kepplinger, Maria Sykora, Carmen Mähr i Holzschuster) na halowych mistrzostwach Europy w 1972 w Grenoble, a w biegu na 50 metrów odpadła w półfinale.
Była rekordzistką Austrii w biegu na 100 metrów z czasem 11,5 s (21 czerwca 1972 w Stuttgarcie) i trzykrotnie w sztafecie 4 × 100 metrów do wyniku 45,5 s osiągniętego 12 sierpnia 1972 w Lüdenscheid.
Rekordy życiowe Holzschuster:

</doc>
<doc id="4560572" url="https://pl.wikipedia.org/wiki?curid=4560572" title="We Make You">
We Make You

WE MAKE YOU – pierwszy japoński minialbum południowokoreańskiej grupy Seventeen, wydany 30 maja 2018 roku przez Pledis Japan. Teledysk do głównego utworu z płyty, „CALL CALL CALL!”, ukazał się 16 maja.
Album został wydany w czterech edycjach: regularnej, dwóch limitowanych (A i B) oraz „CARAT Edition”. Osiągnął 2 pozycję w rankingu Oricon i pozostał na liście przez 34 tygodni, sprzedał się w nakładzie egzemplarzy. Zdobył status złotej płyty.

</doc>
<doc id="4560573" url="https://pl.wikipedia.org/wiki?curid=4560573" title="Mazdalfa">
Mazdalfa

Mazdalfa (arab. مزدلفة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 140 mieszkańców.

</doc>
<doc id="4560575" url="https://pl.wikipedia.org/wiki?curid=4560575" title="Uwajna (Aleppo)">
Uwajna (Aleppo)

Uwajna (arab. عوينة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 382 mieszkańców.

</doc>
<doc id="4560580" url="https://pl.wikipedia.org/wiki?curid=4560580" title="Sajf Ali">
Sajf Ali

Sajf Ali (arab. سيف علي) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 984 mieszkańców.

</doc>
<doc id="4560583" url="https://pl.wikipedia.org/wiki?curid=4560583" title="Asz-Szakirijja">
Asz-Szakirijja

Asz-Szakirijja (arab. الشاكرية) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 670 mieszkańców.

</doc>
<doc id="4560594" url="https://pl.wikipedia.org/wiki?curid=4560594" title="CAMS 37">
CAMS 37

CAMS 37 – francuska łódź latająca z okresu międzywojennego, używana także w czasie II wojny światowej.
Historia.
W 1926 roku we francuskiej wytwórni lotniczej Chantiers aéro-maritimes de la Seine (CAMS) opracowano nową wersję rozpoznawczej łodzi latającej przeznaczonej dla francuskiej Marynarki Wojennej. Jej konstrukcja została oparta na wcześniejszej łodzi latającej CAMS-30 i miał być to wodnosamolot przystosowany do działania z baz przybrzeżnych oraz okrętów. 
Była to konstrukcja całkowicie drewniana, w układzie dwupłatu, w dolnym płacie umieszczony był kadłub typu łodziowego. Prototyp oznaczony jako CAMS 37, został wyposażony w silnik Lorraine 12Db o mocy 400 KM, umieszczony w gondoli nad kadłubem, zamocowanej pod płatem górnym i napędzające śmigło pchające. Oblot tego samolotu nastąpił w 1926 roku w Sartrouville. 
Prototyp ten stał się podstawą do budowy serii samolotów oznaczonych jako CAMS 37A dla marynarki wojennej w ilości 110 sztuk, z tego 7 sprzedano do Portugalii. Od prototypu seryjne egzemplarze różniły się mocniejszym silnikiem Lorraine 12Eb o mocy 450 KM, a samoloty przeznaczone dla Portugalii otrzymały silnik Hispano-Suiza 12Gb o mocy 450 KM. W samolotach tych nieznacznie powiększono tylne usterzenie.
W październiku – listopadzie 1926 roku wodnosamolot CAMS 37GR pilotowany przez kpt. René Guilbauda oraz nawigatora Georgesa Bougaulta wspólnie z wodnosamolotem Leo H-19 odbyły lot długodystansowy z Francji na Madagaskar i z powrotem o łącznej długości 22 600 km. 
Od tego momentu do 1935 roku budowano i jednocześnie modyfikowano ten samolot. Produkcję zakończono w 1935 roku, wyprodukowano łącznie 332 samoloty tego typu.
Użycie w lotnictwie.
Wodnosamoloty CAMS 37 były od 1928 roku użytkowane we francuskiej Marynarce Wojennej, wyposażono w nie eskadry rozpoznawcze w bazach przybrzeżnych nr 2S1, 3S1 i 4S1, gdzie zastąpiły używane wcześniej samoloty Schreck FBA-17H. Samoloty te używano również na francuskich okrętach wojennych. Był to podstawowy samolot rozpoznawczy lotnictwa morskiego Francji do roku 1935, kiedy zaczęto go zastępować wodnosamolotem CAMS 55. 
Jednak samoloty te pozostały w służbie aż do 1940 roku, choć w większości używane były w eskadrach szkoleniowych. W czasie mobilizacji w 1939 roku część wodnosamolotów z jednostek szkolnych przeszło do jednostek operacyjnych - eskadr 2S1 i 4S1. Po upadku Francji wszystkie samoloty tego typu zostały przekazane do szkolenia lub skasowane. Na terenie Indochin Francuskich używane były jako samoloty bojowe do 1941 roku.
W marynarce wojennej Portugalii, która posiadała 7 takich samolotów, używano ich do końca lat trzydziestych.
Opis techniczny.
Wodnosamolot CAMS 37 był dwupłatem o konstrukcji całkowicie drewnianej, kadłub łodziowy, kryty sklejką, w wersji 37A.9 i 37.13 kadłub był pokryty blachą. W kadłubie znajdowały się kabiny załogi, odkryte, w wersjach pasażerskich były zakryte. Wersja 37A, 37A.2 posiadało także podwozie kołowe umożliwiające lądowanie na lotniskach naziemnych. Napęd stanowił 12-cylindrowy silnik w układzie V, zamontowany w gondoli pod górnym płatem i napędzający śmigło pchające. 
Samolot był uzbrojony w karabiny maszynowe Lewis kal. 7,7 mm – 2 lub 4 (sprzężone po 2), na dwóch stanowiskach oraz bomby o łącznej wadze 300 kg.

</doc>
<doc id="4560596" url="https://pl.wikipedia.org/wiki?curid=4560596" title="El-Detti">
El-Detti

El Detti – wieś w Sudanie położona na prawym brzegu Nilu między III a IV kataraktą, w Prowincji Północnej. Znajduje się tu stanowisko archeologiczne – cmentarzysko datowane na okres wczesnomakurycki.
Historia badań.
W 1919 roku na stanowisko dotarł amerykański archeolog G.A. Reisner, który przebadał kilka grobów i narysował plan cmentarzyska. Zarejestrowano je także podczas badań powierzchniowych prowadzonych w 1992 roku ramach wspólnego projektu sudańskiej National Corporation for Antiquities and Museums (NCAM) i włoskiego University of Cassino. Na jego czele stała Irene Vincentelli. Od 2014 roku badania odbywają się w ramach projektu "Early Makuria Research Project", to jest przy współpracy NCAM oraz Centrum Archeologii Śródziemnomorskiej Uniwersytetu Warszawskiego, pod kierunkiem dr. hab. Mahmouda el-Tayeba z CAŚ UW. W pierwszym roku polsko-sudańskiego projektu przeprowadzono badania powierzchniowe i prace dokumentacyjne, a od 2015 rozpoczęto wykopaliska archeologiczne.
Odkrycia archeologiczne.
Na stanowisku znajduje się kilkadziesiąt grobów tumulusowych (kurhanów), rozlokowanych na obszarze o powierzchni 500 na 400 metrów. Wszystkie groby zostały wyrabowane w przeszłości. Głównym celem badań jest poznanie konstrukcji tumulusów i porównanie ich z architekturą grobową na stanowisku Az-Zuma, które oddalone jest o około 7 kilometrów. Na południowy wschód od cmentarzyska ciągnie się mur – na podstawie znalezionych tam fragmentów naczyń ceramicznych można przypuszczać, że jego konstrukcja związana była ze stanowiskiem chrześcijańskim (dotąd nierozpoznanym), co wskazuje na kontynuację osadnictwa w okresie chrześcijańskim. Podobnie jak na stanowisku w Az-Zuma wyróżniono tu trzy typy konstrukcji grobowych. Różnice pomiędzy poszczególnymi typami grobów pokazują raczej różnicę w strukturze społecznej i statusie pochowanych w nich osób, niż rozróżnienie chronologiczne. W ramach prac misji prowadzone są także badania antropologiczne (Robert Mahler) i archeozoologiczne (Urszula Iwaszczuk), badania nad ceramiką (Ewa Czyżewska-Zalewska) i przedmiotami metalowymi (Joanna Then-Obłuska – ozdoby, Łukasz Zieliński).

</doc>
<doc id="4560608" url="https://pl.wikipedia.org/wiki?curid=4560608" title="Alena Krywaszejenka">
Alena Krywaszejenka



</doc>
<doc id="4560613" url="https://pl.wikipedia.org/wiki?curid=4560613" title="Wuj Sam (film)">
Wuj Sam (film)

Wuj Sam – amerykańska komedia grozy z 1996 roku w reżyserii Williama Lustiga, napisana przez Larry'ego Cohena, z udziałem Isaaca Hayesa.
Fabuła.
Amerykański żołnierz ginie w czasie operacji "Pustynna burza" i zostaje pochowany z honorami na cmentarzu w swoim rodzinnym miasteczku. Pewnego razu nad jego grobem grupa nastolatków pali amerykańską flagę. Powoduje to, że żołnierz ożywa i daje nauczkę wszystkim, którzy nie wiedzą, co oznacza prawdziwy patriotyzm.

</doc>
<doc id="4560614" url="https://pl.wikipedia.org/wiki?curid=4560614" title="Dekanat rzeczycki">
Dekanat rzeczycki

Dekanat rzeczycki – jeden z dziesięciu dekanatów wchodzących w skład eparchii homelskiej i żłobińskiej Egzarchatu Białoruskiego Patriarchatu Moskiewskiego.

</doc>
<doc id="4560615" url="https://pl.wikipedia.org/wiki?curid=4560615" title="Jaroslav Brož (lekkoatleta)">
Jaroslav Brož (lekkoatleta)

Jaroslav Brož (ur. 8 listopada 1950 w Pardubicach, zm. 14 lipca 1975 tamże) – czeski lekkoatleta, specjalista skoku w dal. W czasie swojej kariery reprezentował Czechosłowację.
Zajął 8. miejsce w skoku w dal na halowych mistrzostwach Europy w 1971 w Sofii. Nie zakwalifikował się do finału na mistrzostwach Europy w 1971 w Helsinkach.
Zdobył brązowy medal na halowych mistrzostwach Europy w 1972 w Grenoble (wyprzedzili go jedynie Max Klauß z NRD i Hans Baumgartner z RFN). Odpadł w kwalifikacjach na igrzyskach olimpijskich w 1972 w Monachium. Zajął 4. miejsce na halowych mistrzostwach Europy w 1973 w Rotterdamie.
Brož był mistrzem Czechosłowacji w skoku w dal w latach 1971–1973, wicemistrzem w 1969 i 1974 oraz brązowym medalistą w 1970, a także brązowym medalistą w sztafecie 4 × 100 metrów w 1971. W hali był mistrzem w skoku w dal w 1972 i 1973.
Trzykrotnie poprawiał rekord Czechosłowacji doprowadzając go do wyniku 7,95 m uzyskanego 2 czerwca 1973 w Pardubicach.
Zmarł w wieku 24 lat na raka jąder.

</doc>
<doc id="4560623" url="https://pl.wikipedia.org/wiki?curid=4560623" title="Justyna Ersetic">
Justyna Ersetic



</doc>
<doc id="4560627" url="https://pl.wikipedia.org/wiki?curid=4560627" title="Leo Väisänen">
Leo Väisänen

Leo Väisänen (ur. 23 lipca 1997 w Helsinkach) – fiński piłkarz grający na pozycji obrońcy w Austin FC.
Kariera klubowa.
Wychowanek Käpylän Pallo, w 2015 roku trafił do HJK, gdzie początkowo grał w zespole rezerw. W pierwszej drużynie tego klubu zadebiutował 14 kwietnia 2016 w zremisowanym 2:2 spotkaniu z Rovaniemen Palloseura. W sierpniu 2016 został wypożyczony do końca sezonu do PK-35. W listopadzie 2016 podpisał dwuletni kontrakt z Rovaniemen Palloseura. W sierpniu 2018 podpisał trzyletni kontrakt z FC Den Bosch.
Kariera reprezentacyjna.
Młodzieżowy reprezentant Finlandii. W seniorskiej kadrze zadebiutował 11 czerwca 2019 w wygranym 2:0 meczu z Liechtensteinem.
Życie osobiste.
Jest synem Anny-Liisy Tilus, Miss Finlandii z 1984 roku i Anttiego Väisänena. Jego starszy brat Sauli również jest reprezentantem Finlandii w piłce nożnej. Ma także starszą siostrę Iinę.

</doc>
<doc id="4560641" url="https://pl.wikipedia.org/wiki?curid=4560641" title="Wolfgang Müller">
Wolfgang Müller

Imię i nazwisko Wolfgang Müller nosili lub noszą m.in.:

</doc>
<doc id="4560645" url="https://pl.wikipedia.org/wiki?curid=4560645" title="Temat słowotwórczy">
Temat słowotwórczy



</doc>
<doc id="4560647" url="https://pl.wikipedia.org/wiki?curid=4560647" title="Alex Vanopslagh">
Alex Vanopslagh

Alex Dominique Kristensen Vanopslagh (ur. 17 października 1991 w Épernay) – duński polityk i samorządowiec, parlamentarzysta, od 2019 lider Sojuszu Liberalnego.
Życiorys.
Absolwent nauk politycznych na Uniwersytecie Południowej Danii. Studia drugiego stopnia z tej dziedziny ukończył w 2016 na Uniwersytecie Kopenhaskim. Podjął pracę jako konsultant.
Zaangażował się w działalność polityczną w ramach Sojuszu Liberalnego. W 2014 objął funkcję przewodniczącego jego organizacji młodzieżowej Liberal Alliances Ungdom, którą pełnił do 2016. W 2017 został wybrany na radnego miejskiego w Kopenhadze.
W czerwcu 2019 po raz pierwszy uzyskał mandat posła do Folketingetu jako jeden z czterech przedstawicieli swojej partii. Słaby wynik ugrupowania doprowadził do rezygnacji Andersa Samuelsena z funkcji przewodniczącego. Kilka dni po wyborach Alex Vanopslagh został nowym przewodniczącym Sojuszu Liberalnego. W 2022 polityk z powodzeniem ubiegał się o poselską reelekcję.

</doc>
<doc id="4560650" url="https://pl.wikipedia.org/wiki?curid=4560650" title="Agnieszka Soin">
Agnieszka Soin

Agnieszka Anna Soin z domu Miller (ur. 9 lutego 1977 w Szczytnie) – polska menedżer, polityk i samorządowiec, posłanka na Sejm VIII i IX kadencji.
Życiorys.
W 2002 ukończyła studia na Wydziale Administracji Uniwersytetu Warmińsko-Mazurskiego w Olsztynie. Została także absolwentką studiów podyplomowych w zakresie: BHP (Politechnika Warszawska, 2005), prawa pracy (Akademia Leona Koźmińskiego, 2007), public relations i komunikacji oraz doradztwa zawodowego (Szkoła Główna Handlowa w Warszawie, 2008). Uzyskała również akredytację Aspley Business School of London, EMBA w Wyższej Szkole Menedżerskiej. W latach 90. pracowała w Stowarzyszeniu Rzemieślników, m.in. jako wydawca biuletynu. Przez 15 lat pracowała jako doradca personalny i zawodowy. Została prezesem w spółce prawa handlowego Profas, zajmującej się pośrednictwem pracy. Była również fundatorem i członkiem rady Fundacji Wspierania Inicjatyw Społecznych.
Działała w młodzieżówce Stowarzyszenia Polskich Chrześcijańskich Demokratów oraz w Prawicy Rzeczypospolitej, w której radzie naczelnej zasiadła w 2014. W wyborach samorządowych w tym samym roku z listy PiS z powodzeniem kandydowała na radną Warszawy. Pełniła funkcję wiceprzewodniczącej Komisji Infrastruktury i Inwestycji.
Bezskutecznie kandydowała w wyborach parlamentarnych w 2015 z listy PiS w okręgu nr 3 (Wrocław), zdobywając 3537 głosów i zajmując czwarte niemandatowe miejsce. Później odeszła z Prawicy Rzeczypospolitej i przystąpiła do Prawa i Sprawiedliwości. W wyborach samorządowych w 2018 została wybrana na radną warszawskiej dzielnicy Śródmieście.
W czerwcu 2019 weszła w skład Sejmu VIII kadencji, zastąpiła w nim wybraną do Europarlamentu Beatę Kempę (po uprzedniej odmowie przyjęcia mandatu poselskiego przez trzy kolejne osoby z listy PiS: starostę oławskiego Zdzisława Brezdenia, radną wojewódzką Małgorzatę Calińską-Mayer i przewodniczącego sejmiku dolnośląskiego Andrzeja Jarocha). 12 czerwca 2019 złożyła ślubowanie poselskie. W wyborach w 2019 z powodzeniem ubiegała się o poselską reelekcję, otrzymując 14 716 głosów.
Życie prywatne.
Mężatka, ma dwoje dzieci.

</doc>
<doc id="4560652" url="https://pl.wikipedia.org/wiki?curid=4560652" title="Andrew Kerr">
Andrew Kerr

Andrew England Kerr (ur. 23 września 1958 w Birmingham) – brytyjski przedsiębiorca, prawnik i polityk, deputowany do Parlamentu Europejskiego IX kadencji.
Życiorys.
Z wykształcenia prawnik, uzyskał uprawnienia solicitora. W połowie lat 80. założył prywatną firmę prawniczą. Specjalizował się w prawie własności, zajął się też działalnością w zakresie obrotu nieruchomościami. Został również mediatorem akredytowanym przez Family Mediation Council. W 2019 zaangażował się w działalność polityczną w ramach Brexit Party. W wyborach w tym samym roku z listy tego ugrupowania uzyskał mandat eurodeputowanego IX kadencji. We wrześniu 2019 wykluczono go z Brexit Party.

</doc>
<doc id="4560654" url="https://pl.wikipedia.org/wiki?curid=4560654" title="Dekanat homelski miejski">
Dekanat homelski miejski

Dekanat homelski miejski – jeden z dziesięciu dekanatów wchodzących w skład eparchii homelskiej i żłobińskiej Egzarchatu Białoruskiego Patriarchatu Moskiewskiego.

</doc>
<doc id="4560657" url="https://pl.wikipedia.org/wiki?curid=4560657" title="Soin">
Soin



</doc>
<doc id="4560660" url="https://pl.wikipedia.org/wiki?curid=4560660" title="Emile Ess">
Emile Ess



</doc>
<doc id="4560667" url="https://pl.wikipedia.org/wiki?curid=4560667" title="Michał Jan Mazowiecki">
Michał Jan Mazowiecki



</doc>
<doc id="4560676" url="https://pl.wikipedia.org/wiki?curid=4560676" title="Kubeba">
Kubeba



</doc>
<doc id="4560677" url="https://pl.wikipedia.org/wiki?curid=4560677" title="(5357) Sekiguchi">
(5357) Sekiguchi

(5357) Sekiguchi – planetoida z pasa głównego planetoid.
Odkrycie i nazwa.
Odkryli ją Tetsuya Fujii i Kazurō Watanabe 2 marca 1992 roku w obserwatorium w Kitami. Nazwa planetoidy pochodzi od Tomohiko Sekiguchiego (ur. 1970) – profesora na Uniwersytecie Hokkaido od 2008 r. W latach 1998–2001 obserwował małe ciała Układu Słonecznego z ESO. Przed nadaniem nazwy planetoida nosiła oznaczenie tymczasowe 1992 EL.
Orbita.
(5357) Sekiguchi obiega Słońce w średniej odległości 2,99 j.a. w czasie 5 lat i 65 dni.

</doc>
<doc id="4560679" url="https://pl.wikipedia.org/wiki?curid=4560679" title="Samorząd Regionu Chof Aza">
Samorząd Regionu Chof Aza

Samorząd Regionu Chof Aza (hebr. מועצה אזורית חוף עזה, "Mo'aca Ezorit Chof Aza") – istniejący od 1978 roku od 2005 roku samorząd regionu, który swoim obszarem administracyjnym obejmował osiedla żydowskie w Strefie Gazy. Został zlikwidowany po tym jak Ariel Szaron przeprowadził jednostronne wycofanie ze Strefy Gazy i Północnej Samarii. Siedziba samorządu znajdowała się w Newe Dekalim, a liczba izraelskich osadników wynosiła ok. 8900 osób.
Historia.
Strefa Gazy po wojnie sześciodniowej weszła w granice Państwa Izrael. Pierwsze osiedla były tworzone przez brygadę Nachal i ruch Bene Akiwa. Siły Obronne Izraela postanowiły rozbudować infrastrukturę drogową, administracyjną i gospodarczą w celu rozwoju regionu. Dodatkowo administracja wojskowa rozwijała obozy dla uchodźców znajdujących się w Strefie Gazy. Powstanie samorządu regionalnego było wiązało się z dalszą niemożnością ponoszenia kosztów przez Samorząd Regionu Eszkol i Samorząd Regionu Sedot Negew. Należało stworzyć strukturę, która będzie w stanie objąć opieką samorządową i finansową nowo powstałe osiedla.
Na mocy porozumień pokojowych z Palestyńczykami z 1995 roku Izrael wycofał się z palestyńskich wsi i miast w Strefie Gazy, pozostawiając jedynie żydowskie enklawy pod postacią osiedli. Jednocześnie władze izraelskie uznały samodzielność i samorządność Autonomii Palestyńskiej na obszarach arabskich. Jak podaje Elisza Efrat obszar Strefy Gazy nie miał większego znaczenia historycznego, religijnego, a nawet gospodarczego. W 2005 roku zgodnie z decyzją Ariela Szarona Izrael dokonał ewakuacji wszystkich osiedli żydowskich znajdujących się w Strefie Gazy.
Osiedla żydowskie w samorządzie.
Osiedla w Samorządzie Chof Aza były podzielone na trzy bloki:

</doc>
<doc id="4560681" url="https://pl.wikipedia.org/wiki?curid=4560681" title="Andraos Salama">
Andraos Salama

Andraos Salama (ur. 29 października 1931 w Kairze, zm. 6 grudnia 2005) – egipski duchowny katolicki obrządku koptyjskiego, eparcha Gizy w latach 2003-2005.
Życiorys.
Święcenia kapłańskie przyjął 22 grudnia 1956 i został inkardynowany do eparchii aleksandryjskiej. Przez kilkanaście lat pracował jako wykładowca w seminarium w Maadi, przez dwa lata był także jego rektorem. Był także krajowym dyrektorem Papieskich Dzieł Misyjnych, zaś w 1984 został wikariuszem generalnym eparchii. 
1 listopada 1988 został mianowany biskupem pomocniczym eparchii aleksandryjskiej ze stolicą tytularną "Barca". Sakry biskupiej udzielił mu 5 lutego 1989 ówczesny patriarcha Aleksandrii, Stefan II Ghattas.
21 marca 2003 otrzymał nominację na biskupa Gizy.
Zmarł 6 grudnia 2005.

</doc>
<doc id="4560682" url="https://pl.wikipedia.org/wiki?curid=4560682" title="Wolfgang Müller (lekkoatleta)">
Wolfgang Müller (lekkoatleta)

Wolfgang Müller (ur. 26 stycznia 1943 w Dreźnie) – niemiecki lekkoatleta, sprinter. W czasie swojej kariery reprezentował Niemiecką Republikę Demokratyczną.
Specjalizował się w biegu na 400 metrów. Startował na europejskich igrzyskach halowych w 1967 w Pradze, ale sztafeta NRD 4 × 2 okrążenia z jego udziałem została w finale zdyskwalifikowana.
Na igrzyskach olimpijskich w 1968 w Meksyku Müller odpadł w półfinale biegu na 400 metrów i eliminacjach sztafety 4 × 400 metrów. Odpadł w eliminacjach biegu na 400 metrów na halowych mistrzostwach Europy w 1970 w Wiedniu.
Zdobył brązowy medal w biegu na 400 metrów na halowych mistrzostwach Europy w 1972 w Grenoble (wyprzedzili go jedynie reprezentanci RFN Georg Nückles i Ulrich Reich).
Müller był mistrzem NRD w biegu na 400 metrów w 1969, 1970 i 1972, wicemistrzem na tym dystansie w 1968 oraz brązowym medalistą w 1971, a także mistrzem w sztafecie 4 × 400 metrów w latach 1966–1968, 1970 i 1971 brązowym medalistą w 1972. W sztafecie 4 × 200 metrów był wicemistrzem w 1966 i brązowym medalistą w 1967. Był również halowym mistrzem NRD w biegu na 400 metrów w 1970 i wicemistrzem w 1969 oraz mistrzem w biegu sztafetowym w 1970 i 1971.
Był rekordzistą NRD w biegu na 400 metrów z czasem 46,2 s uzyskanym 3 lipca 1968 w Poczdamie i dwukrotnie w sztafecie 4 × 400 metrów do czasu 3:05,5 osiągniętego 27 września 1970 w Erfurcie.

</doc>
<doc id="4560685" url="https://pl.wikipedia.org/wiki?curid=4560685" title="Théâtre de l'Odéon">
Théâtre de l'Odéon



</doc>
<doc id="4560687" url="https://pl.wikipedia.org/wiki?curid=4560687" title="Federation des Societes Historiques de l'Europe Orientale">
Federation des Societes Historiques de l'Europe Orientale



</doc>
<doc id="4560688" url="https://pl.wikipedia.org/wiki?curid=4560688" title="L'Égalité">
L'Égalité



</doc>
<doc id="4560689" url="https://pl.wikipedia.org/wiki?curid=4560689" title="Cerkiew Najświętszej Bogurodzicy Eleusa w Nesebyrze">
Cerkiew Najświętszej Bogurodzicy Eleusa w Nesebyrze

Cerkiew Najświętszej Bogurodzicy Eleusa w Nesebyrze – zrujnowana prawosławna cerkiew w bułgarskim mieście Nesebyr, pochodząca z V lub VI wieku, zbudowana na planie bazyliki z narteksem i trzema apsydami o wymiarach 28 metrów na 18 metrów. Znacząco przebudowana w XIV w. na część kompleksu klasztornego. Poważnie uszkodzona w późnym średniowieczu, później była niszczona przez kolejne trzęsienia ziemi.

</doc>
<doc id="4560690" url="https://pl.wikipedia.org/wiki?curid=4560690" title="Mario Valota">
Mario Valota

Mario Valota (ur. 8 lutego 1918, zm. 30 września 2000) – szwajcarski szermierz, szpadzista. Brązowy medalista olimpijski z Helsinek.
Po brąz sięgnął w konkursie drużynowym szpadzistów. Drużynę tworzyli też Otto Rüfenacht, Paul Meister, Oswald Zappelli Willy Fitting i Paul Barth. Zawody w 1952 były jego jedynymi igrzyskami olimpijskimi. Zdobył brąz mistrzostw świata w drużynie w 1953.

</doc>
<doc id="4560691" url="https://pl.wikipedia.org/wiki?curid=4560691" title="Diaoyutai Państwowy Dom Gościnny">
Diaoyutai Państwowy Dom Gościnny



</doc>
<doc id="4560693" url="https://pl.wikipedia.org/wiki?curid=4560693" title="Rezolucja Pokojowa (Reichstag)">
Rezolucja Pokojowa (Reichstag)



</doc>
<doc id="4560695" url="https://pl.wikipedia.org/wiki?curid=4560695" title="Now Apocalypse">
Now Apocalypse

Now Apocalypse – amerykański serial telewizyjny (komedia) wyprodukowany przez Starz!, którego twórcami są Gregg Araki i Karley Sciortino. Serial jest emitowany od 10 marca 2019 roku przez Starz.
27 lipca 2019 roku platforma Starz ogłosiła anulowanie serialu.
Serial opowiada o Ulyssesie i grupie przyjaciół, każdy z nich ma inne podejście do życia, miłości, narkotyków i seksu.
Produkcja.
Pod koniec marca 2018 roku, stacja Starz zamówiła pierwszy sezon komedii.
W czerwcu 2018 roku, ogłoszono obsadę serialu, do której dołączyli: Avan Jogia, Kelli Berglund, Beau Mirchoff, Roxane Mesquida, Tyler Posey, Desmond Chiam oraz Taylor Hart
W kolejnym miesiącu poinformowano, że Avra Friedman i Kevin Daniels zagrają w serialu.

</doc>
<doc id="4560703" url="https://pl.wikipedia.org/wiki?curid=4560703" title="Józef Herget">
Józef Herget

Józef Herget (ur. 16 września 1879) – ksiądz, doktor filozofii, redaktor i wydawca prasy katolickiej, proboszcz Wojska Polskiego.
Ukończył seminarium duchowne w Warszawie. W 1911 wikariusz parafii Św. Aleksandra w Warszawie. Studiował i ukończył Akademię Duchowną w Petersburgu. Ksiądz dr, wydawca i redaktor oficjalnego pisma petersburskiej kurii arcybiskupiej dwutygodnika „Wiadomości Archidiecezyalne” (1913–1914) a potem „Życia Kościelnego” (1916) i tygodnika „Czytanie Niedzielne” w Petersburgu. Członek Rzymskokatolickiego Towarzystwa Dobroczynności w Petersburgu. Po wybuchu I wojny światowej działacz Polskiego Towarzystwa Pomocy Ofiarom Wojny (1914–1918). 
3 maja 1922 został zweryfikowany w stopniu proboszcza ze starszeństwem z 1 czerwca 1919 i 4. lokatą w duchowieństwie wojskowym. W 1923 pełnił służbę w Szefostwie Duszpasterstwa Wyznania Rzymsko-Katolickiego Dowództwa Okręgu Korpusu Nr I w Warszawie, w następnym roku w Kurii Biskupiej w Warszawie, a w 1928 w Korpusie Ochrony Pogranicza na stanowisku kapelana 6 Brygady Ochrony Pogranicza w Wilnie. Z dniem 15 grudnia 1929 został przeniesiony na stanowisko proboszcza parafii wojskowej w Wilnie z kościołem św. Ignacego Loyoli. Później zajmowane przez niego stanowisko służbowe otrzymało nazwę „administrator parafii”. Z dniem 30 września 1933 został przeniesiony w stan spoczynku.

</doc>
<doc id="4560709" url="https://pl.wikipedia.org/wiki?curid=4560709" title="Anat Berko">
Anat Berko

Anat Berko (hebr.: ענת ברקו, ur. 14 stycznia 1960 w Izraelu) – izraelska kryminolog i polityk, w latach 2015–2019 poseł do Knesetu.
Życiorys.
Urodziła się 14 stycznia 1960 w Izraelu.
Służbę wojskową zakończyła w stopniu podpułkownika (segan alluf). Ukończyła studia z zakresu psychologii, socjologii i kryminologii na Uniwersytecie Bar-Ilana w Ramat Ganie (B.A). Kontynuowała studia kryminologiczne na tej samej uczelni zdobywając tytuły M.A. i doktorski (Ph.D.).
W wyborach w 2015 została wybrana posłem. W dwudziestym Knesecie przewodniczyła dwóm podkomisjom: ds. cyberobrony oraz ds. personelu Sił Obronnych Izraela. Zasiadała w komisjach pracy, opieki społecznej i zdrowia; edukacji, kultury i sportu; spraw zagranicznych i obrony; konstytucyjnej, prawa i sprawiedliwości, a także w wielu podkomisjach i komisjach wspólnych. W kwietniu 2019 utraciła miejsce w parlamencie.

</doc>
<doc id="4560711" url="https://pl.wikipedia.org/wiki?curid=4560711" title="Szermierka na Letnich Igrzyskach Olimpijskich 2008 – szpada drużynowo mężczyzn">
Szermierka na Letnich Igrzyskach Olimpijskich 2008 – szpada drużynowo mężczyzn

Turniej w szpadzie mężczyzn drużynowo na Letnich Igrzyskach Olimpijskich 2008 został rozegrany 15 sierpnia na obiekcie Pekińskiej Hali Szermierczej.

</doc>
<doc id="4560715" url="https://pl.wikipedia.org/wiki?curid=4560715" title="Cerkiew św. Jana Aliturgetos w Nesebyrze">
Cerkiew św. Jana Aliturgetos w Nesebyrze

Cerkiew św. Jana Aliturgetos w Nesebyrze – zrujnowana zabytkowa prawosławna cerkiew w bułgarskim mieście Nesebyr.
Cerkiew stoi u szczytu wysokich schodów, które pierwotnie tworzyły antyczny teatr, poniżej nich są Brama Portowa, ruiny bizantyńskich fortyfikacji i nieczynny port.
Architektura.
Cerkiew o wymiarach 18,50 na 10,25 metra została zbudowana w XIII lub XIV wieku w stylu ozdobnym, z białych bloków kamienia układanych naprzemiennie z czerwonymi cegłami i jest najwyrazistszym w mieście przykładem tego stylu budowy.
Oprócz zastosowanych materiałów budowlanych, zewnętrzne ściany cerkwi ozdobione zostały dodatkowo licznymi detalami architektonicznymi, takimi jak fryz lombardzki, kamienne konsole, blankowane ceglane gzymsy, słońca, krzyże, figury szachowe, warkocze z monogramami, liście akantu, ptaki, lwy i gryfy. Ściany budowli ozdobiono freskami, natomiast biało-czerwono-zieloną marmurową podłogę pokryto mozaiką o geometrycznym wzorze. W kruchcie cerkwi odkryto grobowiec, prawdopodobnie fundatora budowli.
Nazwa.
Jej nazwa pochodzi od greckiego słowa "aliturgetos" (αλειτούργητος), które oznacza obiekt niepoświęcony. Zgodnie z miejską legendą jeden z jej budowniczych zginął na budowie na skutek nieszczęśliwego wypadku, a ówczesne prawo kanoniczne zabraniało używania jako świątyń miejsc, w których zginął człowiek, w związku z czym nigdy nie odbyło się w niej nabożeństwo. Według legendy została zniszczona przez oddziały łacińskiego (katolickiego) księcia Amadeusza Sabaudzkiego w połowie XIV wieku, a po najeździe osmańskim (tureckim) i rozpoczęciu tureckiej okupacji pod koniec tego samego stulecia nie było możliwości naprawy cerkwi. 
Zniszczenie i restauracja.
Budowla została poważnie zniszczona przez trzęsienie ziemi w 1913 r., w efekcie którego runęła południowa i zachodnia część cerkwi. W latach 30. i 70. przeprowadzono szeroko zakrojone prace renowacyjne. Do dnia dzisiejszego w dobrym stanie zachowane zostały mury świątyni, bez sklepień.

</doc>
<doc id="4560723" url="https://pl.wikipedia.org/wiki?curid=4560723" title="Katarzyna Staśkowska">
Katarzyna Staśkowska

Katarzyna Staśkowska (ur. 1982) – polska kulturystka, z zawodu policjantka.
Karierę sportową rozpoczęła w 2017 roku jako Mistrzyni Polski w kulturystyce i fitness WPF.
14 maja 2017 r. w I Mistrzostwach Polski NABBA / WFF w Kulturystyce i Fitness najstarszej na świecie federacji amatorskiej kulturystyki. Startując w dwóch kategoriach zajęła II i III miejsce.
W 2018 została podwójną złotą medalistką Pucharu Polski federacji IBFF&amp;WFF w Kulturystyce i Fitness.
W kwietniu 2019 roku zdobyła złoto na Międzynarodowych Mistrzostwach Polski Federacji WBBF-WFF w Kulturystyce i Fitness w Skarszewach w kategorii open figure, ms.figure athletic (hard) i miss figure +35. 
Na co dzień pełni służbę w Komendzie Powiatowej Policji w Łasku jako oficer prasowy jednostki.

</doc>
<doc id="4560728" url="https://pl.wikipedia.org/wiki?curid=4560728" title="Wojciech Nowiński">
Wojciech Nowiński

Wojciech Nowiński (ur. 11 grudnia 1948 w Warszawie, zm. 12 czerwca 2019 w Gdyni) – polski piłkarz ręczny, trener piłki ręcznej, komentator sportowy.
Kariera.
Kariera zawodnicza.
Od 1962 był zawodnikiem Warszawianki, występował na pozycji bramkarza. W 1964 wywalczył mistrzostwo Polski juniorów. Od 1966 był zawodnikiem AZS AWF Warszawa. W 1970 ukończył studia w Akademii Wychowania Fizycznego w Warszawie. Od tego samego roku był zawodnikiem Anilany Łódź. Z łódzkim zespołem zdobył wicemistrzostwo Polski w 1977 oraz pięć brązowych medali mistrzostw Polski (1971, 1972, 1974, 1975, 1978), a także dwukrotnie Puchar Polski (1973, 1977). Od 1978 był także członkiem zespołu szkoleniowego Anilany. W latach 1980 występował we francuskiej drużynie AC Boulogne Billancourt, w latach 1980–1983 w HB Anzin Valenciennes.
W reprezentacji Polski seniorów wystąpił w latach 1968–1970 osiem razy, zagrał też w Akademickich Mistrzostwach Świata w 1971 (6. miejsce).
Kariera trenerska i zawodowa.
W latach 1983–1989 był trenerem AC Boulogne Billancourt, w latach 1989–1995 Jeanne d’Arc de Villemomble (JADV). W 1995 powrócił do Polski, był drugim trenerem reprezentacji Polski w piłce ręcznej (w latach 1996–1998 przy Jacku Zglinickim), w latach 1998–2001 przy Zygfrydzie Kuchcie, w latach 2002–2004 przy Bogdanie Zajączkowskim), w tym charakterze uczestniczył w mistrzostwach świata w 2003 i mistrzostwach Europy w 2002 i 2004. Okazjonalnie prowadził także reprezentację Polski jako I trener (w ośmiu spotkaniach).
Odnosił sukcesy z młodzieżową reprezentacją Polski, którą prowadził w latach 1996–1997 i 2002-2004. W 1997 roku zdobył z nią czwarte miejsce na mistrzostwach świata, w 2002 młodzieżowe mistrzostwo Europy, w 2003 siódme miejsce na młodzieżowych mistrzostwach świata. W latach 2000–2001 prowadziła zespół Al Ain ze Zjednoczonych Emiratów Arabskich, w latach 2004–2007 był trenerem AZS AWFiS Gdańsk, w latach 2007–2009 trenerem reprezentacji Polski juniorów.
Od 1995 pełnił funkcję wykładowcy w Akademii Wychowania Fizycznego w Gdańsku.
Od 2009 komentował zawody w piłce ręcznej w TVP Sport i telewizji Polsat.
W październiku 2018 roku odznaczony przez prezydenta Andrzeja Dudę Złotym Krzyżem Zasługi za wybitny wkład w upowszechnianie sportu. Otrzymał także Złotą (1996) i Diamentową (2012) Odznakę ZPRP, a pośmiertnie Odznakę Diamentową z Wieńcem za Zasługi dla Piłki Ręcznej.
W ostatnich latach mieszkał w Gdańsku-Oliwie.

</doc>
<doc id="4560729" url="https://pl.wikipedia.org/wiki?curid=4560729" title="Moti Yogev">
Moti Yogev



</doc>
<doc id="4560730" url="https://pl.wikipedia.org/wiki?curid=4560730" title="Mordechaj Jogew">
Mordechaj Jogew



</doc>
<doc id="4560731" url="https://pl.wikipedia.org/wiki?curid=4560731" title="Mordhay Yogev">
Mordhay Yogev



</doc>
<doc id="4560732" url="https://pl.wikipedia.org/wiki?curid=4560732" title="Mordechai Yogev">
Mordechai Yogev



</doc>
<doc id="4560733" url="https://pl.wikipedia.org/wiki?curid=4560733" title="Łukasz Drapała">
Łukasz Drapała

Łukasz Drapała ps. Drapaua, Luke (ur. 2 sierpnia 1981 w Resku) – polski wokalista rockowy, autor piosenek i tekstów.
Życiorys.
Pochodzi z miejscowości Węgorzyno. Uzyskał tytuł magistra ekonomii i historii na Uniwersytecie Szczecińskim i ukończył Wyższą Szkołę Umiejętności Społecznych na kierunku menedżer kultury. 
Pierwszym jego zespołem był szczeciński Day Tripper (2006-2007), potem kolejno Fat Belly Family (2007-2009) i poznański zespół Drapieżcy (2010-2011). W 2011 został wokalistą w rockowym zespole Chemia, który został wybrany Zespołem Roku 2015 przez słuchaczy Antyradia. Supportował z nimi artystów, takich jak m.in. Guns N’ Roses (2012), Red Hot Chili Peppers (2012), Deep Purple (2014), Metallica (2014) czy Bring Me the Horizon (2016).
Od 2015 uczestniczy w projekcie Kuby Płucisza – Kuba Płucisz i Goście. W tym samym roku został wybrany jednym z najlepszych wokalistów rockowych przez czasopismo „Teraz Rock”. W 2016 opuścił Chemię i rozpoczął pracę z własnym zespołem Łukasz Drapała &amp; Chevy, który w 2017 został uznany Zespołem Roku wg Fabryki Zespołów. W marcu 2018 powrócił do Chemii. Od września 2018 bierze udział w serii koncertów poświęconych pamięci legendarnego barda Solidarności Przemysława Gintrowskiego – "Gintrowski – a jednak coś po nas zostanie". W maju 2019 Łukasz Drapała &amp; Chevy wydali swój pierwszy album pt. "Potwory".
Mieszka w Warszawie. Ma syna Leonarda (ur. 2012) oraz Igora (ur. 2020), jest żonaty.

</doc>
<doc id="4560734" url="https://pl.wikipedia.org/wiki?curid=4560734" title="Moti Jogew">
Moti Jogew

Moti Jogew, wł. Mordechaj Jogew (hebr.: מוטי יוגב, ang.: "Moti Yogev", ur. 22 lutego 1956 w Hajfie) – izraelski wojskowy, politolog i polityk, od 2013 poseł do Knesetu.
Życiorys.
Urodził się 22 lutego 1956 w Hajfie.
Służbę wojskową zakończył w stopniu pułkownika (alluf miszne). Ukończył politologię na Uniwersytecie w Hajfie.
W wyborach w 2013 został po raz pierwszy wybrany posłem z listy Żydowskiego Domu. W dziewiętnastym Knesecie zasiadał w komisjach spraw zagranicznych i obrony oraz nauki i technologii. W 2015 uzyskał reelekcję, a w Knesecie dwudziestej kadencji przewodniczył podkomisji ds. personelu Sił Obronnych Izraela oraz ds. Juedi i Samarii. Był członkiem komisji pracy, opieki społecznej i zdrowia; spraw zagranicznych i obrony; edukacji, kultury i sportu; ds. absorpcji imigrantów i diaspory oraz licznych podkomisji. Z sukcesem startował w wyborach w kwietniu 2019 z koalicyjnej listy Unia Partii Prawicowych. W dwudziestym pierwszym Knesecie zasiadał w komisji spraw zagranicznych i obrony.
Życie prywatne.
Żonaty z Rachel, ma dziesięcioro dzieci. Mieszka we wsi Dolew. Jego kuzynem był rabin i poseł Chanan Porat.

</doc>
<doc id="4560736" url="https://pl.wikipedia.org/wiki?curid=4560736" title="Max Allon">
Max Allon

Max Allon ("wł. Mordechaj Pickholc", ur. 12 czerwca 1914 w Białymstoku, zm. 3 lutego 2003 w Herzlia Pituah, Izrael) – izraelski przedsiębiorca, malarz, dyplomata.
Życiorys.
Syn Elhananna Pikholca i Róży z Weinsteinów. Od 1931 studiował na Uniwersytecie Karola w Pradze, a następnie kontynuował naukę na Uniwersytecie Stefana Batorego w Wilnie. W 1935 ukończył studia i wyjechał do Mandatu Palestyny, gdzie był założycielem, a w latach 1940–1947 dyrektorem zarządzającym w firmie Asco w Rechowot. W 1949 stanął na czele przedsiębiorstwa Palestine Cotton Mills, które miało siedzibę w Tel Awiwie. W 1951 był współzałożycielem Productivity Institute, któremu przez piętnaście lat przewodniczył. W 1956 został prezesem spółki Lewin Epstein, Offset Printing and Public w Bat Jam. W 1958 zainicjował powstanie Israel Packaging Institute, kierował nim do 1963. Równocześnie studiował reklamę w Międzynarodowej Szkole Korespondencyjnej w Scranton w Pensylwanii, dyplom uzyskał w 1965. W tym samym roku został współtwórcą, udziałowcem i prezesem Exclusive Agency General Electric Company-Telefunken Germany-Electro-Vista Ltd. w Tel-Avivie. Od 1963 był zaangażowany w ruch rotariański, przez rok prezydent Sharon Rotary Club. W 1967 został honorowym konsulem Gwatemali w Izraelu. Od 1979 coraz więcej czasu poświęcał malarstwu, pobierał naukę u Moshe Rosenthalisa w Jaffie oraz w Cambridge w Massachusetts. W 1980 przeszedł w stan spoczynku, w 1986 ukończył studia malarskie, a w 1991 przestał pełnić funkcję ambasadora. Tworzył pejzaże i martwe natury, stosował technikę olejną. Prace Maxa Allona znajdują się w Muzeum Izraela w Jerozolimie.

</doc>
<doc id="4560739" url="https://pl.wikipedia.org/wiki?curid=4560739" title="Shrill">
Shrill

Shrill – amerykański komediowy serial internetowy wyprodukowany przez Broadway Video, Brownstone Productions, Rushfield Productions oraz Warner Bros. Television, który jest luźną adaptacją "Shrill: Notes from a Loud Woman" autorstwa Lindy West. Serial jest emitowany od 15 marca 2019 roku za pośrednictwem platformy internetowej Hulu.
Fabuła.
Serial opowiada o Annie, otyłej dziennikarce, która chce zmienić swoje życie, ale nie zmienia nic w swoim wyglądzie.
Produkcja.
Na początku sierpnia 2018 roku, ogłoszono, że główna rolę zagra Aidy Bryant oraz do obsady dołączyli : John Cameron Mitchell, Lolly Adefope, Luka Jones i Ian Owens.
We wrześniu 2018 roku, poinformowano, że rolę matki Annie Easton otrzymała Julia Sweeney.
15 kwietnia 2019 roku, platforma Hulu zamówiła drugi sezon.

</doc>
<doc id="4560740" url="https://pl.wikipedia.org/wiki?curid=4560740" title="Agnodike">
Agnodike

Agnodike (gr. ) – legendarna postać, żyjąca prawdopodobnie w IV w. p.n.e., uznawana za pierwszą położną i kobietę lekarza w starożytnych Atenach. Znana jest dzięki rzymskiemu pisarzowi Gajuszowi Juliuszowi Hyginowi, który opisał jej historię w swoim dziele "Fabulae".
Opis.
Według Higinusa, Agnodike, piękna, dobrze urodzona Atenka, ścięła włosy i ubrana w luźną tunikę, studiowała medycynę pod kierunkiem wykładającego w Aleksandrii Herofilosa z Chalcedonu, wybitnego znawcy anatomii. Nie wzbudzając niczyich podejrzeń zdobyła wykształcenie.
W starożytnej Grecji kobiety nie tylko były pozbawione praw obywatelskich i wyborczych. Nie mogły leczyć i zajmować się ciężarnymi kobietami. Nawet pionier medycyny Hipokrates, żyjący w V wieku p.n.e., zakazał kobietom wstępu do swojej szkoły na wyspie Kos. Pozwalał im jedynie na naukę położnictwa w Azji Mniejszej. Po jego śmierci Grecy całkowicie zabronili kobietom praktyk medycznych pod groźbą kary pozbawienia życia.
Przebrana za mężczyznę pracowała jako lekarz w swoim rodzinnych Atenach. Wiele kobiet jednak nie chciało wizyt mężczyzn, szczególnie przy porodach, wtedy Agnodike rozchylała tunikę. W miarę jak rosła jej popularność wśród pacjentek, rywalizujący lekarze oskarżali ją o uwodzenie kobiet w Atenach, a nawet o rozpustę i gwałty. Została postawiona przed Areopagiem, gdzie wobec rady ujawniła swoją płeć ławie przysięgłych, podnosząc tunikę. Gest ten znany był w starożytnej Grecji jako anasyrma. Wtedy została oskarżona o nielegalną praktykę lekarską jako kobieta. W jej obronie wystąpiły kobiety z Aten, które chwaliły ją za jej skuteczne leczenie. Pod ich naciskiem została nie tylko uniewinniona, ale też wszystkie wolno urodzone Greczynki zostały dopuszczone do zgłębiania tajników położnictwa.
Historię Agnodike opisał rzymski pisarz Gajusz Juliusz Hyginus, żyjący w czasach Juliusza Cezara i Oktawiana Augusta. Spisał wiele greckich opowieści i zawarł je w dziele "Fabulae". Wśród nich znalazła się również opowieść o Agnodike. Anegdotyczny charakter opowieści wskazywać może, że kobieta była raczej postacią mityczną, do czego skłania się wielu współczesnych badaczy. Tym bardziej, że jej imię, w dosłownym tłumaczeniu „czysta przed sprawiedliwością”. Natomiast fakt, że historia o kobiecie lekarzu pojawiła się w dziele Hyginusa wskazuje na to, że problem dostępu kobiet do opieki medycznej był żywy w starożytnej Grecji, zarówno w czasach, w których miała żyć Agnodike, czyli na przełomie VI i III wieku p.n.e. jak i w czasach, gdy żył pisarz. Już William Smith (1813–1893) brytyjski leksykograf, autor popularnego "Dictionary of Greek and Roman Biography and Mythology" opisując postać Agnodike, podaje w wątpliwość istnieje argumentując, że mało prawdopodobne, aby kobieta była kiedykolwiek w Aleksandrii, lub Herofilos z Chalcedonu był w Atenach. Z kolei Nancy Demand twierdzi, że już w czasach Hipokratesa niektóre położne zwiększyły swój status, współpracując z lekarzami płci męskiej.

</doc>
<doc id="4560741" url="https://pl.wikipedia.org/wiki?curid=4560741" title="Hynek Blaško">
Hynek Blaško

Hynek Blaško (ur. 15 lipca 1955 w Pradze) – czeski wojskowy i polityk, generał major, poseł do Parlamentu Europejskiego IX kadencji.
Życiorys.
W 1978 ukończył wyższą szkołę wojskową VVŠ PV w Vyškovie. Kształcił się później w Akademii Wojskowej w Brnie (1986) i Führungsakademie der Bundeswehr (1994). Został zawodowym wojskowym, początkowo służył w czechosłowackich, a następnie w czeskich siłach zbrojnych. W 1999 awansowany na generała brygady, a w 2006 otrzymał drugi stopień generalski (generała majora). W latach 1994–1996 był szefem sztabu brygady szybkiego reagowania (4. brigáda rychlého nasazení), następnie do 1999 dowodził tą brygadą. Później do 2004 pełnił funkcję dowódcy dywizji zmechanizowanej z siedzibą w Brnie (1. mechanizované divize). W latach 2004–2006 był przedstawicielem wojskowym Republiki Czeskiej w dowództwie SHAPE w Mons. W latach 2007–2008 był zastępcą dowódcy, a w 2009 został dowódcą połączonych sił lądowych i powietrznych (Společné síly AČR), kierując nimi do 2012.
W 2008 jego dziewięcioletni syn Jakub Šimánek został zgwałcony i zamordowany przez pedofila.
W 2012 odszedł z czynnej służby. Zaangażował się później w działalność polityczną, był kandydatem Partii Praw Obywateli do Izby Poselskiej (2017) oraz ugrupowania Wolność i Demokracja Bezpośrednia do Senatu (2018). Z ramienia tej drugiej formacji w 2019 uzyskał mandat eurodeputowanego IX kadencji. W 2022 zrezygnował z członkostwa w tym ugrupowaniu.

</doc>
<doc id="4560742" url="https://pl.wikipedia.org/wiki?curid=4560742" title="Central Radio &amp; TV Tower">
Central Radio &amp; TV Tower



</doc>
<doc id="4560744" url="https://pl.wikipedia.org/wiki?curid=4560744" title="Ambasada Gabonu w Warszawie">
Ambasada Gabonu w Warszawie

Ambasada Gabonu w Warszawie (franc. "Ambassade du Gabon à Varsovie") – misja dyplomatyczna Republiki Gabońskiej, z siedzibą w Warszawie w latach 1977-1979.
Historia.
Stosunki dyplomatyczne pomiędzy Polską a Gabonem nawiązano w 1976. Władze Gabonu otworzyły ambasadę w Warszawie w 1977. Mieściła się w hotelu Forum przy ul. Nowogrodzkiej 24-26 (1977)), następnie przy ul. Rejtana 15 (1978-1979). Po zamknięciu misji w Warszawie Gabon był reprezentowany w Polsce przez przedstawicielstwa tego kraju zagranicą, obecnie z siedzibą w Ministerstwie Spraw Zagranicznych ("Ministère des Affaires Etrangères, de la Coopération et de la Francophonie") w Libreville.

</doc>
<doc id="4560746" url="https://pl.wikipedia.org/wiki?curid=4560746" title="Edward Fedko">
Edward Fedko

Edward Jan Fedko (ur. 20 października 1954 w Rogozińcu) – polski samorządowiec, urzędnik i działacz ochotniczych straży pożarnych, wieloletni radny sejmiku lubuskiego, w latach 1990–1998 burmistrz Trzciela, w latach 1999–2006 wicemarszałek województwa lubuskiego.
Życiorys.
Ukończył studia politologiczne. Kształcił się także podyplomowo na Wydziale Prawa i Administracji Uniwersytetu im. Adama Mickiewicza w Poznaniu oraz z zakresu administracji rządowej i samorządowej w Wyższej Szkole Humanistycznej w Pułtusku. Podjął pracę jako kierownik działu pozyskiwania funduszy unijnych i promocji w urzędzie miejskim w Sulechowie. Działał także społecznie jako członek Lubuskiego Stowarzyszenia Pomocy Szkole w Gorzowie Wielkopolskim i fundator stypendium na rzecz Lubuskiego Stowarzyszenia Pomocy Szkole „Wspieramy Młode Talenty”. Związał się z ochotniczą strażą pożarną, gdzie dosłużył się stopnia druha. Od 1999 do 2001 kierował miejsko-gminnym OSP w Trzcielu, w 2002 został prezesem lubuskiego oddziału Związku Ochotniczych Straży Pożarnych RP, a w 2012 zasiadł także w krajowym zarządzie tej organizacji.
W latach 1990–1998 był radnym i burmistrzem Trzciela, a w latach 1994–1998 zasiadał także w Sejmiku Samorządowym Województwa Gorzowskiego (będąc członkiem jego prezydium). W 1998, 2002, 2006, 2010, 2014 i 2018 uzyskiwał mandat radnego sejmiku lubuskiego I, II, III, IV, V i VI kadencji. W 1999 po raz pierwszy został objął stanowisko wicemarszałka województwa lubuskiego, został na nie powołany ponownie 26 listopada 2002 w nowych władzach. Zakończył pełnienie funkcji w 2006 w związku z upływem kadencji zarządu. W sejmiku pełnił m.in. funkcję przewodniczącego klubu radnych Lewica oraz przewodniczącego Komisji Współpracy Zagranicznej i Promocji Województwa. W 2007 bez powodzenia kandydował do Sejmu, a w 2014 do Parlamentu Europejskiego.
Działał Sojuszu Lewicy Demokratycznej, był m.in. liderem ugrupowania w województwie lubuskim. W marcu 2016 przeszedł do klubu radnych Bezpartyjni Samorządowcy, w związku z czym zrezygnował z członkostwa w partii. W 2018 uzyskał mandat radnego z ramienia Koalicji Obywatelskiej, z której w lipcu 2020 przeszedł do klubu Samorządowe Lubuskie.
Odznaczenia.
W 2000 został odznaczony Złotym Krzyżem Zasługi, a w 2009 Złotą Odznaką „Zasłużony dla Ochrony Przeciwpożarowej”. Wyróżniono go także Złotym Znakiem Związku Ochotniczych Straży Pożarnych RP, Medalem Honorowym im. Bolesława Chomicza oraz Medalem Honorowym im. Józefa Tuliszkowskiego.

</doc>
<doc id="4560749" url="https://pl.wikipedia.org/wiki?curid=4560749" title="China Central Television">
China Central Television



</doc>
<doc id="4560751" url="https://pl.wikipedia.org/wiki?curid=4560751" title="Ja’akow Aszer">
Ja’akow Aszer

Ja’akow Aszer (hebr.: יעקב אשר, ang.: "Ya'akov Asher", "Yakov Asher ", ur. 2 lipca 1965 w Ramat Ganie) – izraelski rabin, samorządowiec i polityk, w latach 2013–2015 oraz od 2016 poseł do Knesetu.
Życiorys.
Urodził się 2 lipca 1965 w Ramat Ganie.
Służbę wojskową zakończył w stopniu szeregowego. Ukończył jesziwę Miszkan Ja’akow w Hajfie oraz jesziwę Grodno w Aszdod. Uzyskał smichę rabinacką.
Był zastępcą burmistrza Elad, a następnie zastępcą burmistrza i burmistrzem Bene Berak. W polityce związał się z ultraortodoksyjnym ugrupowaniem Sztandar Tory. W wyborach w 2013 został wybrany posłem z listy Zjednoczonego Judaizmu Tory, czyli koalicji jego macierzystej partii i Agudat Israel. W dziewiętnastym Knesecie przewodniczył komisji ds. nadzoru nad wdrażaniem zwiększenia konkurencji w prawie przemysłu spożywczego. Zasiadał w komisjach spraw gospodarczych oraz edukacji, kultury i sportu. W 2015 utracił miejsce w parlamencie, jednak w skład dwudziestego Knesetu wszedł 23 maja 2016 w miejsce Me’ira Porusza. Przewodniczył podkomisji ds. bezpieczeństwa drogowego i zasiadał w komisjach spraw gospodarczych oraz spraw wewnętrznych i środowiska. 9 stycznia 2019 doszło do rozłamu w Zjednoczonym Judaizmie Tory. Aszer, Mosze Gafni i Uri Maklew utworzyli frakcję Sztandary Tory. W wyborach w kwietniu 2019 obie partie ortodoksyjne ponownie utworzyły sojusz, a Aszer uzyskał reelekcję.

</doc>
<doc id="4560752" url="https://pl.wikipedia.org/wiki?curid=4560752" title="Ya'akov Asher">
Ya'akov Asher



</doc>
<doc id="4560753" url="https://pl.wikipedia.org/wiki?curid=4560753" title="Yakov Asher">
Yakov Asher



</doc>
<doc id="4560754" url="https://pl.wikipedia.org/wiki?curid=4560754" title="Oswald Zappelli">
Oswald Zappelli

Oswald Zappelli (ur. 27 października 1913, zm. 3 kwietnia 1968) – szwajcarski szermierz, szpadzista. Trzykrotny medalista olimpijski.
Brał udział w dwóch igrzyskach (IO 48, IO 52), na obu zdobywał medale. W 1948 był drugi w konkursie indywidualnym szpady, w 1952 zajął trzecie miejsce. Po brąz sięgnął również w konkursie drużynowym szpadzistów. Drużynę Szwajcarii tworzyli też Otto Rüfenacht, Paul Meister, Mario Valota, Willy Fitting i Paul Barth.

</doc>
<doc id="4560759" url="https://pl.wikipedia.org/wiki?curid=4560759" title="Jingxi Hotel (Pekin)">
Jingxi Hotel (Pekin)



</doc>
<doc id="4560760" url="https://pl.wikipedia.org/wiki?curid=4560760" title="Guichi">
Guichi

Guichi () – dzielnica miasta Chizhou w prowincji Anhui we wschodniej Chińskiej Republice Ludowej. Liczba mieszkańców dzielnicy, w 2010 roku, wynosiła 587 170.

</doc>
<doc id="4560763" url="https://pl.wikipedia.org/wiki?curid=4560763" title="Cristian Andrei Bartha">
Cristian Andrei Bartha



</doc>
<doc id="4560764" url="https://pl.wikipedia.org/wiki?curid=4560764" title="Langya">
Langya

Langya () – dzielnica miasta Chuzhou w prowincji Anhui we wschodnich Chińskiej Republice Ludowej. Liczba mieszkańców dzielnicy, w 2010 roku, wynosiła 310 427.

</doc>
<doc id="4560765" url="https://pl.wikipedia.org/wiki?curid=4560765" title="Teuvo Hakkarainen">
Teuvo Hakkarainen

Teuvo Hakkarainen (ur. 12 kwietnia 1960 w Viitasaari) – fiński polityk, przedsiębiorca i samorządowiec, poseł do Eduskunty, deputowany do Parlamentu Europejskiego IX kadencji.
Życiorys.
W wieku 16 lat porzucił szkołę, nie kontynuując edukacji. W latach 80. był karany za prowadzenie pojazdu w stanie nietrzeźwości i za udział w grupie, która z budynku kościoła w Suomussalmi ukradła m.in. 24 butelki wina mszalnego. Zajmował się prowadzeniem działalności gospodarczej, był udziałowcem rodzinnego tartaku Oy Haka-Wood Ab; udziały w tym przedsiębiorstwie sprzedał po wyborze na posła.
Zaangażował się w działalność polityczną w ramach ugrupowania Perussuomalaiset. W 2012 został radnym gminy Viitasaari. W 2011 po raz pierwszy uzyskał mandat deputowanego do Eduskunty, a w 2015 z powodzeniem ubiegał się o reelekcję. Objął funkcję wiceprzewodniczącego swojego ugrupowania.
W trakcie wykonywania mandatu wywoływał różne kontrowersje z uwagi na swoje wypowiedzi. W grudniu 2017 w budynku parlamentu podszedł do posłanki Veery Ruoho, przytrzymał ją i mimo protestów z jej strony próbował pocałować. Ustąpił po tym zdarzeniu z kierownictwa Perussuomalaiset. Jego zachowanie uznano za molestowanie seksualne, polityk w marcu 2019 został skazany prawomocnie na karę grzywny w wysokości 5440 euro.
W następnym miesiącu Teuvo Hakkarainen po raz trzeci został wybrany do Eduskunty. W maju 2019 uzyskał natomiast mandat posła do Parlamentu Europejskiego IX kadencji.

</doc>
<doc id="4560767" url="https://pl.wikipedia.org/wiki?curid=4560767" title="Nanqiao">
Nanqiao

Nanqiao () – dzielnica miasta Chuzhou w prowincji Anhui we wschodnich Chińskiej Republice Ludowej. Liczba mieszkańców dzielnicy, w 2010 roku, wynosiła 251 894.

</doc>
<doc id="4560768" url="https://pl.wikipedia.org/wiki?curid=4560768" title="Roman Sasin">
Roman Sasin

Roman Sasin (ur. 11 lipca 1955 w Brzezinach) – polski samorządowiec, urzędnik i polityk, były wicestarosta brzeziński i wiceburmistrz Brzezin, w 2019 poseł na Sejm VIII kadencji.
Życiorys.
Absolwent Technikum Samochodowego w Tomaszowie Mazowieckim. W 2009 ukończył studia magisterskie z gospodarki przestrzennej na Wydziale Ekonomiczno-Socjologicznym Uniwersytetu Łódzkiego. Na tym samym wydziale kształcił się też podyplomowo z zakresu wyceny i zarządzania nieruchomościami. Pracował m.in. jako kierownik działu w spółce Celmit i zarządca komisaryczny Okręgowego Przedsiębiorstwa Obrotu Zwierzętami Hodowlanymi.
Związał się politycznie z Prawem i Sprawiedliwością. W 2010 i 2014 był wybierany do rady powiatu brzezińskiego. W 2018 bez powodzenia kandydował do rady miejskiej Brzezin i na burmistrza (zdobył 9,71% głosów, zajmując ostatnie, szóste miejsce). Sprawował funkcję wicestarosty powiatu brzezińskiego i zastępcy burmistrza Brzezin. W 2019 objął stanowisko dyrektora w Biurze Planowania Przestrzennego Województwa Łódzkiego.
W 2015 bez powodzenia kandydował do Sejmu w okręgu łódzkim, otrzymując 3365 głosów i zajmując szóste miejsce wśród kandydatów PiS (partii przypadły w tym okręgu 4 miejsca w Sejmie). W 2019 uzyskał możliwość objęcia mandatu posła w miejsce wybranej do Europarlamentu Joanny Kopcińskiej, na co wyraził zgodę. Złożył ślubowanie 12 czerwca 2019. W wyborach w tym samym roku nie uzyskał poselskiej reelekcji.

</doc>
<doc id="4560769" url="https://pl.wikipedia.org/wiki?curid=4560769" title="Lai’an">
Lai’an

Lai’an () – powiat w centralnej części prefektury miejskiej Chuzhou w prowincji Anhui w Chińskiej Republice Ludowej. Liczba mieszkańców powiatu, w 2010 roku, wynosiła 432 021.

</doc>
<doc id="4560771" url="https://pl.wikipedia.org/wiki?curid=4560771" title="Quanjiao">
Quanjiao

Quanjiao () – powiat w południowej części prefektury miejskiej Chuzhou w prowincji Anhui w Chińskiej Republice Ludowej. Liczba mieszkańców powiatu, w 2010 roku, wynosiła 383 885.

</doc>
<doc id="4560772" url="https://pl.wikipedia.org/wiki?curid=4560772" title="Adenomiomatoza">
Adenomiomatoza



</doc>
<doc id="4560774" url="https://pl.wikipedia.org/wiki?curid=4560774" title="Samorząd Regionalny Chof Aza">
Samorząd Regionalny Chof Aza



</doc>
<doc id="4560781" url="https://pl.wikipedia.org/wiki?curid=4560781" title="Akademia Wileńska">
Akademia Wileńska



</doc>
<doc id="4560797" url="https://pl.wikipedia.org/wiki?curid=4560797" title="Jagoda Szmytka">
Jagoda Szmytka

Jagoda Szmytka (ur. 15 stycznia 1982 w Legnicy) – polska kompozytorka i artystka multimedialna. 
Założycielka i liderka platformy społeczno-kulturowej PLAY oraz wokalistka i autorka tekstów w artpopowym zespole Collecthief ENTER. Laureatka licznych nagród i stypendiów, m.in. Deutschen Musikautorenpreis w kategorii młodych autorów. 
Życiorys.
Szmytkę od zawsze interesowało wiele dziedzin sztuki – jako nastolatka uczęszczała ona zarówno na zajęcia plastyczne, jak i do szkoły muzycznej, brała też udział w organizacji przedstawień teatralnych. 
Jest absolwentką Uniwersytetu Wrocławskiego, na którym studiowała filozofię i historię sztuki, a także Akademii Muzycznej im. Karola Lipińskiego w klasie teorii muzyki i kompozycji w klasie Krystiana Kiełba i Cezarego Duchnowskiego. W 2010 roku kompozytorka przeprowadziła się do Niemiec, gdzie odbyła studia podyplomowe w Karlsruhe i we Frankfurcie nad Menem, uczyła się również w austriackim Grazu. Uczestniczyła ponadto w szeregu mistrzowskich kursów kompozytorskich.
Twórczość.
Wczesna twórczość Szmytki obejmuje głównie utwory kameralne, które obok rozszerzonych technik kompozytorskich wykorzystują między innymi preparację, amplifikację, a także sferę rytualną i gestyczną. Obecnie jej utwory charakteryzuje wysoki synkretyzm sztuk, wielokrotnie mają też one charakter performatywny, wymagając zaangażowania publiczności w wykonanie dzieła. 
Główny przedmiot zainterensowań kompozytorki stanowi złożoność egzystencji wspólczesnego człowieka i jego tożsamość w dobie popkultury, mediów i migracji. 
W 2015 roku nakładem wytwórni WERGO ukazała się debiutancka monograficzna płyta artystki – "Bloody cherries".

</doc>
<doc id="4560804" url="https://pl.wikipedia.org/wiki?curid=4560804" title="Anna Gliszczyńska-Świgło">
Anna Gliszczyńska-Świgło

Anna Monika Gliszczyńska-Świgło (ur. 12 kwietnia 1966) – polska towaroznawczyni, profesor doktor habilitowana inżynier nauk rolniczych, prorektor Uniwersytetu Ekonomicznego w Poznaniu.
Życiorys.
Anna Gliszczyńska-Świgło ukończyła w 1990 Akademię Rolniczą im. Augusta Cieszkowskiego w Poznaniu. Doktoryzowała się w zakresie towaroznawstwa, specjalności – biochemia w 1999 na Akademii Ekonomicznej w Poznaniu na podstawie pracy "Występowanie pochodnych izoalloksazynowych w wybranych produktach spożywczych" (promotorka: Anna Kozioł). Habilitowała się tamże w 2011 z nauk ekonomicznych w zakresie w towaroznawstwie żywności na podstawie monografii "Przeciwutleniające i proutleniające właściwości wybranych składników żywności jako wyróżniki jej jakości". W 2019 otrzymała tytuł naukowy profesora nauk rolniczych.
W pracy naukowej specjalizuje się w instrumentalnych metodach oceny jakości i bezpieczeństwa żywności, bioaktywnych składnikach żywności i kosmetyków, witaminach i naturalnych przeciwutleniaczach. Jest zatrudniona jako profesor nadzwyczajna Katedry Technologii i Analizy Instrumentalnej Wydziału Towaroznawstwa UEP. Od 2016 pełni funkcję prorektorki ds. edukacji i studentów.
Członkini Polskiego Towarzystwa Towaroznawczego, Internationale Gesellschaft fűr Warenkunde und Technologie (IGWT), Groupe Polyphenols, poznańskiego oddziału Komitetu Nauk Towaroznawczych-Nauk o Jakości PAN.
Wypromowała dwie doktorki.
Bibliografia.
 

</doc>
<doc id="4560805" url="https://pl.wikipedia.org/wiki?curid=4560805" title="Elijah Blue Allman">
Elijah Blue Allman

Elijah Blue Sarkisian Allman (ur. 10 lipca 1976 w Los Angeles), znany jako P. Exeter Blue – amerykański muzyk oraz gitarzysta, syn piosenkarki Cher oraz jej drugiego męża Gregga Allmana. Jest przyrodnim bratem Chaz Bono, Delilah Allman, Michael Allman, Layla Allman i Devon Allman.
Muzyka.
Swoją pierwszą gitarę dostał od basisty zespołu Kiss Gene'a Simmonsa. W wieku 13 lat wyruszył w trasę koncertową ze swoją matką jako gitarzysta; pojawił się również jako gitarzysta w teledysku do jej piosenki „If I Could Turn Back Time”. W 1994 wziął udział w przesłuchaniu na gitarzystę grupy Nine Inch Nails, ale ostatecznie do zespołu dołączył Robin Finck.
Elijah Blue Allman jest wokalistą i gitarzystą rockowego zespołu Deadsy, który zawiesił działalność w kwietniu 2007.
Pracował z Thirty Seconds to Mars nad debiutanckim albumem zespołu, jak również nagrywał gościnnie wokale do różnych piosenek dla innych zespołów, w tym Orgy, Coal Chamber i Sugar Ray.
Życie osobiste.
1 grudnia 2013 poślubił Marieangelę King, z brytyjskiego zespołu KING.
Dyskografia.
Z zespołem Deadsy:
Z Elijah Blue i Trapezoidami:
Od czasu założenia Elijah Blue and the Trapezoids Allman wydał kilka wersji demo na swoim Myspace, ale od 2008 roku nie pojawiły się żadne informacje o albumie.

</doc>
<doc id="4560835" url="https://pl.wikipedia.org/wiki?curid=4560835" title="Rafał Mucha">
Rafał Mucha

Rafał Marek Mucha (ur. 10 października 1972 w Gryfinie) – polski samorządowiec, polityk i menedżer, w 2019 poseł na Sejm VIII kadencji.
Życiorys.
Ukończył studia magisterskie z ekonomii (1996) i prawa (2012) na Uniwersytecie Szczecińskim. Na tej uczelni kształcił się także podyplomowo w zakresie rachunkowości i zarządzania projektami europejskimi, zdobył również uprawnienia księgowego. Rozpoczął studia doktoranckie na Wydziale Prawa i Administracji Uniwersytetu Szczecińskiego. Pracował jako referent i naczelnik wydziału w Banku Pekao. Przez 12 lat pozostawał prezesem Przedsiębiorstwa Usług Komunalnych w Gryfinie. Od 2016 był wicedyrektorem, a od 2017 dyrektorem Zespołu Elektrowni Dolna Odra.
Początkowo działał w Unii Wolności, później związał się z lokalnym Bezpartyjnym Blokiem Samorządowym burmistrza Henryka Piłata. W 2006, 2010 i 2014 był wybierany do rady powiatu gryfińskiego (najpierw z ramienia BBS, a w 2014 z listy Polskiego Stronnictwa Ludowego). W 2014 kandydował także z ramienia własnego komitetu na burmistrza Gryfina. W drugiej turze uzyskał 45,25% poparcia, przegrywając z Mieczysławem Sawarynem.
Później zaangażował się w działalność polityczną w ramach Prawa i Sprawiedliwości. Z jego listy w 2015 bez powodzenia kandydował do Sejmu w okręgu szczecińskim, otrzymując 5000 głosów i zajmując siódme miejsce wśród kandydatów PiS (partii przypadło w tym okręgu 5 miejsc w Sejmie). 12 czerwca 2019 objął mandat posła w miejsce wybranego do Europarlamentu Joachima Brudzińskiego (po rezygnacji Haliny Szymańskiej). W wyborach w tym samym roku nie uzyskał poselskiej reelekcji. W 2020 wszedł w skład zarządu przedsiębiorstwa Enea.
Życie prywatne.
Jest starszym bratem Pawła Muchy, zastępcy szefa Kancelarii Prezydenta RP w okresie prezydentury Andrzeja Dudy.

</doc>
<doc id="4560839" url="https://pl.wikipedia.org/wiki?curid=4560839" title="Ministerstwo Spraw Religijnych (Izrael)">
Ministerstwo Spraw Religijnych (Izrael)

Ministerstwo Spraw Religijnych (hebr.: המשרד לשירותי דת, "Ha-Misrad le-Szerutej Dat") − izraelskie ministerstwo odpowiedzialne za sprawy religijne.
Ministerstwo zostało utworzone w 1948, a pierwszym ministrem został Jehuda Lejb Majmon. Obecnie urzędującym ministrem jest od 2022 Micha’el Malki’eli.
Do 1951 ministerstwo funkcjonowało pod nazwą Ministerstwo Religii i Ofiar Wojny, do 1981 jako Ministerstwo Religii, do 2003 Ministerstwo Spraw Religijnych (ang. "Minister of Religious Affairs"), od 2003 Ministerstwo Spraw Religijnych (ang. "Minister of Religious Services").
Ministrowie.
Lista ministrów spraw religijnych od 1948:

</doc>
<doc id="4560840" url="https://pl.wikipedia.org/wiki?curid=4560840" title="Venture capital w Polsce">
Venture capital w Polsce

Rynek venture capital w Polsce to segment private equity, który finansuje spółki wysokiego ryzyka na wczesnym etapie rozwoju, z potencjałem szybkiego wzrostu. Według stanu na marzec 2019, w Polsce działa łącznie 130 aktywnych firm VC, w tym lokalnych biur międzynarodowych firm VC oraz firmy VC z przeważającym polskim zarządem. W latach 2009–2019 podmioty te zainwestowały w 750 spółek, co daje średnio około 9 przedsiębiorstw na portfel. Polski rynek venture stanowi 3% całego europejskiego ekosystemu inwestycji VC, głównie w przestrzeni cyfrowej.
Od 2016 roku, z myślą o podmiotach realizujących inwestycje w przedsiębiorstwa w fazie seed lub startup funkcjonują instytucje alternatywnej spółki inwestycyjnej oraz funduszu inwestycyjnego zamkniętego. W 2018 roku fundusze venture capital zainwestowały w polskie startupy 178 mln euro (0,033 proc. PKB). Według stanu na marzec 2019, Startup Poland szacuje łączne aktywa zarządzane przez firmy VC działające w Polsce na 2,6 miliarda euro. Łączna wartość inwestycji polskiego rynku VC jest warta 209,2 mln euro.
Historia funduszy VC w Polsce.
Początek lat 90..
Pierwsze fundusze venture capital jako forma finansowania przedsiębiorstw pojawiły się w Polsce na początku lat 90. W polskiej terminologii brakuje stosownego odpowiednika dla pojęcia venture capital, dlatego powszechnie używa się go w wersji angielskiej. Często jednak dla określenia tej formy finansowania używa się również określenia “kapitał spekulacyjny”, “kapitał wysokiego ryzyka”, “fundusze podwyższonego ryzyka”, “kapitał angażowany w ryzykowne transakcje”.
Pierwsi inwestorzy kapitałowi pojawili się na polskim rynku jako fundusze finansowane z pomocowych środków publicznych, z misją rozwijania sektora prywatnego (np. Polsko-Amerykański Fundusz Przedsiębiorczości, z kapitałem $240M) lub fundusze prywatne (np. Invesco). W 1990 roku działalność inwestycyjną podjął także Duński Fundusz dla Europy Centralnej i Wschodniej, mający za pomocą kapitałów rządowych wspierać inwestycje w Polsce. W 1991 roku działalność rozpoczęło Towarzystwo Inicjatyw Społeczno-Ekonomicznych, a w 1992 kolejne kluczowe instytucje: Care Small Business Assistance Corporation, Fundusz Współpracy, Fundacja na Rzecz Rozwoju Polskiego Rolnictwa oraz Europejski Bank Odbudowy i Rozwoju.
W drugiej połowie lat 90. nastąpił wzrost zainteresowania ze strony inwestorów. W 1992 roku działalność rozpoczął Polski Prywatny Fundusz Kapitałowy I i II ($151M), a w 1994 fundusz Poland Partners ($65M). Na rynku pojawiły się także: Poland Investment Fund (z udziałem EBOR oraz IFC), Renaissance Capital, White Eagle Industries, Poland Growth Fund oraz Narodowe Fundusze Inwestycyjne, powstałe z programu powszechnej prywatyzacji.
Pierwsze próby podmiotów prywatnych z kapitałem wysokiego ryzyka na polskim rynku realizował Roman Kluska, twórca spółki Optimus, której akcje sprzedał Zbigniewowi Jakubasowi i BRE Bankowi w kwietniu 2000 za 261 mln złotych. Pozyskane pieniądze z giełdy Kluska inwestował w obiecujące projekty technologiczne, ponosząc duże ryzyko inwestycyjne. Obok produkcji komputerów, kas fiskalnych i systemów integracyjnych powstała spółka Optimus Pascal, założyciel portalu Onet. W tym samym czasie, w listopadzie 2000 na warszawskiej giełdzie weszły do obrotu akcje pierwszego polskiego funduszu venture capital MCI Management, utworzonego przez Tomasza Czechowicza, założyciela produkującej komputery spółki JTT Computer.
W 2000 roku zrealizowano około 102 inwestycje o wartości ponad 800 mln zł (zasilając 92 spółki). Największym zainteresowaniem cieszyła się branża telekomunikacji i mediów (46% i). W 2002 roku fundusze VC zainwestowały w Polsce 529 mln zł, o 37% więcej niż w roku 2001 i były to zarówno fundusze z siedzibą w Polsce (422 mln zł), jak i zagraniczne firmy zarządzające funduszami (107 mln zł). W 2002 roku inwestycje funduszy VC koncentrowały się głównie na spółkach z branży dóbr konsumpcyjnych (35% inwestycji). W 2003 roku zmniejszyła się liczba spółek objętych inwestycjami do 48, natomiast inwestycje VC znacznie wzrosły i wyniosły 779 mln zł. W 2003 roku widoczne było znaczne zainteresowanie sektorem telekomunikacji i mediów oraz w sektor usług finansowych.
Obecnie.
Od 2014 roku Narodowe Centrum Badań i Rozwoju realizuje instrument dotacyjno-inwestycyjny BRIdge Alfa, finansowany ze środków pochodzących z Europejskiego Funduszu Rozwoju Regionalnego w ramach Programu Operacyjnego Inteligentny Rozwój 2014–2020. Celem programu BRIdge Alfa jest zwiększanie innowacyjności polskiej gospodarki poprzez wzmocnienie synergii pomiędzy przedsiębiorcami a światem nauki. Od 2017 roku umowy w ramach programu podpisały 33 firmy prowadzące transakcje typu venture. W 2018 roku kolejna agencja państwowa, Polski Fundusz Rozwoju, podpisała dodatkowe 26 umów.
Według raportu fundacji Startup Poland przeprowadzonego w marcu 2019, łączne aktywa zarządzane przez firmy VC działające w Polsce szacują się na 2,6 miliarda euro, przy średnim majątku zarządzanym na poziomie 19,6 mln euro. Ponad połowa firm zadeklarowała, że ich pozyskiwanie środków trwa. Badanie oparte zostało na raportach deklaratywnych 70 firm VC oraz danych ekstrapolowanych oraz publicznie dostępnych.
Podstawy prawne.
Do 2016 roku prowadzenie działalności w Polsce jako fundusz typu private equity i venture capital, realizujący projekty inwestycyjne wśród przedsiębiorstw w fazie seed lub startup, było związane z niewielkimi wymogami formalno-prawnymi czy kapitałowymi. Najczęściej funduszami PE/VC były niewielkie, proste spółki z ograniczoną odpowiedzialnością lub spółki osobowe, w których wspólnikami zostawały osoby z kapitałem, chcące dofinansować i następnie zyskać na perspektywicznych projektach młodych przedsiębiorców. Polskie prawo nie przewidywało dodatkowych wymogów dla takich podmiotów ponad te wynikające z przepisów prawa handlowego.
Stan ten zmienił się 4 czerwca 2016, kiedy wskutek implementacji do polskiego prawa dyrektywy UE w sprawie zarządzających alternatywnymi funduszami inwestycyjnymi ("") wprowadzono większe obwarowania powołując dwie nowe instytucje finansowe, objęte nadzorem przez Komisję Nadzoru Finansowego (KNF).
Alternatywna spółka inwestycyjna.
Instytucja wspólnego inwestowania, którą można w Polsce tworzyć od 2016 roku, inna niż specjalistyczne fundusze inwestycyjne otwarte i fundusze inwestycyjne zamknięte. ASI mogą być prowadzone w formie spółki kapitałowej (akcyjnej lub z ograniczoną odpowiedzialnością) oraz spółki komandytowej lub komandytowo-akcyjnej. Działalność ASI wymaga zezwolenia lub wpisu do rejestru prowadzonego przez KNF, co pociąga za sobą wymagania kapitałowe, infrastrukturalne i osobowe. Dlatego forma ASI jest przeznaczona dla dużych podmiotów zarządzających aktywami powyżej 100 mln euro.
W styczniu 2019 roku, z uwagi na wysokie koszty prowadzenia funduszu inwestycyjnego zamkniętego oraz liczne regulacje ustawowe, które ograniczały inwestorów VC, ASI zostały zwolnione z podwójnego opodatkowania. Przychody uzyskane ze sprzedaży udziałów zwolniono z podatku dochodowego od osób prawnych, przy warunku posiadania przez dwa lata 10 procent udziałów w spółce.
Fundusz inwestycyjny zamknięty.
Rejestrowanie ASI wiąże się z niższymi kosztami prowadzenia działalności. Natomiast alternatywą dla większych podmiotów jest założenie własnego funduszu inwestycyjnego zamkniętego (FIZ), który może zostać utworzony wyłącznie przez wybrane licencjonowane towarzystwo funduszy inwestycyjnych, odpowiadające za jakość zarządzania aktywami oraz współpracę z podmiotami trzecimi.
FIZ mają szeroki zakres możliwości inwestycyjnych (w tym lokowanie aktywów w udziały spółek niepublicznych), co wiąże się z większym ograniczeniem uczestnictwa w funduszu. Ze względu na wysokie ryzyko inwestycji oferta FIZ kierowana jest głównie do inwestorów doświadczonych – instytucji finansowych i przedsiębiorców świadomych celów inwestycyjnych i ryzyka. Kwotę wejścia dla osób fizycznych uregulowano w ustawie na poziomie 40 tysięcy euro.
Charakterystyka rynku.
W Polsce funkcjonują trzy kategorie spółek venture capital. Obok standardowych, powszechnie definiowanymi firmami VC są to partnerstwa publiczno-prywatne, w tym firmy utworzone dzięki dotacjom lub innym instrumentom kapitałowym pochodzącym od agencji państwowych, oraz firmy utworzone z tymi agencjami jako udziałowiec większościowy. Trzecia grupa to firmy prowadzone przez biuro rodzinne, z polskimi osobami prywatnymi jako udziałowiec większościowy.
Zasięg polskiego VC.
W Polsce działa obecnie 130 funduszy venture capital, o 40 procent więcej niż w roku 2017, a ich liczba wciąż rośnie. Szacunkowa łączna wielkość wszystkich inwestycji venture capital w Polsce w 2016 roku wynosiła 160,5 mln euro. W 2017 roku spadła do 106 mln euro, a w 2018 roku fundusze venture capital zainwestowały w polskie startupy 178 mln euro (0,033 proc. PKB), co jest równe 0,847% wartości rynku VC w całej Europie w 2018 roku, sięgającego 21 mld euro.
Na stan z marca 2019 łączna wartość inwestycji polskiego rynku VC jest warta już 209,2 mln euro. W pierwszym kwartale 2019 polskie startupy przeprowadziły 21 transakcji na łączną kwotę 103,3 mln złotych (24.3 mln euro).
Fundusze VC w Polsce zarządzają aktywami rzędu 2,6 mld euro, co daje średnią 19,6 mln euro na fundusz. Środkami powyżej tej kwoty dysponuje jednak tylko 23 proc. funduszy. Przy czym na przestrzeni ostatnich lat polska branża skupiała się najbardziej na pozyskiwaniu środków państwowych przeznaczanych na innowacje. Od 2017 roku, w ramach programu Bridge Alfa Narodowego Centrum Badań i Rozwoju oraz z Polskim Funduszem Rozwoju podpisano 59 kontraktów zawartych z funduszami.
Jednak polska branża VC powoli uniezależnia się od państwowych i unijnych środków. Po raz pierwszy znalazły się fundusze przeprowadzające już drugą lub trzecią rundę finansowania, ale bez udziału państwowych pieniędzy. Nadal jednak 52 proc. środków dostępnych na rynku pochodzi od państwa. Dodatkowo 56 proc. polskich VC to debiutanci w branży, w większości korzystający z rządowego wsparcia.
Współpraca polskich startupów z inwestorami.
Venture capital to przykład tzw. “smart money”, czyli formy inwestycji, która poza kapitałem obejmuje także mentoring i doradztwo. Inwestor, który płacąc określoną kwotę staje się udziałowcem przedsiębiorstwa, wspiera je swoją wiedzą i doświadczeniem i pomaga mu w rozwoju, co niekiedy jest dużo bardziej pożądane niż samo finansowanie.
Według badania Startup Poland, poza pomocą w przygotowaniu kolejnych rund finansowania startupy najbardziej potrzebują od inwestorów wprowadzenia do kontaktów w branży i mentoringu biznesowego. Jednak przez brak doświadczenia osób zarządzających funduszami w tych najważniejszych dla startupów obszarach oferta polskich inwestorów odbiega od oczekiwań. Kompetencje zarówno w zakresie pomocy w pozyskaniu kolejnych inwestorów, jak i otwarcia kontaktów w branży to pochodne gęstej sieci kontaktów i solidnej reputacji.
Opłacalną strategią budowania przez fundusz kapitału smart money może być specjalizacja w konkretnych sektorach. Im więcej spółek z danej branży przejdzie przez portfel funduszu, tym większego doświadczenia i branżowych relacji będą w stanie nabyć zarządzający. Inwestorzy w Polsce umożliwiają startupom networking z innymi spółkami w swoich portfelach. Przeciętny portfel polskiego inwestora venture to jedynie 9 spółek, nie jest to więc wartość dodana wielkiej skali, jednak bardzo doceniana przez startupy.
Nowe fundusze.
W 2018 roku utworzono m.in. fundusz TDJ Pitango Ventures – wspólną inicjatywę polskiego przedsiębiorstwa rodzinnego TDJ oraz izraelskiego funduszu Pitango, fundusz Manta Ray VC utworzony przez Sebastiana Kulczyka, oraz Fidiasz prowadzony przez Krzysztofa Domareckiego. Powstały także fundusze dokapitalizowane przez European Investment Fund: Inovo Venture Partners, Market One Capital oraz Innovation Nest. Natomiast trzecią grupą są międzynarodowe fundusze, które do tej pory nie inwestowały na wczesnych etapach: wspierany przez PFR niderlandzki fundusz Finch Capital inwestujący w całej Europie, oraz austriacki fundusz Speedinvest. Powstały także fundusze gotowe wspierać spółki na późniejszych etapach, m.in. Cogito Capital, a także wiele mniejszych funduszy utworzonych przy pomocy PFR.
Kolejne tego typu fundusze właśnie powstają. Jednym z przykładów jest uruchomiony w maju 2019 fundusz SMOK Ventures, stworzony przez twórców programu preakceleracyjnego ReaktorX, przy wsparciu PFR Ventures (80 procent kapitału). Fundusz na inwestycje w rundy zalążkowe ma przeznaczyć 46 mln zł.
Fundusze państwowe.
Pochodzenie kapitału.
Przed 2018 rokiem w aż 81% transakcjach inwestycyjnych w Polsce w ciągu ostatniej dekady miał udział kapitał publiczny, w tym pochodzący z Krajowego Funduszu Kapitałowego, Polskiej Agencji Rozwoju Przedsiębiorczości, Narodowego Centrum Badań i Rozwoju oraz funduszy Unii Europejskiej. Mniej niż jedna piąta inwestycji finansujących polskie startupy odbyła się bez żadnego wsparcia publicznego. Finansowanie w tych przypadkach wynosiło zazwyczaj 0,5–1 mln PLN.
Według raportu Startup Poland z 2019 roku kapitał pozyskany ze źródeł publicznych, polskich agencji państwowych lub Europejskiego Funduszu Inwestycyjnego to 52% całego kapitału wysokiego ryzyka dostępnego obecnie na polskim rynku. Łącznie jest to około 1,35 mld euro. Prywatni polscy udziałowcy zainwestowali w funduszach VC w Polsce około 1,04 mld euro. Zagraniczni udziałowcy zainwestowali jedynie około 130 mln euro, podczas gdy zarządzający funduszami zazwyczaj przekazują 4% wielkości funduszu.
Krajowy Fundusz Kapitałowy.
Krajowy Fundusz Kapitałowy został utworzony przez polski rząd w 2005 roku. Do stycznia 2017 zarządzał 110 milionami euro pochodzącymi z dotacji celowej byłego Ministerstwa Gospodarki, funduszy strukturalnych UE (Program Operacyjny Innowacyjna Gospodarka 2007–2013), a do grudnia 2017 ze środków Szwajcarsko-Polskiego Programu Współpracy.
Jako „fundusz funduszy”, KFK inwestował w fundusze VC, które finansowały rozwój spółek poszukujących kapitału dla swoich innowacyjnych projektów. W otwartym konkursie ofert wybierał mikro-, małe i średnie przedsiębiorstwa z siedzibą w Polsce, ze szczególnym uwzględnieniem przedsiębiorców, prowadzących działalność badawczo-rozwojową. W 2017 roku środki z Krajowego Funduszu Kapitałowego znalazły się w 37% rund transakcji zbadanych przez Startup Poland. Wynik wsparcia KFK to aż połowa dotychczasowych rund powyżej 1 miliona złotych.
Polska Agencja Rozwoju Przedsiębiorczości.
Agencja jest zaangażowana w realizację krajowych i międzynarodowych przedsięwzięć, finansowanych ze środków funduszy strukturalnych, budżetu państwa oraz programów wieloletnich Komisji Europejskiej. Bierze udział w tworzeniu i efektywnym wdrażaniu polityki państwa w zakresie przedsiębiorczości, innowacyjności i adaptacyjności kadr, dążąc do przekształcenia w kluczową instytucję odpowiedzialną za tworzenie otoczenia wspierającego przedsiębiorców.
Kapitał Agencji brał udział w blisko jednej czwartej transakcji dotyczących polskich startupów. Od 2007 roku Agencja zainwestowała w polskie startupy łącznie 890 mln zł. Pierwszym publicznym programem wsparcia VC uruchomionym przez PARP była perspektywa finansowa funduszy unijnych, w którym 6 funduszy VC early stage otrzymało w latach 2007–2008 łącznie 56,5 miliona zł wsparcia. Natomiast w latach 2008–2015, w ramach Programu Operacyjnego Innowacyjna Gospodarka, na preinkubację i dokapitalizowanie ponad 1200 startupów na najwcześniejszych etapach rozwoju przeznaczono łącznie ponad 830 mln zł dofinansowania. PARP specjalizuje się w rundach do 1 miliona złotych.
Narodowe Centrum Badań i Rozwoju.
Powołane w 2007 roku jako agencja wykonawcza Ministerstwa Nauki i Szkolnictwa Wyższego instytucja wspiera ryzykowne inwestycje poprzez programy Bridge Alfa oraz Bridge VC tworząc ekosystem rozwijania perspektywicznych wysokotechnologicznych pomysłów. Ubezpiecza odważne decyzje inwestorów, w programie BRIdge Alfa na poziomie 80% inwestycji, a dzięki wymianie doświadczeń kształci profesjonalne zespoły zarządzające.
Od rozpoczęcia działalności NCBR przeznaczyło na rozwój inwestycji venture ponad 3 miliardy zł, i planuje przeznaczyć kolejne środki na pobudzanie rozwoju rynku VC. Co dziesiąta zbadana w raporcie Startup Poland inwestycja była lewarowana środkami pochodzącymi od NCBR.
Polski Fundusz Rozwoju.
Działająca od 2016 roku państwowa instytucja zajmująca się dotowaniem innowacji i pobudzaniem inwestycji typu venture. Poprzez spółkę PFR Ventures działa w formule funduszu funduszy, oferując finansowanie zwrotne innowacyjnym spółkom z sektora MŚP poprzez pośredników finansowych: fundusze venture capital lub aniołowie biznesu.
PFR Ventures zarządza pięcioma funduszami: PFR Starter, PFR Biznest, PFR Otwarte Innowacje (OI), PFR KOFFI oraz PFR NCBR CVC. Oferta każdego z nich dedykowana jest dla spółek na różnym etapie rozwoju: od fazy pre-seed, aż do fazy wzrostu i ekspansji, oraz przewiduje różną wysokość finansowania. Środki przeznaczone na innowacyjne przedsięwzięcia pochodzą z funduszy europejskich: Programu Operacyjnego Inteligentny Rozwój 2014-2020 oraz środków prywatnych.
Wybrane fundusze.
Przykłady funduszy venture capital na polskim rynku, z których każdy cechuje zróżnicowane źródła kapitału.
bValue.
Założony w 2016 roku fundusz wczesnego etapu z 20 milionów euro dostępnymi na inwestycje. Wspiera przedsiębiorców w dystrybucji, walidacji produktów, rekrutacji i kapitale, głównie z regionu Europy Środkowo-Wschodniej, z inwestycjami w przedziale 250 tysięcy–1 milion euro oraz poniżej 250 tysięcy euro w fazie seed. Fundusz zapewnia także doradztwo strategiczne i konsultacje w zakresie skalowania, rozwoju produktu, budowania zespołu oraz fuzji i przejęć.
Czysta3.VC.
Fundusz o kapitalizacji 50 mln złotych, koncentrujący działalność inwestycyjną głównie na branżach software house i martech. Dzięki znajomości sektora i doświadczeniu, fundusz skutecznie wspiera spółki w skalowaniu biznesu, pomagając m.in. w ekspansji zagranicznej i usprawnieniu procesu sprzedaży. Strategia biznesowa Czysta3 zakłada rozwój portfela o spółki posiadające unikalną wartość, a jednocześnie komplementarne w stosunku do pozostałych, preferując podmioty o sprawdzonym modelu biznesowym. W pierwszej rundzie fundusz inwestuje 1 mln złotych.
Experior Venture Fund.
Fundusz założony przy udziale Krajowego Funduszu Kapitałowego, posiadający aktywa ze Szwajcarsko-Polskiego Programu Współpracy. Fundusz inwestuje w projekty software i firmy technologiczne na etapach pre-seed i seed, a także współinwestuje i współpracuje z funduszami globalnymi. Skapitalizowany na 80 milionów złotych zapewnia wsparcie i strategiczne wytyczne dotyczące technologii i produktów, dysponując rozległą siecią aniołów biznesu z Europy Środkowo-Wschodniej i USA.
SpeedUp Venture Capital Group.
SpeedUp Venture Capital Group to grupa funduszy inwestujących na wczesnych etapach rozwoju przedsiębiorstwa (seed, pre-revenue, early growth, Seria A). W obszarze zainteresowań grupy znajdują się firmy i przedsiębiorcy z Europy Środkowej i Wschodniej, którzy dzięki opracowanym przez siebie rozwiązaniom chcą zdobyć globalny rynek. Horyzont inwestycyjny wynosi od 3 do 8 lat. SpeedUp Group poszukuje innowacji z obszarów: consumer internet, fintech, martech, adtech, medtech, IoT and hardware.
Fidiasz EVC.
Utworzony w 2017 roku przez Krzysztofa Domareckiego, założyciela producenta chemii budowlanej Selena Group, fundusz pozyskał dotychczas 50 mln euro. Typowe rundy wahają się od 500 tysięcy do 5 milionów euro. Fundusz zapewnia także wsparcie w zakresie badań i rozwoju, rozwoju produktów i technologii, produkcji, marketingu, sprzedaży oraz fuzji i przejęć. Obszary zainteresowania funduszu to fintech, IoT, inżynieria rolnicza, materiały budowlane i niekonwencjonalne źródła energii.
EIT InnoEnergy.
Fundusz innowacji dla zrównoważonej energii w całej Europie, wspierany przez Europejski Instytut Innowacji i Technologii, wspiera międzynarodową komercjalizację rozwiązań energetycznych, czystych technologii i mobilności. Współpracuje z ponad 400 firmami przemysłowymi, ośrodkami badawczymi i akademickimi w 40 krajach, inwestując 100 milionów euro rocznie. Dotychczas zainwestował 1,7 miliarda euro w innowacyjne projekty.
innogy Innovation Hub.
Wdrażając w życie misję redefinicji rynku energii, IIH stworzył portfel o wartości 162 milionów euro (stan na grudzień 2018) inwestując w ponad 80 innowacyjnych startupów i firm rosnących. Fundusz zapewnia finansowanie, mentoring i platformę do współtworzenia, współpracy i konwergencji, pracując z siedziby głównej w Berlinie oraz dzięki zespołom w całej Europie, w tym w Londynie, Warszawie i Essen, a także biurom w Dolinie Krzemowej i Tel Awiwie.
Inovo Venture Partners.
Fundusz o wartości 36 milionów euro inwestujący w całej Europie Środkowo-Wschodniej, uznany za najlepszego inwestora VC w Polsce przez przedsiębiorców (nagroda fundacji Startup Poland) i branżę inwestycyjną (tytuł VC House of the Year nadany przez Polskie Stowarzyszenie PE/VC). Dzięki ponad 25 inwestycjom w fazy seed, growth i buyout, w tym w dwa rodzime sukcesy na wczesnym etapie: Booksy i Brand24, Inovo wspiera przedsiębiorców autorskim planem 100-dniowym, a także wspólnymi inwestycjami z funduszami globalnymi na etapie serii A (rundy 1–1,5 miliona euro). Specjalizacje funduszu obejmują rozwiązania SaaS i mobilne oraz platformy ecommerce.
Market One Capital.
Fundusz początkowy o wartości 40 milionów euro z biurami w Warszawie, Barcelonie i Luksemburgu, koncentrujący się na europejskich startupach działających w modelu marketplace, oraz wykorzystujących efekty sieciowe. Zarządzający MOC zainwestowali dotąd w ponad 50 firm, w tym takich liderów w swoich kategoriach jak: Docplanner, Brainly, Tier czy PackHelp. Typowa inwestycyja inicjalna MOC wynosi ok. 400-700 tysięcy euro w fazie seed. Fundusz też inwestuje w kolejnych rundach mogąc przeznaczyć na jeden projekt kwotę do 4 milionów euro w rundach seed i serii A.
MCI.TechVentures.
Fundusz inwestycyjny późnego VC i wzrostu, założony w 2008 roku, skierowany do rozwijających się innowacyjnych firm o sprawdzonym modelu biznesowym i ustalonych przychodach. Zapewnia finansowanie firmom w fazie ekspansji i potencjalnym liderom rynku w fazie wzrostu. Fundusz poszukuje udziałów mniejszościowych o wielkości rund 5–20 milionów euro w Europie Zachodniej i Europie Środkowo-Wschodniej. Jest częścią założonej w 1999 roku grupy kapitałowej MCI Group, jednego z głównych inwestorów technologicznych w regionie, o łącznej wartości 550 milionów euro, największej lokalnie utworzonej grupie inwestycyjnej, która obejmuje również fundusz wykupu MCI.EuroVentures oraz fundusz długu prywatnego MCI.CreditVentures.
RST Ventures For Earth.
Fundusz powstały w ramach współpracy RST Software Masters i Polskiego Funduszu Rozwoju (w ramach programu PFR Starter), inwestujący do 4 milionów złotych w projekty na wczesnym etapie rozwoju, wpisujący się w inwestowanie odpowiedzialne społecznie. Fundusz realizuje inwestycje w obszarze czwartej rewolucji przemysłowej, których celem są głównie działania na rzecz czystej Ziemi, powietrza i wody. Zakres inwestycyjny skupia się na projektach wykorzystujących internet rzeczy, sztuczną inteligencję i robotykę.
TDJ Pitango Ventures.
Wspólne przedsięwzięcie polskiej rodzinnej grupy przemysłowej TDJ i izraelskiego funduszu Pitango Ventures. Fundusz w wysokości 55 milionów dolarów, zaplanowany na 10 lat działalności, powstał w ramach programu BRIdge VC Narodowego Centrum Badań i Rozwoju. Jest liderem rankingu funduszy VC fundacji Startup Poland na 2019 rok, Inwestując, także środki NCBR, 10,6 miliona euro w 5 startupów w ciągu jednego roku. TDJ Pitango Ventures inwestuje we wczesnych fazach rozwoju, inwestując 1–5 milionów dolarów na rundę w startupy technologiczne działające na dużych i szybko rozwijających się rynkach.
Venture Inc.
Venture Inc to fundusz VC prowadzony przez współtwórców projektów Bankier.pl i LiveChat Software. Skupia się przede wszystkim na wsparciu kapitałowym (maksymalnie do 1mln USD) i merytorycznym (tzw. „"smart money”") spółek bioinformatycznych i z sektora IT, działających głównie w modelu SaaS (Software as a Service). Największymi spółkami portfelowymi funduszu są obecnie: Brand24, Infermedica, Inno-Gene oraz TimeCamp.

</doc>
<doc id="4560857" url="https://pl.wikipedia.org/wiki?curid=4560857" title="Wałentyn Szewczenko">
Wałentyn Szewczenko

Wałentyn Mykołajowycz Szewczenko (ukr. Валентин Миколайович Шевченко, ros. Валентин Николаевич Шевченко, ur. 5 czerwca 1948 w Oratowie) – ukraiński lekkoatleta, trójskoczek. W czasie swojej kariery reprezentował Związek Radziecki.
Zajął 11. miejsce w trójskoku na halowych mistrzostwach Europy w 1971 w Sofii. Na kolejnych halowych mistrzostwach Europy w 1972 w Grenoble zdobył w tej konkurencji brązowy medal (wyprzedzili go jedynie jego kolega z reprezentacji ZSRR Wiktor Saniejew i Carol Corbu z Rumunii). Ustanowił wówczas swój rekord życiowy w hali rezultatem 16,73 m.
Zajął 5. miejsce na halowych mistrzostwach Europy w 1975 w Katowicach. Wystąpił na igrzyskach olimpijskich w 1976 w Montrealu, ale nie zakwalifikował się do finału(zajął 15. miejsce w kwalifikacjach).
Szewczenko był mistrzem ZSRR w trójskoku w 1976, a w hali wicemistrzem w 1976 i brązowym medalistą w 1971.
Jego rekord życiowy na otwartym stadionie pochodził z 1976 i wynosił 16,66 m.

</doc>
<doc id="4560865" url="https://pl.wikipedia.org/wiki?curid=4560865" title="Aleksandr Demus">
Aleksandr Demus

Aleksandr Nikołajewicz Demus (ros. Александр Николаевич Демус, ur. 10 marca 1947) – radziecki lekkoatleta, płotkarz.
Zdobył srebrny medal w biegu na 110 metrów przez płotki na europejskich igrzyskach juniorów w 1966 w Odessie.
Zajął 6. miejsce w biegu na 60 metrów przez płotki na halowych mistrzostwach Europy w 1970 w Wiedniu. Na kolejnych halowych mistrzostwach Europy w 1971 w Sofii zdobył w tej konkurencji srebrny medal, przegrywając jedynie z Eckartem Berkesem z RFN, a wyprzedzając Sergio Lianiego z Włoch.

</doc>
<doc id="4560871" url="https://pl.wikipedia.org/wiki?curid=4560871" title="Darżkowo (ujednoznacznienie)">
Darżkowo (ujednoznacznienie)



</doc>
<doc id="4560882" url="https://pl.wikipedia.org/wiki?curid=4560882" title="Ulica Nożownicza we Wrocławiu">
Ulica Nożownicza we Wrocławiu

Ulica Nożownicza – ulica położona we Wrocławiu na Starym Mieście. Łączy ulicę Odrzańską z ulicą Jodłową i placem Nowy Targ. Ma 446 m długości.
Historia.
Pierwotnie w miejscu dzisiejsze ulicy Nożowniczej przebiegał ciąg niezależnych przecznic łączących przecinające przez nie ulice. Historia ich wiąże się z cechem nożowników, od którego pochodzą późniejsze nazwy tej ulicy, z wyłączeniem okresu, kiedy określano jej zachodni odcinek od znajdującego się tu więzienia miejskiego powstałego w pierwszej połowie XIV wieku oraz kilku nazw przypisywanym wschodniemu odcinkowi. Przede wszystkim początkowo wiązano ją z tą gałęzią działalności w zachodniej części pomiędzy ulicą Więzienną a ulicą Kuźniczą. Odkryto między innymi w miejscu dzisiejszych numerów 16, 18 i 20, zespół jednoizbowych, jednolitych, maleńkich kamienic w stylu gotyckim, przypisywanych właśnie niezamożnym członkom cechu nożowników.
Natomiast większość posesji przy tej ulicy w przeszłości stanowiło oficyny dla nieruchomości położonych przy ulicach sąsiednich.
Nazwy.
W swojej historii ulica nosiła następujące nazwy: 
Wcześniejsza nazwa "Messerstrasse" funkcjonująca od 1419 roku wywodziła się od cechu nożowników (nóż – niem. "messer") . Współczesna nazwa ulicy została nadana przez Zarząd Miejski i ogłoszona w okólniku nr 97 z 31.11.1945 r..
Układ drogowy.
Do ulicy przypisana jest droga gminna o długości 446 m klasy dojazdowej.
Ulice i place powiązane z ulicą Nożowniczą:
Zabudowa i zagospodarowanie.
Ulica Nożownicza znajduje się w obrębie Starego Miasta, w którym dominuje zabudowa mieszkalna i usługowa, ze szczególnym naciskiem na tworzenie miejsc centrotwórczych. Zniszczenia wojenne powstałe podczas oblężenia Wrocławia w 1945 r. sprawiły, że zachowały się lub odbudowano tylko nieliczne obiekty przy ulicy Nożownicznej. Pozostałe budynki to zabudowa głównie powojenna.
Strona północna ulicy to niemal na całej długości zabudowa pierzejowa, ciągła, na którą składają się dawne kamienice i powojenna zabudowa mieszkalna i mieszkalno-usługowa. Jedynym wyjątkiem jest otwarty wjazd do wnętrza kwartału pomiędzy budynkami przy ulicy Nożowniczej 14/16, a budynkiem przy ulicy Kuźniczej 48. Wskazuje się na konieczność przebudowy istniejącej zabudowy przy ulicy Nożowniczej 16 w sposób umożliwiający uzupełnienie pierzei północnej. Ponadto określa się wymóg dla budynku przy ulicy Nożowniczej 40 kompleksowej modernizacji łącznie z projektowaną zabudową pierzejową przy ul. Szewskiej, polegającej między innymi na korekcie formy architektonicznej elewacji i innych aspektach oraz przy ulicy Nożowniczej 42-46 i ul. Łaciarskiej 39 w zakresie korekty elewacji i zabudowa podcieni.
W pierzei południowej natomiast występuje zróżnicowana zabudowa tego obszaru. Jedynie na odcinku od ulicy Odrzańskiej od ulicy Więziennej, podobnie jak po stronie północnej, znajduje się ciągła zabudowa pierzejowa. Za ulicą Więzienną natomiast znajduje się zabytkowe dawne więzienie, a za nim droga wewnętrzna i teren zamkniętej szkoły podstawowej wraz z powojennym budynkiem położonym przy ulicy Kuźniczej. Z kolei pomiędzy ulicą Kuźniczą i ulicą Szewską zabudowę stanowi kamienica przystosowana do potrzeb Instytutu Filologii Angielskiej Uniwersytetu Wrocławskiego połączona z nowym budynkiem przy ulicy Kuźniczej 22, a za nią otwarty teren z niewielkim zespołem dwóch mieszkalnych budynków dwuklatowych (ulica Nożownicza 27, 29 i ulica Kotlarska 11, 13). Dalej za ulicą Szewską ukształtowano zróżnicowaną zabudowę składającą się z dawnych kamienic i powojennych budynków mieszkalnych, z otwartymi wjazdami do wnętrz kwartałów. Wskazuje się na konieczność zmian i rekompozycji układu zabudowy, między innymi przy ulicy Nożowniczej. Dotyczy to zabudowy ulica Nożownicza 27, 29, gdzie wskazuje się konieczność jej odtworzenia obrzeżnego układu zabudowy w obrębie kwartału urbanistycznego, oraz Nożownicza 28, 30, 35 i 40, dla której wskazuje się konieczność modernizacji w obrębie kwartałów urbanistycznych, ulicy Nożowniczej 35 poprzez modernizację i uzupełnienie zabudowy obrzeżnej, a także przy Więziennej 6 zabudowę pierzei południowej.
Ochrona i zabytki.
Obszar, na którym położona jest ulica Nożownicza, podlega ochronie w ramach zespołu urbanistycznego Starego Miasta z XIII-XIX wieku, wpisanego do rejestru zabytków pod nr. rej.: 196 z 15.02.1962 oraz A/1580/212 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta.
Przy ulicy i w najbliższym sąsiedztwie znajdują się następujące zabytki:

</doc>
<doc id="4560883" url="https://pl.wikipedia.org/wiki?curid=4560883" title="Dobojewo (powiat bytowski)">
Dobojewo (powiat bytowski)



</doc>
<doc id="4560885" url="https://pl.wikipedia.org/wiki?curid=4560885" title="Nemonyx">
Nemonyx

Nemonyx – rodzaj chrząszczy z nadrodziny ryjkowców i rodziny ryjoszowatych (Nemonychidae).
Morfologia.
Chrząszcze o ciele długości od 3,5 do 6 mm, delikatnie owłosionym. Głowę mają zaopatrzoną w krótki, niewiele dłuższy niż szeroki ryjek, tęgiej budowy czułki oraz duże oczy. Wierzchem żuwaczek biegnie podłużny rowek. Bruzda czułkowa na ryjku jest owalna i prawie dorównuje mu szerokością. Rozmiary tarczki są duże. Kształt pokryw jest duży, ku tyłowi się zwężający. Klinowaty wyrostek przedpiersia przylega do bioder odnóży pierwszej pary i niemalże dorównuje im wysokością. Panewki bioder środkowej pary odnóży otwierają się po bokach ku pleurytom. Pierwszy z widocznych sternitów odwłoka (I wentryt) jest przy panewkach bioder tylnych odnóży nieobrzeżony, zaś piąty z nich ma u samic parę oszczecinionych dołeczków po bokach. Odnóża są stosunkowo smukłe, o prostych goleniach, pierwszym członie stóp tak długim jak ostatni oraz pazurkach zaopatrzonych w wyraźnie widoczne ząbki. Drugi człon stóp nie obejmuje nasady członu trzeciego, a wcięcie na między płatkami tegoż z kolei człony nie sięga szczytu członu drugiego.
Larwy tych chrząszczy mają w pełni rozwinięte odnóża, zbudowane z trzech lub czterech członów i zakończone pazurkami. Ich narządy gębowe charakteryzują się brakiem zesklerotyzowanego dźwigacza (palpifera) głaszczka szczękowego, oszczecinionym płatkiem stawowym szczęk oraz obecnością dwóch ustawionych podłużnie par szczecin pośrodkowych nadgębia.
Taksonomia i występowanie.
Rodzaj ten jest jedynym z monotypowych podrodziny Nemonychinae i plemienia Nemonychini. Dzieli się on na dwie grupy gatunków obejmujące po dwa gatunki każda:
"N. lepturoides" zamieszkuje zachodnią Palearktykę, w tym Polskę, "N. caescens" rozsiedlony jest w Azji Środkowej, a dwa pozostałe gatunki w Afryce Północnej.

</doc>
<doc id="4560888" url="https://pl.wikipedia.org/wiki?curid=4560888" title="Klęskowo (ujednoznacznienie)">
Klęskowo (ujednoznacznienie)



</doc>
<doc id="4560889" url="https://pl.wikipedia.org/wiki?curid=4560889" title="Klęskowo (województwo pomorskie)">
Klęskowo (województwo pomorskie)



</doc>
<doc id="4560891" url="https://pl.wikipedia.org/wiki?curid=4560891" title="Anatolij Mosziaszwili">
Anatolij Mosziaszwili

Anatolij Mosziaszwili (ros. Анатолий Ильич Мошиашвили; ur. 11 marca 1950 w Kutaisi, zm. 14 sierpnia 2018 w Serbii) – gruziński lekkoatleta, płotkarz, halowy mistrz Europy z 1974. W czasie swojej kariery reprezentował Związek Radziecki.
Zdobył brązowy medal w biegu na 110 metrów przez płotki na europejskich igrzyskach juniorów w 1968 w Lipsku. Zajął 4. miejsce w tej konkurencji na mistrzostwach Europy w 1971 w Helsinkach.
Zdobył brązowy medal w biegu na 50 metrów przez płotki na halowych mistrzostwach Europy w 1972 w Grenoble, ulegając jedynie Guyowi Drutowi z Francji i Manfredowi Schumannowi z RFN. Zajął 2. miejsce w biegu na 110 metrów przez płotki w finale Pucharu Europy w 1973 w Edynburgu. Zdobył srebrny medal w tej konkurencji na letniej uniwersjadzie w 1973 w Moskwie.
Zwyciężył w biegu na 60 metrów przez płotki na halowych mistrzostwach Europy w 1974 w Göteborgu, wyprzedzając Mirosława Wodzyńskiego z Polski i Franka Siebecka z NRD. Ustanowił wówczas nieoficjalny halowy rekord świata czasem 7,66 s. Na kolejnych halowych mistrzostwach Europy w 1975 w Katowicach Mosziaszwili odpadł w półfinale tej konkurencji.
Był mistrzem ZSRR w biegu na 110 metrów przez płotki w 1971 i 1973, wicemistrzem na tym dystansie w 1972 i brązowym medalistą w 1974. W hali był mistrzem ZSRR w biegu na 60 metrów przez płotki w latach 1972–1974 oraz brązowym medalistą w 1975.
11 września 1971 w Moskwie wyrównał rekord ZSRR w biegu na 110 metrów przez płotki czasem 13,7 s. Jego rekord życiowy (pomiar automatyczny) w tej konkurencji wynosił 13,73 s, ustanowiony 18 sierpnia 1973 w Moskwie.

</doc>
<doc id="4560893" url="https://pl.wikipedia.org/wiki?curid=4560893" title="Shiraoka">
Shiraoka

 – miasto w Japonii, w prefekturze Saitama, na wyspie Honsiu. Ma powierzchnię 24,92 km2 . W 2020 r. mieszkały w nim 52 223 osoby, w 20 397 gospodarstwach domowych (w 2010 r. 50 271 osób, w 17 892 gospodarstwach domowych).
Historia.
1 kwietnia 1889 roku, wraz z wdrożeniem przepisów miejskich, powstały wioski i . 1 września 1954 roku, w wyniku połączenia obu wiosek, powstała miejscowość Shiraoka. 1 października 2012 roku miasteczko zdobyło status miasta.
Populacja.
Zmiany w populacji terenu miasta w latach 1950–2020:

</doc>
<doc id="4560897" url="https://pl.wikipedia.org/wiki?curid=4560897" title="Pustka (powiat bytowski)">
Pustka (powiat bytowski)



</doc>
<doc id="4560898" url="https://pl.wikipedia.org/wiki?curid=4560898" title="Jan Hattowski">
Jan Hattowski

Jan Hattowski (ur. 1860, zm. 25 kwietnia 1926 w Warszawie) – lekarz, ordynator szpitali petersburskich, działacz społeczny.
Urodzony w 1860 roku w majątku Międzygórze (gub. mohylewska). Ukończył studia medyczne w Akademii Medyko-Chirurgicznej w Petersburgu, został doktorem nauk medycznych. Chirurg i specjalista w zakresie chorób dziecięcych. Od lat dziewięćdziesiątych XIX wieku ordynator i w Petersburgu. Założyciel i działacz, a następnie długoletni prezes Towarzystwa Gimnastycznego „Sokół Polski” w Petersburgu. W latach 1906–1914 członek Koła Lekarzy Polskich w Petersburgu. Działacz i członek zarządu (1914–1915) oraz rady nadzorczej (1915–1917) Polskiej Macierzy Szkolnej w Petersburgu. Członek Rzymskokatolickiego Towarzystwa Dobroczynności w Petersburgu. Po wybuchu I wojny światowej działacz Polskiego Towarzystwa Pomocy Ofiarom Wojny. W niepodległej Polsce mieszkał w Warszawie, gdzie praktykował jako lekarz dziecięcy. Zmarł 25 kwietnia 1926 w Warszawie.

</doc>
<doc id="4560899" url="https://pl.wikipedia.org/wiki?curid=4560899" title="Chata pod Borišovom">
Chata pod Borišovom

Chata pod Borišovom – schronisko turystyczne pod szczytem Borišov (1510 m) w Wielkiej Fatrze na Słowacji. W różnych źródłach podawana jest różna wysokość położenia schroniska: 1300 m, 1312 m, 1366 m.
Historia.
Schronisko zostało wybudowane przez Oddział Klubu Czechosłowackich Turystów (słow. "Klub Československých Turistov", KČST) z Martina. Budowę rozpoczęto w 1937 r., dokończono - ze względu na odległość i trudny dostęp – dopiero w 1942 r. Początkowo schronisko nie było zaopatrzone w wodę, trzeba ją było przynosić z pobliskiego źródła (50 m poniżej). Nie miało też stałego gospodarza, mógł w nim nocować każdy, a klucz wisiał przed drzwiami. Wojenne czasy spowodowały, że nocowali w nim głównie partyzanci. Pobliski, bezleśny szczyt Ploská był miejscem zrzutów broni, amunicji i wyposażenia wojskowego dla partyzantów. Przed zrzutem palono na nim ogniska oznaczające miejsca zrzutu. W czasie słowackiego powstania narodowego schronisko obsadziły niezorganizowane jednostki armii słowackiej.
Wyjątkowym zbiegiem okoliczności schronisko uniknęło zniszczenia przez Niemców i już od maja 1945 r. ochotnicy z Klubu Słowackich Turystów i Narciarzy (KSTL) z Martina zaczęli je remontować. Oddane do użytku w 1949 r. mogło przyjąć jednorazowo 30-40 turystów. Po wojnie było kilkakrotnie remontowane (m. in. doprowadzono do schroniska wodę). Zimą nocują w nim obecnie m.in. uczestnicy odbywającego się od 1957 r. narciarskiego rajdu Wielką Fatrą (słow. "Zimny prejazd Veľkou Fatrou") – odległość ok. 50 km. Obecnie właścicielem schroniska jest Klub Słowackich Turystów.
Opis schroniska.
Jest to drewniane schronisko na kamiennej podbudówce. Opalane jest drzewem, którego sągi składane są przy ścianie schroniska. Czynne jest przez cały rok. Znajduje się w samym środku Wielkiej Fatry. Jest to typowe schronisko górskie, przeznaczone dla turystów niewymagających komfortu (ma standard odpowiadający w Polsce chatce studenckiej). Dysponuje 20 miejscami noclegowymi, w razie potrzeby możliwość przenocowania większej ilości osób na podłodze. W schronisku znajduje się kuchnia, jadłodajnia, 2 umywalki (przeważnie tylko z zimną wodą), 2 prysznice (też z zimną wodą), ubikacja męska i damska. Oświetlane jest lampami naftowymi, do przejścia nocą zaleca się zabranie własnej latarki elektrycznej. Brak prądu elektrycznego i drogi dojazdowej, a zaopatrzenie wynoszą na plecach nosicze. Powoduje to, że ceny noclegów i posiłków są stosunkowo wysokie. Dania podzielone na 4 kategorie: "na zdravíčko" (dla zdrowia), "na zahriatie" (na rozgrzewkę), "od smädu" (od pragnienia), "od hladu" (od głodu). Specjalnością schroniska jest kapustnica, z ciekawszych propozycji można wymienić "nosičské kakao z rumem", "borišovský grog z rumem" i śliwowicę.

</doc>
<doc id="4560900" url="https://pl.wikipedia.org/wiki?curid=4560900" title="Doydirhynchus">
Doydirhynchus

Doydirhynchus – rodzaj chrząszczy z nadrodziny ryjkowców i rodziny ryjoszowatych (Nemonychidae).
Chrząszcze o ciele długości od 2,5 do 5 mm. Głowę mają szerszą niż dłuższą, zaopatrzoną w małe, półkuliste oczy oraz niemalże półtorakrotnie dłuższy od przedplecza ryjek o słabo rozwiniętej bruździe czułkowej i czułkach osadzonych za środkiem jego długości. Żuwaczki skierowane są skośnie ku dołowi, mają ząb na wewnętrznym brzegu i pozbawione są podłużnego rowka na wierzchu. Głaszczki szczękowe zbudowane są z trzech członów. Rozmiar wargi dolnej jest bardzo mały, a jej kształt silnie poprzeczny. Przedplecze osiąga największą szerokość u podstawy i jest tam nieco węższe od pokryw. Powierzchnia pokryw jest wyraźnie, nieregularnie i głęboko punktowana oraz pozbawiona rzędów, a ich epipleury formują w widoku grzbietowym krawędź odgiętą na boki. Odnóża mają proste i tak długie jak uda golenie oraz pozbawione ząbków pazurki. Panewki bioder środkowej pary odnóży są zamknięte. U samic na widocznych sternitach odwłoka (wentrytach) brak jest łatek szczecinek.
Rodzaj ten obejmuje dwa opisane gatunki:
"D. austriacus" zamieszkuje zachodnią Palearktykę, w tym Polskę, a "D. bicolor" występuje w Afryce Północnej.

</doc>
<doc id="4560908" url="https://pl.wikipedia.org/wiki?curid=4560908" title="Liga Europy UEFA (2019/2020)/Faza kwalifikacyjna (ścieżka ligowa)">
Liga Europy UEFA (2019/2020)/Faza kwalifikacyjna (ścieżka ligowa)

Artykuł prezentuje szczegółowe dane dotyczące rozegranych meczów mających na celu wyłonienie 21 drużyn piłkarskich, które wezmą udział w fazie grupowej Ligi Europy UEFA 2019/2020. Faza kwalifikacyjna będzie trwała od 28 czerwca do 30 sierpnia 2019.
Runda wstępna.
Do startu w rundzie wstępnej kwalifikacji uprawnionych będzie 14 drużyn, z czego 7 będzie rozstawionych.
I runda kwalifikacyjna.
Do startu w I rundzie kwalifikacyjnej zostały uprawnione 94 drużyny (7 z poprzedniej rundy), z czego 47 jest rozstawionych. Prawo startu od tej rundy przysługiwało drużynom które:
Pierwsze mecze rozegrane zostaną 11 lipca, natomiast rewanże 18 lipca.
Podział na koszyki.
Uwaga: Losowanie I rundy kwalifikacyjnej odbyło się przed zakończeniem rundy wstępnej, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu drużyny nierozstawionej, w I rundzie przejmuje ona współczynnik rywala.
Oznaczenia:
II runda kwalifikacyjna.
W ścieżce ligowej prawo startu od tej rundy przysługiwało drużynom, które:
Pierwsze mecze rozegrane zostaną 25 lipca, natomiast rewanże 1 sierpnia 2019.
Podział na koszyki.
Uwaga: Losowanie II rundy kwalifikacyjnej odbyło się przed zakończeniem I rundy kwalifikacyjnej, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu drużyny nierozstawionej, w II rundzie przejmuje ona współczynnik rywala.
Oznaczenia:
III runda kwalifikacyjna.
Pierwsze mecze rozegrane zostaną 8 sierpnia 2019, natomiast rewanże tydzień później.
Podział na koszyki.
Uwaga: Losowanie III rundy kwalifikacyjnej odbyło się przed zakończeniem II rundy, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu drużyny nierozstawionej, w III rundzie przejmuje ona współczynnik rywala. W przypadku drużyn przegrywających w ścieżce ligowej eliminacji do Ligi Mistrzów, brany był pod uwagę współczynnik rozstawionego zespołu w parze.
Oznaczenia:
Runda play-off.
Pierwsze mecze rozegrane zostaną 22 sierpnia 2019, natomiast rewanże tydzień później.
Podział na koszyki.
Uwaga: Losowanie rundy play-off odbyło się przed zakończeniem III rundy, więc rozstawienia dokonano przyjmując założenie, że awans uzyska drużyna z wyższym współczynnikiem w poprzedniej rundzie. W przypadku awansu drużyny nierozstawionej, w rundzie play-off przejmuje ona współczynnik rywala.
Oznaczenia:

</doc>
<doc id="4560912" url="https://pl.wikipedia.org/wiki?curid=4560912" title="Młodzi Gniewni">
Młodzi Gniewni



</doc>
<doc id="4560920" url="https://pl.wikipedia.org/wiki?curid=4560920" title="Asz-Szahama">
Asz-Szahama

Asz-Szahama (arab. الشهامة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 929 mieszkańców.

</doc>
<doc id="4560921" url="https://pl.wikipedia.org/wiki?curid=4560921" title="Tala (Aleppo)">
Tala (Aleppo)

Tala (arab. تعلا) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 869 mieszkańców.

</doc>
<doc id="4560922" url="https://pl.wikipedia.org/wiki?curid=4560922" title="Tall Ahmar (Ajn al-Arab)">
Tall Ahmar (Ajn al-Arab)

Tall Ahmar (arab. تل أحمر) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 1279 mieszkańców.

</doc>
<doc id="4560923" url="https://pl.wikipedia.org/wiki?curid=4560923" title="Cimberis">
Cimberis

Cimberis – rodzaj chrząszczy z nadrodziny ryjkowców i rodziny ryjoszowatych (Nemonychidae).
Chrząszcze o ciele długości od 3 do 5 mm, porośniętym włoskami półpodniesionymi i przylegającymi. Głowę mają szerszą niż dłuższą, zaopatrzoną w duże oczy oraz trochę krótszy od przedplecza i u szczytu rozszerzony ryjek o słabo rozwiniętej bruździe czułkowej. W przypadku podrodzaju nominatywnego u obu płci czułki osadzone są w pobliżu szczytu ryjka, natomiast u "Amerocimberis" czułki samców osadzone są bliżej wierzchołka ryjka niż czułki samic. Żuwaczki leżą w płaszczyźnie poziomej, są równomiernie zakrzywione i zaopatrzone w silny ząb na krawędziach wewnętrznych. Kształt wargi dolnej u podrodzaju nominatywnego jest niemal prostokątny, a u "Amerocimberis" prawie trapezowaty. Przedplecze jest węższe od pokryw i ma przednią krawędź niewciętą. Wydłużone w obrysie pokrywy mają prawie równoległe boki, wąskie epipleury, a ich powierzchnia pozbawiona jest rzędów. Panewki bioder środkowej pary odnóży są zamknięte. Odnóża mają pozbawione ząbków pazurki. U samicy na piątym widocznym sternicie odwłoka (V wentrycie) brak jest oszczecinionych dołeczków.
Rodzaj ten obejmuje 8 opisanych gatunków, zgrupowanych w 2 podrodzajach:
Takson ten rozsiedlony jest holarktycznie, ale tylko "C. attelaboides" występuje w Palearktyce, w tym w Polsce, podczas gdy pozostałe gatunki ograniczone są w swym zasięgu do Ameryki Północnej.

</doc>
<doc id="4560924" url="https://pl.wikipedia.org/wiki?curid=4560924" title="Dar al-Baz Faukani">
Dar al-Baz Faukani

Dar al-Baz Faukani (arab. دار الباز فوقاني) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 781 mieszkańców.

</doc>
<doc id="4560925" url="https://pl.wikipedia.org/wiki?curid=4560925" title="Denys Ustymenko">
Denys Ustymenko

Denys Ołehowycz Ustymenko, ukr. Денис Олегович Устименко (ur. 12 kwietnia 1999 w Dergaczach, w obwodzie charkowskim) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubu ChTZ Charków, a od 2012 Szkoły Sportowej Metałurh Donieck, barwy których bronił w juniorskich mistrzostwach Ukrainy (DJuFL). Po rozwiązaniu Metałurha latem 2015 przeniósł się do Stali Kamieńskie. 30 sierpnia 2015 roku rozpoczął karierę piłkarską w drużynie Stal U-19. W połowie lipca 2018 przeszedł do FK Ołeksandrija.
Kariera reprezentacyjna.
W 2015 debiutował w juniorskiej reprezentacji U-16. W 2019 został powołany do młodzieżowej reprezentacji Ukrainy.

</doc>
<doc id="4560926" url="https://pl.wikipedia.org/wiki?curid=4560926" title="Karan Faukani">
Karan Faukani

Karan Faukani (arab. قران فوقاني) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 833 mieszkańców.

</doc>
<doc id="4560927" url="https://pl.wikipedia.org/wiki?curid=4560927" title="Al-Wawijja">
Al-Wawijja

Al-Wawijja (arab. الواوية) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 766 mieszkańców.

</doc>
<doc id="4560928" url="https://pl.wikipedia.org/wiki?curid=4560928" title="Francis Gonzalez">
Francis Gonzalez

Francis Gonzalez (ur. 6 lutego 1952 w Bordeaux) – francuski lekkoatleta, średnio– i długodystansowiec, halowy mistrz Europy z 1973.
Odpadł w półfinale biegu na 800 metrów na mistrzostwach Europy juniorów w 1970 w Paryżu.
Zdobył brązowy medal w tej konkurencji na halowych mistrzostwach Europy w 1972 w Grenoble (wyprzedzili go jedynie Jozef Plachý z Czechosłowacji i Iwan Iwanow ze Związku Radzieckiego). Odpadł w eliminacjach biegu na 800 metrów na igrzyskach olimpijskich w 1972 w Monachium.
Zwyciężył w biegu na 800 metrów na halowych mistrzostwach Europy w 1973 w Rotterdamie, przed Gerhardem Stolle z NRD i Plachym. Odpadł w eliminacjach biegu na 1500 metrów na halowych mistrzostwach Europy w 1975 w Katowicach, a na halowych mistrzostwach Europy w 1976 w Monachium zajął 6. miejsce w biegu na 800 metrów. Wystąpił w biegu na 1500 metrów na igrzyskach olimpijskich w 1976 w Montrealu, ale odpadł w półfinale.
Zajął 7. miejsce w biegu na 1500 metrów na halowych mistrzostwach Europy w 1977 w San Sebastián, a także na halowych mistrzostwach Europy w 1978 w Mediolanie. Zajął 10. miejsce w tej konkurencji na mistrzostwach Europy w 1978 w Pradze.
Zajął 7. miejsce w biegu na 3000 metrów na halowych mistrzostwach Europy w 1979 w Wiedniu oraz 4. miejsce na tym dystansie na halowych mistrzostwach Europy w 1981 w Grenoble. Niu kończył biegu eliminacyjnego na 5000 metrów na mistrzostwach Europy w 1982 w Atenach. Zajął 6. miejsce w biegu na 3000 metrów na światowych igrzyskach halowych w 1985 w Paryżu.
Gonzalez był mistrzem Francji w biegu na 1500 metrów w latach 1975–1978 oraz w biegu na 5000 metrów w 1984, wicemistrzem w biegu na 800 metrów w 1972 i 1973, w biegu na 1500 metrów w 1979 i 1981 oraz w biegu przełajowym w 1981, a także brązowym medalistą w biegu na 800 metrów w 1971. W hali był mistrzem Francji w biegu na 800 metrów w 1972, 1973 i 1976 oraz w biegu na 1500 metrów w 1975, 1977 i 1978, a także wicemistrzem w biegu na 800 metrów w 1974.
18 czerwca 1979 w Sztokholmie ustanowił rekord Francji w biegu na 5000 metrów czasem 13:20,24.
Pozostałe rekordy życiowe Gonzaleza:

</doc>
<doc id="4560930" url="https://pl.wikipedia.org/wiki?curid=4560930" title="Al-Asad (Syria)">
Al-Asad (Syria)

Al-Asad (arab. الأسد) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 538 mieszkańców.

</doc>
<doc id="4560931" url="https://pl.wikipedia.org/wiki?curid=4560931" title="Bab al-Hadid (Aleppo)">
Bab al-Hadid (Aleppo)

Bab al-Hadid (arab. باب الحديد) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 228 mieszkańców.

</doc>
<doc id="4560933" url="https://pl.wikipedia.org/wiki?curid=4560933" title="Al-Barudijja (Aleppo)">
Al-Barudijja (Aleppo)

Al-Barudijja (arab. البارودية) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 162 mieszkańców.

</doc>
<doc id="4560934" url="https://pl.wikipedia.org/wiki?curid=4560934" title="Al-Basijja">
Al-Basijja

Al-Basijja (arab. البعثية) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 306 mieszkańców.

</doc>
<doc id="4560935" url="https://pl.wikipedia.org/wiki?curid=4560935" title="Stefan Julian Filipkowski">
Stefan Julian Filipkowski

Stefan Julian Filipkowski (ur. 26 grudnia 1873 w Obrytkach – zm. 27 marca 1948 w Warszawie) - inżynier, działacz społeczny i polityczny
Życiorys.
Syn Stanisława (1843-1900), ziemianina i powstańca styczniowego i Julii z Piotrowskich.Ukończył Wyższą Szkołę Chemiczną w Miluzie jako inżynier kolorysta. Przez krótki czas pracował w jednej z przędzalni w Łodzi. Dyrektor w fabryce przędzalniczej braci Leontiewów w Piotrogrodzie. Związany z PPS, działacz i prezes (1914) Klubu Robotniczego „Promień” (1908-1918). Był także działaczem Towarzystwa Popierania Polskiego Teatru Ludowego. Po wybuchu I wojny światowej działacz i członek kierownictwa Polskiego Towarzystwa Pomocy Ofiarom Wojny (1914-1918) Po rewolucji lutowej działacz Polskiego Komitetu Demokratycznego w Petersburgu (1917-1918). W niepodległej Polsce dyrektor Wykańczalni w F-mie Steiner w Łodzi. 
Ożeniony ze Stefanią Heleną (1875 z Bystrzyńskich, mieli dzieci: syna Stefana, córki Jadwigę (1902-1985) późniejszą Szemplińską i Zdzisławę (1903-1999). Zmarł 27 marca 1948 w Warszawie, pochowany na Starych Powązkach (kwatera 24, rząd 6, miejsce 22).

</doc>
<doc id="4560937" url="https://pl.wikipedia.org/wiki?curid=4560937" title="Daba Kabira">
Daba Kabira

Daba Kabira (arab. ضبعة كبيرة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 455 mieszkańców.

</doc>
<doc id="4560938" url="https://pl.wikipedia.org/wiki?curid=4560938" title="Chaszchasz Kabir">
Chaszchasz Kabir

Chaszchasz Kabir (arab. خشخاش كبير) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 932 mieszkańców.

</doc>
<doc id="4560939" url="https://pl.wikipedia.org/wiki?curid=4560939" title="Bir al-Ama">
Bir al-Ama

Bir al-Ama (arab. بئر الأعمى) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 139 mieszkańców.

</doc>
<doc id="4560940" url="https://pl.wikipedia.org/wiki?curid=4560940" title="Ama Degbeon">
Ama Degbeon

Ama Degbeon (ur. 16 grudnia 1995 w Berlinie) – niemiecka koszykarka grająca na pozycjach silnej skrzydłowej lub środkowej, reprezentantka kraju.
20 maja 2019 dołączyła do Pszczółki Polski-Cukier AZS-UMCS Lublin. 11 lutego 2020 opuściła klub.

</doc>
<doc id="4560941" url="https://pl.wikipedia.org/wiki?curid=4560941" title="Bir Bakar">
Bir Bakar

Bir Bakar (arab. بئر بكار) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 299 mieszkańców.

</doc>
<doc id="4560942" url="https://pl.wikipedia.org/wiki?curid=4560942" title="Dmytro Riznyk">
Dmytro Riznyk

Dmytro Hryhorowycz Riznyk, ukr. Дмитро Григорович Різник (ur. 30 stycznia 1999 w Połtawie) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek Szkoły Piłkarskiej Worskła Połtawa, barwy której bronił w juniorskich mistrzostwach Ukrainy (DJuFL). 27 sierpnia 2016 roku rozpoczął karierę piłkarską w drużynie Worskła U-19. 10 maja 2019 podpisał nowy kontrakt z połtawskim klubem
Kariera reprezentacyjna.
W 2018 debiutował w juniorskiej reprezentacji U-19. W 2019 został powołany do młodzieżowej reprezentacji Ukrainy.

</doc>
<doc id="4560943" url="https://pl.wikipedia.org/wiki?curid=4560943" title="Bir ad-Dam">
Bir ad-Dam

Bir ad-Dam (arab. بئر الدم) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 889 mieszkańców.

</doc>
<doc id="4560945" url="https://pl.wikipedia.org/wiki?curid=4560945" title="Bir Hasu">
Bir Hasu

Bir Hasu (arab. بئر حسو) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 713 mieszkańców.

</doc>
<doc id="4560946" url="https://pl.wikipedia.org/wiki?curid=4560946" title="Bir Mahli">
Bir Mahli

Bir Mahli (arab. بئر محلي) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 430 mieszkańców.

</doc>
<doc id="4560947" url="https://pl.wikipedia.org/wiki?curid=4560947" title="Bir Ubajdu">
Bir Ubajdu

Bir Ubajdu (arab. بئر عبيدو) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 200 mieszkańców.

</doc>
<doc id="4560948" url="https://pl.wikipedia.org/wiki?curid=4560948" title="Bir Rasz">
Bir Rasz

Bir Rasz (arab. بئر رش) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 983 mieszkańców.

</doc>
<doc id="4560949" url="https://pl.wikipedia.org/wiki?curid=4560949" title="Danduszan">
Danduszan

Danduszan (arab. دندوشان) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 1101 mieszkańców.

</doc>
<doc id="4560953" url="https://pl.wikipedia.org/wiki?curid=4560953" title="Ołeh Weremijenko">
Ołeh Weremijenko

Ołeh Kostiantynowycz Weremijenko (, ur. 13 lutego 1999 we Lwowie) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek Wyższej Szkoły Sportowej Karpaty Lwów, barwy której bronił w juniorskich mistrzostwach Ukrainy (DJuFL). 6 sierpnia 2016 roku rozpoczął karierę piłkarską w drużynie Karpaty U-19. 12 lutego 2019 został wypożyczony do FK Kałusz.
Kariera reprezentacyjna.
W 2017 debiutował w juniorskiej reprezentacji U-19. W 2019 został powołany do młodzieżowej reprezentacji Ukrainy.

</doc>
<doc id="4560954" url="https://pl.wikipedia.org/wiki?curid=4560954" title="Ad-Dawudijja">
Ad-Dawudijja

Ad-Dawudijja (arab. الداوودية) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 688 mieszkańców.

</doc>
<doc id="4560956" url="https://pl.wikipedia.org/wiki?curid=4560956" title="Dżulan">
Dżulan

Dżulan (arab. جولان) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 665 mieszkańców.

</doc>
<doc id="4560957" url="https://pl.wikipedia.org/wiki?curid=4560957" title="Kalat Hadid">
Kalat Hadid

Kalat Hadid (arab. قلعة حديد) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 1265 mieszkańców.

</doc>
<doc id="4560958" url="https://pl.wikipedia.org/wiki?curid=4560958" title="Hafjan">
Hafjan

Hafjan (arab. حفيان) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 391 mieszkańców.

</doc>
<doc id="4560960" url="https://pl.wikipedia.org/wiki?curid=4560960" title="Halandża">
Halandża

Halandża (arab. حلنجة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 229 mieszkańców.

</doc>
<doc id="4560961" url="https://pl.wikipedia.org/wiki?curid=4560961" title="Hijala">
Hijala

Hijala (arab. هيالة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 294 mieszkańców.

</doc>
<doc id="4560962" url="https://pl.wikipedia.org/wiki?curid=4560962" title="Andrij Remeniuk">
Andrij Remeniuk

Andrij Serhijowycz Remeniuk, ukr. Андрій Сергійович Ременюк (ur. 3 lutego 1999) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Wyższej Szkoły Sportowej Karpaty Lwów, barwy której bronił w juniorskich mistrzostwach Ukrainy (DJuFL). 6 sierpnia 2016 roku rozpoczął karierę piłkarską w drużynie Karpaty U-19. 31 sierpnia 2018 został wypożyczony do Ruchu Winniki, w którym grał do końca roku. 23 sierpnia 2019 został wypożyczony do FK Kałusz.
Kariera reprezentacyjna.
W 2015 debiutował w juniorskiej reprezentacji U-17. W latach 2017-2018 występował w reprezentacji U-19.

</doc>
<doc id="4560965" url="https://pl.wikipedia.org/wiki?curid=4560965" title="Ibrahimijja">
Ibrahimijja

Ibrahimijja (arab. إبراهيمية) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 305 mieszkańców.

</doc>
<doc id="4560966" url="https://pl.wikipedia.org/wiki?curid=4560966" title="Aleksandra Dziwińska">
Aleksandra Dziwińska

Aleksandra Dziwińska (ur. 12 kwietnia 1991 w Konstantynowie Łódzkim) – polska koszykarka, występująca na pozycjach rozgrywającej lub rzucającej, obecnie zawodniczka Grota Lauer Pabianice.

</doc>
<doc id="4560968" url="https://pl.wikipedia.org/wiki?curid=4560968" title="Dżadat al-Maghara">
Dżadat al-Maghara

Dżadat al-Maghara (arab. جعدة المغارة) – wieś w Syrii, w muhafazie Aleppo, w dystrykcie Ajn al-Arab. W 2004 roku liczyła 1562 mieszkańców.

</doc>
<doc id="4560970" url="https://pl.wikipedia.org/wiki?curid=4560970" title="Cimberis attelaboides">
Cimberis attelaboides

Cimberis attelaboides – gatunek chrząszczy z nadrodziny ryjkowców i rodziny ryjoszowatych (Nemonychidae).
Opis.
Chrząszcz o ciele długości od 3,7 do 4,2 mm, ubarwionym czarno z jasnobrunatnymi czułkami i odnóżami, oprócz ciemniejszych stóp. Ciało dość gęsto porastają żółte lub jasnoszare włoski, które na pokrywach ustawione są w pozycji półpodniesionej. Ryjek jest trochę krótszy od przedplecza, ma spłaszczony i rozszerzony wierzchołek, zredukowane bruzdy czułkowe, delikatne żeberko w części podstawowej. Czułki są u obu płci osadzone blisko wierzchołka ryjka. Dużą wargę górną separuje od ryjka poprzeczna bruzda. Głaszczki szczękowe mają człon nasadowy najkrótszy, dwa kolejne równej długości, a wierzchołkowy najdłuższy. Głowę cechują ponadto duże, obwarowane u dołu długimi włoskami oczy, wyraźnie wysklepiony rejon czoła i ciemienia oraz słabsze niż na pokrywach punktowanie skroni. Niemal tak długie jak szerokie przedplecze ma powierzchnię wyraźnie punktowaną i porośniętą skierowanymi w przód włoskami. Zarys wyraźnie widocznej tarczki jest prostokątny z zaokrąglonym tyłem. Wydłużone w obrysie pokrywy mają prawie równoległe boki, wąskie epipleury oraz gęste i wyraźne punktowanie. U samca odnóża przedniej i środkowej pary mają zagięte i zaopatrzone w mały kolec na powierzchni wewnętrznej golenie. U samicy golenie tych par są proste, smuklejsze i pozbawione kolców. Odwłok ma trzeci i czwarty z widocznych sternitów (wentrytów) w przypadku samca równomiernie owłosione, a w przypadku samicy owłosione skąpo, z wyjątkiem pośrodkowej przepaski z żółtych włosków.
Biologia i występowanie.
Owady dorosłe spotyka się na młodych pędach sosny zwyczajnej. Ukazują się od kwietnia i przeżywają zwykle do czerwca. Szczyt pojawu przypada na maj. W tym miesiącu samica składa jaja do męskich kwiatostanów sosny, na których to żeruje larwa. W pełni wyrośnięte larwy opuszczają w czerwcu kwiatostany i spadają na glebę, w której to odbywają przepoczwarczenie.
Jest to jedyny palearktyczny przedstawiciel rodzaju. W Europie sięga na zachód do Hiszpanii, na północ daleko poza koło podbiegunowe, na wschód po europejską część Rosji, a na południe do Włoch, Rumunii i Kaukazu. W Polsce jeden z trzech przedstawicieli rodziny; rozsiedlony jest od Bałtyku po Tatry. W Azji rozmieszczony jest od Gruzji i Uralu przez Syberię Zachodnią, Kazachstan, południe Syberii Środkowej i północ Mongolii po północnokoreański Hamgyŏng Południowy.

</doc>
<doc id="4560972" url="https://pl.wikipedia.org/wiki?curid=4560972" title="Rhinomacer attelaboides">
Rhinomacer attelaboides



</doc>
<doc id="4560976" url="https://pl.wikipedia.org/wiki?curid=4560976" title="Miasta Gabonu">
Miasta Gabonu



</doc>
<doc id="4560977" url="https://pl.wikipedia.org/wiki?curid=4560977" title="Ołeksandr Bielajew">
Ołeksandr Bielajew

Ołeksandr Andrijowycz Bielajew, ukr. Олександр Андрійович Бєляєв (ur. 4 października 1999 w Dnieprze) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Akademii Piłkarskiej Dnipro Dniepropetrowsk, barwy której bronił w juniorskich mistrzostwach Ukrainy (DJuFL). 8 kwietnia 2017 roku rozpoczął karierę piłkarską w drużynie Dnipro U-19. Z powodu problemów finansowych klubu, przeniósł się 7 lipca 2017 do SK Dnipro-1. 10 sierpnia 2018 został wypożyczony do Zirki Kropywnycki. 19 lutego 2020 przeszedł do Saburtalo Tbilisi.
Kariera reprezentacyjna.
W 2015 debiutował w juniorskiej reprezentacji U-17. W latach 2017-2018 występował w reprezentacji U-19.

</doc>
<doc id="4560980" url="https://pl.wikipedia.org/wiki?curid=4560980" title="Ewelina Jackowska">
Ewelina Jackowska

Ewelina Jackowska (ur. 26 lipca 1993 w Gdańsku) – polska koszykarka występująca na pozycjach silnej skrzydłowej lub środkowej, obecnie zawodniczka Alby Berlin.
31 lipca 2019 dołączyła do CCC Polkowice. 31 stycznia opuściła klub.
3 lutego 2020 została zawodniczką niemieckiej Alby Berlin.

</doc>
<doc id="4560984" url="https://pl.wikipedia.org/wiki?curid=4560984" title="Małżeństwo osób tej samej płci w Ekwadorze">
Małżeństwo osób tej samej płci w Ekwadorze

Małżeństwa osób tej samej płci są legalne w Ekwadorze od 12 czerwca 2019 roku. Tego dnia Trybunał Konstytucyjny wydał decyzję uznającą, że związki cywilne osób tej samej płci mają mieć takie same prawa jak związki osób odmiennej płci. 
Od 2008 roku w kraju uznawane były związki cywilne osób tej samej płci. Nie miały one jednak takich samych praw m.in. w zakresie prawa spadkowego. 
Sprawę do Trybunału wniosły dwie pary osób tej samej płci, które złożyły wniosek o prawo do małżeństwa, argumentując, że brak możliwości zawarcia małżeństwa to dyskryminacja. Pary powołały się na wyrok Międzyamerykańskiego Trybunału Praw Człowieka, działającego w ramach Organizacji Państw Amerykańskich. Trybunał Konstytucyjny Ekwadoru uznał tą argumentacje. Stwierdził, że wszyscy ludzie są równi, bez względu na orientacje, a prawa człowieka powinny być gwarantowane wszystkim, bez żadnej dyskryminacji.

</doc>
<doc id="4560985" url="https://pl.wikipedia.org/wiki?curid=4560985" title="Andrij Kułakow">
Andrij Kułakow

Andrij Andrijowycz Kułakow, ukr. Андрій Андрійович Кулаков (ur. 28 kwietnia 1999 we wsi Werchniobohdaniwka, w obwodzie ługańskim) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Akademii Piłkarskiej Metalist Charków, barwy której bronił w juniorskich mistrzostwach Ukrainy (DJuFL). 7 sierpnia 2016 roku rozpoczął karierę piłkarską w drużynie Szachtar U-19. Jest jednym z bardzo utalentowanych młodych piłkarzy donieckiego klubu.
Kariera reprezentacyjna.
W 2015 debiutował w juniorskiej reprezentacji Ukrainy U-17. W latach 2016-2019 występował w reprezentacji U-19. W 2019 został powołany do młodzieżowej reprezentacji Ukrainy.

</doc>
<doc id="4561010" url="https://pl.wikipedia.org/wiki?curid=4561010" title="Doydirhynchus austriacus">
Doydirhynchus austriacus

Doydirhynchus austriacus – gatunek chrząszczy z nadrodziny ryjkowców i rodziny ryjoszowatych (Nemonychidae).
Morfologia.
Chrząszcz o ciele długości od 2,5 do 4,2 mm i zmiennym ubarwieniu: od jasno- do ciemnobrunatnego. Ciało porastają jasnoszare włoski, które na przedpleczu są przylegające i skierowane w przód, a na pokrywach ustawione są w pozycji półpodniesionej i skierowane w tył. Głowa jest szersza niż dłuższa, zaopatrzona w małe, półkuliste oczy. U samca ryjek jest tak długi jak głowa i przedtułów razem wzięte, a u samicy dłuższy. Czułki u samca osadzone są niemal w połowie długości ryjka, a u samicy za połową jego długości. Kształt ryjka jest równomiernie wygięty, nieco spłaszczony bocznie i stopniowo ku wierzchołkowi rozszerzony. Warga górna jest słabo widoczna. Przedplecze ma boki silnie zwężone ku przodowi i przed przednim brzegiem przewężone, a ów brzeg uniesiony ku górze. U samców nasadowa część przedplecza jest zaokrąglona i mocno wypukła, u samic natomiast całe przedplecze jest płaskie. Kształt tarczki jest zaokrąglony z tyłu. Pokrywy mają dobrze rozwinięte barki. U samca pokrywy mają boki równoległe, u samicy zaś nieco rozszerzają się ku tyłowi. Epipleury pokryw formują w widoku grzbietowym krawędź odgiętą na boki, jedynie miejscowo przysłoniętą przez guzy barkowe. Punktowanie powierzchni pokryw jest gęściejsze niż przedplecza. U samca odnóża przedniej i środkowej pary mają na wierzchołku strony wewnętrznej po trzy kolce: dwa czerwonawe i jeden ciemny. Edeagus samca ma niemalże równoległe boki, a jego część wierzchołkowa jest wyraźnie zaostrzona.
Ekologia i występowanie.
Owady dorosłe spotyka się na pędach wierzchołkowych sosny zwyczajnej. Ukazują się od kwietnia i przeżywają do czerwca. Larwy żerują na męskich kwiatostanach, a gdy są w pełni wyrośnięte opuszczają je i spadają na glebę. Tam też odbywają przepoczwarczenie.
Gatunek o rozsiedleniu zachodniopalearktycznym, w Eurazji będący jedynym przedstawicielem rodzaju. W Europie sięga na zachód do Hiszpanii, na północ do środkowej Skandynawii, na zachód do europejskiej części Rosji, a na południe do Włoch. W Azji znany jest z Turcji, a w Afryce z Maroka, Algierii i Tunezji. W Polsce jest jednym z trzech przedstawicieli rodziny, rzadko notowanym i znanym z niewielu stanowisk w różnych częściach kraju. Na „Czerwonej liście chrząszczy województwa śląskiego” umieszczony jest jako gatunek zagrożony najmniejszej troski (LC).

</doc>
<doc id="4561039" url="https://pl.wikipedia.org/wiki?curid=4561039" title="Turn Up Charlie">
Turn Up Charlie

Turn Up Charlie – brytyjski komediowy serial internetowy wyprodukowany przez Brown Eyed Boy Productions oraz Green Door Pictures, którego twórcami są Idris Elba i Gary Reich. Serial jest emitowany od 15 marca 2019 roku za pośrednictwem platformy internetowej Netflix.
Fabuła.
Serial opowiada o Charliem, wypalonym DJ-u, który próbuje odbudować swoją karierę muzyczną. Jednocześnie musi pracować jako niania Gabrielli, 11-letniej córki Sary i Davida.
Produkcja.
W kwietniu 2018 roku ogłoszono, że główną rolę zagra Idris Elba. W czerwcu 2018 roku poinformowano, że Piper Perabo, JJ Feild oraz Frankie Hervey dołączyli do obsady komedii.

</doc>
<doc id="4561040" url="https://pl.wikipedia.org/wiki?curid=4561040" title="Mariola Kukuła">
Mariola Kukuła

Mariola Kukuła (Mariola Fotez, Mariola Kukuła-Fotez) (ur. 23 października 1953 we Wrocławiu) – polska aktorka filmowa i teatralna.
Życiorys.
Jako aktorka debiutowała w wieku 17 lat w filmie "Kto wierzy w bociany?" z 1970 roku (reż. Jerzy Stawiński i Helena Amiradżibi-Stawińska). Swoim występem wywołała skandal obyczajowy, ponieważ była pierwszą polską nastoletnią aktorką, która rozebrała się przed kamerą (czemu nie sprzeciwiali się jej rodzice). Po debiucie, do 1974 roku zagrała jeszcze kilka epizodycznych ról i zniknęła z ekranów. W 1978 roku ukończyła Państwową Wyższą Szkołę Filmową, Telewizyjną i Teatralną w Łodzi. Po zakończeniu studiów przez krótki czas występowała na deskach Teatru Dramatycznego w Wałbrzychu. W latach 1980–1989 przebywała za granicą. Do aktorstwa powróciła w 1990 roku. Występowała na scenach łódzkich teatrów: Nowego oraz Zwierciadło (1990–2001). Grywała również w filmach i serialach telewizyjnych, odtwarzając głównie role epizodyczne.

</doc>
<doc id="4561042" url="https://pl.wikipedia.org/wiki?curid=4561042" title="Za wysoko">
Za wysoko

Za wysoko – drugi solowy album studyjny polskiego wokalisty Jareckiego. Płyta ukazała się 7 lipca 2017 nakładem wytwórni Supa’High Music dzięki crowdfundingowi.
Do utworów "Kochanie", "Za Wysoko", "Lepiej" i "Dystans" powstały teledyski.

</doc>
<doc id="4561044" url="https://pl.wikipedia.org/wiki?curid=4561044" title="Senad Gashi">
Senad Gashi

Senad Gashi (ur. 20 kwietnia 1990 w Peciu) – niemiecki bokser wagi ciężkiej, pochodzenia albańskiego.
Kariera zawodowa.
Pochodzi z rodziny albańskiej, mieszkającej w Kosowie. W 1997 przeniósł się wraz z rodziną do Niemiec. W latach 2010-2013 studiował finanse na uniwersytecie w Kaiserslautern. Studia te przerwał, a następnie kontynuował naukę w Hochschule für Prävention und Gesundheitswesen w Saarbrücken.
Jako nastolatek uprawiał Kick-boxing i karate. W 2012 zwyciężył w zawodach German Open w kickboxingu, pokonując w finale 8-krotnego mistrza świata Karstena Krügera. w 2013 walczył w formule K-1 zwyciężając mistrza świata w Muay thai Köksala Orduhana.
Boks trenował od 16 roku życia. Pierwszym jego klubem bokserskim był Boxclub 1921 Neunkirchen, w którym trenował pod kierunkiem Alfreda Königa. Na ringach amatorskich Niemiec stoczył 98 walk, z których przegrał zaledwie osiem. W 2014 rozpoczął zawodową karierę bokserską. 17 maja 2014 pokonał przez nokaut w pierwszej rundzie pojedynku Davida Liskę. Na ringu zawodowym stoczył 20 walk, z czego 17 zakończyło się jego wygraną (wszystkie przez nokaut). 2 października 2015 zwyciężył Węgra Andrasa Csomora zdobywając pas WBC Baltic. Zwycięstwo nad Chorwatem Marino Golesem w maju 2016 pozwoliło mu zdobyć tytuł mistrza świata federacji GBU. W kwietniu 2019 na ringu w Greenwich zmierzył się z Brytyjczykiem Dereckiem Chisorą, przegrywając na punkty. W 2019 stoczył dwie walki, obie wygrywając przed czasem. 12 września 2020 na ringu w Hamburgu pokonał bośniackiego pięściarza Adnana Redzovicia przez techniczny nokaut w czwartej rundzie.
Trenuje w Hamburgu, mieszka wraz z rodziną w Marbelli (Hiszpania).

</doc>
<doc id="4561051" url="https://pl.wikipedia.org/wiki?curid=4561051" title="Hornoborišovská dolina">
Hornoborišovská dolina

Hornoborišovská dolina – górna część Necpalskiej doliny (słow. "Necpalská dolina") w grupie górskiej Wielkiej Fatry w Karpatach Zachodnich na Słowacji. Wcina się między zbocza Borišova (1510 m) i Ploski ("Ploská", 1532 m). Opada z północy na południe, niżej zakręcając na południowy zachód.
Dolną część stoków Hornoborišovskiej doliny porasta las, górna jest trawiasta. Zbocza Ploski są w większości trawiaste, gładkie, strome i mają stały kąt nachylenia. Powoduje to, że zimą do doliny zsuwają się lawiny. Ostrzega przed nimi tablica informacyjna przy szlaku turystycznym z Ploski do Chaty pod Borišovom. 
Szlaki turystyczne.
Doliną na całej długości wiedzie niebiesko znakowany szlak turystyczny z Necpál do Chaty pod Borišovom.

</doc>
<doc id="4561059" url="https://pl.wikipedia.org/wiki?curid=4561059" title="Jose Rapadas">
Jose Rapadas

Jose Ramirez Rapadas III (ur. 12 lipca 1972 w Tondo) – filipiński duchowny katolicki, biskup Iligan od 2019.
Życiorys.
Prezbiterat.
Święcenia kapłańskie otrzymał 19 maja 1999 i został inkardynowany do diecezji Ipil. Był m.in. kanclerzem kurii, koordynatorem duszpasterstwa w diecezjalnych szkołach, dyrektorem kurialnego wydziału katechetycznego, rektorem diecezjalnego seminarium oraz wikariuszem biskupim ds. duchowieństwa.
Episkopat.
13 czerwca 2019 papież Franciszek mianował go biskupem diecezji Iligan. Sakry udzielił mu 20 sierpnia 2019 biskup Julius Tonel. 

</doc>
<doc id="4561060" url="https://pl.wikipedia.org/wiki?curid=4561060" title="Jose R. Rapadas III">
Jose R. Rapadas III



</doc>
<doc id="4561062" url="https://pl.wikipedia.org/wiki?curid=4561062" title="Traktat z Nairobi">
Traktat z Nairobi

Traktat z Nairobi (ang. "Nairobi Treaty", fr. "Traité de Nairobi") – umowa międzynarodowa w sprawie ochrony symbolu olimpijskiego, przyjęta w Nairobi 26 września 1981 r. 
Według art. 1 strony zobowiązane są "odmówić rejestracji lub unieważnić rejestrację jako znaku i zakazać, za pomocą właściwych środków, używania w celach handlowych, jako znaku lub innego oznaczenia, jakiegokolwiek oznaczenia składającego się z symbolu olimpijskiego lub zawierającego symbol olimpijski określony w Karcie Międzynarodowego Komitetu Olimpijskiego, z wyjątkiem tych przypadków, gdy Międzynarodowy Komitet Olimpijski udzielił na to upoważnienia." 
Wyjątki określają art. 2 i 3.
Przepisy nie naruszają zobowiązań państw wynikających z umów handlowych i celnych (art. 4).
Traktat jest otwarty dla wszystkich państw należących do WIPO, Międzynarodowego Związku Ochrony Własności Przemysłowej, ONZ lub organizacji wyspecjalizowanych (art. 5).
Zgodnie z art. 6 Traktat obowiązuje od 25 września 1982 r. miesiąc po powiadomieniu depozytariusza przez trzy państwa o ratyfikacji, przyjęciu, zatwierdzeniu lub przystąpieniu. Wystąpienie jest możliwe po upływie roku od powiadomienia depozytariusza (art. 7).
Spisany w językach miarodajnych angielskim, francuskim, rosyjskim i hiszpańskim (art. 8).
Depozytariuszem jest Dyrektor Generalny WIPO (art. 9).
Traktat zarejestrowany przez Sekretariat ONZ zgodnie z art. 102 Karty ONZ 24 kwietnia 1995 r.

</doc>
<doc id="4561065" url="https://pl.wikipedia.org/wiki?curid=4561065" title="Krzysztof Kozik (polityk)">
Krzysztof Kozik (polityk)

Krzysztof Janusz Kozik (ur. 3 lipca 1970 w Chrzanowie) – polski polityk, samorządowiec, górnik i związkowiec, poseł na Sejm VIII i IX kadencji.
Życiorys.
Absolwent Technikum Górniczego w Libiążu. W 2012 uzyskał tytuł zawodowy inżyniera górnictwa na Wydziale Górnictwa i Geoinżynierii Akademii Górniczo-Hutniczej, a w 2017 ukończył studia typu MBA w Szkole Głównej Handlowej. Pracował jako górnik w Kopalni Węgla Kamiennego „Janina”. Od lat 90. działał w Związku Zawodowym „Kontra” w swoim miejscu pracy, wszedł też w skład władz krajowych tego związku. W 2016 został wiceprezesem Kompanii Węglowej, wcześniej zasiadał w jej radzie nadzorczej.
W 2001 otwierał okręgową listę do Sejmu Alternatywy Ruchu Społecznego. Później zaangażował się w działalność polityczną w ramach Prawa i Sprawiedliwości. W 2006, 2010 i 2014 był wybierany do rady powiatu chrzanowskiego, w kadencjach 2006–2010 i 2014–2018 pełnił funkcję członka zarządu powiatu. W 2014 bez powodzenia kandydował na burmistrza Libiąża, zdobywając 20,55% głosów i zajmując 3. miejsce. W 2018 uzyskał mandat w radzie miejskiej Libiąża.
W 2015 bez powodzenia kandydował do Sejmu w okręgu nr 12 (chrzanowskim), otrzymując 2524 głosy i zajmując 7. miejsce wśród kandydatów PiS (partii przypadło w tym okręgu 5 miejsc w Sejmie). W 2019 uzyskał możliwość objęcia mandatu posła w miejsce wybranej do Europarlamentu Beaty Szydło, na co wyraził zgodę. Złożył ślubowanie 12 czerwca 2019. W wyborach w tym samym roku z powodzeniem ubiegał się o poselską reelekcję, otrzymując 12 460 głosów.

</doc>
<doc id="4561070" url="https://pl.wikipedia.org/wiki?curid=4561070" title="Phimophis">
Phimophis

Phimophis – rodzaj węża z podrodziny Dipsadinae w rodzinie połozowatych (Colubridae). 
Zasięg występowania.
Rodzaj obejmuje gatunki występujące w Panamie, Kolumbii, Wenezueli, Gujanie, Surinamie, Gujanie Francuskiej, Brazylii, Boliwii, Paragwaju i Argentynie.
Systematyka.
Podział systematyczny.
Do rodzaju należą następujące gatunki:

</doc>
<doc id="4561074" url="https://pl.wikipedia.org/wiki?curid=4561074" title="Johann Jakob Guggenbühl">
Johann Jakob Guggenbühl

Johann Jakob Guggenbühl (ur. 13 sierpnia 1816 w Meilen, zm. 2 lutego 1863 w Montreux) – szwajcarski lekarz i pedagog.
W działaniach wychowawczych z osobami niepełnosprawnymi intelektualnie przyjmował metodę wychowania przez naśladownictwo. W 1840 opublikował apel "Wołanie z Alp o zwalczanie straszliwego kretynizmu", dotyczący roztaczania opieki i większego zainteresowania społeczeństwa osobami upośledzonymi umysłowo, wymagającymi szczególnej opieki i troski. Apel ten miał szeroki odbiór w świecie naukowym. W 1841 założył w Alpach (w pobliżu Interlaken) zakład opiekuńczo-wychowawczy stosujący jego metodykę opartą o naśladownictwo, który mimo iż działał stosunkowo krótko, to przyczynił się do rozwoju pracy edukacyjnej skierowanej na dzieci z dysfunkcjami umysłowymi. Stał się wzorem dla innych tego typu placówek poza granicami Szwajcarii. Na przykład w Colchesterze (Anglia) powstał ośrodek, w którym szkolono niepełnosprawnych w prostych, mechanicznych zawodach.

</doc>
<doc id="4561083" url="https://pl.wikipedia.org/wiki?curid=4561083" title="Irene Schori">
Irene Schori

Irene Schori (ur. 4 grudnia 1983) – szwajcarska curlerka. Wielokrotna medalistka mistrzostw świata kobiet i par mieszanych, Europy, uczestniczka igrzysk olimpijskich. W sezonie 2019/2020 jest skipem w drużynie, w której w skład wchodzą także Lara Stocker, Roxanne Heritier i Isabelle Maillard.
Osiągnięcia.
Igrzyska Olimpijskie.
W 2010 roku w Vancouver zajęła czwarte miejsce, był to jej jedyny występ na igrzyskach olimpijskich.
Mistrzostwa świata.
Trzykrotnie brała udział w mistrzostwach świata w curlingu, dwukrotnie zdobywając złoto (2014 i 2016); w 2018 jej drużyna zajęła 8. miejsce.
Mistrzostwa świata par mieszanych w curlingu.
Irene Schori jest dwukrotną mistrzynią świata par mieszanych (2008 i 2009).
Mistrzostwa Europy.
Trzykrotnie wzięła udział w mistrzostwach Europy w curlingu. W 2014 zdobyła złoto, a w 2010 – brąz.

</doc>
<doc id="4561086" url="https://pl.wikipedia.org/wiki?curid=4561086" title="Mądralin">
Mądralin



</doc>
<doc id="4561089" url="https://pl.wikipedia.org/wiki?curid=4561089" title="Koło Kobiet Korony i Litwy">
Koło Kobiet Korony i Litwy

Koło Kobiet Korony i Litwy – tajna kobieca organizacja polityczno-oświatowa działająca w latach 1886-1906.
Powstała w 1886 w Warszawie jako tajna i mająca działać we wszystkich zaborach organizacja, początkowo pod nazwą "Koła Kobiet Korony, Litwy i Rusi". W 1888 organizacja podporządkowała się Lidze Polskiej Na czele Koła stał Zarząd, którego prezeską była Cecylia Niewiadomska. Głównym celem Koła miało być przygotowanie kobiet do walki o niepodległość kraju. W programie podkreślano nierozerwalną więź wszystkich ziem polskich oraz konieczność przygotowania całego narodu do przyszłej walki o wyzwolenie kraju. Koło prowadziło prace uświadamiające wśród ludu, organizowało obchody narodowe oraz kolportowało tajną prasę i wydawnictwa okolicznościowe sprowadzane z Galicji. W ramach Koła istniała sekcja samopomocy i opieki nad aresztowanymi przez carat. Dzięki energii pierwszej przewodniczącej w organizacji udało się skupić szereg działaczek o różnych sympatiach politycznych. Należały do nich m.in.: Jadwiga Dziubińska, Iza Moszczeńska, Zofia Daszyńska-Golińska, Maria Wysłouchowa, Jadwiga Jahołkowska, Teodora Męczkowska, Maria Dzierżanowska i Teresa Ciszkiewiczowa. Z Kołem współpracowały także pierwsze polskie socjalistki: Maria Paszkowska, Marta Marchlewska i Estera Golde-Stróżecka.
W 1900 roku Koło opuściły działaczki związane z Ligą Narodową, m.in.: Teresa Ciszkiewiczową (ówczesna przewodnicząca), Cecylia Niewiadomska, Cecylia Śniegocka, Cecylia Walewska czy Teresa Prażmowska. Grupa ta włączyła się do działalności Towarzystwa Oświaty Narodowej. W Kole pozostały działaczki o poglądach lewicowych i postępowych. Organizacja funkcjonowała pod przewodnictwem Stefanii Sempołowskiej do 1906 r.

</doc>
<doc id="4561091" url="https://pl.wikipedia.org/wiki?curid=4561091" title="Franziska Kaufmann">
Franziska Kaufmann

Franziska Kaufmann (ur. 3 listopada 1987) – szwajcarska curlerka. Mistrzyni świata i Europy, brązowa medalistka mistrzostw świata juniorów.
Osiągnięcia.
Mistrzostwa świata.
Trzykrotnie brała udział w mistrzostwach świata w curlingu, dwukrotnie zdobywając złoto (2014 i 2016). W obu zwycięskich turniejach skład drużyny był taki sam: Binia Feltscher (skip), Irene Schori, Franziska Kaufmann, Christine Urech, Carole Howald. W 2018 jej drużyna zajęła 8. miejsce.
Mistrzostwa świata juniorów.
Franziska Kaufmann jest brązową medalistką mistrzostw świata juniorów z 2009.
Mistrzostwa Europy.
Trzykrotnie wzięła udział w mistrzostwach Europy w curlingu. W 2014 zdobyła złoto (jedyny jej medal). Skład drużyny był taki sam, jak podczas zwycięskich mistrzostw świata.

</doc>
<doc id="4561093" url="https://pl.wikipedia.org/wiki?curid=4561093" title="Marek Szafran">
Marek Szafran

Marek Szafran (ur. 15 marca 1997 w Zelowie) – polski łucznik specjalizujący się w łuku klasycznym. Jest studentem na Wydziale Fizyki Technicznej, Informatyki i Matematyki Stosowanej Politechniki Łódzkiej.
W 2015 roku wziął udział na igrzyskach europejskich w Baku. W kwalifikacjach zawodów indywidualnych zajął 42. miejsce z 645 punktami. W pierwszej rundzie pokonał Białorusina Aliaksandra Liahuszeua, lecz w drugiej uległ Gruzinowi Lashy Pchakadze. W zawodach drużynowych wystąpił razem ze Sławomirem Napłoszkiem i Rafałem Wojtkowiakiem. W kwalifikacjach zajęli dziewiąte miejsce z 1960 punktami. Odpadli w pierwszej rundzie eliminacyjnej z reprezentantami Rosji.

</doc>
<doc id="4561097" url="https://pl.wikipedia.org/wiki?curid=4561097" title="Carmen Schäfer">
Carmen Schäfer

Carmen Schäfer (ur. 8 stycznia 1981) – szwajcarska curlerka. Wielokrotna medalistka mistrzostw świata i Europy, mistrzyni świata juniorów, uczestniczka igrzysk olimpijskich.
Osiągnięcia.
Igrzyska Olimpijskie.
W 2010 roku w Vancouver zajęła czwarte miejsce. Cztery lata później, w Soczi zajęła taką samą lokatę.
Mistrzostwa świata.
Pięciokrotnie brała udział w mistrzostwach świata w curlingu, raz zdobywając złoto (2012) i raz brąz (2008).
Mistrzostwa świata juniorów.
Carmen Schäfer jest mistrzynią świata juniorów z 1999, dwa lata później na takich samych zawodach zdobyła brąz.
Mistrzostwa Europy.
Aż sześciokrotnie wzięła udział w mistrzostwach Europy w curlingu. W 2008 zdobyła złoto, w 2009 – srebro, zaś w latach 2010 i 2013 – brąz.

</doc>
<doc id="4561098" url="https://pl.wikipedia.org/wiki?curid=4561098" title="Polski Alarm Smogowy">
Polski Alarm Smogowy

Polski Alarm Smogowy – ruch antysmogowy zrzeszający lokalne inicjatywy obywatelskie działające w celu poprawy jakości powietrza na poziomie lokalnym i ogólnopolskim.
Założenie.
Polski Alarm Smogowy powstał 10 lutego 2015 r. poprzez połączenie się Krakowskiego Alarmu Smogowego, Dolnośląskiego Alarmu Smogowego oraz Podhalańskiego Alarmu Smogowego.
Jednym z pierwszych działań organizacji założycielskich Polskiego Alarmu Smogowego było doprowadzenie do zmiany ustawy o ochronie środowiska, w taki sposób, aby ułatwić samorządom zmianę przepisów dotyczących poprawy jakości powietrza. Przepisy obowiązujące w 2015 uniemożliwiały sejmikom wojewódzkim przyjmowanie uchwał antysmogowych zakazujących m.in. stosowania paliw stałych najgorszej jakości oraz użytkowanie pozaklasowych kotłów na węgiel i drewno.
Misja.
Misją Polskiego Alarmu Smogowego jest poprawa jakości powietrza Polsce do poziomu, w którym normy jakości nie będą przekraczane na całym terytorium kraju. PAS postrzega zanieczyszczenie powietrza jako poważne zagrożenie zdrowia i życia osób mieszkających w Polsce. Polski Alarm Smogowy jest organizacją apartyjną, współpracującą z samorządami, organizacjami pozarządowymi i środowiskiem naukowym.
Na początku swojej działalności Polski Alarm Smogowy ustanowił 11 postulatów, których spełnienie niezbędne jest dla poprawy jakości powietrza w Polsce. Są to m.in. wprowadzenie norm jakości paliw spalanych w gospodarstwach domowych, wprowadzenie standardów emisyjnych dla kotłów na węgiel i drewno, uruchomienie programów wsparcia efektywności energetycznej w budynkach, upowszechnienie uchwał antysmogowych, kontrola jakości węgla i zaostrzenie progów alarmowania o zanieczyszczeniu powietrza.
Lokalne Alarmy Smogowe zrzeszone w PAS.
W dniu 16 czerwca 2019 r. w strukturach Polskiego Alarmu Smogowego znajdowało się 40 lokalnych inicjatyw obywatelskich.

</doc>
<doc id="4561103" url="https://pl.wikipedia.org/wiki?curid=4561103" title="Carmen Küng">
Carmen Küng

Carmen Küng (ur. 30 stycznia 1978) – szwajcarska curlerka. Wielokrotna medalistka mistrzostw świata i Europy, uczestniczka igrzysk olimpijskich.
Osiągnięcia.
Igrzyska Olimpijskie.
W 2010 roku na igrzyskach olimpijskich w Vancouver zajęła czwarte miejsce. Cztery lata później, w Soczi zajęła taką samą lokatę.
Mistrzostwa świata.
Sześciokrotnie brała udział w mistrzostwach świata w curlingu, raz zdobywając złoto (2012) i dwukrotnie brąz (2004 i 2008).
Mistrzostwa Europy.
Aż ośmiokrotnie wzięła udział w mistrzostwach Europy w curlingu, zdobywając sześć medali – złoto (2008), srebro (2003, 2009) i brąz (2000, 2010, 2013).

</doc>
<doc id="4561104" url="https://pl.wikipedia.org/wiki?curid=4561104" title="Patrick Salvador">
Patrick Salvador

Patrick Salvador (ur. 21 września 1951 w Saint-Juéry) – francuski lekkoatleta, sprinter, trzykrotny medalista halowych mistrzostw Europy.
Specjalizował się w biegu na 400 metrów. Zdobył srebrny medal w sztafecie 4 × 400 metrów (w składzie: Claude Dumont, Salvador, Daniel Raoult i Lionel Malingre) na mistrzostwach Europy juniorów w 1970 w Paryżu, a w biegu na 400 metrów zajął 4. miejsce.
Zdobył brązowy medal w sztafecie 4 × 2 okrążenia na halowych mistrzostwach Europy w 1972 w Grenoble (sztafeta francuska biegła w składzie: Salvador, André Paoli, Michel Dach i Gilles Bertould). Na kolejnych halowych mistrzostwach Europy w 1973 w Rotterdamie zwyciężył w tej konkurencji (w składzie: Lucien Sainte-Rose, Salvador, Francis Kerbiriou i Malingre), a w biegu na 400 metrów odpadł w eliminacjach. Zajął 4. miejsce w sztafecie 4 × 400 metrów (w składzie: Bertould, Pierre Bonvin, Salvador i Malingre) na letniej uniwersjadzie w 1973 w Moskwie. Zdobył srebrny medal w sztafecie 4 × 2 okrążenia (w składzie: Bonvin, Salvador, Daniel Vélasques i Malingre) na halowych mistrzostwach Europy w 1974 w Göteborgu.
Salvador był brązowym medalistą mistrzostw Francji w hali w biegu na 400 metrów w 1973 i 1976.
Rekordy życiowe Salvadora:

</doc>
<doc id="4561106" url="https://pl.wikipedia.org/wiki?curid=4561106" title="Tomasz Polanowski (1715–1782)">
Tomasz Polanowski (1715–1782)

Tomasz Polanowski herbu Pobóg (ur. ok. 1715, zm. 1782) – łowczy i podstoli bełski.
Urodził się ok. 1715 r. jako syn Michała Polanowskiego herbu Pobóg, cześnika bełskiego i Anieli Skarbek-Kiełczewskiej herbu Awdaniec, cześnikówny lubelskiej.
Otrzymał 26 lutego 1734 r. od króla Augusta III Sasa nominację na łowczego bełskiego, z urzędu tego zrezygnował na rzecz Mikołaja Polanowskiego, który dostał nominację 14 grudnia 1754. 9 października 1759 r. otrzymał nominację na podstolego bełskiego, który był do śmierci.
Poseł na sejm 1746 roku z województwa bełskiego.
Zmarł przed 10 maja 1782 r., bowiem nominację na ten urząd otrzymał w tym dniu Klemens Kajetan Leszczyński, pisarz grodzki horodelski.
Żonaty z Katarzyną Sierakowską herbu Lubicz, córką Stefana i N Kłoczowskiej, pozostawił córkę Eleonorę, żonę Macieja Świerzawskiego herbu Kuszaba i syna Feliksa, starostę stęgwilskiego, żonatego 1v. z Elżbietą Katarzyną Urszulą Mrozowicką herbu Prus III, starościanką stęgwilską, 2v. z Boną Świdzińską herbu Półkozic, starościanką lityńską.

</doc>
<doc id="4561107" url="https://pl.wikipedia.org/wiki?curid=4561107" title="Cerkiew św. Spasa w Nesebyrze">
Cerkiew św. Spasa w Nesebyrze

Cerkiew św. Spasa w Nesebyrze – zabytkowa prawosławna cerkiew w bułgarskim mieście Nesebyr.
Cerkiew została zbudowana z kamienia i błota w 1609 r. ze środków bogatego obywatela Nesebyru. Powstała za czasów urzędowania biskupa Cypriana, o czym informuje tablica z inskrypcją wmurowana nad południowym wejściem. Jednonawowa i posiadająca jedną apsydę budowla o wymiarach 11,70 metra na 5,70 metra pierwotnie posiadała długi i wąski narteks po północnej stronie, z którym szerokość jej bryły wynosiła 9,80 metra. Obecnie jest najmniejszą cerkwią w mieście.
Ze względu na wzniesienie w czasach panowania osmańskiego projekt świątyni podlegał szeregowi ówczesnych ograniczeń, m.in. jej wysokość nie mogła przekraczać wysokości jeźdźca na koniu, w efekcie czego cerkiew jak wiele innych z tego okresu powstała w zagłębieniu terenu, a jej wschodnia ściana była do połowy schowana w ziemi. Ponadto zgodnie z ówczesnymi regulacjami budowla nie mogła różnić się z zewnątrz od innych budynków, przez co miała małe okna i nie posiadała kopuły ani dzwonnicy. Świątynię nakrywał drewniany dach z okapem i bez dodatkowego obramowania. Jest to jedyna w mieście zachowana do dnia dzisiejszego cerkiew zbudowana w czasach osmańskich.
Wnętrze budowli ozdobiono malowidłami z początków XVII w. autorstwa anonimowego artysty, które pokrywają większość ścian. Dobrze zachowane dekoracje malarskie przedstawiają apostołów, sceny z życia Jezusa i Marii z Nazaretu, np. chrztu Jezusa, jego zmartwychwstania i wjazdu do Jerozolimy, a w apsydzie cerkwi wykonano malowidło Matki Boskiej Platytera. Cerkiew ta jest jedną z dwóch posiadających najlepiej zachowane freski. We wnętrzu świątyni znajdował się także XV-wieczny grobowiec bizantyńskiej księżniczki Mataisy Kantakuzeny, jednak obecnie jest on przechowywany w nesebyrskim muzeum archeologicznym.
W sąsiedztwie cerkwi znajdują się ruiny łaźni rzymskich z V-VI w. oraz łaźnia turecka z XVIII wieku z małą kopułą.

</doc>
<doc id="4561108" url="https://pl.wikipedia.org/wiki?curid=4561108" title="Oskar Kasprowski">
Oskar Kasprowski

Oskar Kasprowski (ur. 3 lutego 2000 r. w Żywcu) – polski łucznik specjalizujący się w łuku klasycznym.
Na mistrzostwach świata w 2017 roku zajął 33. miejsce w zawodach indywidualnych, odpadając w drugiej rundzie z Niemcem Maximilianem Weckmüllerem. Razem z Kacprem Sierakowskim i Maciejem Fałdzińskim zakończył w rywalizacji drużyn na 24. pozycji, zaś w konkurencji par mieszanych z Sylwią Zyzańską został sklasyfikowany na 19. miejscu.
Dwa lata później podczas mistrzostw świata w 's-Hertogenbosch indywidualnie z wynikiem z kwalifikacji 635 zajął 140. miejsce. W zawodach drużynowych z Markiem Szafranem i Kacprem Sierakowskim został sklasyfikowany na 37. pozycji.

</doc>
<doc id="4561109" url="https://pl.wikipedia.org/wiki?curid=4561109" title="Nokia 1680">
Nokia 1680

Nokia 1680 – telefon firmy Nokia. Wprowadzono go na rynek w II kwartale 2008 r. Wyposażony jest w kolorowy wyświetlacz 128 * 160 px. Ma 11 MB wbudowanej pamięci. Działa w oparciu o system operacyjny Nokia OS.
Rozdzielczość aparatu to 640 × 480 px. Matryca wynosi 0,3 Mpx.

</doc>
<doc id="4561110" url="https://pl.wikipedia.org/wiki?curid=4561110" title="Transgenderyzm">
Transgenderyzm



</doc>
<doc id="4561113" url="https://pl.wikipedia.org/wiki?curid=4561113" title="Tomasz Polanowski">
Tomasz Polanowski



</doc>
<doc id="4561121" url="https://pl.wikipedia.org/wiki?curid=4561121" title="Sophie Lamon">
Sophie Lamon

Sophie Lamon (ur. 8 lutego 1985 w Sionie) – szwajcarska szpadzistka. Srebrna medalistka olimpijska z Sydney.
Zawody w 2000 były jej pierwszymi igrzyskami olimpijskimi, startowała również na IO 08. Srebro - w wieku 15 lat - wywalczyła w konkursie drużynowym, reprezentację Szwajcarii tworzyły również Gianna Hablützel-Bürki i Diana Romagnoli. Zdobyła srebro mistrzostw świata w drużynie w 2001. Na mistrzostwach Europy sięgnęła w drużynie po złoto w 2000 i brąz w 2009.

</doc>
<doc id="4561123" url="https://pl.wikipedia.org/wiki?curid=4561123" title="Elektrownia jądrowa Beznau">
Elektrownia jądrowa Beznau

Elektrownia jądrowa Beznau (niem. "Kernkraftwerk Beznau") – elektrownia jądrowa zlokalizowana na wyspie Beznau na rzece Aare w gminie Döttingen w kantonie Argowia na terenie Szwajcarii. Elektrownia składa się z dwóch bliźniaczych bloków energetycznych: uruchomionego w 1969 roku Beznau I oraz uruchomionego w 1972 roku Beznau II. Jest ona najstarszą w Szwajcarii i najstarszą na świecie czynną elektrownią jądrową.
Historia.
W drugiej połowie lat 50. XX wieku zaistniała konieczność budowy w regionie Argowia nowej elektrowni. W związku z ówczesną polityką odchodzenia Szwajcarii od energetyki opartej na paliwach kopalnych postawiono na budowę elektrowni jądrowej. W pierwszej połowie lat 60. wybrano lokalizację inwestycji na wyspie na rzece Aare w gminie Döttingen. Po uzyskaniu wszystkich wymaganych pozwoleń, we wrześniu 1965 roku rozpoczęły się prace budowlane nad pierwszym blokiem elektrowni o mocy netto 365 MW. W lipcu 1969 roku elektrownię przyłączono do sieci, a jej komercyjne wykorzystywanie rozpoczęto w grudniu tego samego roku. Była to pierwsza na terenie Szwajcarii czynna elektrownia jądrowa. W 1968 roku rozpoczęto prace nad drugim bliźniaczym blokiem o takich samych parametrach jak blok I. Prace zakończono w październiku 1971, a w marcu kolejnego roku włączono ją do komercyjnej działalności.
Po zamknięciu w 2012 roku zakład w Beznau pozostaje najstarszą na świecie wciąż czynną elektrownią jądrową. Elektrownia ma udzielone bezterminowe pozwolenie na działalność wydane przez szwajcarski Bundesrat.
Dane techniczne.
"Źródło:" 

</doc>
<doc id="4561129" url="https://pl.wikipedia.org/wiki?curid=4561129" title="Wybory parlamentarne w Kanadzie w 2015 roku">
Wybory parlamentarne w Kanadzie w 2015 roku

42. wybory parlamentarne w Kanadzie odbyły się 19 października 2015 roku. W ich wyniku Kanadyjczycy wybrali 338 posłów do Parlamentu Kanady 
Zarejestrowane komitety wyborcze.
Do wyborów startowały 23 komitety, m.in.:
Wyniki wyborów.
Wybory wygrała Liberalna Partia Kanady, zdobywając 39,5% i zyskując 184 miejsc w parlamencie. Za nią uplasowała się Konserwatywna Partia Kanady z 31,9% i 99 miejscami. Trzecie miejsce zajęła Nowa Partia Demokratyczna. Frekwencja wyniosła 68,3%.

</doc>
<doc id="4561134" url="https://pl.wikipedia.org/wiki?curid=4561134" title="Elektrownia jądrowa Leibstadt">
Elektrownia jądrowa Leibstadt

Elektrownia jądrowa Leibstadt (niem. "Kernkraftwerk Leibstadt") – elektrownia jądrowa znajdująca się na terenie Szwajcarii w kantonie Argowia w pobliżu Leibstadt nad Renem.
Historia.
Pierwsze projekty budowy w Argowii nad Renem elektrowni powstały w latach 60. XX w. w związku z rosnącym zapotrzebowaniem na energię elektryczną. Postawiono na energię atomową w związku z polityką odchodzenia od elektrowni na paliwa kopalne, a także dużo mniejszą wydajnością hydroelektrowni. W 1965 r. złożono wniosek o pozwolenie na budowę elektrowni jądrowej o mocy 600 MW w okolicach Leibstadt. Później na przestrzeni lat projekt zmieniano jeszcze kilkukrotnie, a ostatecznie w 1973 r. wydano wszystkie pozwolenia na budowę elektrowni o mocy 940 MW. W listopadzie tego roku założono spółkę "Kernkraftwerk Leibstadt AG". W 1974 r. ruszyła budowa. Głównymi wykonawcami zostały spółki Brown Boveri &amp; Cie oraz General Electric. Początkowe plany uruchomienia elektrowni w 1978 r. nie zostały zrealizowane, a rok później termin oddania ponownie odsunięto z powodu wprowadzania udoskonaleń konstrukcyjnych po wypadku w amerykańskiej elektrowni Three Mile Island. W 1982 r. rozpoczęto pierwsze testy bloku elektrowni, a dwa lata później elektrownia została włączona do sieci. Pełną moc osiągnięto w grudniu 1984 r. Od tego czasu zakład w Leibstadt zaspokaja ok. 16% zapotrzebowania Szwajcarii w energię elektryczną. W latach 1998–2003 dokonano zwiększenia mocy netto elektrowni do 1165 MW.
W 2003 r. przeprowadzono referendum w sprawie wyłączenia elektrowni Leibstadt. W kantonie Argowia „Nie” odpowiedziało 77,6% głosujących, a na terenie gminy Leibstadt 95,8%. W 2005 r. elektrownię wyłączono w związku z awarią generatora. Wymiana uszkodzonych elementów zajęła ok. 5 miesięcy i przez ten czas elektrownia była nieczynna. Po katastrofie w Fukushimie w 2011 r. elektrownia Leibstadt przeszła serię testów i dodatkowych badań bezpieczeństwa w sytuacjach kryzysowych, które przeszła jednak bez zarzutu. W 2012 r. ponownie zwiększono moc elektrowni – po przebudowie moc elektryczna brutto wynosi 1275 MW (wzrost o ok. 30 MW). 
Dane techniczne.
"Źródło:"
Struktura własnościowa.
Właścicielem i operatorem elektrowni jądrowej Leibstadt jest spółka Kernkraftwerk Leibstadt AG, której głównymi udziałowcami są:

</doc>
<doc id="4561135" url="https://pl.wikipedia.org/wiki?curid=4561135" title="Mówiłeś">
Mówiłeś

Mówiłeś – singel polskiej piosenkarki Marty Bijan, wydany 1 czerwca 2016 i promujący jej debiutancki album studyjny "Melancholia".
Utwór został napisany i skomponowany przez samą wokalistkę.
Nagrody i wyróżnienia.
28 września 2016 Związek Producentów Audio-Video przyznał Marcie Bijan certyfikat złotej płyty za sprzedaż ponad 10 000 egzemplarzy singla.
Utwór został wykorzystany w serialu W rytmie serca.
Teledysk i wykonania na żywo.
1 czerwca 2016 odbyła się premiera teledysku do piosenki, który był emitowany w Teleexpressie w TVP1 oraz w Superstacji podczas programu "Na tapecie". Klip był realizowany przez Zofię Zije oraz Jacka Pióro. Za stylizację do klipu odpowiedzialna jest Justyna Bulińska.
2 lipca 2016 kompozycja po raz pierwszy została zaprezentowana przez Martę Bijan przed szerszą publicznością w programie "Dzień dobry TVN".

</doc>
<doc id="4561137" url="https://pl.wikipedia.org/wiki?curid=4561137" title="Diana Romagnoli">
Diana Romagnoli

Diana Romagnoli (ur. 14 lutego 1977 w Männedorfie) – szwajcarska szpadzistka. Srebrna medalistka olimpijska z Sydney.
Zawody w 2000 były jej jedynymi igrzyskami olimpijskimi. Srebro wywalczyła w konkursie drużynowym, reprezentację Szwajcarii tworzyły również Gianna Hablützel-Bürki i Sophie Lamon. Zdobyła srebro mistrzostw świata indywidualnie w 1999 oraz w drużynie w 2001. Na mistrzostwach Europy sięgnęła w drużynie po złoto w 2000.

</doc>
<doc id="4561145" url="https://pl.wikipedia.org/wiki?curid=4561145" title="Nemonyx lepturoides">
Nemonyx lepturoides

Nemonyx lepturoides – gatunek chrząszczy z nadrodziny ryjkowców i rodziny ryjoszowatych (Nemonychidae). Zasiedla zachodnią Palearktykę. Zarówno larwy jak i owady dorosłe są monofagami ostróżeczki polnej.
Opis.
Chrząszcz o ciele długości od 4,2 do 5,9 mm, w pokroju wydłużonym, włącznie z odnóżami i czułkami ubarwionym czarno, z wierzchu porośniętym stosunkowo gęstym owłosieniem barwy szarej, w które wmieszane są jeszcze pojedyncze sterczące włoski barwy ciemnej. Głowa jest szersza niż dłuższa, a na wysokości dużych, półkulistych oczu mniej więcej tak szeroka jak przedplecze. Gruby, niewiele krótszy od przedplecza ryjek ma przed nasadą czułków wyraźny garb zaopatrzony w żeberko i podłużny dołek, rozszerzający się ku szczytowi. Czułki są tęgiej budowy, ale u samicy smuklejsze niż u samca. Równomiernie zagięte żuwaczki dość mocno wystają i mają skierowane ku przodowi włoski na swych przednich krawędziach. W walcowatych głaszczkach szczękowych człony wierzchołkowe są tak długie jak trzy pozostałe razem wzięte. Przedplecze cechują boki o słabym i równomiernym zaokrągleniu oraz stojące i nieco w przód nachylone owłosienie. Zarys tarczki jest trójkątny z zaokrąglonym tyłem. Mniej więcej dwukrotnie dłuższe niż szerokie pokrywy zwężają się od guzów barkowych ku zaokrąglonemu szczytowi i mają wąskie, sięgające połowy ich długości epipleury. Odnóża są smukłej budowy. Piąty z widocznych sternitów odwłoka (V wentryt) u samicy ma w części szczytowo-środkowej podłużną listewkę, a po bokach dołki o owłosionym dnie. U samca brak takich modyfikacji, a słabo wygięte prącie ma rozszerzony i ścięty wierzchołek.
Biologia i występowanie.
Gatunek ten jest monofagiem, żerującym wyłącznie na ostróżeczce polnej. Owady dorosłe pojawiają się w maju i dożywają do sierpnia. Najliczniej obserwowane są w czerwcu i lipcu. Fruwają wokół kwiatów rośliny żywicielskiej i na nich kopulują. Żerują na pyłku, wgryzając się w główki pręcików oraz na nektarze, celem zdobycia którego przedziurawiają ostrogę korony kwiatowej. Samice składają jaja do młodych torebek. Larwy żerują na rozwijających się nasionach, a ich rozwój trwa od dwóch do trzech tygodni. Gdy torebka pęka, larwy wypadają do gleby i zagrzebują się w niej, by się przepoczwarczyć. Zimę spędzają w kulistym kokonie jako przedpoczwarki, natomiast przepoczwarczają na wiosnę następnego roku.
Owad zachodniopalearktyczny, w Europie znany z Francji, Belgii, Niemiec, Szwajcarii, Austrii, Włoch, Polski, Czech, Słowacji, Węgier, Ukrainy, Mołdawii, Rumunii, Bułgarii, Grecji i Rosji, a w Azji z Turcji, Azerbejdżanu i Armenii. W Polsce znany z niewielu stanowisk, głównie z południowej części kraju. W Czerwonej księdze gatunków zagrożonych Czech umieszczony został jako bliski zagrożenia (NT).
Siedliskiem występowania gatunku są stanowiska jego rośliny żywicielskiej, a więc zbocza, pobocza dróg i skraje lasu, przede wszystkim na glebach wapiennych i piaszczystych. Dawniej roślina ta była powszechniejsza, związana z uprawami zbóż, ale jej populacja została silnie przetrzebiona przez stosowane w ochronie przed chwastami herbicydy.

</doc>
<doc id="4561146" url="https://pl.wikipedia.org/wiki?curid=4561146" title="Jetmir Kuçi">
Jetmir Kuçi



</doc>
<doc id="4561157" url="https://pl.wikipedia.org/wiki?curid=4561157" title="André Paoli">
André Paoli

André Paoli (ur. 21 grudnia 1947 w Moyeuvre-Grande) – francuski lekkoatleta, sprinter.
Zdobył brązowy medal w sztafecie 4 × 2 okrążenia na halowych mistrzostwach Europy w 1972 w Grenoble (sztafeta francuska biegła w składzie: Patrick Salvador, Paoli, Michel Dach i Gilles Bertould).
Był wicemistrzem Francji w hali w biegu na 400 metrów w 1972.
Rekordy życiowe Paolego:

</doc>
<doc id="4561164" url="https://pl.wikipedia.org/wiki?curid=4561164" title="Michel Dach">
Michel Dach

Michel Dach (ur. 5 maja 1950 w Soisy-sous-Montmorency) – francuski lekkoatleta, sprinter.
Zdobył brązowy medal w sztafecie 4 × 2 okrążenia na halowych mistrzostwach Europy w 1972 w Grenoble (sztafeta francuska biegła w składzie: Patrick Salvador, André Paoli, Dach i Gilles Bertould).
Był mistrzem Francji w hali w biegu na 400 metrów w 1972.
Rekordy życiowe Dacha:

</doc>
<doc id="4561170" url="https://pl.wikipedia.org/wiki?curid=4561170" title="Kacper Sierakowski">
Kacper Sierakowski

Kacper Paweł Sierakowski (ur. 2 grudnia 1993 r.) – polski łucznik specjalizujący się w łuku klasycznym. Jest absolwentem Politechniki Wrocławskiej na kierunku automatyka i robotyka.
W 2013 roku zdobył srebrny medal mistrzostw świata juniorów w Wuxi. W zawodach indywidualnych przegrał w finale z Belgiem Robinem Ramaekersem.
Na drugich igrzyskach europejskich rozegranych w Mińsku w 2019 roku zajął dziewiąte miejsce, odpadając z rywalizacji po porażce w 1/8 finału z Davidem Pasqualuccim 1:7.

</doc>
<doc id="4561173" url="https://pl.wikipedia.org/wiki?curid=4561173" title="Gabriele Grunewald">
Gabriele Grunewald

Gabriele Grunewald (z domu Anderson, ur. 25 czerwca 1986 w Perham, zm. 11 czerwca 2019 w Minneapolis) – amerykańska lekkoatletka specjalizująca się w biegach średniodystansowych. Halowa mistrzyni kraju w biegu na 3000 metrów z 2014, w tym samym roku uczestniczyła w halowych mistrzostwach świata oraz pucharze interkontynentalnym. Srebrna medalistka mistrzostw dywizji I NCAA w biegu na 1500 metrów z 2010.
W 2009 w jej organizmie wykryto raka ślinianki. Przez kolejne 10 lat walczyła z chorobą i pojawiającymi się w jej organizmie kolejnymi przerzutami, kontynuując karierę sportową (w oficjalnych zawodach startowała do 2017). Zmarła 11 czerwca 2019 w wyniku powikłań związanych z chorobą nowotworową.
Rekordy życiowe:

</doc>
<doc id="4561183" url="https://pl.wikipedia.org/wiki?curid=4561183" title="Gabe Grunewald">
Gabe Grunewald



</doc>
<doc id="4561185" url="https://pl.wikipedia.org/wiki?curid=4561185" title="Karolina Farasiewicz">
Karolina Farasiewicz

Karolina Farasiewicz (ur. 27 września 1996 w Prudniku) – polska łuczniczka specjalizująca się w łuku klasycznym.
Życiorys.
Wychowała się w Łące Prudnickiej. Łucznictwem zainteresował ją jej brat. W 2005 została zawodniczką Obuwnika Prudnik. Uczęszczała do II Liceum Ogólnokształcącego im. Stefanii Sempołowskiej w Prudniku.
W 2015 roku zdobyła brązowy medal podczas halowych mistrzostw Europy juniorów w Koprze razem z Sylwią Zyzańską i Magdaleną Śmiałkowską. W pojedynku o trzecie miejsce pokonały reprezentantki Ukrainy.
W marcu 2017 roku w Vittel zdobyła złoty medal halowych mistrzostw Europy w zawodach drużynowych z Natalią Leśniak i Wioletą Myszor. W rundzie olimpijskiej pokonały kolejno: Gruzinki i Rosjanki, zaś w finale pokonały reprezentantki Francji.
W 2020 została absolwentką Politechniki Opolskiej na kierunku wychowanie fizyczne. 9 października 2020 zrezygnowała z członkostwa w Obuwniku Prudnik i została zawodniczką niezrzeszoną.

</doc>
<doc id="4561190" url="https://pl.wikipedia.org/wiki?curid=4561190" title="Dinesh Dhamija">
Dinesh Dhamija

Dinesh Dhamija (ur. 28 marca 1950 w Canberze) – brytyjski przedsiębiorca i polityk hinduskiego pochodzenia, poseł do Parlamentu Europejskiego IX kadencji.
Życiorys.
Urodził się w Australii jako syn dyplomaty. Kształcił się w The King's School w Canterbury, następnie studiował w Fitzwilliam College w ramach Uniwersytetu w Cambridge, gdzie w latach 70. uzyskał magisterium z prawa. Początkowo pracował w IBM, wkrótce zajął się jednak prowadzeniem własnej działalności gospodarczej. W 1980 wraz z żoną otworzył punkt sprzedaży biletów lotniczych przy stacji metra Earl’s Court. Stopniowo rozwijał swoją działalność, w 1999 utworzył Ebookers, internetową agencję turystyczną, notowaną wkrótce na giełdach London Stock Exchange i NASDAQ. Dinesh Dhamija za sukces tego przedsięwzięcia został przez magazyn „Management Today” wyróżniony tytułem „Entrepreneur of the Year 2003”. W 2004 zawarł umowę sprzedaży Ebookers za 209 milionów funtów. Założył też firmę działającą jako deweloper budowlany w Rumunii i przedsiębiorstwo zajmujące się infrastrukturą edukacyjną w Indiach. Działacz organizacji gospodarczej TiE Global, a także twórca działających w Indiach organizacji charytatywnych Shiksha i Chikitsa.
Dołączył do Liberalnych Demokratów, został doradcą ekonomicznym Tima Farrona i zastępcą skarbnika partii. W wyborach w 2019 uzyskał mandat eurodeputowanego IX kadencji.

</doc>
<doc id="4561193" url="https://pl.wikipedia.org/wiki?curid=4561193" title="Wincenty Pałczyński">
Wincenty Pałczyński

Wincenty Franciszek Pałczyński (ur. 2 lutego 1898 w Cieszanowie, zm. między 9 a 11 kwietnia 1940 w Katyniu) – major artylerii Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Był synem Jana i Rozalii Ciećkiewicz. Absolwent Seminarium nauczycielskiego w Rzeszowie. Uczestnik I wojny światowej w szeregach armii austro-węgierskiej.
W Wojsku Polskim od 1918. Został wcielony do 14 pułku piechoty. W jego szeregach walczył w wojnie polsko-bolszewickiej. Został odznaczony Krzyżem Walecznych.
19 lutego 1921 został zatwierdzony w stopniu porucznika piechoty z dniem 1 kwietnia 1920 z grupy oficerów byłej armii austro-węgierskiej. 20 kwietnia 1921 został odkomenderowany z 14 pułku piechoty do Dowództwa Okręgu Generalnego Łódź. W 1923 w stopniu porucznika piechoty ze starszeństwem z dniem 1 czerwca 1919 i 1323 lokatą służył w 63 pułku piechoty.
Następnie został przeniesiony do korpusu oficerów artylerii z równoczesnym przeniesieniem do 10 pułku artylerii ciężkiej w Pikulicach koło Przemyśla. 12 kwietnia 1927 został awansowany do stopnia kapitana ze starszeństwem z dniem 1 stycznia 1927 i 10. lokatą w korpusie oficerów artylerii. W lipcu 1929 został przeniesiony do kadry oficerów artylerii z równoczesnym przeniesieniem służbowym do Szkoły Podchorążych Rezerwy Artylerii we Włodzimierzu Wołyńskim na stanowisko instruktora 3. baterii. W 1934 został przeniesiony do 10 pułku artylerii lekkiej. 27 czerwca 1935 został awansowany na stopień majora ze starszeństwem z 1 stycznia 1935 roku i 39. lokatą w korpusie oficerów artylerii i wyznaczony dowódcą dywizjonu w 10 pal. W marcu 1939 był zastępcą komendanta i dyrektorem nauk Mazowieckiej Szkoły Podchorążych Rezerwy Artylerii.
Po agresji ZSRR na Polskę 17 września 1939 dostał się do niewoli radzieckiej. Według stanu z kwietnia 1940 był jeńcem obozu w Kozielsku. Między 7 a 9 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 015/2 poz 62, nr akt 3763 z 5.04.1940. Został zamordowany między 9 a 11 kwietnia 1940 przez NKWD w lesie katyńskim. Został zidentyfikowany podczas ekshumacji prowadzonej przez Niemców w 1943 wpis w księdze czynności pod datą 24.04.1943. Figuruje liście AM-178-478 i Komisji Technicznej PCK GARF-478 (nazwisko zapisano jako Palczyński). Przy szczątkach w mundurze majora znaleziono legitymację oficerską, pamiętnik, łańcuszek z medalikiem, list z kopertą. Znajduje się na liście ofiar opublikowanej w Gońcu Krakowskim nr 101 i Nowym Kurierze Warszawskim nr 105.
W Archiwum Robla znajduje się: spis dokumentów, notatnik i przedmioty znalezione przy jego szczątkach (pakiet 0478); jest wspomniany (bez imienia) w niedatowanej zapisce a także w spisie oficerów z dnia 31 marca 1940 w kalendarzyku znalezionym przy zwłokach kapitana Zygmunta Gosiewskiego (pakiet 01872-03, 05); prawdopodobnie Pałczyński jest właścicielem papierośnicy znalezionej wśród rzeczy przy zwłokach majora Konstantego Jamiołkowskiego (pakiet 0489-02, 03).
Sąd Grodzki w Łomży postanowieniem SG. Zg. 73/1947 z 1947 uznał Wincentego Pałczyńskiego za zmarłego.

</doc>
<doc id="4561195" url="https://pl.wikipedia.org/wiki?curid=4561195" title="Spilios Zacharopulos">
Spilios Zacharopulos

Spilios Zacharopulos, gr. Σπήλιος Ζαχαρόπουλος (ur. 2 lutego 1950 w Sidirokastro) – grecki lekkoatleta, średniodystansowiec.
Odpadł w eliminacjach biegu na 1500 metrów na halowych mistrzostwach Europy w 1971 w Sofii. Zdobył srebrny medal w tej konkurencji na halowych mistrzostwach Europy w 1972 w Grenoble, za Jacquesem Boxbergerem z Francji, a przed Jürgenem Mayem z RFN. Odpadł w półfinale biegu na 1500 metrów na igrzyskach olimpijskich w 1972 w Monachium. Zajął 4. miejsce na tym dystansie na igrzyskach śródziemnomorskich w 1975 w Algierze.
Zajął 7. miejsce w biegu na 3000 metrów na halowych mistrzostwach Europy w 1976 w Monachium. Wystąpił w biegu na 1500 metrów na igrzyskach olimpijskich w 1976 w Montrealu, ale odpadł w eliminacjach.
Zwyciężył w biegu na 3000 metrów w halowych mistrzostwach Polski w 1976 (tytuł mistrza Polski przypadł drugiemu na mecie Józefowi Ziubrakowi).
Zacharopulos dwukrotnie poprawiał rekord Grecji w biegu na 800 metrów do czasu 1:48,0 (28 czerwca 1972, Pireus), trzykrotnie w biegu na 1500 metrów do czasu 3:40,2 (27 czerwca 1972, Pireus) i dwukrotnie w bieguna 5000 metrów do czasu 13,54,1 (14 czerwca 1973, Pireus).

</doc>
<doc id="4561197" url="https://pl.wikipedia.org/wiki?curid=4561197" title="Tajemnice Joan">
Tajemnice Joan

Tajemnice Joan (ang. "Red Joan") – brytyjski film dramatyczny z 2018 roku w reżyserii Trevora Nunna, wyprodukowany przez wytwórnię Lionsgate. Główne role w filmie zagrali Judi Dench, Sophie Cookson i Tom Hughes.
Premiera filmu odbyła się 7 września 2018 podczas 43. Międzynarodowego Festiwalu Filmowego w Toronto. Siedem miesięcy później, 19 kwietnia 2019, obraz trafił do kin na terenie Wielkiej Brytanii. W Polsce premiera filmu odbyła się 14 czerwca 2019.
Fabuła.
Oddana matka i babcia Joan Elizabeth Stanley (Judi Dench) wiedzie spokojne życie na przedmieściach Londynu. Pewnego dnia agenci Służby Bezpieczeństwa aresztują starszą panią pod zarzutem szpiegostwa na rzecz Rosjan. Przesłuchiwana w siedzibie MI5 emerytka przenosi się myślami do lat trzydziestych XX wieku. Młoda i nieśmiała Joan (Sophie Cookson) podczas studiów na Uniwersytecie Cambridge daje się uwieść Rosjaninowi Leo Galichowi (Tom Hughes). Pod jego wpływem angażuje się w działalność studenckiej organizacji komunistycznej.
Odbiór.
Krytyka.
Film "Tajemnice Joan" spotkał się z mieszaną reakcją krytyków. W serwisie Rotten Tomatoes 31% ze stu trzydziestu jeden recenzji filmu jest pozytywne (średnia ocen wyniosła 4,96 na 10). Na portalu Metacritic średnia ocen z 22 recenzji wyniosła 45 punktów na 100.

</doc>
<doc id="4561204" url="https://pl.wikipedia.org/wiki?curid=4561204" title="Joos Berry">
Joos Berry

Joos Berry (ur. 8 maja 1990) – szwajcarski narciarz dowolny, specjalizujący się w konkurencji skicross.
Kariera.
Starty na arenie międzynarodowej rozpoczął w lutym 2009 roku. Wtedy to zadebiutował w zawodach z cyklu Pucharu Europy w szwajcarskim Davos. W tym samym cyklu, w sezonie 2014/2015 zajął 7. miejsce w klasyfikacji skicrossu, z kolei sezon później był drugi.
W zawodach z cyklu Pucharu Świata po raz pierwszy wystąpił w grudniu 2012 roku we francuskim Val Thorens. W rozgrywanym tam konkursie zajął odległe, 47. miejsce. Pierwsze punkty w zawodach pucharowych wywalczył w grudniu 2017 roku. Podczas konkursu rozgrywanego również w Val Thorens był 15. W grudniu 2018 roku po raz pierwszy wygrał w zawodach PŚ. Dokonał tego we włoskim Innichen, jednocześnie notując swoje pierwsze podium w zawodach tej rangi. W lutym 2019 roku zadebiutował podczas mistrzostw świata w Solitude, w których uplasował się na 23. lokacie. Do tej pory nie startował w igrzyskach olimpijskich.

</doc>
<doc id="4561208" url="https://pl.wikipedia.org/wiki?curid=4561208" title="Elektrownia jądrowa Stendal">
Elektrownia jądrowa Stendal

Elektrownia jądrowa Stendal (niem. "Kernkraftwerk Stendal") – nigdy nie ukończona niemiecka elektrownia jądrowa z planowanymi czterema reaktorami wodno-ciśnieniowymi, położona na terenie wsi Niedergörne niedaleko miasta Arneburg i Stendal, w kraju związkowym Saksonia-Anhalt. Miała być największą elektrownią jądrową Niemieckiej Republiki Demokratycznej.

</doc>
<doc id="4561229" url="https://pl.wikipedia.org/wiki?curid=4561229" title="Hans Lagerqvist">
Hans Lagerqvist

Hans Ture Lennart Lagerqvist (ur. 28 kwietnia 1940 w Göteborgu, zm. 22 lipca 2019 w Spånga) – szwedzki lekkoatleta, specjalista skoku o tyczce.
Wystąpił w skoku o tyczce na mistrzostwach Europy w 1966 w Budapeszcie, ale nie zaliczył żadnej wysokości w kwalifikacjach. Zajął 8. miejsce na halowych mistrzostwach Europy w 1971 w Sofii i 4. miejsce na mistrzostwach Europy w 1971 w Helsinkach.
Zdobył srebrny medal na halowych mistrzostwach Europy w 1972 w Grenoble. Osiągnął tę samą wysokość co zwycięzca Wolfgang Nordwig z NRD – 5,40 m, ale potrzebował na to więcej prób. Był to najlepszy wynik w jego karierze (na otwartym stadionie Lagerqvist miał rekord życiowy 5,36 m, uzyskany 15 kwietnia 1972 w Los Angeles).
Zajął 7. miejsce na igrzyskach olimpijskich w 1972 w Monachium. Na halowych mistrzostwach Europy w 1973 w Rotterdamie nie zaliczył żadnej wysokości.
Lagerqvist był mistrzem Szwecji w skoku o tyczce na otwartym stadionie w 1965 i 1972 oraz w hali w 1966, 1971 i 1974.
Trzykrotnie ustanawiał rekord Szwecji do wyniku 4,93 m (24 czerwca 1967 w Smedjebacken).

</doc>
<doc id="4561239" url="https://pl.wikipedia.org/wiki?curid=4561239" title="Dekanat homelski rejonowy">
Dekanat homelski rejonowy

Dekanat homelski rejonowy – jeden z dziesięciu dekanatów wchodzących w skład eparchii homelskiej i żłobińskiej Egzarchatu Białoruskiego Patriarchatu Moskiewskiego.

</doc>
<doc id="4561241" url="https://pl.wikipedia.org/wiki?curid=4561241" title="Wiadukt spiralny w Brusio">
Wiadukt spiralny w Brusio

Wiadukt spiralny w Brusio (niem. "Kreisviadukt von Brusio)" – spiralny wiadukt na linii zarządzanej obecnie przez Rhätische Bahn. Wiadukt znajduje się niedaleko Brusio w kantonie Gryzonia w Szwajcarii. W 2008 roku linie kolei retyckiej przez przełęcze Albula i Bernina wraz z wiaduktem zostały wpisane na listę światowego dziedzictwa UNESCO.
Historia.
Kamienny jednotorowy wiadukt został otwarty 1 lipca 1908 roku na odcinku Tirano–Poschiavo. Wiadukt został zbudowany, aby pociągi mogły pokonać 20-metrowe wzniesienie na stosunkowo niewielkim odcinku kolei wąskotorowej (1000 mm) z Sankt Moritz do Tirano przez koleje Bernina Bahn. Znajduje się między Brusio a Campascio. W 1943 roku linia została przejęta przez Kolej Retycką, która nadal go eksploatuje. W 2011 roku po raz pierwszy od momentu otwarcia wiadukt przeszedł gruntowny remont (budżet: 2,75 mln franków). Okazało się, że woda i duże różnice temperatur spowodowały ubytki w murze i wapiennym spoiwie. Podczas remontu budowlę nieznacznie poszerzono (o 23 cm z obu stron). W okresie od 8 stycznia do 17 lutego 2013, ze względu na zejście lawiny kamiennej w sąsiedztwie wiaduktu, która nastąpiła tuż przed jadącym pociągiem, szlak był nieprzejezdny.
Dane techniczne.
Wiadukt ma długość 142,80 m, jego przęsła znajdują się od 7 do 17 metrów nad ziemią. Promień łuku wynosi 70 metrów, a spadek 7%.

</doc>
<doc id="4561269" url="https://pl.wikipedia.org/wiki?curid=4561269" title="Warunki Sacharowa">
Warunki Sacharowa



</doc>
<doc id="4561273" url="https://pl.wikipedia.org/wiki?curid=4561273" title="Buchlov (szczyt)">
Buchlov (szczyt)

Buchlov (1040 m n.p.m.) – szczyt w Karpatach Zachodnich, w grupie górskiej Ptacznika na Słowacji.
Położenie.
Buchlov znajduje się w najwyższej części gór Ptacznik, określanej jako Wysoki Ptacznik (słow. Vysoký Vtáčnik), w jego południowo-zachodniej części. Szczyt ten wznosi się w bocznym ramieniu Ptacznika, które dgałęzia się od głównego grzbietu w Rúbaným vrchu (1097 m), następnie biegnie w kierunku północno-zachodnim, na Buchlovie skręca na zachód, po czym przez szczyty Sladná skala (913 m), Žarnov (840 m) i Rakytská skala (689 m) opada ku Kotlinie Górnonitrzańskiej.
Charakterystyka.
Szczytowe spiętrzenie Buchlova ma formę wąskiego grzbietu, wyciągniętego w linii pd.-wsch. – pn.-zach., o dość stromych stokach. Po stronie pn.-wsch. opadają one ku dolince Buchlovského potoku, zaś po stronie pd.-zach. ma swe źródła Lubenský potok. Od wierzchołka w kierunku północno-zachodnim na długości ok. 500 m wzdłuż wspomnianego grzbietu ciągnie się pas wypreparowanych z podłoża wychodni skalnych w formie ścian, wież, igieł i grup mniejszych andezytowych skałek, będących wytworem rozpadu dawnych jęzorów lawowych. Produkty współczesnego wietrzenia formują u ich stóp rumowiska i „kamienne morza”. Cały masyw Buchlova jest porośnięty wielogatunkowymi lasami, w ogromnej większości liściastymi. Na stokach o wystawie południowej interesujące zespoły roślinności ciepłolubnej.
Ochrona przyrody.
Cały masyw Buchlova znajduje się na terenie Obszaru Chronionego Krajobrazu Ponitrze (słow. Chránená krajinná oblasť Ponitrie). Ponadto szczytowe spiętrzenie oraz stoki pd.-zach. po poziomicę mniej więcej 800 m n.p.m. leżą w granicach rezerwatu przyrody Buchlov.
Turystyka.
Szczyt Buchlova (jak i sąsiednie Sladná skala i Žarnov) są często odwiedzane przez turystów z racji bardzo malowniczego otoczenia (liczne formacje skalne, interesująca flora) oraz oryginalnych widoków.
Grzbietem ramienia Buchlova, tuż pod jego wierzchołkiem, wiodą żółte znaki szlaku turystycznego z Oslan na Rúbaný vrch w głównym grzbiecie Ptacznika. Przez Buchlov (z Doliny Bystričianskej na szczyt i dalej grzbietem przez szczyt Sladná skala na Žarnov) prowadzi też ścieżka dydaktyczna (słow. "Náučný chodník Buchlov"), wyposażona w szereg paneli, zawierających informacje o walorach przyrodniczych tego terenu.

</doc>
<doc id="4561287" url="https://pl.wikipedia.org/wiki?curid=4561287" title="Biblioteka Uniwersytecka w Umeå">
Biblioteka Uniwersytecka w Umeå

Biblioteka Uniwersytecka w Umeå (Umeå University Library) – jedna z siedmiu bibliotek w Szwecji, która ma prawo do egzemplarza obowiązkowego („pliktbibliotek”).
Historia.
Nazwa Biblioteka Uniwersytecka pochodzi z "Biblioteki Naukowej w Umeå" (Vetenskapliga Biblioteket i Umeå), która powstała w 1950 roku w Umeå jako Biblioteka Miejska. Biblioteka otrzymuje egzemplarz każdej nowej książki drukowane w Szwecji. W 1958 roku wraz z powstaniem Wydziału medycznego w Umeå, powstał dział medyczny. W 1965 roku, gdy rozpoczął działalność Uniwersytet, biblioteka działała już od roku. W 1967 rozpoczęto budowę nowego budynku dla biblioteki na terenie Kampusu. Po roku został on ukończony i biblioteka stopniowo przeniosła tam swoje działy i usługi. W 2002 roku zbudowano nowy budynek dla Biblioteki Medycznej.
Organizacja.
Biblioteka Uniwersytecka(UB) ma dwie filie: Bibliotekę Medyczną(MB) i Kampusu Artystycznego UB. Biblioteki są dostępne nie tylko dla studentów i naukowców, ale również dla mieszkańców. Biblioteka główna mieści się w budynku Nauk Społecznych na terenie campusu, natomiast Medyczna na terenie szpitala, w budynku 6 M.
Usługi.
W Bibliotece Medycznej studenci mogą korzystać z drukarki 3D. Warunkiem jest wzięcie udziału w godzinnych warsztatach obsługi drukarki, a po uzyskaniu certyfikatu można drukować własne projekty. Student pokrywa tylko koszty materiałów.

</doc>
<doc id="4561288" url="https://pl.wikipedia.org/wiki?curid=4561288" title="Vincenzo Sofo">
Vincenzo Sofo

Vincenzo Sofo (ur. 18 grudnia 1986 w Mediolanie) – włoski polityk, działacz partyjny i publicysta, poseł do Parlamentu Europejskiego IX kadencji.
Życiorys.
Absolwent ekonomii na Katolickim Uniwersytecie Najświętszego Serca w Mediolanie. Zajął się działalnością publicystyczną, pisząc teksty na tematy polityczne, kulturalne i społeczne. Należał do młodzieżówki ugrupowania La Destra, w 2009 dołączył do Ligi Północnej. Założyciel związanego z nią think tanku Il Talebano, działającego na rzecz rozwoju partii i kształtowania jej programu.
W 2019 został wybrany na eurodeputowanego IX kadencji (po rezygnacji, którą złożył Matteo Salvini). Objęcie przez niego mandatu zostało jednak zawieszone do czasu brexitu. W PE IX kadencji ostatecznie zasiadł w lutym 2020. W lutym 2021 zrezygnował z członkostwa w Lidze Północnej. Dołączył w tym samym roku do ugrupowania Bracia Włosi.
Życie prywatne.
Partner życiowy Marion Maréchal, para zawarła związek małżeński w 2021.

</doc>
<doc id="4561289" url="https://pl.wikipedia.org/wiki?curid=4561289" title="Marwan Kenzari">
Marwan Kenzari

Marwan Chico Kenzari (ur. 16 stycznia 1983 w Hadze) – tunezyjsko-holenderski aktor i komik. Występował zarówno w filmach holendersko- jak i angielskojęzycznych. W 2013 zdobył nagrodę Golden Calf for Best Actor.
Życiorys.
Wczesne lata.
Urodził się w Hadze, w rodzinie pochodzenia tunezyjskiego. Zaczął występować jako nastolatek, kiedy dziewczyna, z którą się spotykał, zapisała ich na przesłuchanie do holenderskiej wersji musicalu "Chicago". W 2009 ukończył szkołę Toneelacademie Maastricht (Akademię Sztuk Scenicznych) w Maastricht i współpracował z Ivo van Hove w Amsterdam Theatre Group, grając w takich sztukach jak "Anioły w Ameryce" i "Opening Night". 
Kariera.
W 2008 zadebiutował na ekranie jako Giac w dramacie "Siostra Katii" ("Het zusje van Katia"). Wkrótce w dramacie telewizyjnym "Maite was hier" (2009) w roli lekarza Vuca, komediodramacie "Ostatnie dni Emmy Blank" ("De laatste dagen van Emma Blank", 2009) jako Martin, filmie krótkometrażowym "Wolken #2" (2009) jako Chico, dramacie kryminalnym "Loft" (2010) w roli Toma Fennekera i serialu telewizyjnym "Czarna wdowa" ("Penoza", 2012-2013) jako Mustafa „Moes” Eski. Jego przełomową rolą była postać Majida, marokańskiego imigranta kickboxera, który wyszedł z więzienia i musi wybrać między życiem przestępczym a karierą w dramacie kryminalnym "Wolf" (2013), za którą zdobył nagrodę Złotego Cielca dla najlepszego aktora na Holenderskim Festiwalu Filmowym. Film został przetłumaczony na język rosyjski przez Andreya Efremova i pokazany na 2013 VOLOGDA (Vologda Independent Cinema from European Screens) Film Festival. 
W 2014 zdobył Shooting Stars Award, rozdawaną w trakcie Międzynarodowego Festiwalu Filmowego w Berlinie. 
Kenzari mówi po arabsku, holendersku, francusku i angielsku. Grał w takich anglojęzycznych filmach jak dreszczowiec "Zderzenie" ("Collide", 2016) u boku Anthony’ego Hopkinsa i dramat historyczny "Przyrzeczenie" ("The Promise", 2016). W anglojęzycznym filmie "Ben-Hur" (2016) zagrał postać rzymskiego kapitana, który jest zamieszany w zdradę Messali (Toby Kebbell). Był na okładkach „Men’s Health” (we wrześniu 2013), „Vogue” (w marcu 2016) i „Vogue Man” (w maju 2020).
W przygodowym filmie familijnym fantasy Guya Ritchiego "Aladyn" (2019) zagrał kultowego złoczyńcę Dżafara, za którą był nominowany do Teen Choice Awards w kategorii najlepszy filmowy czarny charakter. W filmie "The Old Guard" (2020) został obsadzony w roli Joego / Yusufa Al-Kaysaniego, muzułmańskiego wojownika, który brał udział w krucjacie, a także kochanka Nicky’ego.

</doc>
<doc id="4561290" url="https://pl.wikipedia.org/wiki?curid=4561290" title="Ministerstwo Spraw Religijnych Izraela">
Ministerstwo Spraw Religijnych Izraela



</doc>
<doc id="4561291" url="https://pl.wikipedia.org/wiki?curid=4561291" title="Ministerstwo Religii">
Ministerstwo Religii



</doc>
<doc id="4561292" url="https://pl.wikipedia.org/wiki?curid=4561292" title="Ministerstwo Religii (Izrael)">
Ministerstwo Religii (Izrael)



</doc>
<doc id="4561298" url="https://pl.wikipedia.org/wiki?curid=4561298" title="Puchar Świata w biathlonie 1994/1995">
Puchar Świata w biathlonie 1994/1995

Puchar Świata w biathlonie 1994/1995 to 18. sezon w historii tej dyscypliny sportu. Pierwsze zawody odbyły się 8 grudnia 1994 r. w austriackim Bad Gastein, zaś sezon zakończył się 19 marca 1995 w norweskim Lillehammer. Najważniejszą imprezą sezonu były mistrzostwa świata w Anterselvie.
Klasyfikację generalną pań wygrała Francuzka Anne Briand. Druga w klasyfikacji była Białorusinka Swietłana Paramygina, a trzecie miejsce zajęła niemka Uschi Disl. Briand triumfowała również w klasyfikacji biegu sprinterskiego. W biegu indywidualnym najlepsza była Paramygina, w klasyfikacji sztafet wygrały Niemki, a w Pucharze Narodów triumfowały Francuzki.
Wśród panów triumf odniósł Norweg Jon Åge Tyldum, który wyprzedził dwóch Włochów: Patricka Favre i Wilfrieda Pallhubera. Klasyfikację sprintu wygrał kolejny Norweg, Ole Einar Bjørndalen, a w klasyfikacji biegu indywidualnego najlepszy był Patrick Favre. Wśród sztafet zwyciężyli Rosjanie, a w Pucharze Narodów triumfowali Włosi.

</doc>
<doc id="4561299" url="https://pl.wikipedia.org/wiki?curid=4561299" title="Janko Brašić">
Janko Brašić

Janko Brašić cyr. Јанко Брашић (ur. 9 stycznia 1906 we wsi Oparić k. Rekovaca, zm. 15 czerwca 1994 tamże) – malarz serbski i jugosłowiański, przedstawiciel prymitywizmu.
Życiorys.
Urodził się we wsi Oparić w pobliżu Jagodiny. Zaczął malować w 1927, ale pierwsze jego zachowane prace pochodzą z 1933 (rysunki i autoportret). Należał do pierwszego pokolenia serbskich malarzy naiwnych. Malował sceny z wiejskiego życia, a także portrety. Po raz pierwszy prace Brašicia zaprezentowano na wystawie zorganizowanej w 1935 przez Stowarzyszenie Serbskich Artystów w Pawilonie Cvijety Zuzorić w Belgradzie. Wśród prac artysty znalazł się jego autoportret, a także portret króla Piotra II.
Zmarł we wsi Oparić, gdzie mieszkał i tworzył przez całe życie. Pozostawił po sobie ponad sto obrazów, grafik i fresków. Większość dzieł Brašicia trafiła do powstałego w 1960 Muzeum Sztuki Naiwnej w Jagodinie, pozostałe znajdują się w prywatnych kolekcjach.

</doc>
<doc id="4561308" url="https://pl.wikipedia.org/wiki?curid=4561308" title="Władysław Miernicki">
Władysław Miernicki

Władysław Miernicki (ur. 24 maja 1894 w Noskowie, zm. 1987) – polski artysta fotograf, portrecista. Członek rzeczywisty Związku Polskich Artystów Fotografików. Członek założyciel Cechu Fotografów Warszawskich. Członek Zarządu Cechu Rzemiosł Różnych w Warszawie. Wieloletni przewodniczący Cechu Fotografów i Introligatorów m.st. Warszawy.
Życiorys.
Urodził się 24 maja 1894 w Noskowie, w rodzinie Stanisława i Apolonii z Wodzickich. Ukończył gimnazjum w Noskowie. Uczęszczał do szkoły handlowej. W czasie późniejszym podjął pracę czeladnika w zakładzie fotograficznym Beniamina Jędryki w Kaliszu oraz (od 1912) Karola Buchcara w Warszawie (w 1918 roku został dzierżawcą w/w zakładu). Związany z warszawskim środowiskiem fotograficznym, aktywnie uczestniczył w zorganizowanym ruchu fotograficznym miasta Warszawy. Miejsce szczególne w jego twórczości zajmowała fotografia portretowa oraz fotografia użytkowa. Po zakończeniu I wojny światowej podjął pracę w zakładzie fotograficznym "Studio" (w czasie późniejszym został współwłaścicielem w/w zakładu). W 1920 ochotniczo służył w Wojsku Polskim. 26 marca 1931 ożenił się z Barbarą Lubczyńską. 
Po II wojnie światowej otworzył tymczasową pracownię fotograficzną przy ulicy Marszałkowskiej – nieco później otworzył własny zakład fotograficzny na placu Trzech Krzyży. 
Władysław Miernicki aktywnie uczestniczył w pracy na rzecz warszawskiej fotografii rzemieślniczej. W 1945 roku był inicjatorem i współzałożycielem Cechu Fotografów Warszawskich. W 1950 roku został odznaczony – za zasługi dla rozwoju Cechu Fotografów. W 1956 roku został wybrany członkiem Zarządu Cechu Rzemiosł Różnych w Warszawie, gdzie współtworzył Sekcję Fotografów. W 1957 roku, po odłączeniu Sekcji Fotografów od warszawskiego Cechu Rzemiosł Różnych – został przewodniczącym (starszym cechu) nowo powstałego Cechu Fotografów i Introligatorów m.st. Warszawy (ponownie wybrany w 1959 roku). 
Władysław Miernicki aktywnie uczestniczył w wystawach fotograficznych, w dużej części organizowanych staraniem warszawskiego środowiska fotograficznego, rzemieślniczego (m.in. w wystawie fotograficznej prezentującej zaangażowanie rzemieślników przy odbudowie Warszawy – 1950, w wystawie "Praca i osiągnięcia rzemiosła polskiego na przestrzeni 10 lat Polski Ludowej" – 1955, w wystawie "30-lecie Izby Rzemieślniczej w Warszawie" – 1959). 
W 1949 roku został przyjęty w poczet członków rzeczywistych ówczesnego Polskiego Związku Artystów Fotografów – późniejszego (od 1952 roku) Związku Polskich Artystów Fotografików. Przed obiektywem Władysława Miernickiego gościło wiele wybitnych osobistości ze świata kultury i polityki – takich jak (m.in.) Tadeusz Bereza, Ernest Bryll, Stanisław Dygat, Wojciech Kossak, Marian Spychalski, Karol Szymanowski, Edward Rydz-Śmigły i wielu innych. 
Fotografie Władysława Miernickiego znajdują się m.in. w zbiorach Muzeum Historii Fotografii im. Walerego Rzewuskiego w Krakowie oraz w zbiorach Narodowego Archiwum Cyfrowego.

</doc>
<doc id="4561309" url="https://pl.wikipedia.org/wiki?curid=4561309" title="Golden Calf for Best Actor">
Golden Calf for Best Actor

Golden Calf for Best Actor – holenderska nagroda wręczana za najlepszą rolę w filmie. Razem z innymi nagrodami Golden Calf jest wręczana w trakcie Nederlands Film Festival.
Nagrodzeni.
Osoby nagrodzone tą nagrodą to:

</doc>
<doc id="4561311" url="https://pl.wikipedia.org/wiki?curid=4561311" title="Tomasz Polanowski (1715-1782)">
Tomasz Polanowski (1715-1782)



</doc>
<doc id="4561312" url="https://pl.wikipedia.org/wiki?curid=4561312" title="Tomasz Polanowski (zm. 1582)">
Tomasz Polanowski (zm. 1582)



</doc>
<doc id="4561313" url="https://pl.wikipedia.org/wiki?curid=4561313" title="The Act">
The Act

The Act – amerykański (dramat kryminalny, antologia) serial internetowy wyprodukowany przez Eat the Cat, Writ Large oraz Universal Content Productions, który jest oparty na prawdziwych wydarzeniach kryminalnych historii. Serial jest emitowany od 20 marca 2019 roku za pośrednictwem platformy internetowej Hulu, natomiast w Polsce od 21 kwietnia 2019 przez HBO 3.
Fabuła.
Serial opowiada o Gypsy, dziewczynie, która chce uwolnić się od swojej toksycznej matki. Dee Dee Blanchard udawała przed wszystkimi, że jej córka jest ciężko chora, żeby otrzymywać zasiłki. Gypsy miała dość udawania i przekonała swojego chłopaka by zabił matkę.
Produkcja.
21 lipca 2017 roku platforma internetowa Hulu zamówiła pierwszy sezon serialu.
We wrześniu 2018 roku poinformowano, że Patricia Arquette, Joey King, AnnaSophia Robb oraz Chloë Sevigny dołączyli do obsady w pierwszym sezonie serialu
Na początku października 2018 roku ogłoszono, że Calum Worthy otrzymał rolę jako Nick Godejohn.

</doc>
<doc id="4561314" url="https://pl.wikipedia.org/wiki?curid=4561314" title="Marta Miłoszewska">
Marta Miłoszewska

Marta Anna Miłoszewska, z domu Ogrodzińska (ur. w Olsztynie) – polska reżyserka teatralna, wykładowczyni akademicka, działaczka społeczna.
Życiorys.
Urodziła się i wychowała w Olsztynie, jest córką dziennikarza Radia Olsztyn Wojciecha Ogrodzińskiego oraz wnuczką pisarza i działacza kulturalnego Władysława Ogrodzińskiego, byłego dyrektora Muzeum Warmii i Mazur.
Ukończyła II Liceum Ogólnokształcące w Olsztynie, a następnie studia na Wydziale Dziennikarstwa Uniwersytetu Warszawskiego (2000) i Wydziale Reżyserii Akademii Teatralnej w Warszawie (2005), na której to uczelni w 2015 obroniła doktorat w dziedzinie sztuk teatralnych.
Jest żoną pisarza Zygmunta Miłoszewskiego.
Kariera zawodowa.
Debiutowała, jako studentka AT, w teatrze TR Warszawa monodramem "Patty Diphusa" (2004), będącym adaptacją felietonów Pedro Almodóvara. Od tamtej pory specjalizuje się w adaptacjach literatury współczesnej, od felietonu przez beletrystykę i literaturę faktu po komiks. Reżyseruje spektakle teatralne, filmy i słuchowiska radiowe. Adaptowanie prozy jest także tematem jej pracy doktorskiej oraz wydanego na jej podstawie podręcznika dramaturgicznego "Adaptacja. Skrzynka z narzędziami" (2017).
Jest współzałożycielką powstałej w 2008 roku Grupy Artystycznej Teraz Poliż, wielokrotnie nagradzanego jedynego profesjonalnego teatru kobiecego w Polsce. Jest wykładowczynią Akademii Teatralnej w Warszawie, w której prowadzi seminarium reżyserskie oraz zajęcia poświęcone heurystyce i adaptacji.
W latach 2005–2006 pracowała w Teatrze im. Stefana Jaracza w Olsztynie. W latach 2016–2018 pełniła funkcję prodziekanki Wydziału Reżyserii AT. Od 2021 roku jest dziekanką kierunku reżyseria Akademii Teatralnej w Warszawie.
Działalność społeczna.
Angażuje się w działalność antydyskryminacyjną i feministyczną oraz w działanie na rzecz wolności słowa i niezależności środowiska artystycznego. W ramach Grupy Artystycznej Teraz Poliż współpracowała m.in. z Amnesty International i Centrum Praw Kobiet. Jest członkinią założycielką oraz sekretarzem Związku Zawodowego Gildii Polskich Reżyserek i Reżyserów Teatralnych (od 2017), a także współzałożycielką ruchu Kultura Niepodległa (od 2017).

</doc>
<doc id="4561318" url="https://pl.wikipedia.org/wiki?curid=4561318" title="Toneelacademie Maastricht">
Toneelacademie Maastricht

Toneelacademie Maastricht – szkoła sztuk dramatycznych, zlokalizowana w mieście Maastricht w Holandii. Jest częścią uniwersytetu Zuyd Hogeschool. Mieści się w dawnym sierocińcu protestanckim, w historycznym Jekerkwartier.

</doc>
<doc id="4561324" url="https://pl.wikipedia.org/wiki?curid=4561324" title="Julius Petersen">
Julius Petersen

Julius Peter Christian Petersen (ur. 16 czerwca 1839 w Sorø, Zelandia Zachodnia, zm. 5 sierpnia 1910, w Kopenhadze) – duński matematyk aktywny na polu geometrii, analizy zespolonej, teorii liczb, fizyki matematycznej, ekonomii matematycznej, kryptografii oraz teorii grafów. W szczególności w dziedzinie teorii grafów prace Petersena uważane są za pionierskie (zob. graf Petersena). Członek założyciel (1873). Profesor matematyki na Uniwersytecie Kopenhaskim (1877). Autor wielu podręczników dla uczniów i studentów.

</doc>
<doc id="4561325" url="https://pl.wikipedia.org/wiki?curid=4561325" title="Nederlands Film Festival">
Nederlands Film Festival

Nederlands Film Festival – holenderski coroczny festiwal filmowy, odbywający się we wrześniu i październiku każdego roku w mieście Utrecht. Funkcjonuje od 1981. W trakcie dziesięciodniowego festiwalu prezentowane są holenderskie produkcje filmowe. Poza filami fabularnymi przedstawiane są filmy krótkometrażowe, dokumentalne i produkcje telewizyjne.
Razem z Nederlands Filmfonds festiwal nagradza także najlepsze wyniki kasowe holenderskich produkcji.

</doc>
<doc id="4561335" url="https://pl.wikipedia.org/wiki?curid=4561335" title="Międzynarodowa Konferencja Południkowa">
Międzynarodowa Konferencja Południkowa

Międzynarodowa Konferencja Południkowa "(International Meridan Conference)" – konferencja zorganizowana w Waszyngtonie w 1884 roku, której zadaniem było ustalenie południka zerowego i czasu uniwersalnego.
Historia.
W drugiej połowie XIX wieku w związku z rozwojem kolei i żeglugi morskiej problemem stał się brak ujednoliconego sposobu wyznaczania długości geograficznej. 1 października 1884 roku w Waszyngtonie została zorganizowana Międzynarodowa Konferencja Południkowa na którą zaproszono przedstawicieli 25 ówczesnych niepodległych państw. Delegacje zaprosił prezydent USA Chester Alan Arthur.
22 października 1884 roku został podpisany akt końcowy, który zawierał następujące rezolucje:
Uczestnicy.
Do udziału w Konferencji zaproszono:
Austro-Węgry: Baron Ignatz von Schaeffer, Brazylia: Luís Cruls (dyrektor Obserwatorium w Rio de Janeria), Kolumbia: komandor S. R. Franklin, Kostaryka: Juan Francisco Echeverria, Francja: A. Lefaivre (konsul) Pierre Janssen (dyrektor obserwatorium w Paryżu), Niemcy: Baron H. von Alvensleben, Wielka Brytania: kapitan Sir Frederick John Owen Evans, prof. John Couch Adams (dyrektor Obsrwatorium Cambridge) Lieutenant-general Richard Strachey, Sandford Fleming, Gwatemala: Miles Rock, Hawaje: William DeWitt Alexander, Luther Aholo, Włochy: Albert de Foresta, Japonia: profesor Kikuchi Dairoku, Meksyk: Leandro Fernandez(inżynier), Angel Anguiano (dyrektor Obserwatorium w Meksyku), Paragwaj: kapitan John Stewart (konsul), Rosja: Karl von Struve, major-generał Hieronim Stebnicki, J. de Kologrivoff, San Domingo: M. de J. Galvan, Salwador: Antonio Batres, Hiszpania: Juan Valera, Emilio Ruiz del Arbol, Juan Pastorin, Szwecja: Carl Lewenhaupt, Szwajcaria: Emil Frey, Stany Zjednoczone: Christopher Raymond Perry Rodgers, Lewis Morris Rutherfurd, W. F. Allen, William Thomas Sampson, profesor Cleveland Abbe Wenezuela: A. M. Soteldo, Chile: Francisco Vidal Gormaz, Alavaro Bianchi Tupper, Dania: Carl Steen Andersen de Bille (konsul generalny), Liberia: William Coppinger (konsul generalny), Holandia: G. de Weckherlin, Turcja: Rustem Effendi.
Na konferencję przyjechało 35 delegatów z 21 krajów. Jedynym Polakiem w tym gronie był Hieronim Stebnicki – członek 3 osobowej delegacji z Rosji.
Wyniki.
Rezolucje podjęte podczas Konferencji były jedynie propozycjami dla rządów poszczególnych państw, których zadaniem było ich wdrożenie. Japonia w 1886 roku przyjęła południk Greenwich jako zerowy i ustaliła północ na dziewięć godzin przed czasem Greenwich na początku 1888 roku. Większość krajów europejskich przyjęło czas Greenwich w ciągu dziesięciu lat, natomiast Francuzi korzystali z czasu lokalnego do 1911 roku.  

</doc>
<doc id="4561336" url="https://pl.wikipedia.org/wiki?curid=4561336" title="Simona Renata Baldassarre">
Simona Renata Baldassarre

Simona Renata Baldassarre (ur. 12 listopada 1970 w m. Giurdignano) – włoska polityk, lekarka i działaczka samorządowa, posłanka do Parlamentu Europejskiego IX kadencji.
Życiorys.
W 1998 ukończyła studia medyczne na Katolickim Uniwersytecie Najświętszego Serca w Rzymie. Podjęła pracę jako lekarka, uzyskała specjalizacje z zakresu medycyny pracy, medycyny estetycznej i chirurgii estetycznej. Działaczka Ligi Północnej i związanej z nią organizacji Noi con Salvini. W 2013 została radną rzymskiego okręgu Municipio Roma I. W wyborach w 2019 uzyskała mandat deputowanej do Parlamentu Europejskiego IX kadencji.

</doc>
<doc id="4561339" url="https://pl.wikipedia.org/wiki?curid=4561339" title="Gouden Kalf">
Gouden Kalf

Gouden Kalf – holenderska nagroda przyznawana co roku w trakcie Nederlands Film Festival, który odbywa się co roku w Utrechcie. .

</doc>
<doc id="4561340" url="https://pl.wikipedia.org/wiki?curid=4561340" title="Zbigniew Malik">
Zbigniew Malik

Zbigniew Malik (ur. 28 września 1962) – polski skoczek narciarski. Dwukrotny indywidualny medalista mistrzostw kraju, uczestnik mistrzostw świata juniorów, mistrz świata weteranów.
Brat skoczków narciarskich Janusza, Andrzeja, Tomasza i Kazimierza.
Przebieg kariery.
Malik zadebiutował w Pucharze Świata 26 stycznia 1980 w Zakopanem, zajmując 19. miejsce. Dzień później był 32. Kolejne jego występy w tym cyklu miały miejsce w lutym 1985 w ramach Turnieju Szwajcarskiego. 19 stycznia 1986 zajął siódmą lokatę w konkursie Pucharu Świata w Oberwiesenthal, tym samym zdobywając jedyne w karierze punkty zawodów tej rangi. W pozostałych konkursach w sezonie 1985/86 najwyżej klasyfikowany był na 29. pozycji, w marcu w Planicy. Po raz ostatni w Pucharze Świata wystartował 17 stycznia 1990, zajmując 56. miejsce w zawodach w Zakopanem.
Wystąpił na Mistrzostwach Świata Juniorów w Narciarstwie Klasycznym 1980 w Örnsköldsviku, gdzie zajął 27. pozycję. Podczas swojej kariery kilkukrotnie startował w Pucharze Beskidów, w którym najwyżej klasyfikowany był w 1985, na piątym miejscu. Zdobywał również punkty Pucharu Europy.
Zdobył dwa indywidualne medale mistrzostw Polski na skoczni normalnej – srebrny w 1985 w Szczyrku i brązowy w 1986 w Zakopanem.
Jego rekord życiowy wynosi 128 m i został ustanowiony w 1986 na Vikersundbakken.
W 2003 zdobył złoty medal mistrzostw świata weteranów w kategorii 40–44 lata.
Część źródeł, w tym baza danych Międzynarodowej Federacji Narciarskiej, przypisuje sukcesy sportowe Malika, takie jak medale mistrzostw Polski i punkty Pucharu Świata z lat 1985–1986 jego bratu Januszowi, który w tym okresie w wyniku poważnej kontuzji odniesionej w 1984 w wypadku motocyklowym nie uprawiał już sportu.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna niż obecnie punktacja za konkurs Pucharu Świata.

</doc>
<doc id="4561341" url="https://pl.wikipedia.org/wiki?curid=4561341" title="Marco Dreosto">
Marco Dreosto

Marco Dreosto (ur. 18 marca 1969 w m. Spilimbergo) – włoski polityk i działacz samorządowy, poseł do Parlamentu Europejskiego IX kadencji, senator.
Życiorys.
W 1989 ukończył szkołę średnią handlową Istituto Tecnico Commerciale e per Geometri „Marco Polo” di Udine. Później do 1991 studiował na Università degli Studi di Udine. W 2009 uzyskał dyplom studiów handlowych na kształcącej na odległość nieakredytowanej uczelni Politecnico di Studi Aziendali. Zawodowo związany z sektorem prywatnym, pracował w różnych przedsiębiorstwach, w tym jako menedżer do spraw handlu i marketingu. Działacz Ligi Północnej, od 2008 wybierany na radnego swojej rodzinnej miejscowości. W latach 2008–2018 wchodził jako asesor w skład zarządu gminy, od 2011 do 2013 zajmował stanowisko wiceburmistrza Spilimbergo.
W wyborach w 2019 uzyskał mandat deputowanego do Parlamentu Europejskiego IX kadencji. W 2022 został natomiast wybrany w skład Senatu XIX kadencji.

</doc>
<doc id="4561344" url="https://pl.wikipedia.org/wiki?curid=4561344" title="Caithness">
Caithness

Caithness (gael. "Gallaibh") – hrabstwo historyczne na północno-wschodnim skraju Szkocji, w granicach współczesnego hrabstwa Highland. Na północy opływa je Ocean Atlantycki, na wschodzie i południu – Morze Północne, na zachodzie znajduje się hrabstwo Sutherland. Cieśnina Pentland Firth odgradza je od Orkadów. Znajduje się tu najbardziej na północ wysunięty punkt wyspy Wielka Brytania – przylądek Dunnet Head.
W południowo-zachodniej części hrabstwa znajduje się płaskowyż, położony około 300 m n.p.m., łagodnie opadający w kierunku północno-wschodnim. W obrębie płaskowyżu znajduje się kilka szczytów górskich, z których najwyższy (Morven) liczy 706 m n.p.m. Krajobraz zdominowany jest przez torfowiska. Znaczna część wybrzeża, zwłaszcza na północy, jest klifowa.
Znajdują się tu ślady ludzkiej działalności z epoki neolitu – kamienne kopce, menhiry i grodziska. W średniowieczu przez długi czas obszar ten znajdował się pod panowaniem norweskim. W XIX wieku podstawę lokalnej gospodarki stanowiło kamieniarstwo i rybołówstwo, w szczególności połów śledzi.
Głównymi miastami są Wick i Thurso.

</doc>
<doc id="4561345" url="https://pl.wikipedia.org/wiki?curid=4561345" title="Toni Da Re">
Toni Da Re

Gianantonio (Toni) Da Re (ur. 6 września 1953 w m. Cappella Maggiore) – włoski polityk, przedsiębiorca i działacz samorządowy, poseł do Parlamentu Europejskiego IX kadencji.
Życiorys.
Ukończył szkołę średnią zawodową drugiego stopnia ("istituto professionale"). Pod koniec lat 70. zaczął prowadzić własną działalność gospodarczą jako właściciel stacji paliw i myjni samochodowej. Działacz Ligi Północnej oraz współtworzącej ją regionalnej partii Liga Veneta, której sekretarzem został w 2016. W latach 1997–2004 był radnym swojej rodzinnej miejscowości. Od 2004 do 2009 był radnym Vittorio Veneto, w latach 2009–2013 pełnił tam funkcję burmistrza. W latach 2005–2009 zasiadał w radzie regionu Wenecja Euganejska.
W wyborach w 2019 uzyskał mandat deputowanego do Parlamentu Europejskiego IX kadencji.

</doc>
<doc id="4561347" url="https://pl.wikipedia.org/wiki?curid=4561347" title="Vlad Botoș">
Vlad Botoș

Vlad-Marius Botoş (ur. 15 czerwca 1986 w Aradzie) – rumuński polityk i prawnik, poseł do Parlamentu Europejskiego IX kadencji.
Życiorys.
Ukończył szkołę średnią w rodzinnej miejscowości, następnie studia prawnicze na Universitatea de Vest „Vasile Goldiș” din Arad. Zawodowo związany z sektorem prywatnym, został menedżerem w zagranicznym przedsiębiorstwie motoryzacyjnym. Był działaczem ugrupowania PNȚCD. Później dołączył do Związku Zbawienia Rumunii, został przewodniczącym tego ugrupowania w Aradzie. W wyborach w 2019 z listy współtworzonej przez związek i partię PLUS uzyskał mandat posła do Parlamentu Europejskiego IX kadencji.

</doc>
<doc id="4561350" url="https://pl.wikipedia.org/wiki?curid=4561350" title="Konwencja paryska o ochronie własności przemysłowej (1883)">
Konwencja paryska o ochronie własności przemysłowej (1883)

Konwencja paryska o ochronie własności przemysłowej (ang. "Paris Convention for the Protection of Industrial Property", fr. "Convention de Paris pour la protection de la propriété industrielle") – umowa międzynarodowa podpisana w Paryżu 20 marca 1883, kilkakrotnie uzupełniana, zmieniona w Sztokholmie 14 lipca 1967. Ustanowiła Międzynarodowy Związek Ochrony Własności Przemysłowej ("Union internationale pour la protection de la propriété industrielle"). Należy do niego 177 państw.
Polska przystąpiła do Związku w 1919 r.
Każde państwo – strona musi przyznać taką samą ochronę własności przemysłowej obywatelom innych państw – stron, jaką przyznaje swoim (art. 2 i 3). Dokonanie prawidłowego zgłoszenia o udzielenie patentu na wynalazek, zgłoszenia wzoru użytkowego, wzoru przemysłowego lub znaku towarowego uprawnia do prawa pierwszeństwa w innych państwach (art. 4).
Po zmianach z 1967 depozytariuszem jest Dyrektor Generalny WIPO (art. 21). Spory rozpatruje Międzynarodowy Trybunał Sprawiedliwości, chyba że strony rozwiążą spór w inny w sposób (art. 28). Językiem autentycznym jest jęz. francuski (art. 29).
Zobacz też: Konwencja berneńska o ochronie dzieł literackich i artystycznych, Układ o współpracy patentowej.

</doc>
<doc id="4561351" url="https://pl.wikipedia.org/wiki?curid=4561351" title="Rob Roos">
Rob Roos

Rob Roos (ur. 2 sierpnia 1966 w Rotterdamie) – holenderski przedsiębiorca i polityk, poseł do Parlamentu Europejskiego IX kadencji.
Życiorys.
Zawodowo związany z sektorem prywatnym jako przedsiębiorca działający w branży energetycznej i telekomunikacyjnej. Został członkiem władz organizacji gospodarczej OV IVOR oraz fundacji Stichting Mediaring Rotterdam. Dołączył do ugrupowania Forum na rzecz Demokracji, w 2019 uzyskał mandat radnego prowincji Holandia Południowa, stając na czele frakcji radnych swojej partii. W tym samym roku został następnie wybrany na deputowanego do Parlamentu Europejskiego IX kadencji. W grudniu 2020, w okresie kryzysu w partii, zrezygnował z członkostwa w FvD, a następnie dołączył do nowej formacji JA21.

</doc>
<doc id="4561355" url="https://pl.wikipedia.org/wiki?curid=4561355" title="Uniwersytet Bar-Ilan">
Uniwersytet Bar-Ilan



</doc>
<doc id="4561379" url="https://pl.wikipedia.org/wiki?curid=4561379" title="Joachim Kahane">
Joachim Kahane

Joachim Kahane (wł. "Chaim Kahane", ur. 1890 w Ząbkach k. Tarnopola, zm. ok. 1943 w Łodzi) – polski malarz i metaloplastyk.
Życiorys.
Studiował architekturę na Politechnice Lwowskiej, następnie wyjechał do Wiednia, gdzie kontynuował studia architektoniczne oraz malarstwo i rysunek. W 1910 wspólnie z Maksymilianem Goldsteinem założył we Lwowie Koło Miłośników Sztuki Żydowskiej, które miało za cel promocję i ochronę sztuki żydowskiej. W 1914 doprowadził do odnowienia działania Koła, a w 1919 został na krótko prezesem, a następnie członkiem zarządu. Kilka prac Joachima Kahane uczestniczyło w I Wystawie Sztuki Żydowskiej w 1920 we Lwowie. W 1921 przeprowadził się do Łodzi, gdzie został nauczycielem rysunku w I Gimnazjum Hebrajskim. Aktywnie uczestniczył w środowisku łódzkich artystów, wystawiał swoje prace m.in. w Związku Zawodowym Artystów Plastyków i Instytucie Propagandy Sztuki. Równocześnie nadal utrzymywał żywe kontakty ze środowiskiem lwowskim, w latach 1928, 1929 i 1934 miał we Lwowie i Truskawcu kilka wystaw indywidualnych. Wystawiał również na wystawach Zrzeszenia Żydowskich Artystów, Malarzy i Rzeźbiarzy w Krakowie, a także w Berlinie w Kunstgewerbemuseum. Wybuch II wojny światowej zastał go w Łodzi, gdzie prawdopodobnie zginął w getcie.
Twórczość.
Artysta początkowo zajmował się wyłącznie malarstwem i rysunkiem, które porzucił na rzecz metaloplastyki. Był autorem płaskorzeźb tworzonych w blasze miedzianej, mosiężnej i srebrnej, były to portrety, sceny rodzajowe, pejzaże i martwe natury. W swoich pracach Joachim Kahane podejmował tematykę żydowską, biblijną i społeczną, tworzył również przedmioty kultu religijnego, tj. lampki chanukowe, tasy, talerze sederowe, parawany.

</doc>
<doc id="4561381" url="https://pl.wikipedia.org/wiki?curid=4561381" title="Wydział Medyczny Uniwersytetu Bar-Ilan">
Wydział Medyczny Uniwersytetu Bar-Ilan



</doc>
<doc id="4561395" url="https://pl.wikipedia.org/wiki?curid=4561395" title="Pałac Biełosielskich-Biełozierskich">
Pałac Biełosielskich-Biełozierskich

Pałac Biełosielskich-Biełozierskich, także Pałac Siergijewski – rezydencja w Petersburgu, przy Newskim Prospekcie, nad Fontanką, wzniesiona w połowie XIX w. 
Historia.
Pałac został wzniesiony w 1848 r. według projektu Andrieja Sztakensznejdera dla książęcej rodziny Biełosielskich-Biełozierskich. Księżna Biełosielska-Biełozierska nabyła działkę budowlaną nad Fontanką, przy Newskim Prospekcie od senatora Iwana Naryszkina. W latach 1799-1800 wzniesiono w tym miejscu rezydencję rodową. W 1840 r. Biełosielscy-Biełozierscy zamówili projekt nowego, znacznie okazalszego pałacu. W ramach przebudowy starszego domu gruntownie przekształcono elewacje wychodzące na Fontankę i na Newski Prospekt. Całość utrzymano w stylu historyzującym - barokowym, wnętrza zaś w stylu rokoko. Był to ostatni prywatny pałac wzniesiony w XIX w. przy Newskim Prospekcie. 
Pod koniec XIX w. rezydencję nabył wielki książę Sergiusz Aleksandrowicz Romanow, by zamieszkać w niej ze świeżo poślubioną małżonką Elżbietą. Dlatego pałac zaczął być nazywany również Siergijewskim. Nowi właściciele dokonali znacznych przekształceń we wnętrzu obiektu, m.in. dawną salę teatralną przebudowano na bibliotekę. Małżeństwo opuściło pałac w 1891 r., gdy Sergiusz został generał-gubernatorem moskiewskim.
W 1911 r. Elżbieta Fiodorowna, która po śmierci męża wycofała się z życia dworskiego i założyła prawosławny klasztor, przekazała pałac swojemu przybranemu synowi Dymitrowi Pawłowiczowi. 
W czasie I wojny światowej Dymitr Pawłowicz przekazał pałac na potrzeby angielsko-rosyjskiego szpitala wojskowego. Sale dla chorych umieszczono m.in. w dawnej galerii obrazów oraz sali koncertowej. W 1917 r. właściciel pałacu musiał wyjechać z Rosji z powodu udziału w zabójstwie Rasputina. Rezydencja przeszła w ręce bankiera i przemysłowca Iwana Stachiejewa.
Po rewolucji październikowej budynek został znacjonalizowany. Mieściły się w nim różne instytucje, m.in. komitet Komunistycznej Partii Związku Radzieckiego w rejonie kujbyszewskim. Podczas blokady Leningradu obiekt wielokrotnie ucierpiał wskutek bombardowań i ostrzałów artyleryjskich. Po wojnie został odremontowany, zaś w 1978 r. udostępniony zwiedzającym. W 1991 r. umieszczono w nim Petersburskie Centrum Kultury. Od 2003 r. administruje nim kancelaria prezydenta Federacji Rosyjskiej.
W budynku zachowała się część oryginalnych wnętrz powstałych w XIX w. : biblioteka (sala dębowa), galeria obrazów, paradna jadalnia, sala balowa (zwierciadlana) i sale gościnne. Przetrwały również XIX-wieczne kominki, obrazy, meble, zwierciadła i żyrandole.

</doc>
<doc id="4561399" url="https://pl.wikipedia.org/wiki?curid=4561399" title="Pałac Siergijewski">
Pałac Siergijewski



</doc>
<doc id="4561401" url="https://pl.wikipedia.org/wiki?curid=4561401" title="Marek Moroń">
Marek Moroń

Marek Moroń (ur. 19 września 1952) – polski wykładowca, doradca, dyplomata; konsul generalny RP w Mumbaju (2001–2006). Specjalizuje się w kwestiach dotyczących Azji Południowej.
Życiorys.
Marek Moroń uczęszczał do szkoły średniej w Dhace w Bangladeszu. W 2011 obronił na Uniwersytecie Jagiellońskim doktorat z socjologii "Źródła nacjonalizmu bengalskiego i bangladeskiego", napisany pod kierunkiem Marty Kudelskiej.
Pracował w m.in. w polskich placówkach w Kalkucie, Teheranie, gdzie odpowiadał za kwestie gospodarcze. Przez rok mieszkał w Bahrajnie. Od 2001 do 2006 był konsulem generalnym RP w Mumbaju.
Pracuje także jako wykładowca i badacz. Od 2004 Fellow na K.R. Cama Oriental Institute w Mumbaju. W latach 2008–2013 wykładał w Zakładzie Islamu Europejskiego na Uniwersytecie Warszawskim, obecnie zaś w Katedrze Porównawczych Studiów Cywilizacji na Uniwersytecie Jagiellońskim. Zajmuje się reprezentowaniem polskich firm w negocjacjach z firmami między innymi w Indiach, Chinach, Turcji czy Iranie. Brał udział w misjach rządowych do Nigerii, Indii, Bangladeszu, Birmy, Iranu, Arabii Saudyjskiej.
Publikuje na temat kwestii narodowych, nacjonalizmów i tożsamości w Azji Południowej, historii stosunków polsko-indyjskich, islamu europejskiego i historii polskich relacji z islamem. W latach 2011–2013 był członkiem Zarządu Rady Wspólnej Katolików i Muzułmanów.

</doc>
<doc id="4561431" url="https://pl.wikipedia.org/wiki?curid=4561431" title="Samarkand">
Samarkand



</doc>
<doc id="4561440" url="https://pl.wikipedia.org/wiki?curid=4561440" title="Wiesław L. Nowiński">
Wiesław L. Nowiński



</doc>
<doc id="4561441" url="https://pl.wikipedia.org/wiki?curid=4561441" title="Henry Gellibrand">
Henry Gellibrand

Henry Gellibrand (ur. 17 listopada 1597 w Aldersgate, zm. 16 lutego 1637 w Londynie) – angielski matematyk i astronom. Znany przede wszystkim z badań ziemskiego pola magnetycznego. Był jedną z pierwszych osób, które zaobserwowały, że ziemskie pole magnetyczne jest zmienne.
Życiorys.
Teorię o zmienności ziemskiego pola magnetycznego Gellibrand oparł o własne badania deklinacji magnetycznej, przeprowadzone w 1634 roku. Dokonał porównania swoich pomiarów z pomiarami Williama Borougha z 1580 roku, oraz Edmunda Guntera z 1622 roku, odnotowując różnice pomiędzy nimi.
Swoje analizy przedstawił w publikacji "A discourse mathematical on the variation of the magnetical needle, together with its admirable diminution lately discovered".
Był profesorem "Gresham College", obejmując stanowisko po Edmundzie Gunterze.
Śmierć.
Zmarł po chorobie gorączkowej, w wieku 39 lat, w Londynie. Został pochowany w kościele "St Peter le Poer". 

</doc>
<doc id="4561456" url="https://pl.wikipedia.org/wiki?curid=4561456" title="MySAP ERP">
MySAP ERP



</doc>
<doc id="4561465" url="https://pl.wikipedia.org/wiki?curid=4561465" title="Jake Johnson">
Jake Johnson

Mark Jake Johnson Weinberger (ur. 28 maja 1978) – amerykański aktor i komik. Najbardziej znany z roli Nicka Millera w serialu produkowanym przez stację Fox pod tytułem "Jess i chłopaki" (2011–2018) za którą był nominowany do Critics' Choice Television Award for Best Actor in a Comedy Series w 2013. Znany jest także z roli starszego Petera B. Parkera w filmie animowanym "Spider-Man Uniwersum". Zagrał także w filmach: "Udając gliniarzy" (2014), "Papierowe serce" (2009), "Na własne ryzyko" (2012), "Idol z piekła rodem" (2010), "21 Jump Stree"t (2012), czy "Jurassic World" (2015).
Wczesne życie.
Urodził się w Evanston, w stanie Illinois. Jego matka, Eve Johnson, była artystką tworzącą witraże, a ojciec, Ken Weinberger, posiadał własny warsztat samochodowy. Aktor został nazwany na cześć wuja ze strony matki, Marka Johnsona, który zmarł mając 26 lat w wypadku samochodowym. Miało to miejsce w 1977, rok przed urodzeniem Jake'a. Ojciec mężczyzny pochodzi z rodziny żydów aszkenazyjskich, a jego matka ma korzenie angielskie, irlandzkie i polskie. Johnson uczęszczał do New Trier High School w mieście Winnetka. Jego rodzice rozwiedli się, gdy miał dwa lata, a on i jego starsze rodzeństwo (brat Dan i siostra Reachel) zostali wychowani przez ich samotną matkę. Johnson przybrał nazwisko Eve w szkole średniej. Aktor przyznaje, że gdy skończył dwadzieścia lat jego ojciec ponownie pojawił się w jego życiu i obecnie ich relacje są zdecydowanie bliskie.
Kariera.
Dorastał jako fan zespołu The Second City. Po ukończeniu szkoły rozpoczął studia na Uniwersytecie Iowa. Podczas studiów napisał sztukę, dzięki którym udało mu się dostać do New York University Tisch School of the Arts. W 2002 zdobył nagrody: John Golden Playwriting Prize i Sloan Research Fellowship. Grupa z Nowego Jorku, T"he Ensemble Studio Theatre", wystawiła jego sztukę pod tytułem "Cousins". Ta pojawiła się w teatrze off-Broadway.
Podczas pobytu w Nowym Jorku Johnson zaczął tworzyć komedię "The Midwesterners". Po przeprowadzce do Los Angeles pracował jako kelner i asystent produkcji, pojawiając się w gościnnych rolach w telewizji. W 2007 zdobył pierwszą bardziej regularną rolę w serialu produkowanym przez TBS pod tytułem "Derek and Simon", produkowanym przez Boba Odenkirka.
W 2009 wystąpił w mockumencie "Papierowe Serce". Rok później został obsadzony w małej roli w komedii Russella Branda "Idol z piekła rodem". Grał też w komedii romantycznej "Uroczystość" oraz w filmie "Sex Story". W 2011 zagrał Jezusa w "". W 2012 wystąpił w filmowej adaptacji "21 Jump Street" oraz w "Na własne ryzyko""."
Od 2011 do 2018 grał Nicka Millera u boku Zooey Deschanel w "Jess i chłopaki." W 2015 zagrał niezbyt dużą rolę w filmie "Jurassic World""," a w 2017 został obsadzony w roli głównej filmu "Gra o wszystko".
W 2018 pojawił się w filmie komediowym "Berek". W tym samym roku Johnson podłożył głos głównemu bohaterowi w animacji "Spider-Man Uniwersum."

</doc>
<doc id="4561472" url="https://pl.wikipedia.org/wiki?curid=4561472" title="Uniwersytet Babeș-Bolyai">
Uniwersytet Babeș-Bolyai



</doc>
<doc id="4561475" url="https://pl.wikipedia.org/wiki?curid=4561475" title="Bertha Wegmann">
Bertha Wegmann

Bertha Wegmann (ur. 16 grudnia 1847 w Sogolio, zm. 22 lutego 1926 w Kopenhadze) – duńska malarka pochodzenia szwajcarskiego, portrecistka. Pierwsza kobieta, która została członkinią Królewskiej Duńskiej Akademii Sztuk. Jako jedna z pierwszych kobiet otrzymała złoty medal „Ingenio et arti” od króla Chrystiana IX.
Wczesne życie.
Bertha Wegmann urodziła się w Szwajcarii w Sogolio wsi i dawnej gminie w regionie Maloja, w szwajcarskim kantonie Gryzonia, w pobliżu granicy z Włochami. Obecnie wieś jest częścią dystryktu Bergell (wł. Bregaglia). Była córką Eberharda Ludwiga Wegmanna (1810–1869) i Cathrine Mini Wegmann (1821–1857). W wieku pięciu lat jej rodzina przeprowadziła się do Kopenhagi. Jej ojciec był fabrykantem i miłośnikiem sztuki, spędzał dużo czasu na amatorskim malowaniu. Jej matka zmarła gdy Bertha Wegmann miała dziesięć lat. Bertha zainteresowała się rysunkiem w młodym wieku, ale ze względów finansowych nie zdobyła formalnego wykształcenia. Dopiero w wieku dziewiętnastu lat zaczęła brać lekcje u Frederika Ferdinanda Helsteda, Heinricha Buntzena i Frederika Christiana Lunda.
Nauka i podróże.
Dzięki wsparciu finansowemu dobrze usytuowanej rodziny Melchior w 1871 roku wyjechała do Monachium, aby kształcić się i pracować. Mieszkała tam do 1881 roku. Początkowo studiowała u malarza Wilhelma von Lindenschmit Młodszego, później u malarza Eduarda Kurzbauera, ale nie była zadowolona z nauki w studyjnej atmosferze i postanowiła studiować bezpośrednio z natury. W Monachium poznała swoją wieloletnią przyjaciółkę, szwedzką malarkę Jeanną Bauck, z którą odbyła kilka podróży do Włoch, Turynu i Francji. W 1879 roku poznała szwedzką malarkę Hildegardą Thorell. Mieszkały w tym samym paryskim pensjonacie przy Rue de Bruxelles. Do śmierci przyjaźniły się i utrzymywały kontakt listowny. W 1881 roku Wegmann wystawiała obrazy w kilku galeriach paryskich i otrzymała wyróżnienie za pierwszy znany obraz przedstawiający Jeannę Bauck, na wystawiane "Salon de Paris". W następnym roku otrzymała złoty medal za portret siostry.
Latem 1881 i 1882 roku Bauck i Wegmann mieszkały razem w Écouen, wiosce niedaleko Paryża, którą wybrały od głośnej i zatłoczonej stolicy. Pracowały nad szkicami krajobrazów, a do Paryża wyjeżdżały tylko na jednodniowe wycieczki, aby odwiedzić doroczny Salon i oglądać własne obrazy na wystawie.
Powrót do Danii.
W 1882 roku Wegmann wróciła do Kopenhagi, gdzie była już znana z prac, które wystawiała w pałacu Charlottenborg od 1873 roku aż do śmierci. W 1883 roku otrzymała Thorvaldsen Medaillen za portret siostry, nagrodę przyznawaną przez "Akademiet for de Skønne Kunster" będącą częścią Królewskiej Duńskiej Akademii Sztuk.
W 1887 roku była pierwszą kobietą, która została członkinią Królewskiej Duńskiej Akademii Sztuk. W tym samym roku została przyjęta do komitetu zarządzającego Komitee von Charlottenborg. Jako członek zarządu w latach 1887–1907 „Tegne- og Kunstindustriskolen for Kvinder” – szkoły rysunku i sztuki dla kobiet, działała na rzecz edukacji kobiet.
W 1892 roku otrzymała królewski medal „Ingenio et arti”. Była jedną z pierwszych kobiet, które otrzymały tą prestiżową nagrodę przyznawaną w Danii od 1841 roku, dla zasłużonych artystów i naukowców. Do końca życia mieszkała w Kopenhadze, gdzie wystawiała prace i uczyła malarstwa inne kobiety. Reprezentowała też Danię na kilku światowych wystawach, w tym na Światowej Wystawie Kolumbijskiej w Chicago w 1893 roku, zorganizowanej w 400. rocznicę odkrycia Ameryki przez Krzysztofa Kolumba.
W 1895 roku zwróciła uwagę prasy duńskiej i szwedzkiej odmawiając wykonania portretu Jacoba Brønnuma Scaveniusa Estrupa w jego domu. W zamian zaproponowała, że może sportretować go u siebie w studiu. Fakt ten wzbudził zainteresowanie, ponieważ w tym czasie Estrup był premierem Danii. Ostatecznie obraz nie został namalowany przez Wegmann.
Bertha Wegmann zmarła w 1926 roku, w wieku 79 lat, w swojej pracowni w Dronningens Tværgade. Wszystkie jej obrazy odziedziczyła Toni Agnes Möller-Wegmann.

</doc>
<doc id="4561516" url="https://pl.wikipedia.org/wiki?curid=4561516" title="Uniwersytet w Segedynie">
Uniwersytet w Segedynie



</doc>
<doc id="4561526" url="https://pl.wikipedia.org/wiki?curid=4561526" title="Jarkko Tapola">
Jarkko Tapola

Jarkko Tapola (ur. 5 maja 1944 w Helsinkach) – fiński lekkoatleta, sprinter.
Zdobył brązowy medal w biegu na 60 metrów na halowych mistrzostwach Europy w 1970 w Wiedniu, ulegając jedynie Wałerijowi Borzowowi ze Związku Radzieckiego i Zenonowi Nowoszowi z Polski.
W 1970 był halowym mistrzem Finlandii i Szwecji w biegu na 60 metrów.
Dwukrotnie wyrównywał rekord Finlandii w biegu na 100 metrów rezultatami 10,5 s (31 lipca 1969 w Vuosaari) i 10,4 s (27 lipca 1970 w Vuosaari). Trzykrotnie poprawiał rekord swego kraju w sztafecie 4 × 100 metrów do czasu 40,0 s (18 września 1970 w Pradze).

</doc>
<doc id="4561534" url="https://pl.wikipedia.org/wiki?curid=4561534" title="KNIME">
KNIME

KNIME (wymowa: /naɪm/, skrócona nazwa Konstanz Information Miner) – platforma przeznaczona do integracji, interaktywnej analizy i raportowania danych, dostępna na zasadach wolnego i otwartego oprogramowania. KNIME umożliwia integrację wielu różnorodnych komponentów z dziedziny uczenia maszynowego (ang. "machine learning") i eksploracji danych (ang. "data mining") dzięki koncepcji modułowego przetwarzania potokowego danych. Graficzny interfejs użytkownika oraz wykorzystanie JDBC pozwala na łatwe i szybkie zestawianie węzłów (ang. "nodes") w celu łączenia ze sobą różnych źródeł danych z uwzględnieniem procesu wstępnego przetwarzania – ETL (ang. "Extraction, Transformation, Loading") oraz modelowania, analizy i wizualizacji danych bez konieczności korzystania z programowania (lub w minimalnym stopniu). KNIME w pewnym stopniu, jako zaawansowane narzędzie analityczne, można uznać za alternatywę SAS.
Od 2006 r. KNIME jest wykorzystywany w badaniach farmaceutycznych, a także w innych dziedzinach, takich jak analiza danych klienta (CRM), Business Intelligence (BI) i analiza danych finansowych.
Historia.
Styczeń 2004 r. to początek rozwoju KNIME na Uniwersytecie w Konstancji, gdzie został stworzony przez zespół programistów jako produkt prawnie zastrzeżony. Pierwsi deweloperzy pod przewodnictwem Michaela Bertholda wywodzili się z Doliny Krzemowej, z firmy dostarczającej oprogramowanie dla przemysłu farmaceutycznego. Od początku głównym celem było stworzenie modułowej, wysoko skalowalnej i otwartej platformy przetwarzania danych, która umożliwiłaby łatwą integrację różnych modułów ładowania, przetwarzania, transformacji, analizy i wizualnej eksploracji danych bez skupiania się na jakimkolwiek szczególnym obszarze zastosowania. W samym zamierzeniu platforma miała być platformą współpracy i badań, a także służyć jako miejsce integracji dla różnych innych projektów analizy danych.
W połowie 2006 r. ukazała się pierwsza publiczna wersja platformy. Od tego momentu niektóre firmy farmaceutyczne zaczęły wykorzystywać KNIME, a wielu dostawców oprogramowania w dziedzinie nauk przyrodniczych zaczęło integrować swoje narzędzia z tą platformą. Nieco później, w tym samym roku, po ukazaniu się artykułu w niemieckim magazynie "c’t", KNIME zaczęli używać również użytkownicy z wielu innych obszarów i dziedzin. Od czerwca 2008 r. firma "KNIME AG" z siedzibą w Zurychu w Szwajcarii zapewnia profesjonalne wsparcie techniczne i usługi konsultingowe dla swojej platformy. Od 2012 r. KNIME jest wykorzystywany przez ponad 15 000 rzeczywistych użytkowników (nie licząc tych użytkowników, którzy pobierają samą platformę, a tylko tych, którzy regularnie pobierają aktualizacje, jak tylko stają się dostępne) i to nie tylko w obszarze nauk przyrodniczych, ale także z dziedziny bankowości, produkcji samochodów, telekomunikacji, w wydawnictwach, firmach konsultingowych i wielu innych branżach oraz w dużej liczbie grup badawczych na całym świecie. Najnowsze aktualizacje serwera "KNIME Server" i rozszerzeń "KNIME Big Data" zapewniają wsparcie dla platformy programistycznej do obliczeń rozproszonych – Apache Spark 2.3, otwartego formatu przechowywania danych zorientowanego kolumnowo – Apache Parquet i rozproszonego systemu plików – HDFS.
W magicznym kwadracie Gartnera z roku 2019, KNIME jest uznany za jeden z najlepszych produktów w swojej dziedzinie. KNIME radzi sobie znacznie lepiej na rynku niż inne systemy o otwartym źródle przeznaczone do eksploracji danych i wyróżnia się szczególnie łatwością obsługi.
Istotne cechy platformy KNIME.
KNIME umożliwia użytkownikom tworzyć w sposób wizualny przepływy danych lub potoki (ang. "pipeline"), selektywnie wykonywać niektóre lub wszystkie etapy analizy danych, a następnie sprawdzać wyniki, modele i widoki interaktywne. KNIME jest napisany w Javie i bazuje na środowisku Eclipse. Wykorzystuje mechanizm rozszerzeń do dodawania wtyczek dostarczających dodatkowe funkcjonalności. Już podstawowa wersja KNIME zawiera setki modułów przeznaczonych do integracji danych (zapis i odczyt plików, węzły dostępu do baz danych obsługujące wszystkie popularne systemy zarządzania bazami danych za pośrednictwem JDBC lub konektorów natywnych: SQLite, MS SQL Server, MySQL, PostgreSQL, Vertica i H2), węzły transformacji danych (filtry, konwertery, łączenia danych, podziału danych) oraz węzły powszechnie stosowanych metod statystycznych, eksploracji i analizy danych i tekstu. Obszar wizualizacji jest wspieranych przez bezpłatne rozszerzenie – Projektanta raportów (ang. "Report Designer"). Przepływy pracy (ang. "workflows") w KNIME mogą być wykorzystywane jako zestawy danych do tworzenia szablonów raportów, które mogą być eksportowane do formatów dokumentów, takich jak.doc.ppt.xls.pdf i innych.
Inne cechy KNIME:
Licencja.
Począwszy od wersji 2.1, KNIME jest wydawany na licencji GPLv3 z wyjątkiem, który pozwala na korzystanie z dobrze zdefiniowanego interfejsu API dla węzłów (ang. "node") do dodawania rozszerzeń na licencjach komercyjnych. Pozwala to również komercyjnym dostawcom oprogramowania na dodawanie klas opakowujących, które wywołują ich narzędzia z KNIME.

</doc>
<doc id="4561537" url="https://pl.wikipedia.org/wiki?curid=4561537" title="Aleksandr Konnikow">
Aleksandr Konnikow

Aleksandr Nikołajewicz Konnikow (ros. Александр Николаевич Конников, ur. 1 grudnia 1942) – radziecki lekkoatleta, sprinter, halowy mistrz Europy z 1970.
Specjalizował się w biegu na 400 metrów. Zdobył złoty medal w sztafecie szwedzkiej 2+3+4+5 okrążeń (w składzie: Konnikow, Siergiej Kriuczok, Władimir Kolesnikow i Iwan Iwanow) na halowych mistrzostwach Europy w 1970 w Wiedniu.
Był wicemistrzem ZSRR w biegu na 400 metrów w 1968.

</doc>
<doc id="4561538" url="https://pl.wikipedia.org/wiki?curid=4561538" title="Goździeniec różowy">
Goździeniec różowy

Goździeniec różowy ("Clavaria rosea" Dalman) – gatunek grzybów podstawkowych ("Basidiomycota") należący do rodziny goździeńcowatych ("Clavariaceae").
Systematyka i nazewnictwo.
Pozycja w klasyfikacji według Index Fungorum: "Clavaria, Clavariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Takson po raz pierwszy został poprawnie sklasyfikowany i opisany w 1811 roku przez szwedzkiego lekarza i przyrodnika Johana Wilhelma Dalmana.
Nazwę polską zaproponowali Beata Bilska–Zaleska i Marek Zaleski w 2018 roku, jako pierwsi, którzy rok wcześniej znaleźli i udokumentowali stanowisko tego gatunku w Polsce. Uznali, że proste tłumaczenie nazwy łacińskiej "Clavaria rosea" najlepiej oddaje makroskopowe cechy owocników.
Morfologia.
Pojedynczy ma postać cylindrycznej pałeczki rozszerzającej się ku wierzchołkowi, o wysokości 2–6 cm i grubości 1–5 mm. Pałeczki są nierozgałęzione, początkowo podobne do maczugi, następnie stają bardziej wrzecionowate. Mogą mieć różną grubość, tak że z jednej kępki mogą wyrastać pałeczki smukłe do dość grubych. W przekroju początkowo okrągłe, z wiekiem robią się spłaszczone, o gładkiej powierzchni. Wierzchołki szpiczaste za młodu, następnie zaokrąglone lub tępo zakończone.
Owocniki w kolorze jasnoróżowym, różowym, amarantowym a nawet purpurowym zazwyczaj z jaśniejszą podstawą. Wierzchołek z wiekiem staje się odbarwiony i ma tendencję do żółknięcia. Wyrastają pojedynczo lub w niewielkich grupach tworzących kępki.
Jasny, białoróżowy, kruchy. Smak łagodny. Zapach świeżych owocników lekko ziołowy, przyjemny, a po wysuszeniu przypominający aromatyzowany tytoń.
Biały. Zarodniki o rozmiarach 5−8 × 2,5−3,5 μm, gładkie, pestkowate, hialinowe, nieamyloidalne.
Podstawki wydłużone, w kształcie maczugi, 4−sterygmowa. Rozwierki (cystydy) wydłużone, robakowate z ziarnistą zawartością. Sprzążek brak.
Występowanie i siedlisko.
Gatunek rozpowszechniony głównie w Ameryce Północnej i Europie, lecz wszędzie tam uważany jest za rzadki. W Polsce, w 2018 roku, znalezione zostało pierwsze stanowisko tego gatunku, zlokalizowane kilka kilometrów od miejscowości Borne Sulinowo (woj. zachodniopomorskie, powiat szczecinecki)
Rośnie na ziemi, na glebie wapiennej, zwykle wśród traw na pastwiskach, otwartych siedliskach trawiastych z niskimi murawami, w lasach mieszanych wśród traw i mchów, ale również w lasach świerkowych i czasem na użytkach zielonych. Owocniki pojawiają się od lata do jesieni.
Znaczenie.
Saprotrof. Grzyb jadalny lecz bez wartości konsumpcyjnej z uwagi na niezwykłą rzadkość występowania. Z tego powodu zasługuje na szczególną ochronę i nie powinien być zbierany.

</doc>
<doc id="4561545" url="https://pl.wikipedia.org/wiki?curid=4561545" title="Władimir Kolesnikow">
Władimir Kolesnikow

Władimir Aleksandrowicz Kolesnikow (ros. Владимир Александрович Колесников, ur. 19 lipca 1946) – radziecki lekkoatleta, średniodystansowiec, halowy mistrz Europy z 1970.
Specjalizował się w biegu na 800 metrów. Zdobył złoty medal w sztafecie szwedzkiej 2+3+4+5 okrążeń (w składzie: Aleksandr Konnikow, Siergiej Kriuczok, Kolesnikow i Iwan Iwanow) na halowych mistrzostwach Europy w 1970 w Wiedniu.
Był brązowym medalistą mistrzostw ZSRR w biegu na 800 metrów w 1969.

</doc>
<doc id="4561576" url="https://pl.wikipedia.org/wiki?curid=4561576" title="Wasiłena Amzina">
Wasiłena Amzina

Wasiłena Gerginowa Amzina z domu Stefanowa (bułg. Василeна Гергинова Амзина (Стефанова}, ur. 29 czerwca 1942 w Bistricy, zm. 19 grudnia 2017 w Sofii) – bułgarska lekkoatletka, biegaczka średniodystansowa.
Odpadła w eliminacjach biegu 1500 metrów na mistrzostwach Europy w 1969 w Atenach. Zajęła 6. miejsce w tej konkurencji na halowych mistrzostwach Europy w 1971 w Sofii. Na mistrzostwach Europy w 1971 w Helsinkach zajęła 10, miejsce w biegu na 1500 metrów i odpadła w eliminacjach biegu na 800 metrów.
Zdobyła brązowy medal w biegu na 1500 metrów na halowych mistrzostwach Europy w 1972 w Grenoble, przegrywając jedynie z reprezentantkami Związku Radzieckiego Tamarą Pangełową i Ludmiłą Braginą.. Odpadła w półfinale biegu na 1500 metrów i eliminacjach biegu na 800 metrów na igrzyskach olimpijskich w 1972 w Monachium. Na halowych mistrzostwach Europy w 1975 w Katowicach odpadła w eliminacjach biegu na 1500 metrów.
Zwyciężyła w biegu na 1500 metrów na mistrzostwach krajów bałkańskich w 1969.
Amzina była mistrzynią Bułgarii w biegu na 400 metrów w 1966, w biegu na 800 metrów w latach 1963 i 1966–1968 oraz w biegu na 1500 metrów w latach 1968–1971, a także halową mistrzynią swego kraju w biegu na 1500 metrów w 1971 i 1972.
Czterokrotnie ustanawiała rekord Bułgarii w biegu na 800 metrów do czasu 1:59,9 (23 sierpnia 1972 w Berlinie) i siedmiokrotnie w biegu na 1500 metrów do czasu 4:09,12 (7 września 1972 w Monachium). Były to najlepsze wyniki w jej karierze.

</doc>
<doc id="4561580" url="https://pl.wikipedia.org/wiki?curid=4561580" title="Jan Błędowski (zm. 1621)">
Jan Błędowski (zm. 1621)

Jan Błędowski herbu Półkozic (zm. w 1621 roku) – wojski kijowski w latach 1609-1621.
Wziął udział w wyprawie Samozwańców w orszaku Romana Różyńskiego. Poseł na sejm pacyfikacyjny 1613 roku. Były dysydentem.

</doc>
<doc id="4561596" url="https://pl.wikipedia.org/wiki?curid=4561596" title="Ulica św. Barbary we Wrocławiu">
Ulica św. Barbary we Wrocławiu

Ulica św. Barbary – ulica położona we Wrocławiu na Starym Mieście. Odchodziła od ulicy św. Mikołaja i pod koniec XIX wieku łączyła się z ulicą obecnie Wszystkich Świętych. Współcześnie stanowi prywatną drogę wewnętrzną. 
Historia.
Pierwsza wzmianka o tym miejscu pochodzi z 1398 r. i odnosi się ona do placu, który istniał już wcześniej, przy czym sama uliczka w jego obrębie powstała wtórnie do obsługi działek wewnętrznych. Już od XIII wieku istniał tu cmentarz, na którym grzebano ludzi z gminu. W XVIII wieku zaczęto jednak na cmentarzu chować bogatych rzemieślników, rajców miejskich, a nawet szlachtę. W ramach cmentarza istniała kaplica cmentarna parafii pw. św. Elżbiety. Patronowali jej święci Barbara, Feliks i Adaukt. Kaplica spłonęła w XIV wieku. Jej odbudowa miała miejsce w 1400 r. W kolejnych latach miało miejsce kilka inwestycji związanych ze świątynią. Obejmowały między innymi: około 1430–1440 r. budowa prezbiterium przy kaplicy, po 1465 r. budowa na jej miejscu nowego korpusu z wieżą i zakrystią przez Hansa Bertholda i Petera Franczke. Początkowo świątynia służyła cechowi tkaczy, białoskórników, mydlarzy i karczmarzy, którzy mieli tu osobną emporę. W 1526 r. kościół stał się świątynią ewangelicką. W 1963 r. kościół zamieniono na katedrę prawosławną pw. Narodzenia Przenajświętszej Bogurodzicy.
Ulica św. Barbary była ulicą ślepą (Św. Barbary). Działki przy ulicy powstały poprzez parcelację długiej działki biegnącej od ulicy św. Mikołaja, określanej "Swarczin houestat" (1403 r.), a zabudowa czynszowa w tym miejscu wspominana jest od 1472 r..
W wyniku działań wojennych podczas oblężenia Wrocławia w 1945 r. zabudowa w tym rejonie uległa niemal całkowitemu zniszczeniu. Zachowała się jedynie świątynia i budynki szpitala zamykające oś północno-zachodnią ulicy, za ulicą Wszystkich Świętych. Kościół częściowo spłonął w pożarze, a zniszczenia sięgały 30%. Z tego względu po wojnie zabudowa w tym rejonie została ukształtowana bez dokładnego odtworzenia pierwotnego układu, a sama ulica uległa częściowemu zatarciu, pozostając współcześnie drogą wewnętrzną na prywatnej nieruchomości związanej z wybudowanym w 1966 r. przy niej budynku o adresie: ulica św. Barbary 2, 4 i 6.
Nazwy.
W swojej historii ulica nosiła następujące nazwy: 
Pierwotne nazwy placu i ulicy przypisywano obłemu kształtowi placu przypominającemu pierś kobiety. Ponadto tak niecodzienną nazwę ("Cyckowy") część autorów, jak np. H. Markgraf, niemiecki historyk ulic Wrocławia, przypisuje wyrażeniu rubaszne mego humoru średniowiecza. Dla drugiej nazwy istniała też hipoteza jednego z niemieckich zbieraczy osobliwości, który wywodził jej etymologię od słowiańskiej brzozy. Ostatnia nazwa wywodzi się już bezpośrednio od kościoła i cmentarza św. Barbary.
Układ drogowy.
Przebieg ulicy został częściowo zatarty podczas inwestycji obejmujących nową zabudowę powojenną. W jej biegu początkowym znajduje się przejazd bramowy do wnętrza kwartału, poprzez który następuje włączenie do drogi publicznej – ulicy św. Mikołaja. Biegnie przez teren prywatny wzdłuż nowo wybudowanych po wojnie budynków do ulicy Wszystkich Świętych.
Zabudowa i zagospodarowanie.
Współcześnie istnieje pierzeja zachodnia ulicy, którą stanowi budynek z 1966 r., o numerach św. Barbary 2, 4 i 6. Ma on trzy piętra. Pierwotnie powstał dla pracowników Zakładów Badawczych i Projektowych Miedzi „Cuprum”. Budynek ten oddziela współcześnie ulicę od katedry prawosławnej pw. Narodzenia Przenajświętszej Bogurodzicy. Pomiędzy budynkiem a terenem świątyni dopuszcza się wyłącznie skwery. Na południu oś ulicy zamyka budynek położony przy ulicy św. Mikołaja 32-33 z przejazdem bramowym i dalej włączeniem do drogi publicznej.
Ochrona i zabytki.
Obszar, na którym położona jest ulica św. Barbary, podlega ochronie w ramach zespołu urbanistycznego Starego Miasta z XIII–XIX wieku, wpisanego do rejestru zabytków pod nr. rej.: 196 z 15.02.1962 oraz A/1580/212 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta.
Jak wyżej zaznaczono zabudowa ulicy została zniszczona i przy ulicy nie ma żadnych zabytków. Związana z historią ulicy świątynia jest obecnie oddzielona od niej współczesną zabudową mieszkaniową. Jedynie oś widokowa ulicy w kierunku północno-zachodnim zamknięta jest budynkiem należącym do dawnego Zespołu Szpitala Wszystkich Świętych, po 1945 r. Wojewódzkiego Szpital im. Józefa Babińskiego.

</doc>
<doc id="4561597" url="https://pl.wikipedia.org/wiki?curid=4561597" title="Pieśń wolnego ducha">
Pieśń wolnego ducha

Pieśń wolnego ducha, znana także od pierwszych słów jako Szalejcie, tyrani (ukr. "Шалійте") – ukraińska pieśń socjalistyczna, powstała w 1889 roku. Napisał ją Ołeksandr Kołessa podczas protestu studentów we Lwowie. Śpiewana jest na melodię "Chóru Normanów" Anatola Wachnianina z jego opery "Jaropełk".
Na język polski przetłumaczył ją Kazimierz Pietkiewicz w 1895, a w 1898 z polskiego na rosyjski Gleb Krżyżanowski (uwięziony na Butyrkach wspólnie z Pietkiewiczem) jako "Беснуйтесь, тираны". Na początku XX wieku, w tym podczas rewolucji 1905 roku stała się popularną pieśnią wśród ukraińskich, polskich i rosyjskich socjalistów i komunistów. Była także tłumaczona na inne języki, takie jak niemiecki ("Wütet nur Henker") i esperanto ("Koleru, tiranoj").
W czasach ZSRR bywała śpiewana także przez ukraińskich opozycjonistów, którzy "tyranów" interpretowali jako rosyjskich komunistów.

</doc>
<doc id="4561598" url="https://pl.wikipedia.org/wiki?curid=4561598" title="Szalejcie, tyrani">
Szalejcie, tyrani



</doc>
<doc id="4561609" url="https://pl.wikipedia.org/wiki?curid=4561609" title="Bruk-Bet">
Bruk-Bet

Bruk-Bet – polski producent kostki brukowej i wyrobów betonowych dla domu, ogrodu i drogownictwa z siedzibą w Niecieczy. Firmę stanowią marki: Bruk-Bet, Termalica, Bruk-Bet Solar, Georyt i Intrac.
Zakłady produkcyjne.
Firma Bruk-Bet posiada 18 zakładów produkcyjnych zatrudniając w nich ponad 1200 osób.
Zakłady produkcyjne kostki brukowej i wyrobów betonowych Bruk-Bet są zlokalizowane w miastach: Tarnów, Kielce, Krzemienica, Racibórz, Kraków, Skierniewice, Fugasówka.
W Tarnowie i Będzinie zlokalizowane są zakłady produkujące beton komórkowy. W Tarnowie również produkowane są moduły fotowoltaiczne i BIPV Bruk-Bet Solar.
Prefabrykaty dla infrastruktury kanalizacyjnej, drogowej i kolejowej Intrac są produkowane w 3 zakładach: Tarnowie, Skierniewicach i Bochni.
W zakładzie produkcyjnym w Niecieczy produkowany jest kamień dekoracyjny Relief.
Georyt prowadzi działalność wydobywczą w 4 kopalniach. Kopalnia dolomitowa Georyt – Łagów II umiejscowiona jest w Łagowie. Pozostałe kopalnie zlokalizowane są w miejscowościach: Niedomice, Łętowice-Sieciechowice, Klikowa-Tarnów.
Sponsoring.
Firma Bruk-Bet jest tytularnym sponsorem klubu piłkarskiego Bruk-Bet Termalica Nieciecza. W 2015 roku klub pierwszy raz w 93-letniej historii awansował do ekstraklasy. 
Firma Bruk-Bet objęła mecenatem Publiczny Katolicki Zespół Szkół i Przedszkola im. Armii Krajowej w Niecieczy. Jest ona również sponsorem i mecenasem Amatorskiego Teatru im. Marii i Kazimierza Witkowskich w Niecieczy.

</doc>
<doc id="4561610" url="https://pl.wikipedia.org/wiki?curid=4561610" title="Ulica Wszystkich Świętych we Wrocławiu">
Ulica Wszystkich Świętych we Wrocławiu

Ulica Wszystkich Świętych – ulica położona we Wrocławiu na Starym Mieście. Łączy ulicę Świętego Mikołaja z ulicą Antoniego Cieszyckiego. Ma 219 m długości.
Historia.
Pierwotnie w okolicy znajdował się cmentarz św. Barbary z kaplicą. Istniała też w pobliżu strzelnica, następnie w połowie XV wieku zamieniona na obiekt fortyfikacyjny typu bastejowego, w miejscu którego w 1526 r. zbudowano szpital. W latach 1544–1551 przystąpiono do rozbudowy systemu fortyfikacji miejskich w systemie włoskim poprzez budowę bastionów. W północno-zachodnim narożniku linii murów miejskich, na tyłach szpitala Wszystkich Świętych, powstał Bastion Kleszczowy, którego zadaniem była obrona murów aż po Bramę Mikołajską i zachodniego odcinka nabrzeża Odry.
Sam cmentarz oddzielony był on od ulicy św. Mikołaja murem, który został rozebrany w 1825 r. Wtedy powstałą ulica, którą nazwano do istniejącego już wówczas kościoła – "An der Barbarakirche". Od 1963 r. kościół stał się prawosławną katedrą Przenajświętszej Bogurodzicy.
Podczas oblężenia Wrocławia w 1945 r. w wyniku prowadzonych działań wojennych zabudowa tego rejonu miasta uległa znacznemu zniszczeniu bądź uszkodzeniu. Po wojnie sama ulica została skrócona. Biegła od ulicy św. Mikołaja w kierunku północnym i stanowiła ślepą uliczkę kończącą się przed terenem Szpitala Wojewódzkiego im. Babińskiego, który wchłonął północy odcinek ulicy, bowiem powstały tu dla jego potrzeb obiekty techniczne, takie jak między innymi budynek kuchni i pralni. W tamtym czasie łączyła się w swoim biegu jedynie z ulicą św. Barbary. Od 1969 r. ulica została zamknięta dla ruchu kołowego na podstawie uchwały podjętej przez Radę Narodową 15 stycznia 1969 r..
Obecnie przywrócono ulicę dla ruchu kołowego i pieszego na całej długości.
Nazwy.
W swojej historii ulica nosiła następujące nazwy: 
Pierwotna nazwa ulicy "An der Barbarakirche" nawiązuje do położonej tu świątyni pw. św. Barbary, co w tłumaczeniu na język polski oznacza „Przy kościele św. Barbary”. Późniejsza nazwa odnosi się do szpitala Wszystkich Świętych, po 1945 r. Wojewódzki Szpital im. Józefa Babińskiego, obecnie nieużytkowany (przebudowa przez I2 Development), którego budynki tworzą pierzeję zachodnią ulicy. Współczesna nazwa ulicy została nadana przez Zarząd Miejski i ogłoszona w okólniku nr 94 z 20.12.1945 r..
Układ drogowy.
Do ulicy przypisana jest droga gminna o długości 219 m klasy dojazdowej.
Ulice i place powiązane z ulicą Wszystkich Świętych:
Zabudowa i zagospodarowanie.
Zachodnią pierzeję stanowią budynki dawnego szpitala Wszystkich Świętych, później Szpitala Wojewódzkiego im. J. Babińskiego, a obecnie zespół budynków mieszkalno-usługowych. Tylko na początku jej biegu przy ulicy św. Mikołaja znajduje się zabytkowa kamienica, obecnie użytkowana dla potrzeb plebanii i lokali usługowo-handlowych. Wschodnia pierzeja to przede wszystkim Katedra Polskiego Autokefalicznego Kościoła Prawosławnego Narodzenia Przenajświętszej Bogurodzicy z okalającym ją terenem, dalej na północ zabudowa mieszkalna przy ul. św. Barbary, zabudowa dawnej stołówki i pralni szpitalnej obecnie użytkowana dla potrzeb prowadzonej działalności gospodarczej i na północnym krańcu ulicy początek zabudowy południowej pierzei ulicy Antoniego Cieszyckiego.
Ochrona i zabytki.
Obszar, na którym położona jest ulica Wszystkich Świętych, podlega ochronie w ramach zespołu urbanistycznego Starego Miasta z XIII-XIX wieku, wpisanego do rejestru zabytków pod nr. rej.: 196 z 15.02.1962 oraz A/1580/212 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego i historycznego charakteru najstarszej części miasta.
Przy ulicy i w najbliższym sąsiedztwie znajdują się następujące zabytki:

</doc>
<doc id="4561618" url="https://pl.wikipedia.org/wiki?curid=4561618" title="Madeleine Thomas">
Madeleine Thomas

Madeleine Thomas (ur. 23 marca 1950) – francuska lekkoatletka, biegaczka średniodystansowa.
Zdobyła brązowy medal w sztafecie 4 × 2 okrążenia na halowych mistrzostwach Europy w 1972 w Grenoble (sztafeta francuska biegła w składzie: Thomas, Bernadette Martin, Nicole Duclos i Colette Besson).
Zdobyła brązowy medal w biegu na 800 metrów na igrzyskach śródziemnomorskich w 1975 w Algierze.
Była mistrzynią Francji w biegu na 800 metrów w 1974 i 1975 oraz w biegu na 1500 metrów w 1975, a także wicemistrzynią w biegu na 800 metrów w 1973. W hali była mistrzynią Francji w biegu na 800 metrów w 1975 i 1976 oraz wicemistrzynią na tym dystansie w 1973.
Ustanowiła rekord Francji w sztafecie 4 × 800 metrów czasem 8:22,0 (31 maja 1975 w Bourges).
Rekordy życiowe Thomas:

</doc>
<doc id="4561619" url="https://pl.wikipedia.org/wiki?curid=4561619" title="Herakliusz (dramat Pierre’a Corneille’a)">
Herakliusz (dramat Pierre’a Corneille’a)

Herakliusz (fr. "Héraclius") – tragedia Pierre’a Corneille’a wystawiona w sezonie 1646/1647, osnuta wokół wydarzeń związanych z postaciami cesarzy bizantyńskich Maurycjusza, Fokasa i Herakliusza.
Data powstania utworu.
"Herakliusz cesarz Wschodu" został wystawiony w sezonie 1646/1647 i spotkał się z bardzo dobrym przyjęciem publiczności. Krytycy wyrzucali autorowi melodramatyczność. Boileau, piewca mieszczańskiego umiaru potępiał dziwaczne powikłania tragedii i ostrzegał poetów, że to co ma być rozrywką nie powinno nużyć. Pisano, że „"Herakliusz" to rodzaj logogryfu”. Utwór nie znalazł również uznania u późniejszych literaturoznawców. Dorchain pisał o "zbłąkanym geniuszu" Corneille’a. O. Nadal twierdził, że sztuka wznosi bariery pomiędzy sceną a życiem i zarzucał jej "abstrakcyjną architekturę".
Treść.
Akcja dramatu rozgrywa się w Konstantynopolu w pałacu cesarskim.
Akt I.
Fokas zwierza się Kryspowi ze swych obaw. Zdobył władzę detronizując cesarza Maurycego i mordując jego i jego synów. Mimo dwudziestu lat panowania jego władza nie jest stabilna. Wybuchają bunty powołujące się na syna Maurycego, Herakliusza. Wprawdzie został on zgładzony, wiara ludu bywa irracjonalna. W tej sytuacji jedynym pomysłem na umocnienie panowania wydaje się ślub jego syna Marcjana z zachowaną przy życiu córką Maurycego, Pulcherią. Fokas próbuje zmusić Pulcherię do ślubu z jego synem, dziewczyna gotowa jest raczej umrzeć. Ma przed oczyma krzywdę wyrządzoną jej rodzinie i nie chce wspierać władzy oprawcy. Fokas grozi jej śmiercią. Marcjan, syn Fokasa (w rzeczywistości Herakliusz) zapewnia Fokasa, że potrafi sam utrzymać się na tronie, a niesforną dziewczynę radzi wydać za kogoś z gminu. W istocie zakochany w Eudoksji, córce swej piastunki Leontyny, Marcjan (Herakliusz) nie chce poślubić Pulcherii, wie też, że kocha ona Leoncja, syna Leontyny. Wobec zawziętości Fokasa jest gotów podnieść przeciw niemu otwarty bunt.
Akt II.
Leontyna jest zaniepokojona tym, że Fokas dowiedział się skądś, że Herakliusz żyje. Marcjan (Herakliusz) chce wzniecić bunt i obalić Fokasa. Leontyna uważa, że jego wystąpienie, syna przeciw cesarskiemu ojcu, może zaszkodzić sprawie, obiecuje też ocalić Pulcherię. Młodzieniec jest świadom, że Leontyna poświęciła życie własnego syna, który zginął zamiast niego, jako jeden z synów Maurycjusza, a następnie zamieniła go z małym Marcjanem, synem Fokasa, daje się więc ostatecznie przekonać matce i córce. Leontyna chce doprowadzić do tego, by Fokas zginął z ręki własnego syna. Leoncjusz (Marcjan) wchodzi w posiadanie listu, w którym umierający Maurycjusz stwierdza, że jego syn Herakliusz został wybawiony od śmierci przez ofiarę z życia syna Leontyny, dochodzi więc do wniosku, że jest Herakliuszem. Leontyna potwierdza jego przypuszczenia. List powierzony przez cesarza jego słudze Filipowi trafił po śmierci sługi w ręce jego syna Eksuperego, który korzystając z dokumentu rozniecał nastroje antycesarskie.
Akt III.
Marcjan wyjawia Pulcherii, że nie jest Leoncjuszem, lecz jej bratem Herakliuszem. Prosi ją też, by, skoro nie może go poślubić, związała swój los z jego przyjacielem Marcjanem (Herakliuszem). Pulcheria godzi się na to pod warunkiem, że najpierw zostanie obalony tyran, jego ojciec. Fokas, któremu Eksupery ujawnił, że Leoncjusz jest Herakliuszem nakazuje uwięzienia Marcjana, ten śmiało przyznaje, że jest Herakliuszem i gotów jest na śmierć. Cesarz proponuje Pulcherii, że za cenę jej ślubu z jego synem ocali życie jej brata. Pulcheria stanowczo odmawia. Fokas zastanawia się nad sposobem uśmiercenia Herakliusza. Eksupery radzi, by uczynił to możliwie szybko i publicznie, by rozbić spiskowców. Fokas postanawia stracić również Leontynę, która umożliwiła Herakliuszowi przeżycie. Eksupery, który zapewnił sobie eskortowanie skazanych na miejsce kaźni, jest pewien zwycięstwa spisku.
Akt IV.
Herakliusz skarży się Eudoksji na postępowanie jej matki, która potwierdzając, że Marcjan jest Herakliuszem pozbawiła go szans na odzyskanie władzy. Gdyby nawet chciał teraz wzniecić bunt przeciw Fokasowi, nikt nie uwierzy, że jest Herakliuszem. Dlatego żąda od Fokasa sprawiedliwego sądu nad Herakliuszem i wyznaje, że to on nim jest, że Leontyna zamieniła go jako niemowlę, gdy Fokas przez trzy lata przebywał w polu walcząc z Persami. Marcjan nie chce ustąpić Herakliuszowi bycia synem prawdziwego cesarza, prosi, żeby to jego ścięto. Fokas nie potrafi rozeznać który z nich jest naprawdę jego synem. Uznaje się pokonanym pośmiertnie przez Maurycjusza, który ma obecnie dwóch synów, podczas gdy on nie ma żadnego. Eksupery pogłębia wątpliwości władcy, cokolwiek Leontyna twierdzi może być prawdą i może nią nie być. Sprowadzona z więzienia Leontyna nie zamierza jednak wyjaśnić sytuacji. Nie boi się gróźb cesarza, jeśli umrze, nikt nie wyjaśni tajemnicy, jeśli cesarz zdecyduje się zabić obydwu młodzieńców, pozbawi się następcy tronu. Jest dumna, że syna tyrana wychowała na uczciwego młodzieńca, który brzydzi się zbrodnią. Po odejściu cesarza Eksupery przekonuje ją, że ujawnił list Maurycjusza Fokasowi, aby go osłabić. Przerażony tyran przeczesuje ulice Antiochii szukając spiskowców, a pałac zostawił niestrzeżony. Spiskowcy, którym przewodzi są gotowi do zadania ciosu, chcieliby jednak wiedzieć komu przekazać koronę. Leontyna nie wierzy mu jednak.
Akt V.
Herakliusz wobec troski, jaką mu okazuje Fokas ma wątpliwości czy nie jest jednak jego synem. Pulcheria, radzi mu mieć wątpliwości, ale nienawidzić tyrana. Fokas żąda od Herakliusza, by przyznał, że jest jego synem, jego odmowę uznaje za próbę ratowania przyjaciela i nakazuje ściąć Marcjana. Herakliusz poddaje się i uznaje się za syna Fokasa. Gdy jednak Fokas żąda, by poślubił Pulcherię odmawia z obawy przed popełnieniem kazirodztwa. Kryspus przynosi wiadomość o schwytaniu i rozbrojeniu przez Eksuperego spiskowców. Fokas udaje się do sali tronowej wymierzyć im sprawiedliwość, wcześniej jednak zapowiada, że jeśli Pulcheria nie poślubi jego syna on sam się z nią ożeni, a obydwu młodzieńców straci. Marcjan radzi Pulcherii, by poślubiła jednego z nich i żyła z nim jak brat z siostrą. Żaden nie chce jednak poślubić cesarzówny, obydwaj pragną umrzeć jako Herakliusz. Tymczasem zjawia się Amyntas z wiadomością, że Fokas został zgładzony. Wiadomość o schwytaniu spiskowców przez Eksuperego była nieprawdziwa i miała na celu ściągnięcie tyrana w zasadzkę. Spór o to kto jest prawdziwym Herakliuszem rozstrzyga list cesarzowej Konstantyny, Pulcheria rozpoznaje pismo matki. Herakliusz oddaje Marcjanowi rękę Pulcherii, a sam oświadcza się Eudoksji.
Analiza.
Corneille nazwał swą tragedię "śmiałym zamachem na historię." W istocie swobodnie zmieniał dane historyczne zachowując jedynie porządek sukcesji, następstwo Maurycjusza po Tyberiuszu, Fokasa po Maurycjuszu i Herakliusza po Fokasie. Herakliusz jest w utworze synem Maurycjusza, choć w istocie był jedynie potomkiem pretora. Dla potrzeb akcji utworu Fokas rządzi dwadzieścia, a nie osiem lat. Z tych samych względów autor pozwolił żyć wdowie po prawowitym cesarzu, Maurycjuszu.
Sytuację wyjściową wziął Corneille z Baroniusza, u którego wyczytał, że piastunka chcąc ocalić syna cesarskiego, oddała pod nóż własne dziecko. Cesarz Maurycjusz sprzeciwił się jednak tej ofierze, twierdząc, że nie należy powstrzymywać karzącej ręki Bożej. U Corneille’a piastunka nie tylko przeprowadza swój zamysł, ale jeszcze zamienia ocalonego syna cesarskiego z synem uzurpatora. Doprowadza to do sytuacji, w której Marcjan, który sądzi, że jest Leoncjuszem, zaczyna uważać się za Herakliusza i jest gotów, zgodnie z wymaganiami praw rodowych, wystąpić przeciw własnemu ojcu – uzurpatorowi. Niezwykła intryga skusiła licznych naśladowcówː Jeana Routrou w "Lope de Cardone", Montaubana w "Comte de Hollande", Boyera w "Fédéricu", Samuela Chappuzeau w "Armetzar"ze, Filipa Quinault i Thomasa Corneille’a.
Corneille utrzymywał odnośnie "Herakliusza", że założenia dzieła mogą się kłócić "z rozumem i prawdopodobieństwem", które rządzą dopiero tokiem akcji i strukturą postaci. "Posunę się dalej" – pisał – "i, choć brzmi to jak paradoks, nie zawaham się oświadczyć, że temat pięknej tragedii powinien być nieprawdopodobny". Autor protestował w ten sposób nie tylko przeciw sztywności reguł dramaturgicznych. Jego bohaterowie, pozbawieni własnej tożsamości, gubiący się w domysłach i wątpliwościach doskonale ilustrują ogólny chaos, któremu kres położyć może dopiero obalenie tyrana, zbiorowy protest czy powstanie ludowe. Fokas, mimo licznych straży, czuje się niepewnie w pałacu, wie, że terrorem zbyt długo nie utrzyma poddanych w posłuszeństwie, ale rozerwać kręgu zła nie potrafi. Jego wrogowie, dopóki lud nie chwyci za broń, zadręczają się pytaniami, prześcigają się w szlachetności, ale nie potrafią zdobyć się na czyn. Nawet Pulcheria, która woła, "kto może wszystko stracić, ten ma niewiele do stracenia", tak jak obydwaj Herakliusze, cofa się w decydującym momencie i radzi czekać.
Krytycy dyskutują czy Corneille nie piętnuje w tej sztuce dworu, polityki regentki i jej pierwszego ministra. Wydaje się jednak, że pisarz wciąż wierzył w możliwość stworzenia przez monarchę jednolitego państwa, sprzyjającego wolności i heroizmowi. Bernard Dort uważa dramatː "za proroczy obraz Frondy", za swego rodzaju sygnał ostrzegawczy.

</doc>
<doc id="4561634" url="https://pl.wikipedia.org/wiki?curid=4561634" title="Claudine Meire">
Claudine Meire

Claudine Meire (ur. 24 lutego 1947) – francuska lekkoatletka, sprinterka.
Zdobyła srebrny medal w sztafecie 4 × 1 okrążenie na halowych mistrzostwach Europy w 1972 w Grenoble (sztafeta francuska biegła w składzie: Michèle Beugnet, Christiane Marlet, Meire i Nicole Pani).
Wystąpiła na letniej uniwersjadzie w 1970 w Turynie, gdzie zajęła 8. miejsce w sztafecie 4 × 100 metrów i odpadła w eliminacjach biegu na 100 metrów.
Rekordy życiowe Meire:

</doc>
<doc id="4561637" url="https://pl.wikipedia.org/wiki?curid=4561637" title="Schronisko pod Wiszącą Wantą">
Schronisko pod Wiszącą Wantą

Schronisko pod Wiszącą Wantą – schronisko na wzniesieniu Rogożowej Skały, w miejscowości Przeginia, w województwie małopolskim, w powiecie krakowskim, w gminie Jerzmanowice-Przeginia. Położone jest w najwyższej części Doliny Czubrówki na Wyżynie Olkuskiej w obrębie Wyżyny Krakowsko-Częstochowskiej.
Opis schroniska.
Schronisko znajduje się u podstawy skały Bulwa, na szczycie której znajduje się luźny skalny blok – wanta. Schronisko ma postać szczeliny o szczelinowym, nieregularnym otworze wejściowym, w którego stropie znajdują się zaklinowane bloki skalne. Również przed wejściem do schroniska znajduje się blok skalny, który niedawno odpadł od skały.
Schronisko wytworzone jest w wapieniach z jury późnej. Powstało na szczelinie ciosowej, która została powiększona przez wodę – na ścianach widoczne są ślady wymywania ich przez wodę oraz nacieki grzybkowe. Jest suche, w całości oświetlone światłem słonecznym i nie ma własnego mikroklimatu. Namulisko składa się z próchnicy i nawianych przez wiatr liści. Na jego ścianach rozwijają się glony.
Historia badań i dokumentacji.
Schronisko zapewne było znane, nie było jednak opisywane w literaturze. Po raz pierwszy zmierzyli go M. Kozioł i A. Polonius w 2014 r. Opisał go Adam Polonius, on też sporządził plan schroniska.

</doc>
<doc id="4561658" url="https://pl.wikipedia.org/wiki?curid=4561658" title="Auguste Laurent">
Auguste Laurent

Auguste Laurent (ur. 14 listopada 1807 w Saint-Marice koło Langres, zm. 15 kwietnia 1853 w Paryżu) – francuski chemik, jeden z twórców chemii organicznej. Odkrywca naftalenu i kwasu ftalowego oraz pochodnych fenolu i grupy fenolowej. Udowodnił fakt, że w reakcji chemicznej możliwe jest przeniesienie pomiędzy związkami organicznymi grupy funkcyjnej (bez jej rozpadu) i stworzył system nazewnictwa związków organicznych oparty o nazwę grupy funkcyjnej. Lauren otrzymał w formie krystalicznej czysty fenol (który wcześniej wydzielił Friedlieb Ferdinand Runge), opisał jego strukturę a także wprowadził nazwę „phène” dla pochodnych benzenu.

</doc>
<doc id="4561660" url="https://pl.wikipedia.org/wiki?curid=4561660" title="Sylwia Zyzańska">
Sylwia Zyzańska

Sylwia Zyzańska (ur. 27 lipca 1997 w Żywcu) – polska łuczniczka specjalizująca się w łuku klasycznym. Brązowa medalistka halowych mistrzostw świata juniorów i mistrzostw Europy juniorów.
Życiorys.
Ukończyła studia licencjackie na kierunku Wychowanie Fizyczne i Sport (2019) na Akademii Wychowania Fizycznego im. Bronisława Czecha w Krakowie. Od 2020 kontynuuje studia magisterskie na kierunku Zarządzanie w sporcie i turystyce na Uniwersytecie Jagiellońskim. W 2022 odznaczona Medalem im. dr. Henryka Jordana.
Kariera sportowa.
Łucznictwo zaczęła trenować w 2011 roku w Łuczniku Żywiec.
W 2014 roku zdobyła brązowy medal halowych mistrzostw świata juniorek w Nîmes. W pojedynku o trzecie miejsce wygrała z Francuzką Laurą Ruggieri.
Rok później zdobyła brązowy medal podczas halowych mistrzostw Europy juniorów w Koprze razem z Karoliną Farasiewicz i Magdaleną Śmiałkowską. W pojedynku o trzecie miejsce pokonały reprezentantki Ukrainy.
W lipcu 2016 roku wzięła udział na mistrzostwach Europy w Bukareszcie. W zawodach indywidualnych wygrała w rywalizacji o brązowy medal z Czeszką Marią Horáčkovą. Wcześniej w ćwierćfinale pokonała Annę Tobolewską.
Wystąpiła w letniej uniwersjadzie w 2017 roku w Tajpej. W zawodach indywidualnych dotarła do 1/8 finału, przegrywając w nim z Japonką Fumiyo Miyaji. W rywalizacji par mieszanych razem z Kacprem Sierakowskim odpadła w ćwierćfinale po porażce z reprezentacją Meksyku. W zawodach drużynowych wystąpiła wraz z Joanną Rząsą i Magdaleną Śmiałkowską. Przegrały już w pierwszej rundzie z reprezentantkami Ukrainy.
W lipcu 2019 roku ponownie wzięła udział w uniwersjadzie w Neapolu. W kwalifikacjach rywalizacji indywidualnej zdobyła 617 punktów, zajmując 23. miejsce. Po zwycięstwach kolejno z Kazachstanką Tałszyn Kussajin, Ukrainką Poliną Rodionową i Tajwanką Yeh Yu-chen przegrała w ćwierćfinale z Koreanką Choi Mi-sun i ostatecznie zajęła 5. miejsce. W zawodach drużynowych razem z Magdaleną Śmiałkowską zajęła ósmą pozycję, przegrywając w ćwierćfinale z reprezentantkami Korei Południowej.
W październiku tego samego roku wystąpiła na światowych igrzyskach wojskowych w Wuhanie gdzie zdobyła srebrny medal. W finale przegrała 4-6 z Niemką Eleną Richter.
Uzyskała kwalifikację olimpijską do Tokio. 29 lipca 2021 przegrała 0-6 z Włoszką Lucillą Boari w 1/32 olimpijskiego turnieju łuczniczego i odpadła z rywalizacji.

</doc>
<doc id="4561663" url="https://pl.wikipedia.org/wiki?curid=4561663" title="Serendipity (piosenka BTS)">
Serendipity (piosenka BTS)

„Serendipity” – piosenka południowokoreańskiego zespołu BTS, wykonana jako solówka przez Jimina. Pierwotnie została wydana cyfrowo jako piosenka wprowadzająca na płycie ' (8 września 2017 roku), a pełna wersja utworu ukazała się 24 sierpnia 2018 roku na płycie '.
Tło, wydanie i promocja.
Ray Michael Djan Jr i Ashton Foster skoncentrowali się na stworzeniu mocnej melodii do piosenki, ponieważ zazwyczaj teksty są tłumaczone z angielskiego na koreański. Teledysk do skróconej wersji piosenki został wydany 4 września 2017 roku jako zwiastun comebacku, zapowiadający płytę "". Po wydaniu zwiastuna słowa „Jimin” i „Serendipity” stały się popularne na całym świecie. Podczas transmisji V Live RM ujawnił, że celem Jimina w tej piosence było wykazanie się jako wokalista, w wyniku czego przyszedł do niego po radę. RM pokazał także fragment piosenki we własnym wykonaniu. Kiedy teledysk został wydany, zdobył ponad siedem milionów wyświetleń i milion polubień w ciągu 24 godzin.
Piosenka była promowana na "2018 KBS Song Festival" w grudniu 2018 roku.
Teledysk.
Teledysk został wyreżyserowany przez Choi Yong-seoka i Lee Won-ju z Lumpens, z choreografią stworzoną przez Briana Pusposa, który pracował z zespołem wcześniej przy poprzednich układach tanecznych m.in. do „Butterfly”. Innym kluczowym personelem był Nam Hyun-woo z GDW, który był reżyserem obrazu, Shin Seung-hoon, który był oświetleniowcem, Park Jin-sil z MU:E, który pełnił funkcję dyrektora artystycznego, i Seo Seun-geok, który zajmował się efektami specjalnymi.
Odbiór.
Piosenka „Serendipity” spotkała się z uznaniem IZM: Kim Do-heon stwierdził, że utwór ma w sobie coś ze snu, rozwikłuje radość, przekonanie i ciekawość miłości. Chester Chin ze star2 stwierdził, że piosenka była „delikatną i zmysłową balladą [i] znakomitym pokazem dojrzałości grupy”. Wersja intro utworu sprzedała się w liczbie kopii cyfrowych w Korei Południowej, przy czym pełna wersja uplasowała się na 29. pozycji w sprzedaży cyfrowej w Stanach Zjednoczonych i sprzedała się w liczbie ponad 10 tys. egzemplarzy. W Kanadzie pełna wersja piosenki zajęła 39. pozycję listy najlepiej sprzedających się utworów po wydaniu i była ósmym bestsellerem na świecie.

</doc>
<doc id="4561666" url="https://pl.wikipedia.org/wiki?curid=4561666" title="Serendipity (ujednoznacznienie)">
Serendipity (ujednoznacznienie)



</doc>
<doc id="4561669" url="https://pl.wikipedia.org/wiki?curid=4561669" title="Artem Habełok">
Artem Habełok

Artem Jurijowycz Habełok, ukr. Артем Юрійович Габелок (ur. 2 stycznia 1995 w Dniepropietrowsku) – ukraiński piłkarz występujący na pozycji pomocnika w ormiańskim klubie Piunik Erywań.
Kariera piłkarska.
Kariera klubowa.
Wychowanek Szkoły Piłkarskiej Ista i Juwilejny w Dniepropietrowsku oraz Akademii Piłkarskiej Szachtar Donieck, barwy których bronił w juniorskich mistrzostwach Ukrainy (DJuFL). 25 lipca 2012 roku rozpoczął karierę piłkarską w drużynie Szachtar U-19, potem grał w młodzieżówce. W lutym 2017 jako wolny agent podpisał kontrakt z łotewskim FK Spartaks Jurmała, w którym grał do stycznia 2018. Po pół roku poszukiwania nowego klubu 3 lipca 2018 został piłkarzem Worskły Połtawa.
Kariera reprezentacyjna.
W 2010 debiutował w juniorskiej reprezentacji Ukrainy U-17. W latach 2012-2014 występował w reprezentacji U-19. W 2015 został powołany do młodzieżowej reprezentacji Ukrainy U-20.

</doc>
<doc id="4561674" url="https://pl.wikipedia.org/wiki?curid=4561674" title="Andrzej Szajkowski">
Andrzej Szajkowski

Andrzej Maria Szajkowski (ur. 4 czerwca 1938 w Warszawie) – polski prawnik, profesor nauk prawnych, specjalizujący się w prawie cywilnym, handlowym i własności przemysłowej, przez czternaście lat kierownik Katedry Prawa Handlowego Katolickiego Uniwersytetu Lubelskiego, a następnie emerytowany profesor tego uniwersytetu. Jeden z czterech członków zespołu, który opracował projekt Kodeksu spółek handlowych. Był także współautorem projektów ustaw: o wynalazczości (1972) i o zwalczaniu nieuczciwej konkurencji (1993). Pomysłodawca i inicjator "„Systemu Prawa Prywatnego”".
Życiorys.
Szajkowski urodził się 4 czerwca 1938 w Warszawie. W 1962 ukończył studia filozoficzno-teologiczne na Akademii Teologii Katolickiej w Warszawie, a w 1967 studia prawnicze na Uniwersytecie Warszawskim. W 1974 obronił na Uniwersytecie Śląskim pracę doktorską „"Strona w postępowaniu w sprawie o udzielenie patentu”" napisaną pod kierunkiem Michała Staszkowa. W latach 1970–1975 kierował ośrodkiem studiów w zakresie własności przemysłowej w Urzędzie Patentowym. Od 1975 był pracownikiem Instytutu Nauk Prawnych PAN, gdzie pełnił funkcję Kierownika Zespołu Prawa Prywatnego. Wraz z wprowadzeniem stanu wojennego Prezes Urzędu Patentowego złożył wniosek o wyrzucenie go z INP Polskiej Akademii Nauk jako „"wroga PRL i element antysocjalistyczny"”. Na skutek tego ówczesny dyrektor Instytutu wysłał go na przymusowy staż za granicę. Po powrocie, w 1983 otrzymał stopień doktora habilitowanego na podstawie pracy „"Wynalazki wspólne. Aspekty prawne”". W 1992 otrzymał tytuł profesora nauk prawnych. W latach 1992–1999 kierował w INP PAN Zespołem Polskiego i Europejskiego Prawa Prywatnego, w latach 1997–1999 był dyrektorem Instytutu. Od 1995 pracował równocześnie na Katolickim Uniwersytecie Lubelskim, gdzie do 2009 kierował Katedrą Prawa Handlowego. W 1998 został członkiem Rady Legislacyjnej, a dwa lata później jej przewodniczącym. Emerytowany profesor Katolickiego Uniwersytetu Lubelskiego. Był współzałożycielem jednej z największych polskich kancelarii prawniczych, która nosi dziś nazwę Sołtysiński Kawecki &amp; Szlęzak (SK&amp;S).
Był współautorem projektów ustaw: o wynalazczości (1972) i o zwalczaniu nieuczciwej konkurencji (1993). Od 1996 był członkiem Zespołu do Spraw Spółek Handlowych przy Komisji Kodyfikacyjnej Prawa Cywilnego (pozostali członkowie: Stanisław Sołtysiński, Janusz Szwaja – do 1999, Andrzej Szumański – od 1999), w ramach którego w 1997 i 1999 przedstawiono dwa projekty Kodeksu spółek handlowych.
W 1994 był autorem pierwszego od kilkudziesięciu lat polskiego opracowanie prawa spółek handlowych. Był pomysłodawcą oraz współautorem (wraz ze Stanisławem Sołtysińskim i Januszem Szwają) pierwszego w czasach powojennych komentarza do Kodeksu handlowego, a później (wraz ze wspomnianymi i Andrzejem Szumańskim) pierwszego komentarza do Kodeksu spółek handlowych. Był również pomysłodawcą, inicjatorem, a zarazem organizatorem "„Systemu Prawa Prywatnego”", na którego redaktora naczelnego (jako Dyrektor Instytutu Nauk Prawnych PAN) powołał Zbigniewa Radwańskiego – wspólnie dokonywali wyboru składu osobowego i tematyki poszczególnych tomów.
Jest autorem m.in. prac: "Postępowanie w sprawie udzielenia patentu" (1974), "Patent europejski" (1974), "Udzielanie ochrony patentowej" (1979), "Wynalazki wspólne. Aspekty prawne" (1982), "Prawo spółek handlowych" (pięć wydań w latach 1995–2005 – współautor Monika Tarska), współautorem komentarzy do Kodeksu handlowego (1994–1996) i Kodeksu spółek handlowych (2002), redaktorem tomu "Prawo wynalazcze" w ramach "Systemu prawa własności intelektualnej" (1990 – z Januszem Szwają).
Był promotorem m.in. Andrzeja Herbeta, Moniki Tarskiej oraz Heleny Żakowskiej-Henzler.
Odznaczony Krzyżem Kawalerskim (1990) i Krzyżem Oficerskim (2001) Orderu Odrodzenia Polski.
Członek Academie Internationale de Droit Compare (IACL), a w latach 1969–1996 członek Association Internationale pour la Propriete Industrielle (AIPPI).

</doc>
<doc id="4561676" url="https://pl.wikipedia.org/wiki?curid=4561676" title="Groot">
Groot



</doc>
<doc id="4561677" url="https://pl.wikipedia.org/wiki?curid=4561677" title="Pliocercus">
Pliocercus

Pliocercus – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Meksyku, Belize, Gwatemali, Salwadorze, Hondurasie, Nikaragui, Kostaryce, Panamie, Kolumbii, Brazylii, Peru i Ekwadorze. 
Systematyka.
Podział systematyczny.
Do rodzaju należą następujące gatunki:

</doc>
<doc id="4561682" url="https://pl.wikipedia.org/wiki?curid=4561682" title="Iwan Gołunow">
Iwan Gołunow

Iwan Gołunow (, ur. 19 stycznia 1983 w Moskwie) – rosyjski dziennikarz śledczy związany z portalem meduza.io. Specjalizuje się w reportażach na temat korupcji i nielegalnych interesów.
Gołunow został zatrzymany 6 czerwca 2019 przez rosyjską policję pod zarzutem posiadania narkotyków. Został zwolniony z aresztu 11 czerwca. Jego aresztowanie wywołało falę protestów w Rosji. W ramach wyrazu solidarności z Gołunowem 10 czerwca trzy największe gazety w Rosji ukazały się z hasłem: „Jestem/Jesteśmy Iwanem Gołunowem” na okładce. 12 czerwca doszło do demonstracji solidarności z Gołunowem w Moskwie. Wzięło w niej udział 1500 osób, 400 osób w tym Aleksiej Nawalny, zostało aresztowanych. Protest w obronie dziennikarza miał miejsce również w Polsce, w Warszawie, pod ambasadą rosyjską.
Zdaniem redaktor naczelnej portalu Meduza Galiny Timchenko Gołunow został aresztowany z powodu pracy dziennikarskiej. Siedziba portalu Meduza.io znajduje się w Rydze, portal słynie z tekstów krytycznych wobec władz w Rosji.

</doc>
<doc id="4561694" url="https://pl.wikipedia.org/wiki?curid=4561694" title="Andrzej Szumański">
Andrzej Szumański

Andrzej Paweł Szumański (ur. 26 czerwca 1957 w Krakowie) – polski prawnik, adwokat, profesor nauk prawnych, specjalizujący się w prawie międzynarodowym, prawie handlowym, prawie gospodarczym prywatnym i papierów wartościowych. Wiceprzewodniczący rady nadzorczej PKN Orlen.
Życiorys.
W 1980 ukończył studia prawnicze na Uniwersytecie Jagiellońskim, na macierzystej uczelni otrzymał w 1987 stopień doktora, w 1995 stopień doktora habilitowanego na podstawie pracy "Renegocjacja umów". W 1998 otrzymał tytuł profesora nauk prawnych. Od 2005 kierował Zakładem Prawa Handlowego, od 2017 Katedrą Prawa Gospodarczego Prywatnego UJ.
Od 1999 był członkiem Zespołu do Spraw Spółek Handlowych przy Komisji Kodyfikacyjnej Prawa Cywilnego (pozostali członkowie: Stanisław Sołtysiński, Andrzej Szajkowski), w ramach którego w 1999 przedstawiono projekt Kodeksu spółek handlowych. Był także autorem projektu ustawy o umowach offsetowych. W latach 2006–2015 uczestniczył w pracach UNCITRAL, kolejno nad przygotowaniem UNCITRAL Arbitration Rules 2010, Zasad Transparencji w Arbitrażu Inwestycyjnym, nowej wersji UNCITRAL Notes on Organizing Arbitral Proceedings.
Od 1995 jest arbitrem w sądach polubownych, m.in. sędzią Sądu Arbitrażowego przy Krajowej Izbie Gospodarczej w Warszawie (od 1995), prezesem Sądu Giełdowego przy Giełdzie Papierów Wartościowych, wiceprzewodniczącym Sądu Polubownego przy Izbie Domów Maklerskich, sędzią Sądu Polubownego przy Krajowym Depozycie Papierów Wartościowych S.A., prezesem Sądu Arbitrażowego przy Polskiej Konfederacji Pracodawców Prywatnych „Lewiatan”. Od 1996 wykonuje zawód adwokata.
Opublikował m.in. "Renegocjacja umów w międzynarodowym obrocie gospodarczym" (1994), "Wkłady niepieniężne do spółek kapitałowych" (1997), "Ustawa o umowach offsetowych. Komentarz" (2000), "Prawo spółek" (pięć wydań w latach 1998–2019 – z Wojciechem Pyziołem i Ireneuszem Weissem), jest jednym z autorów tzw. "Dużego komentarza" do Kodeksu spółek handlowych (wyd. C.H. Beck), redaktorem tomu XVIII i XIX "Systemu prawa prywatnego" – "Prawo papierów wartościowych", a także tomów "Systemu prawa handlowego": tom 2a i 2B – "Prawo spółek handlowych", tom 8 - "Arbitraż handlowy", tom 10 – "Prawo karne gospodarcze"
W 2000 został odznaczony Krzyżem Kawalerskim Orderu Odrodzenia Polski.

</doc>
<doc id="4561709" url="https://pl.wikipedia.org/wiki?curid=4561709" title="Jürg Tschopp">
Jürg Tschopp

Jürg Tschopp (ur. 1951 w Bazylei, zm. 22 marca 2011 w Alpach Szwajcarskich) – szwajcarski biochemik, który zajmował się badaniami naukowymi nad apoptozą i immunologicznymi podstawami zapalenia.
Biografia.
Studiował chemię na Uniwersytecie w Bazylei (dyplom ukończenia w 1974), a następnie doktoryzował się w dziedzinie biofizyki w 1979. Jako doktorant był z Hansem J. Müllerem-Eberhardem na stażu podoktorskim w Scripps Research Institute w La Jolla. W 1982 r. został adiunktem, a w 1989 profesorem na wydziale biochemii Uniwersytetu w Lozannie. Od 2003 pełnił funkcję zastępcy dyrektora wydziału biochemii.
Na początku lat 80. XX wieku przyczynił się do wyjaśnienia mechanizmu końcowej fazy działania układu dopełniacza, wykazując, że białko C9 zabija bakterie przez uszkodzenie ich ściany (z innymi białkami tworzy por w ścianie
bakteryjnej). Wkrótce potem odkrył, że cytotoksyczne komórki T układu odpornościowego podobnie działają na komórki nowotworowe. Poprzez działanie wydzielanego przez nie białka (perforyny), tworzą kanały w błonie komórkowej komórki nowotworowej, które umożliwiają wejście proteazy granzymu do wnętrza komórki nowotworowej. W 2000 odkrył drugi sposób, w jaki komórki T
inicjują apoptozę (poprzez receptor Fas i kinazę RIP, niezależnie od mechanizmu kaskady kaspaz).
W 1996 roku wraz ze współpracownikami odkrył, że komórki nowotworowe (czerniaka) wykazują ekspresję ligandu Fas na ich powierzchni jako mechanizm obrony przed układem odpornościowym organizmu.
Brał także udział w odkryciu cytokiny BAFF, która stymuluje proliferację
limfocytów B. Doprowadziło to do opracowania nowego leku stosowanego w leczeniu chorób
autoimmunologicznych (belimumab).
Później poświęcił się badaniom nad molekularnymi mechanizmami zapalenia. Odkrył rolę i funkcję inflammasomu, powstającego w odpowiedzi na wytrącające się kryształy kwasu moczowego w
dnie moczanowej. Te odkrycia zapoczątkowały opracowanie 
nowych leków działających poprzez inhibicję interleukiny 1 beta. 
Aktywacja interleukiny 1 beta przez inflamasom NLRP3 odkryty przez Tschoppa odgrywa również rolę w patogenezie chorób autoimmunologicznych i cukrzycy typu 2.
Zmarł na zawał serca podczas wyprawy narciarskiej ze synem w Alpach Szwajcarskich. W młodości uprawiał dziesięciobój lekkoatletyczny, później również zachowywał aktywność fizyczną.

</doc>
<doc id="4561715" url="https://pl.wikipedia.org/wiki?curid=4561715" title="Nemonychinae">
Nemonychinae



</doc>
<doc id="4561716" url="https://pl.wikipedia.org/wiki?curid=4561716" title="Nemonychini">
Nemonychini



</doc>
<doc id="4561719" url="https://pl.wikipedia.org/wiki?curid=4561719" title="Krzysztof Gorczyca">
Krzysztof Gorczyca

Krzysztof Gorczyca (ur. 1 stycznia 1967) – polski łucznik specjalizujący się w łuku bloczkowym.
W 2013 roku wziął udział na mistrzostwach świata w Beleku. W zawodach indywidualnych zajął 57. miejsce, przegrywając w pierwszej rundzie z Francuzem Pierre’em-Julienem Deloche’em. W rywalizacji par mieszanych wraz z Katarzyną Szałańską zajął przedostatnią, 34. pozycję w eliminacjach i nie awansował do rundy eliminacyjnej.
Sześć lat później wystąpił na mistrzostwach świata w 's-Hertogenbosch. W rywalizacji indywidualnej zajął w kwalifikacjach 113. miejsce z wynikiem 679 punktów i odpadł z turnieju.

</doc>
<doc id="4561731" url="https://pl.wikipedia.org/wiki?curid=4561731" title="Basilios Fawzy Al-Dabe">
Basilios Fawzy Al-Dabe

Basilios Fawzy Al-Dabe (ur. 16 grudnia 1956 w Al-Minja) – egipski duchowny katolicki obrządku koptyjskiego, biskup Al-Minja od 2020.
Życiorys.
28 marca 1980 otrzymał święcenia kapłańskie i został inkardynowany do eparchii Al-Minja. Pracował przede wszystkim jako proboszcz kilku koptyjskich parafii w rodzinnym mieście oraz w Maghaga. Był też dyrektorem szkół należących do eparchii.
Episkopat.
Został wybrany biskupem Sauhadżu. 14 czerwca 2019 wybór ten został zatwierdzony przez papieża Franciszka. Sakry udzielił mu 3 sierpnia 2019 patriarcha aleksandryjski Kościoła koptyjskiego - Ibrahim Isaac Sidrak.
Patriarcha Kościoła Koptyjskiego w 2020 za zgodą Synodu przeniósł go na biskupstwo Al-Minja. 3 listopada 2020 wybór ten został zatwierdzony przez papieża Franciszka. 

</doc>
<doc id="4561732" url="https://pl.wikipedia.org/wiki?curid=4561732" title="Tomasz Szymkowicz Szkliński">
Tomasz Szymkowicz Szkliński

Tomasz Szymkowicz Szkliński (Szkleński) herbu Kościesza (zm. w 1628 roku) – rotmistrz sowity województwa kijowskiego w latach 1619 i 1620, starosta zygwulski w latach 1614-1623, podstarości białocerkiewski w latach 1618-1624.
Poseł kijowski na sejmie 1619 roku. W 1620 roku otrzymał królewszczyznę Tarborówka, wydzieloną ze starostwa białocerkiewskiego. Dowódca własnego oddziału w czasie kampanii kozackiej 1625 roku.
Deputat na Trybunał Główny Koronny z województwa wołyńskiego w 1623 roku.

</doc>
<doc id="4561733" url="https://pl.wikipedia.org/wiki?curid=4561733" title="Hani Bakhoum Kiroulos">
Hani Bakhoum Kiroulos

Hani Nassif Wasef Bakhoum Kiroulos (ur. 4 maja 1974 w Kairze) – egipski duchowny katolicki obrządku koptyjskiego. Biskup kurialny patriarchatu Aleksandrii od 2019.
Życiorys.
Prezbiterat.
29 grudnia 2004 otrzymał święcenia kapłańskie i został inkardynowany do patriarchalnej eparchii Aleksandrii. Po kilkumiesięcznym stażu wikariuszowskim w Rzymie został rektorem libańskiego seminarium "Redemptoris Mater". W 2010 objął funkcję sekretarza patriarchy, a w 2015 został wikariuszem administracyjnym patriarchatu.
Episkopat.
Został wybrany biskupem kurialnym koptyjskiego patriarchatu Aleksandrii. 14 czerwca 2019 wybór ten zatwierdził Franciszek, który nadał mu stolicę tytularną "Cabasa". Sakry udzielił mu 31 sierpnia 2019 patriarcha aleksandryjski Kościoła koptyjskiego - Ibrahim Isaac Sidrak.

</doc>
<doc id="4561735" url="https://pl.wikipedia.org/wiki?curid=4561735" title="Pseudalsophis">
Pseudalsophis

Pseudalsophis – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Ekwadorze (Galapagos), Peru i Chile. 
Systematyka.
Etymologia.
"Pseudalsophis": "pseudos" „fałszywy”; rodzaj "Alsophis" .
Podział systematyczny.
Do rodzaju należą następujące gatunki:

</doc>
<doc id="4561736" url="https://pl.wikipedia.org/wiki?curid=4561736" title="Christiane Marlet">
Christiane Marlet

Christiane Marlet (ur. 27 września 1954 w La Roche-sur-Yon) – francuska lekkoatletka, sprinterka.
Zdobyła srebrny medal w sztafecie 4 × 1 okrążenie na halowych mistrzostwach Europy w 1972 w Grenoble (sztafeta francuska biegła w składzie: Michèle Beugnet, Marlet, Claudine Meire i Nicole Pani).
Rekordy życiowe Marlet:

</doc>
<doc id="4561742" url="https://pl.wikipedia.org/wiki?curid=4561742" title="Cimberindinae">
Cimberindinae

Cimberindinae – podrodzina chrząszczy z nadrodziny ryjkowców i rodziny ryjoszowatych (Nemonychidae).
Chrząszcze te mają żuwaczki bez podłużnych żłobień na wierzchu. Ich pokrywy pozbawione są rzędów. Panewki bioder środkowej pary odnóży są zamknięte. Stopy mają drugi człon rozszerzony u szczytu i obejmujący nasadę członu trzeciego, trzeci człon z kolei wcięty aż po szczytową krawędź członu drugiego, a pazurki pozbawione ząbków. U samic piąty z widocznych sternitów odwłoka (V wentryt) jest pozbawiony porośniętych szczecinkami dołeczków.
Larwy tych chrząszczy mają w odnóża zredukowane do dwuczłonowych, oszczecinionych papillów. Ich narządy gębowe charakteryzują się obecnością zesklerotyzowanego dźwigacza (palpifera) głaszczka szczękowego, pozbawionym szczecinek płatkiem stawowym szczęk oraz obecnością tylko jednej, proksymalnej pary szczecin pośrodkowych nadgębia.
Większość przedstawicieli podrodziny zasiedla Amerykę Północną. W Palearktyce występują 3 gatunki: "Cimberis attelaboides", "Doydirhynchus austriacus" i "Doydirhynchus bicolor", z których 2 pierwsze znane są z Polski – oba związane z męskimi kwiatostanami sosny zwyczajnej.
Takson ten obejmuje 17 opisanych gatunków, zgrupowanych w 5 rodzajach i 2 plemionach:

</doc>
<doc id="4561748" url="https://pl.wikipedia.org/wiki?curid=4561748" title="Joël Dicker">
Joël Dicker

Joël Dicker (ur. 16 czerwca 1985 w Genewie) – szwajcarski pisarz, jeden z najpopularniejszych autorów młodego pokolenia. Jego książki sprzedały się w milionowych nakładach i zostały przetłumaczone na ponad 40 języków. Został uznany za najbardziej poczytnego autora francuskojęzycznego we Francji w 2018 roku.
Życiorys.
Joël Dicker w wieku dziesięciu lat założył magazyn przyrodniczy "„La Gazette des animaux”", który poprowadził przez siedem lat, dzięki czemu otrzymał nagrodę Prix Cunéo pour la protection de la nature, za zaangażowanie w ochronę środowiska i uznany przez dziennik „Tribune de Genève” za najmłodszego szwajcarskiego redaktora naczelnego. Wykształcenie średnie zdobył w Genewie w Collège Madame de Staël. W wieku 19 lat zapisał się do Cours Florent, szkoły teatralnej założonej w 1967 roku przez François Florenta w Paryżu. Po roku wrócił do Szwajcarii i rozpoczął studia prawnicze na Uniwersytecie Genewskim. Tytuł magistra prawa otrzymał w 2010 roku. Po studiach pracował jako asystent parlamentarny w Zgromadzeniu Federalnym.
Twórczość.
W 2005 roku, w wieku 20 lat, wydał swoje pierwsze teksty "Le Tigre". Otrzymał za nie nagrodę "Prix Interrégional Jeunes Auteurs (PIJA)", przyznawaną młodym autorom w wieku 15-20 lat. W 2010 roku ukończył pisanie pierwszej powieści "Ostatnie dni naszych ojców" o relacjach Special Operations Executive, tajnej brytyjskiej agencji rządowej z francuskim Ruchem Oporu. W grudniu tego samego roku otrzymał "Prix des Ecrivains Genevois (Prix SGE)", nagrodę przyznawaną co cztery lata za rękopis. Powieść opowiada o relacjach Special Operations Executive, tajnej brytyjskiej agencji rządowej z francuskim Ruchem Oporu.
W 2012 roku wydał drugą powieść "Prawda o sprawie Harry’ego Queberta". Otrzymał za nią "Grand prix du roman de l'Académie française" i "Prix Goncourt des lycéens". W 2012 roku otrzymał także nagrodę "Prix de la Vocation" przyznawaną przez Fondation Marcel-Bleustein-Blanchet. Do 2018 roku powieść sprzedała się w 5 milionach egzemplarzy na całym świecie i została przetłumaczona na 40 języków. W 2017 roku, na podstawie powieści, rozpoczęto realizację serialu "Prawda o sprawie Harry’ego Queberta". Reżyserii serialu podjął się Jean-Jacques Annaud. W rolę Harry’ego Queberta wcielił się Patrick Dempsey. W 2015 roku wydał trzecią powieść "Księga rodu z Baltimore", a w 2018 roku czwartą "La Disparition de Stephanie Mailer".
Na początku 2019 roku opublikowano listę najczęściej czytanych francuskojęzycznych autorów we Francji w 2018 roku. Szwajcarski pisarz Joël Dicker znalazł się na pierwszym miejscu. Ranking, oparty na sprzedaży książek w 2018 roku, został opublikowany przez "„L'Express”", RTL i Tite Live.
Życie prywatne.
Jest żonaty. Jego żona Constance jest psycholożką i pochodzi z Kanady.

</doc>
<doc id="4561762" url="https://pl.wikipedia.org/wiki?curid=4561762" title="Milana Živadinović">
Milana Živadinović

Milana Živadinović (serb. Милана Живадиновић; ur. 17 lutego 1991 w Belgradzie) – serbska koszykarka występująca na pozycji rozgrywającej.
13 czerwca 2019 dołączyła do ENEI AZS Poznań.

</doc>
<doc id="4561764" url="https://pl.wikipedia.org/wiki?curid=4561764" title="Michèle Beugnet">
Michèle Beugnet

Michèle Beugnet (ur. 15 kwietnia 1950) – francuska lekkoatletka, sprinterka.
Odpadła w półfinale biegu na 60 metrów na halowych mistrzostwach Europy w 1971 w Sofii. Zajęła 7. miejsce w sztafecie 4 × 100 metrów (w składzie: Gabrielle Meyer, Beugnet, Nicole Pani i Odette Ducas) na mistrzostwach Europy w 1971 w Helsinkach.
Zdobyła srebrny medal w sztafecie 4 × 100 metrów (w składzie: Pani, Ducas, Beugnet oraz Colette Besson) oraz brązowy medal w biegu na 100 metrów na igrzyskach śródziemnomorskich w 1971 w Izmirze.
Zdobyła srebrny medal w sztafecie 4 × 1 okrążenie na halowych mistrzostwach Europy w 1972 w Grenoble (sztafeta francuska biegła w składzie: Beugnet, Christiane Marlet, Claudine Meire i Pani), a w biegu na 50 metrów odpadła w półfinale. Na kolejnych halowych mistrzostwach Europy w 1973 w Rotterdamie odpadła w eliminacjach biegu na 60 metrów.
Była brązową medalistką mistrzostw Francji w biegu na 100 metrów w 1970, a w hali wicemistrzynią w biegu na 50 metrów w 1972 oraz brązową medalistką w biegu na 60 metrów w 1973.
Rekordy życiowe Beugnet:

</doc>
<doc id="4561766" url="https://pl.wikipedia.org/wiki?curid=4561766" title="Pseudoboa">
Pseudoboa

Pseudoboa – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Panamie, Kolumbii, Wenezueli, na Trynidad i Tobago, Grenadzie, w Gujanie, Brazylii, Ekwadorze, Peru, Boliwii, Paragwaju i Arentynie. 
Systematyka.
Podział systematyczny.
Do rodzaju należą następujące gatunki:

</doc>
<doc id="4561769" url="https://pl.wikipedia.org/wiki?curid=4561769" title="Cimberindini">
Cimberindini

Cimberindini – plemię chrząszczy z rodziny ryjoszowatych i podrodziny Cimberindinae.
Chrząszcze te odróżniają się od przedstawicieli plemienia Doydirhynchini poziomym ustawieniem żuwaczek, osadzeniem czułków w środkowej lub przedwierzchołkowej części ryjka oraz wąskimi epipleurami pokryw.
Takson ten obejmuje 12 opisanych gatunków, zgrupowanych w 3 rodzajach:
Większość przedstawicieli zasiedla Amerykę Północną. W Palearktyce, w tym w Polsce, występuje tylko "Cimberis attelaboides".

</doc>
<doc id="4561771" url="https://pl.wikipedia.org/wiki?curid=4561771" title="Miguel Rodrigues">
Miguel Rodrigues



</doc>
<doc id="4561774" url="https://pl.wikipedia.org/wiki?curid=4561774" title="Doydirhynchini">
Doydirhynchini

Doydirhynchini – plemię chrząszczy z rodziny ryjoszowatych i podrodziny Cimberindinae.
Chrząszcze te odróżniają się od przedstawicieli plemienia Cimberidini skierowaniem żuwaczek skośnie ku dołowi, osadzeniem czułków w środkowej lub nasadowej części ryjka oraz szerokimi epipleurami pokryw.
Takson ten obejmuje 5 opisanych gatunków, zgrupowanych w 2 rodzajach:
Przedstawiciele rodzaju "Lecontellus" zamieszkują Amerykę Północną, a rodzaju "Doydirhynchus" Palearktykę, przy czym w Polsce występuje tylko "Doydirhynchus austriacus".

</doc>
<doc id="4561776" url="https://pl.wikipedia.org/wiki?curid=4561776" title="Leszek Sawicki (fotograf)">
Leszek Sawicki (fotograf)

Leszek Krzysztof Sawicki (ur. 1938, zm. 28 stycznia 2000 w Warszawie) – polski artysta fotograf. Członek rzeczywisty Związku Polskich Artystów Fotografików. Członek założyciel, członek rzeczywisty i pierwszy prezes Zarządu Związku Polskich Fotografów Przyrody.
Życiorys.
Leszek Krzysztof Sawicki związany z warszawskim środowiskiem fotograficznym – mieszkał w Zielonce. Miejsce szczególne w jego twórczości zajmowała fotografia przyrody (polskiej i m.in. skandynawskiej). Był autorem wielu zdjęć do licznych polskich i zagranicznych publikacji prasowych o tematyce przyrodniczej. Publikował wiele zdjęć w polskiej i zagranicznej specjalistycznej prasie fotograficznej. Był autorem kilku albumów fotograficznych o tematyce przyrodniczej – m.in. albumu "Przyroda polska", wydanego przez wydawnictwo Arkady, w 1995 roku.
Leszek Krzysztof Sawicki był autorem i współautorem wielu wystaw fotograficznych; indywidualnych oraz zbiorowych w Polsce i za granicą. Jego fotografie zaprezentowano m.in. na Wielkiej wystawie przyrodniczo-łowieckiej w Budapeszcie, w 1971 roku. Wielokrotnie uczestniczył w pracach jury, w licznych regionalnych, ogólnopolskich i międzynarodowych konkursach fotografii przyrodniczej. W 1975 roku został przyjęty w poczet członków rzeczywistych Związku Polskich Artystów Fotografików.
W 1995 roku był pomysłodawcą, inicjatorem i współzałożycielem ówczesnego Związku Polskich Fotografików Przyrodniczych (przemianowanego w 2004 roku na Związek Polskich Fotografów Przyrody), w którym objął funkcję pierwszego prezesa Zarządu ZPFP.
W 1999 roku otrzymał propozycję sporządzenia dokumentacji fotograficznej ze strefy największego zagrożenia promieniotwórczego reaktora atomowego w Czarnobylu. Zagrożone miejsce fotografował przez jedną godzinę ze śmigłowca – po powrocie do Warszawy zdiagnozowano u niego białaczkę. Zmarł 28 stycznia 2000 roku.

</doc>
<doc id="4561779" url="https://pl.wikipedia.org/wiki?curid=4561779" title="Babiniec Literacki">
Babiniec Literacki

Babiniec Literacki – inicjatywa, której celem jest propagowanie współczesnej oraz klasycznej poezji kobiet, edukacja społeczna w zakresie literatury (z nastawieniem na poezję) oraz promocja poetek polskich i zagranicznych. Działalność Babińca opiera się w dużej mierze na stronie na Facebooku, poświęconej poezji kobiet. Strona ta powstała 1 sierpnia 2016 roku z inicjatywy Joanny Fligiel w celu przeciwstawienia się stereotypowemu rozumieniu pojęcia "poezji kobiecej". Babiniec prowadzi również blog, na którym publikowane są dodatkowe treści.
Redakcja Babińca codziennie publikuje jeden wiersz, polski lub zagraniczny, autorstwa poetek zarówno z dużym dorobkiem twórczym, jak i niepublikujących wcześniej w książkach, a nawet w prasie. Projekt jest w pełni inicjatywą społeczną i dotychczas nie był finansowany z żadnych źródeł.
Redaktorki obecnie związane z Babińcem to: Joanna Fligiel, Katarzyna Zwolska-Płusa.
Wkład w początkowy rozwój Babińca wniosły również: Wioletta Grzegorzewska, Oliwia Betcher, Agnieszka Wiktorowska-Chmielewska, Anna Błasiak, Barbara Rajchert-Anaszewska, Anna Musiał.
Autorką projektu logo jest Małgorzata Południak, wykonała Marta Warzecha.
Ogólnopolski Konkurs Poetycki Babińca Literackiego.
Dotychczas odbyły się trzy edycje Ogólnopolskiego Konkursu Poetyckiego Babińca Literackiego (2017, 2018 i 2019). 
Konkursy są skierowane do wszystkich, bez względu na płeć, wiek oraz dorobek literacki. Nagrody w Konkursie stanowią zawsze książki poetyckie, które redakcja otrzymuje na zasadzie patronatu od uznanych wydawnictw literatury i poezji polskiej, takich jak Fundacja Duży Format, Dom Literatury w Łodzi, Wojewódzka Biblioteka Publiczna i Centrum Animacji Kultury w Poznaniu, K.I.T. Stowarzyszenie Żywych Poetów oraz od prywatnych darczyńców.
Zwyciężczyniami konkursów zostały: Anna Zygmunt (edycja 2017), Elżbieta Lipińska (edycja 2018) oraz Anna Dwojnych (edycja 2019).
111. Antologia Babińca Literackiego 2016–2019.
W 2020 roku nakładem wydawnictwa Fundacja Duży Format ukazał się pierwszy zbiór poetycki pt. "111. Antologia Babińca Literackiego 2016–2019", pod redakcją Anny Musiał. Premiera miała miejsce 8 marca 2020 roku w Poznaniu podczas Poznańskich Targów Książki. 
W zbiorze zaprezentowano 111 wierszy polskich poetek, które w latach 2016–2019 publikowały swoją twórczość na łamach portalu. Wyboru dokonała aktywna redakcja Babińca Literackiego, a wśród artystek znalazły się m.in. Justyna Bargielska, Krystyna Dąbrowska, Magdalena Gałkowska, Wioletta Grzegorzewska, Brygida Helbig, Aneta Kamińska, Kora, Joanna Lech, Krystyna Lenkowska, Anna Saraniecka, Mirka Szychowiak, Grażyna Wojcieszko oraz Elżbieta Zechenter-Spławińska. 
""Mamy szczerą nadzieję, że na przestrzeni lat książka ta stanie się pięknym, literackim symbolem współczesnej kobiety i ukierunkuje młode poetki na nie tylko wysoką wrażliwość, ale i odważne, zdecydowanie mówienie nie jakimkolwiek przejawom dyskryminacji ze względu na płeć"." [fragment posłowia Anny Musiał]

</doc>
<doc id="4561784" url="https://pl.wikipedia.org/wiki?curid=4561784" title="Andrzej Niesporek">
Andrzej Niesporek

Andrzej Niesporek (ur. 1957) – polski socjolog, doktor habilitowany, znawca zagadnień pracy socjalnej, profesor Uniwersytetu Śląskiego.
Jest pracownikiem Wydziału Nauk Społecznych Instytutu Socjologii Uniwersytetu Śląskiego. Interesuje się przede wszystkim pracą socjalną, organizowaniem społeczności lokalnych, a także ogólną teorią socjologiczną. Pełni też funkcję kierownika praktyk naukowych w Kolegium Pracowników Służb Społecznych w Czeladzi. Jest autorem lub współautorem dwunastu książek i siedemdziesięciu artykułów naukowych.

</doc>
<doc id="4561787" url="https://pl.wikipedia.org/wiki?curid=4561787" title="Bułgarska Liga Koszykówki Kobiet">
Bułgarska Liga Koszykówki Kobiet

Bułgarska Liga Koszykówki Kobiet (buł. Национална баскетболна лига) – bułgarska liga koszykówki kobiet najwyższej klasy rozgrywkowej, powstała w 1942. 

</doc>
<doc id="4561789" url="https://pl.wikipedia.org/wiki?curid=4561789" title="Pałac Jusupowów nad Mojką">
Pałac Jusupowów nad Mojką

Pałac Jusupowów nad Mojką (ros. Дворец Юсуповых на Мойке) – rezydencja w Petersburgu, jedna z siedzib rodziny Jusupowów w dawnej stolicy Rosji, wzniesiona w latach 1830–1838 drogą przebudowy starszego pałacu Szuwałowów.
Historia.
W XVIII w. nad Mojką, w miejscu zajmowanym obecnie przez pałac, znajdowała się rezydencja Praskowji Iwanowny, bratanicy Piotra I. W 1726 r. przekazała ona majątek Siemionowskiemu pułkowi lejb-gwardii. Kolejnym właścicielem nieruchomości był hrabia Piotr Szuwałow, który przebudował obiekt w stylu barokowym. Syn Piotra Szuwałowa, Andriej, w latach 70. XVIII w. zbudował dla siebie nowy dom, zaprojektowany przez Jeana-Baptiste’a Vallina de la Mothe. Była to rezydencja na planie rozciągniętej cyrylicznej litery „П” (odpowiada łacińskiemu P), trójkondygnacyjna w części centralnej i dwukondygnacyjna w ryzalitach bocznych. Na teren pałacu prowadziły dwa paradne wjazdy, od strony Mojki oraz od równoległej ulicy. Całość otoczono siedmiometrową klasycystyczną kolumnadą. Jeszcze pod koniec XVIII w. właścicielką pałacu została siostrzenica faworyta Katarzyny II Grigorija Potiomkina – Aleksandra Branicka. W 1830 r. nieruchomość zakupił Nikołaj Jusupow.
W latach 1830–1838 na zamówienie Jusupowa, według projektu Andrieja Michajłowa przeprowadzono gruntowną przebudowę rezydencji. Wzniesiono dodatkowe skrzydło od strony wschodniej; znalazła się w nim wielka sala bankietowa z 24 kolumnami. Ryzality boczne nadbudowano o jedno piętro. We wnętrzach pałacu urządzono nowe sale balowe i gościnne. Wokół obiektu urządzono oranżerię, pawilon ogrodowy oraz park.
Na początku lat 90. XIX w. według projektu Aleksandra Stiepanowa do pałacu doprowadzono kanalizację, elektryczność oraz wodę bieżącą. Kolejne przekształcenia wnętrz pałacu miały miejsce w 1914 r., urządzono wtedy m.in. nowe sale gościnne i jadalne. Po wybuchu I wojny światowej książę Feliks Jusupow urządził w jednym z pałacowych skrzydeł szpital wojskowy.
W nocy z 29 na 30 grudnia (16/17 według starego stylu) 1916 r. w pałacu został zamordowany Grigorij Rasputin. Zabójstwa dokonali Feliks Jusupow, wielki książę Dymitr Pawłowicz oraz deputowany do Dumy Władimir Puriszkiewicz.
Pałac został znacjonalizowany po rewolucji październikowej. W latach 1919–1925 mieściło się w nim muzeum. Następnie rozmieszczono w nim Dom Pracowników Oświaty (Dom Nauczyciela), w którym odbywały się kursy doszkalające dla nauczycieli. Wnętrza pałacu zachowano w niezmienionej postaci. W latach II wojny światowej i blokady Leningradu w obiekcie działał szpital. Budynek silnie ucierpiał wskutek ostrzałów artyleryjskich i bombardowań. Do jego remontu przystąpiono natychmiast po zakończeniu działań wojennych. W 1958 r. pałac Jusupowów zniszczył pożar, po którym kolejna renowacja obiektu trwała od 1959 do 1978 r. W 1987 r. w rezydencji umieszczono Kameralny Teatr Muzyczny. Część sal pałacowych jest również dostępna dla zwiedzających.

</doc>
<doc id="4561790" url="https://pl.wikipedia.org/wiki?curid=4561790" title="Pseudoeryx">
Pseudoeryx

Pseudoeryx – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Ekwadorze, Kolumbii, Wenezueli, Gujanie, Brazylii, Peru, Boliwii, Paragwaju i Argentynie. 
Systematyka.
Podział systematyczny.
Do rodzaju należą następujące gatunki:

</doc>
<doc id="4561800" url="https://pl.wikipedia.org/wiki?curid=4561800" title="Psomophis">
Psomophis

Psomophis – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Brazylii, Boliwii, Paragwaju, Argentynie i Urugwaju. 
Systematyka.
Etymologia.
"Psomophis": "psōmos" „kęs, kawałek”; οφις "ophis", οφεως "opheōs" „wąż”.
Podział systematyczny.
Do rodzaju należą następujące gatunki:

</doc>
<doc id="4561801" url="https://pl.wikipedia.org/wiki?curid=4561801" title="Joanna Kurczewska (chemik)">
Joanna Kurczewska (chemik)

Joanna Kurczewska – polska chemiczka, dr hab. nauk chemicznych, adiunkt Zakładu Chemii Supramolekularnej Wydziału Chemii Uniwersytetu im. Adama Mickiewicza w Poznaniu.
Życiorys.
W 2003 uzyskała tytuł magistra, natomiast 29 czerwca 2007 obroniła pracę doktorską "Dwufunkcyjne receptory jonowe – synteza, właściwości, zastosowanie", otrzymując doktorat, a 14 września 2017 habilitowała się na podstawie oceny dorobku naukowego, oraz pracy "Otrzymywanie i badanie właściwości hybrydowych nieorganiczno-organicznych układów o sprecyzowanym zastosowaniu".
Została zatrudniona na stanowisku adiunkta w Zakładzie Chemii Supramolekularnej na Wydziale Chemii Uniwersytetu im. Adama Mickiewicza w Poznaniu.

</doc>
<doc id="4561805" url="https://pl.wikipedia.org/wiki?curid=4561805" title="William Julius Wilson">
William Julius Wilson

William Julius Wilson (ur. 20 grudnia 1935) – amerykański socjolog.
Jego prace koncentrują się na socjologii czarnych gett i enklaw biedy oraz przemianach zachodzących w tych obszarach od lat 70. XX wieku.
Był profesorem socjologii na Uniwersytecie w Chicago w latach 1972–1996. Obecnie pracuje na Uniwersytecie Harvarda. Zdobywał nagrody za wyniki swoich badań, w tym nagrodę MacArthura w 1987 oraz Narodowy Medal Nauki w 1998. Ma doktorat honoris causa 46 uniwersytetów. Jest byłym prezesem Amerykańskiego Towarzystwa Socjologicznego.

</doc>
<doc id="4561814" url="https://pl.wikipedia.org/wiki?curid=4561814" title="Adam Kałaska">
Adam Kałaska

Adam Kałaska (ur. 19 października 1975 w Rykach) – polski samorządowiec, polityk i przedsiębiorca, w 2019 poseł na Sejm VIII kadencji.
Życiorys.
W 2002 został absolwentem studiów z wychowania technicznego (specjalność elektronika z informatyką) na Politechnice Lubelskiej. Prowadził jednoosobową firmę z branży hydraulicznej i niepubliczne przedszkole integracyjne.
Zaangażował się w działalność polityczną w ramach Prawa i Sprawiedliwości. W 2010 i 2014 bez powodzenia kandydował do rady powiatu ryckiego, w 2018 po raz pierwszy uzyskał mandat. Następnie do 2019 sprawował funkcję jej wiceprzewodniczącego.
W 2015 bez powodzenia kandydował do Sejmu w okręgu lubelskim, otrzymując 3388 głosów i zajmując piętnaste miejsce wśród kandydatów PiS (partii przypadło w tym okręgu 10 miejsc w Sejmie). W 2019 uzyskał możliwość objęcia mandatu posła w miejsce wybranej do Europarlamentu Elżbiety Kruk, na co wyraził zgodę. Stało się to po odmowie przyjęcia mandatu poselskiego kolejno przez prezesa PFR Nieruchomości Grzegorza Muszyńskiego, radnego wojewódzkiego Marka Wojciechowskiego i wiceprzewodniczącego sejmiku lubelskiego Zdzisława Podkańskiego. Złożył ślubowanie 13 czerwca 2019. W wyborach w tym samym roku nie uzyskał poselskiej reelekcji.

</doc>
<doc id="4561819" url="https://pl.wikipedia.org/wiki?curid=4561819" title="Biblioteka Narodowa Rumunii">
Biblioteka Narodowa Rumunii

Biblioteka Narodowa Rumunii – biblioteka narodowa Rumunii w Bukareszcie.
Historia.
Za początki Rumuńskiej Biblioteki Narodowej uznaje się powstanie w 1838 roku Biblioteki Kolegium św. Sawy w Bukareszcie. W 1859 roku uzyskała ona status biblioteki narodowej, chociaż nazwę zmieniano z Biblioteki Narodowej na Bibliotekę Centralną. W latach 1864-1901 funkcjonuje jako Centralna Biblioteka publiczna. Po tym okresie zbiory zostały przekazane do Biblioteki Akademii Rumuńskiej, która ma status biblioteki narodowej. W 1955 roku została utworzona Centralna Biblioteka Ludowej Republiki Rumunii, która pełniła rolę głównej biblioteki publicznej kraju. Po upadku komunizmu na początku stycznia 1990 roku Centralna Biblioteka Państwowa stała się Biblioteką Narodową Rumunii.
Egzemplarz obowiązkowy.
Ustawa o egzemplarzu obowiązkowym z 1995 roku nakłada na wszystkich wydawców w Rumunii obowiązek przesyłania 7 egzemplarzy każdego wydawnictwa do Biblioteki Narodowej. Ta ma prawo do zachowania dwóch w swojej kolekcji, a pozostałe pięć przesyła do innych bibliotek w kraju. Na podstawie otrzymanych egzemplarzy Biblioteka narodowa sporządza bibliografię wydawnictw krajowych. Brak jednak systemu nadzoru powoduje niedopełnianie obowiązku przesyłania egzemplarzy obowiązkowych przez rumuńskich wydawców.
Budynek.
Siedzibą biblioteki w latach 1956–2012 była neoklasycystyczna siedziba Giełdy Papierów Wartościowych zbudowana w 1912 roku. Po procesie sądowym budynek w 2008 roku odzyskała Izba Handlowa w Bukareszcie.
Budowę obecnej siedziby Biblioteki rozpoczęto w 1986 roku z reżimu Nicolae Ceauşescu. Latem 1989 roku nastąpiło otwarcie nieukończonego gmachu, Ceauşescu przeciął wstęgę, a na frontonie umieszczono datę 1989. Po upadku reżimu częściowo ukończony budynek stał nieużywany. Władze Rumunii w 2009 roku podjęły decyzję o dokończeniu budowy. Zmieniono zewnętrzny wygląd budynku, a przetarg na ukończenie prac wygrała firma Aedificia Carpaţi. Rząd uzyskał na ten cel 20-letnią pożyczkę w wysokości 12 894 627 euro z Banku Rozwoju Rady Europy. W grudniu 2011 roku nowa siedziba biblioteki została oficjalnie otwarta. Gmach ma kilka pięter, ruchome schody i szklane windy.

</doc>
<doc id="4561823" url="https://pl.wikipedia.org/wiki?curid=4561823" title="Optymalizacja reakcji PCR">
Optymalizacja reakcji PCR

Optymalizacja reakcji PCR – reakcja łańcuchowa polimerazy (PCR) jest jednym z najczęściej wykorzystywanych narzędzi w biologii molekularnej, która umożliwia amplifikację materiału genetycznego. PCR jest niezwykle czułą metodą, przy której należy uważać aby materiał nie został zanieczyszczony. W celu osiągnięcia dokładniejszych wyników, poprawy wydajności i uniknięcia błędów laboratoryjnych wykonuje się optymalizację. Optymalizacja polega na dobraniu najbardziej optymalnych warunków dostosowanych do potrzeb doświadczenia.
Startery muszą być odpowiednio zaprojektowane w taki sposób, aby nie tworzyły dimerów i struktur drugorzędowych. Projektując startery należy pamiętać, że optymalne startery zawierają 40–60% zasad G+C. Odpowiednie stężenie wybiera się, przeprowadzając wiele reakcji i porównując wyniki, najczęściej jednak stosuje się 50 pikomoli na 50 mikrolitrów reakcji.
Ustalenie stężenia jonów magnezowych, wchodzących w skład kompleksu wraz z dNTPami, starterami i matrycowym DNA jest bardzo ważne, ponieważ magnez jest kofaktorem polimerazy Taq, a określenie optymalnego stężenia jest kluczowe dla powodzenia rekcji. Zbyt wysokie stężenie jonów skutkuje wytworzeniem produktów niespecyficznych i może prowadzić do wzmożonych pomyłek polimerazy. Zbyt niskie stężenie powoduje obniżenie wydajności reakcji. Optymalne stężenie wyznacza się doświadczalnie przeprowadzając szereg prób o różnych stężeniach.
Deoksynukleotydy muszą być zastosowane w odpowiedniej proporcji, ponieważ jej zaburzenie może spowodować błędy podczas wbudowywania ich do nowo utworzonej nici. DNTPy mają właściwość wiązania jonów magnezu i obniżanie ich stężenia w roztworze. Zbyt wysokie stężenie może doprowadzić do zahamowania reakcji.

</doc>
<doc id="4561841" url="https://pl.wikipedia.org/wiki?curid=4561841" title="Oranżada (zespół muzyczny)">
Oranżada (zespół muzyczny)

Oranżada - polski zespół rockowy założony w połowie lat 90. XX wieku w Otwocku.
Historia.
Początkowo, w roku 1994, zespół nazywał się The Trip. W roku 1995 zmienił nazwę na Horror Vacui i używał jej do roku 1996. W latach 1996-2000 grupa używała nazwy Pawilony. Grali wówczas muzykę z pogranicza punku, muzyki hippisowskiej i noise. W roku 2000 po wewnętrznych sporach w grupie grupa przestała istnieć.
Muzycy zeszli się ponownie w roku 2002 i utworzyli dzisiejszą "Oranżadę". Demo wysłane do audycji MiniMax (audycja) emitowanej w Programie III Polskiego Radia zaowocowało pojawieniem się utworu "Ulice" na płycie Minimax pl w 2003 roku. W roku 2004 Ars Mundi wydał ich pierwszy album "Oranżada". Po wydaniu płyty Oranżada zaczęła grać koncerty za granicą w Niemczech. W roku 2006 muzycy wydali drugą płytę o nazwie "Drzewa w sadzie zdzikły". Teledysk do jednego z utworów został nominowany do nagrody YAH Film.
W lutym 2010 roku na świat wyszła wydana przez OBUH Records trzecia płyta grupy o nazwie Samsara. Wraz z wydaniem trzeciego albumu zwracając się w kierunku znacznie bardziej przystępnych, melodyjnych, lecz nadal oryginalnych i autorskich kompozycji, spowitych miękkim brzmieniem. 
Ich twórczość, początkowo klasyfikowana była jako krautrock, z czasem nabrała cech rocka awangardowego. Perkusista zespołu określił styl Oranżady jako "zbyt awangardowy na pop i zbyt popowy na awangardę".
Festiwale.
Zespół kilka razy występował w festiwalach muzycznych, teatralnych i filmowych m.in. na festiwalu minimax.pl, w roku 2006 na Klangbad Festival w Scheer w Badeni-Wirtembergii, w roku 2007 byli gościem Międzynarodowego Festiwalu Sztuki w Bremie. Występowali również na Open’er Festival w Gdyni, Ars Poetica oraz dawał koncerty w kraju i zagranicą. Zespół współpracował też przy produkcji programu "Taper" w TVP Kultura podkładając muzykę początkowo do niemego filmu "Charlie na kuracji" z Charlie Chaplinem, a w przyszłości również do filmów "Brzdąc", dokumentalnego "Hipnoza", japońskiego "Szalony Paź" i w roku 2009 do filmu "Rodziny Rozdzielone". W 2019 roku zespół podkładał muzykę w audycji w której Bogusław Linda czyta książkę Andrzeja Stasiuka „Wschód” (w Programie III Polskiego Radia).
Do utworów Oranżady "Statek tonie" i "Księżyc" dwa teledyski nakręciło studio filmowe Framka.

</doc>
<doc id="4561844" url="https://pl.wikipedia.org/wiki?curid=4561844" title="Javorina (1328 m)">
Javorina (1328 m)

Javorina (1328 m) – szczyt w grupie górskiej Wielkiej Fatry w Karpatach Zachodnich na Słowacji. Położony jest w długim i krętym grzbiecie, którego niepozorny zwornik znajduje się w grzbiecie łączącym szczyty Ploská i Borišov, bliżej tego ostatniego. Grzbiet ten biegnie w kierunku północnym, tworząc lewe zbocza długiej Lubochniańskiej doliny ("Ľubochnianska dolina"). Kolejno, poczynając od Borišova znajdują się w nim szczyty: Šoproň, Javorina, Štefanová i Maľý Lysec, na którym grzbiet rozgałęzia się.
Javorina to mało wybitny szczyt. Jego wierzchołek i południowo-wschodnie stoki opadają do górnego odgałęzienia Lubochniańskiej doliny o nazwie Močidlo. Stoki te są w dużym stopniu trawiaste. Są to hale pasterskie do dzisiaj wypasane. Pasterski szałas znajduje się w źródliskowej części dolinki "Močidlo". Porośnięte lasem stoki północno-wschodnie opadają do głównego ciągu Lubochniańskiej Doliny. W zachodnim kierunku do Belianskiej doliny ("Belianska dolina") opada z Javoriny krótki, porośnięty lasem grzbiet z wierzchołkiem Suchá (1112 m). Oddziela on dolinę Belianskiego potoku ("Beliansky potok") od doliny jego dopływu. Grzbietem tym biegnie granica rezerwatu przyrody Borišov (należą do niego południowe stoki grzbietu).
U zachodnich podnóży Javoriny, Na potoku po północnej stronie grzbietu Suchej) znajduje się Vodospad w Došnej. Javorina znajduje się w obrębie Parku Narodowego Wielka Fatra. Prowadzi przez nią szlak turystyczny – Magistrala Wielkofatrzańska ("Veľkofatranská Magistrála").

</doc>
<doc id="4561853" url="https://pl.wikipedia.org/wiki?curid=4561853" title="Hans-Jürgen Bäumler">
Hans-Jürgen Bäumler

Hans-Jürgen Bäumler (ur. 28 stycznia 1942 w Dachau) – niemiecki łyżwiarz figurowy reprezentujący RFN, startujący w konkurencji solistów, a następnie w parach sportowych z Mariką Kilius. Dwukrotny wicemistrz olimpijski ze Squaw Valley (1960) i Innsbrucka (1964), dwukrotny mistrz (1963, 1964) i wicemistrz świata (1959), 6-krotny mistrz Europy (1959–1964), 7-krotny mistrz RFN.
Po zakończeniu kariery łyżwiarskiej został piosenkarzem, aktorem i prezenterem telewizyjnym. W 1974 roku ożenił się. Ma dwóch synów.
Osiągnięcia.
Pary sportowe.
Z Mariką Kilius

</doc>
<doc id="4561867" url="https://pl.wikipedia.org/wiki?curid=4561867" title="Aleh Gruszecki">
Aleh Gruszecki



</doc>
<doc id="4561876" url="https://pl.wikipedia.org/wiki?curid=4561876" title="Suchá (Wielka Fatra)">
Suchá (Wielka Fatra)

Suchá (1112 m) – szczyt w grupie górskiej Wielkiej Fatry w Karpatach Zachodnich na Słowacji. Znajduje się w krótkim zachodnim grzbiecie opadającym z Javoriny (1328 m) do Belianskej doliny ("Belianska dolina"). Oddziela on dolinę Belianskiego Potoku ("Beliansky potok") od dolinki jego prawego dopływu. Grzbietem tym biegnie granica rezerwatu przyrody Borišov (należą do niego południowe stoki grzbietu).
Sucha jest całkowicie porośnięta lasem i nie prowadzi przez nią żaden szlak turystyczny. W jej południowych zboczach jest wiele skał. Na potoku u północno-zachodniego podnóża Suchej znajduje się Vodospad w Došnej.

</doc>
<doc id="4561877" url="https://pl.wikipedia.org/wiki?curid=4561877" title="KOI-4878.01">
KOI-4878.01

KOI-4878.01 – niepotwierdzona egzoplaneta o wielkości zbliżonej do Ziemi. Okrąża ona żółtego karła typu widmowego G KOI-4878 oddalonego od Ziemi ok. 1075 lat świetlnych. Ponieważ gwiazda ta jest odrobinę większa i jaśniejsza od Słońca, planeta znajduje się na nieco dalszej orbicie niż Ziemia, a jej okres obiegu wynosi w przybliżeniu 449 dni ziemskich. Jeśli istnieje, uważa się, że jest najbardziej podobną do Ziemi znaną egzoplanetą ze współczynnikiem podobieństwa do Ziemi wynoszącym 0,98 i promieniem ok. 1,04 wartości naszej planety. Jej istnienie wciąż nie jest potwierdzone, ale Kosmiczny Teleskop Keplera zanotował już 4 możliwe tranzyty tej planety.
Gwiazda.
Planeta KOI-4878.01 okrąża gwiazdę KOI-4878 w jej ekosferze. Gwiazda ta jest mniej masywna od Słońca, ale ma większy promień (około 5% Słońca) i jest gorętsza (ok. 6031K). Znajduje się ona w odległości 1075.2 lat świetlnych od Ziemi.
Warunki i klimat.
Metaliczność KOI-4878 jest bardzo wysoka, co może oznaczać znaczną obecność ciężkich pierwiastków w systemie. Przy określonej gęstości planety skalistej musi mieć skład podobny do składu jej odpowiedników w Układzie Słonecznym. Kolejnym punktem przemawiającym za podobieństwem do Ziemi KOI-4878.01 jest okres orbitalny, który likwiduje możliwość zaistnienia zjawiska obrotu synchronicznego, jak może to być w układzie gwiazdy mało masywnej, np. czerwonego karła.
Masa planety KOI-4878.01 jest nieznacznie mniejsza od ziemskiej i wynosi 0.99 wartości naszej planety, jednak przez niższą gęstość, miała by ona promień 1,04 Ziemi. Średnia temperatura planety wynosiłaby ok. -16,5°C, a gdyby istniała na niej atmosfera podobna do ziemskiej, 17.85 °C.
Pierwiastki wodoru i tlenu są bardzo częste we Wszechświecie, więc jest bardzo wysoka szansa, że mogą one być obecne na większości planet, przynajmniej w początkowej fazie ich powstawania. Fakt ten, wraz ze średnią temperaturą, masą i rozmiarem KOI-4878.01, sprawia, że obecność wody na jego powierzchni jest bardzo prawdopodobna. Możliwe, że jego niższa gęstość w stosunku do Ziemi jest spowodowana nadmiarem wody w skorupie i że jest planetą oceaniczną, lub chociaż ma mniej lądów od Ziemi.

</doc>
<doc id="4561880" url="https://pl.wikipedia.org/wiki?curid=4561880" title="Droga wojewódzka nr 489">
Droga wojewódzka nr 489

Droga wojewódzka nr 489 (DW489) – droga wojewódzka w powiecie nyskim, w województwie opolskim, łącząca drogę krajową 46 w miejscowości Głębinów z miejscowością Niwnica i drogą krajową nr 41. Droga została wyznaczona w miejscu dawnych odcinków dróg krajowych nr 46 i 41, po zakończeniu budowy obwodnicy Nysy oddanej w całości 6 października 2017 r.

</doc>
<doc id="4561881" url="https://pl.wikipedia.org/wiki?curid=4561881" title="Droga wojewódzka nr 498">
Droga wojewódzka nr 498

Droga wojewódzka nr 498 (DW498) – droga wojewódzka w województwie kujawsko-pomorskim. W całości biegnie na terenie miasta Grudziądz, łącząc drogę krajową 16 z drogą krajową nr 55.

</doc>
<doc id="4561882" url="https://pl.wikipedia.org/wiki?curid=4561882" title="JATE">
JATE



</doc>
<doc id="4561886" url="https://pl.wikipedia.org/wiki?curid=4561886" title="LHW">
LHW

LHW - rozszerzenie do programu LHA i algorytmu bezstratnej kompresji danych stworzony przez Haruyasu Yoshizakiego. Inne rozszerzenia: .LZH .LZS .LZW

</doc>
<doc id="4561889" url="https://pl.wikipedia.org/wiki?curid=4561889" title="Stefan Raszewski">
Stefan Raszewski

Stefan Raszewski (ur. 11 sierpnia 1900 w Książu Wielkopolskim, zm. 10 listopada 1974 w Śremie) – polski mistrz kominiarski, powstaniec wielkopolski, naczelnik OSP Śrem w latach 1945–1956, dowódca przymusowego oddziału pożarniczego Polaków w Śremie ("Flichtfeuerwehr zu Schrimm"), powołanego przez Niemców w latach 1939–1945. Członek sądu honorowego przy Zarządzie Wojewódzkim ZOSP w Poznaniu w latach 1958–1965. Założyciel Rzemieślniczej Spółdzielni Pracy Kominiarzy w 1953 r. Działacz społeczny, zasłużony dla miasta Śrem.
Życiorys.
Młodość.
Raszewski przyszedł na świat 11 sierpnia 1900 roku w Książu Wielkopolskim. Był synem Walentego Raszewskiego, mistrza kominiarskiego, oraz Florentyny z d. Naskręcka. Po ukończeniu szkoły powszechnej w Książu, od 1914 roku uczył się zawodu kominiarza od swojego ojca. 
Powstanie wielkopolskie.
20 listopada 1918 roku wstąpił do Straży Ludowej w Książu. Po wybuchu powstania wielkopolskiego, wraz z oddziałem ksiąskiej Straży dowodzonym brał udział w wyzwoleniu Śremu w nocy 30 grudnia 1918 roku. Pozostał w Śremie i wstąpił ochotniczo do tworzącego się wojska powstańczego. Jako żołnierz bez wyszkolenia i doświadczenia do końca powstania pełnił służbę patrolową i wartowniczą w Śremie. 19 lutego 1919 roku został zdemobilizowany. Po niej zamieszkał na stałe w Śremie.
Późniejsza działalność.
Krótko po zamieszkaniu w Śremie wstąpił do Ochotniczej Straży Pożarnej w Śremie. Odbył również obowiązkową służbę wojskową w 12 Pułku Strzelców Wielkopolskich. W marcu 1925 zdał egzamin mistrzowski w zawodzie kominiarza. Od tego czasu pracował w Śremskim Obwodzie Kominiarzy, kształcąc kolejne pokolenia kominiarzy. Działał w Towarzystwie Powstańców i Wojaków w Śremie. Udzielał się w zawodowych stowarzyszeniach kominiarzy, był m.in. sekretarzem Korporacji Koncesjonowanych Kominiarzy w Poznaniu. 
Jako strażak brał udział w akcjach gaszenia pożarów i w ćwiczeniach, ale prowadził także kursy ppoż. i zakładał kolejne jednostki OSP w powiecie śremskim, m.in. w rodzinnym Książu Wielkopolskim w 1928 roku. Podczas okupacji hitlerowskiej był komendantem Przymusowej Straży Pożarnej powołanej przez Niemców. Jako swojego zastępcę wybrał Stanisława Skotarczaka. Po wyzwoleniu Śremu 23 stycznia 1945 roku, w dniu 22 kwietnia Stefan Raszewski zwołał pierwsze zebranie strażaków, w celu wznowienia działalności śremskiej OSP. Na zebraniu tym wybrano nowy Zarząd OSP ze Stefanem Raszewskim jako naczelnikiem. Obejmował to stanowisko do 1953.
W 1945 roku został prezesem Śremskiego Obwodu Kominiarzy. Po zakończeniu wojny, w latach 1945–1949, oprócz funkcji naczelnika OSP Śrem, pełnił funkcję Powiatowego Komendanta Pożarnictwa z ramienia Związku Ochotniczych Straży Pożarnych. W 1953 roku założył Rzemieślniczą Spółdzielnię Pracy Kominiarzy w Śremie. Kierował nią do emerytury. W latach 1956–1962 był radnym Powiatowej Rady Narodowej w Śremie. Od 1962 roku był członkiem Komitetu Budowy Nowej Strażnicy w Śremie. Działał w sekcji kręglarskiej, w Towarzystwie Upiększania Miasta Śremu, w śremskim kole Polskiego Czerwonego Krzyża, w powojennym Związku Powstańców Wielkopolskich w Śremie, a później w śremskim Kole Związku Bojowników o Wolność i Demokrację. Był członkiem zarządu śremskiego Stronnictwa Demokratycznego. Brał udział w założycielskim zebraniu Autonomicznej Sekcji Motorowej i wszedł w skład jej zarządu.
Upamiętnienie.
Stefan Raszewski jest często wymieniany w historii OSP Śrem Krystiana Skotarczaka zamieszczonej w Gazecie Śremskiej, w opracowaniach Sławomira Drozda pt „Ochotnicza Straż Pożarna w Śremie w latach 1867–1999”, oraz Stanisława Łady pt. „Dwa Sztandary”.
W czasie obchodów 100 lecia Powstania Wielkopolskiego padło stwierdzenie, że Stefan Raszewski był „Kultowym powstańcem wielkopolskim”.
Odznaczenia.
Według "Słownika biograficznego Śremu":

</doc>
<doc id="4561894" url="https://pl.wikipedia.org/wiki?curid=4561894" title="Mit Syzyfa">
Mit Syzyfa

Mit Syzyfa () – esej filozoficzny Alberta Camusa z 1942 roku. Angielskie tłumaczenie Justina O'Briena zostało opublikowane po raz pierwszy w 1955 roku. Polscy czytelnicy mogli zapoznać się z utworem dzięki zbiorowi esejów wydanych w 1974 roku przez Państwowy Instytut Wydawniczy, który przetłumaczyła Joanna Guze.
W eseju Camus przedstawia swoją filozofię absurdu, daremne poszukiwanie przez człowieka sensu, jedności i jasności w obliczu niezrozumiałego świata pozbawionego Boga i wiecznych prawd lub wartości. Stawia w nim pytanie, czy uświadomienie sobie absurdu wymaga popełnienia samobójstwa, udzielając odpowiedzi w sposób następujący: „Nie, to wymaga buntu”. Następnie przedstawia kilka podejść do absurdalnego życia. Ostatni rozdział porównuje absurdalność życia człowieka z sytuacją Syzyfa, postaci greckiej mitologii, która została skazana na wieczne powtarzanie tego samego bezsensownego zadania: popychania głazu na górę, tylko po to, by ten znów się stoczył. Esej podsumowuje: „Sama walka ... wystarczy, by napełnić serce człowieka. Trzeba sobie wyobrazić Syzyfa szczęśliwego”.
Dzieło można rozpatrywać w odniesieniu do innych dzieł Camusa o tej samej tematyce: powieści "Nieznajomy" (1942), spektakli "Nieporozumienie" (1942) i "Kaligula" (1944), a zwłaszcza eseju "Buntownik" (1951).
Esej poświęcony jest Pascalowi Pia i jest podzielony na cztery rozdziały i jeden dodatek.
Rozdział 1: Absurdalne rozumowanie.
Rozdział pierwszy Camus rozpoczyna zdaniem: ,Jest tylko jeden problem filozoficzny prawdziwie poważny: samobójstwo." Autor podejmuje się odpowiedzieć na to pytanie filozoficzne, które w jego ocenie ma największe znaczenie: Czy realizacja bezsensowności i absurdu życia koniecznie wymaga samobójstwa?
Zaczyna od opisania absurdalnego stanu: budujemy nasze życie z nadzieją na jutro, ale jutro zbliża nas do śmierci i jest naszym ostatecznym wrogiem; ludzie żyją tak, jakby nie byli świadomi pewności śmierci. Świat pozbawiony wspólnego romantyzmu jest miejscem obcym, dziwnym i nieludzkim; prawdziwa wiedza jest niemożliwa, a racjonalność i nauka nie mogą wyjaśnić świata: ich historie ostatecznie kończą się bezsensownymi abstrakcjami, zawartymi w metaforach. Jest to absurdalny warunek, który „od momentu rozpoznania absurdu staje się pasją najbardziej wstrząsającą ze wszystkich”.
To nie świat jest absurdalny, ani ludzka myśl: absurd powstaje, gdy ludzka potrzeba zrozumienia spotyka się z nieuzasadnioną sytuacją świata, gdy „apetyt na absolut i jedność” spełnia „niemożność zredukowania tego świata do racjonalnych i rozsądnych zasad”.
Następnie opisuje szereg filozofii, które opisują i próbują poradzić sobie z tym uczuciem absurdu: Heideggera, Jaspersa, Szestowa, Kierkegaarda i Husserla. Wszystkie one, jak twierdzi, popełniają „samobójstwo filozoficzne”, wyciągając wnioski sprzeczne z pierwotną absurdalną pozycją, albo porzucając rozum i zwracając się do Boga, jak w przypadku Kierkegaarda i Szestowa, albo podnosząc rozum i ostatecznie dochodząc do wszechobecnej platońskiej formy i abstrakcyjnego Boga, jak w przypadku Husserla.
Dla Camusa, który postanowił poważnie potraktować absurd i podążać za jego ostatecznymi wnioskami, te „wnioski” nie mogą przekonać. Traktowanie absurdu poważnie oznacza uznanie sprzeczności między pragnieniem ludzkiego rozumu a nieuzasadnionym światem. Samobójstwo musi zatem zostać odrzucone: bez człowieka absurd nie może istnieć. Sprzeczność musi być przeżywana; rozum i jego granice należy uznać bez fałszywej nadziei. Jednak absurd nigdy nie może zostać trwale zaakceptowany: wymaga ciągłej konfrontacji, ciągłego buntu.
Podczas gdy kwestia ludzkiej wolności w sensie metafizycznym traci zainteresowanie absurdalnym człowiekiem, zyskuje wolność w bardzo konkretnym sensie: nie jest już związany nadzieją na lepszą przyszłość lub wieczność, bez potrzeby dążenia do celu życia lub tworzenia sensu, „cieszy się wolnością w odniesieniu do wspólnych zasad”.
Przyjęcie absurdu oznacza również przyjęcie wszystkiego, co ma do zaoferowania nierozsądny świat. Bez sensu życia nie ma skali wartości. „Liczy się nie najlepsze życie, ale największe życie”.
Tak więc Camus dochodzi do trzech konsekwencji pełnego uznania absurdu: buntu, wolności i pasji.
Rozdział 2: Człowiek absurdu.
Jak powinien żyć absurdalny człowiek? Oczywiście nie stosuje się do żadnych zasad etycznych, ponieważ wszystkie opierają się na wyższych prawach lub na uzasadnieniu. „Uczciwość nie potrzebuje zasad”. Wszystko jest dozwolone, „nic nie jest wybuchem ulgi ani radości, ale raczej gorzkim uznaniem faktu”.
Camus następnie przedstawia przykłady absurdalnego życia. Zaczyna od Don Juana, seryjnego uwodziciela, który żyje pełnym namiętności życiem. „Nie kieruje się szlachetną miłością, ale tym, co uznaje się za krótkotrwałe i wyjątkowe”.
Następnym przykładem jest aktor, który przedstawia ulotne życie dla efemerycznej sławy. „Demonstruje, w jakim stopniu pojawienie się tworzy istotę. W ciągu tych trzech godzin podróżuje przez cały czas po ślepej uliczce, którą człowiek na widowni zajmuje całe życie”.
Trzecim przykładem Camusa jest ten absurdalny człowiek, który jest zdobywcą, wojownikiem, który rezygnuje ze wszystkich obietnic wieczności, aby wpływać na historię ludzkości i angażować się w nią. Wybiera działanie ponad kontemplację, świadomy faktu, że nic nie może trwać i żadne zwycięstwo nie jest ostateczne.
Rozdział 3: Absurd tworzenia.
Tutaj Camus bada absurdalnego twórcę lub artystę. Ponieważ jego wyjaśnienie jest niemożliwe, absurdalna sztuka ogranicza się do opisu niezliczonych doświadczeń na świecie. „Gdyby świat był jasny, sztuka nie istniałaby”. Absurdalne stworzenie oczywiście musi także powstrzymać się od osądzania i nawiązywania do choćby najmniejszego cienia nadziei.
Następnie analizuje dzieła Dostojewskiego w tym świetle, zwłaszcza Dziennik (Pamiętnik) pisarza, Opętanych i Braci Karamazow. Wszystkie te prace zaczynają się od absurdalnego stanowiska, a dwa pierwsze badają temat samobójstwa filozoficznego. Jednak zarówno Dziennik, jak i jego ostatnia powieść, Bracia Karamazow, ostatecznie znajdują drogę do nadziei i wiary, a zatem zawodzą jako prawdziwie absurdalne utwory.
Rozdział 4: Mit Syzyfa,.
W ostatnim rozdziale Camus przedstawia legendę o Syzyfie, który przeciwstawił się bogom i umieścił Śmierć w łańcuchach, aby żaden człowiek nie musiał umierać. Kiedy śmierć została ostatecznie wyzwolona i nadszedł czas, aby sam Syzyf umarł, wymyślił on oszustwo, które pozwoliło mu uciec z podziemi. Po ostatecznym schwytaniu Syzyfa, bogowie zdecydowali, że jego kara będzie trwała przez całą wieczność. Musiał wtaczać ogromny głaz na górę; po dotarciu na szczyt ów głaz znów się staczał, zmuszając Syzyfa do wykonywania pracy od początku. Camus widzi Syzyfa jako absurdalnego bohatera, który żyje pełnią życia, nienawidzi śmierci i zostaje skazany na ciągłe wykonywanie bezsensownego zadania.
Camus przedstawia nieustający i bezsensowny trud Syzyfa jako metaforę współczesnego życia spędzonego na daremnej pracy w fabrykach i biurach. „Dzisiejszy robotnik codziennie pracuje, wykonując codziennie te same czynności i zadaniu, a ten los jest nie mniej absurdalny. Ale jest to tragiczne tylko w rzadkich chwilach, kiedy ów robotnik staje się tego świadomy”.
Camus interesuje się myślami Syzyfa, gdy maszeruje z dołu do góry i z powrotem aby zacząć od nowa. Po tym, jak kamień opada w dół, Camus stwierdza, że „Podczas tego powrotu, tej przerwy, Syzyf mnie interesuje. Jego twarz, na której widać włożony we wtaczanie głazu trud, już sama w sobie jest kamieniem! Widzę, że ten człowiek wraca ciężkim, mierzonym krokiem w kierunku udręki, której końca nigdy nie pozna”. To jest prawdziwie tragiczny moment, kiedy bohater staje się świadomy swojego nieszczęsnego stanu. Nie ma nadziei, ale i „nie ma losu, którego nie można pokonać przez pogardę”. Uznanie prawdy zwycięży; Syzyf, podobnie jak absurdalny człowiek, wciąż się miota. Camus twierdzi, że kiedy Syzyf uzna daremność swego zadania i pewność swego losu, może uwolnić się od absurdalności swojej sytuacji, osiągnąć stan zadowolenia i akceptacji. Z ukłonem w stronę podobnie przeklętego greckiego bohatera Edypa Camus dochodzi do wniosku, że „wszystko jest dobrze” i rzeczywiście, „trzeba sobie wyobrazić Syzyfa szczęśliwego”.
Dodatek.
Esej zawiera także dodatek zatytułowany „Nadzieja i absurd w twórczości Franza Kafki”. Podczas gdy Camus przyznaje, że praca Kafki stanowi znakomity opis absurdalnego stanu, twierdzi, że Kafka zawodzi jako absurdalny pisarz, ponieważ jego dzieło zachowuje błysk nadziei.

</doc>
<doc id="4561895" url="https://pl.wikipedia.org/wiki?curid=4561895" title="Jesziwa Bar Ilan">
Jesziwa Bar Ilan



</doc>
<doc id="4561896" url="https://pl.wikipedia.org/wiki?curid=4561896" title="Euphoria (piosenka BTS)">
Euphoria (piosenka BTS)

„Euphoria” – piosenka południowokoreańskiego zespołu BTS, wykonana jako solówka przez Jungkooka. Została wydana 25 sierpnia 2018 roku na kompilacji "", chociaż utwór został wydany w kwietniu wraz z krótkim filmem "Love Yourself: Wonder".
Tło, wydanie i promocja.
Piosenka została udostępniona po raz pierwszy 5 kwietnia 2018 roku, wraz z filmem krótkometrażowym "Love Yourself: Wonder" (oryg. Love Yourself: 起 Wonder) – z serii „Love Yourself”. W około dziewięciominutowym obrazie wideo kontynuuje fabułę „Bangtan Universe”, która jest zawarta w wielu teledyskach zespołu. BTS wcześniej dali wskazówkę do tytułu piosenki, wyświetlając słowo „Euphoria” podczas występu na żywo na 2017 Melon Music Awards. Po wydaniu utworu wyszukiwanie „Euphoria” w serwisach społecznościowych na całym świecie wzrosło, także o 2883% na stronie "dictionary.com".
Piosenka była promowana na "2018 KBS Song Festival", 29 grudnia 2018 roku.
Teledysk.
Film zawiera sceny z poprzednich teledysków BTS, które kontynuują ich historię osadzoną w fikcyjnym świecie, pokazując każdego z członków jako postać o różnym pochodzeniu i zmaganiach. Sceny z poprzednich filmów obejmują skok V do oceanu, pobicie Jungkooka przez oprychów i innych członków uwięzionych w płomieniach i pokojach. Jin przywołuje wspomnienia siedmiu z nich. W tle przed faktycznym rozpoczęciem utworu słychać "Clair de lune" Debussy'ego.
Piosenka odtwarza sceny, w których członkowie zespołu grają razem na zewnątrz, szczęśliwi i beztroscy, z pewnymi scenami równoległymi do tych z poprzednich filmów. Jednym z tych podobieństw jest to, że piosenka kończy się, gdy siedmiu członków powraca nad morze w miejsce, gdzie V skoczył. Ponownie słychać melodię "Clair de lune" i tym razem Jin zajmuje miejsce V na szczycie mola, gotowy do skoku zamiast niego. V zdaje się zauważać, że coś jest nie tak, gdy Jin patrzy na swoich przyjaciół i rejestruje ich za pomocą kamery. Uśmiecha się, zanim przechyla się w stronę oceanu, sugerując, że skoczył.
Teledysk został wyreżyserowany przez Choi Yong-seoka, a asystentem reżysera był Lee Won-ju z Lumpens. Innym kluczowym personelem był reżyser obrazu Nam Hyun-woo z GDW, oświetleniowiec Song Hyun-suk z Real Lighting, producentka Emma Sungeun Kim z GE Production oraz dyrektorzy artystyczni Park Jin-sil i Kim Bon-a z MU:E.
Odbiór.
W Stanach Zjednoczonych piosenka sprzedała się w liczbie 15 tys. kopii cyfrowych w pierwszym tygodniu premiery, zajmując 12. pozycję na liście najlepiej sprzedających się piosenek w kraju. W Kanadzie zajęła 19. pozycję listy najlepiej sprzedających się utworów i była 2. bestsellerem na świecie (wg "Billboardu").

</doc>
<doc id="4561898" url="https://pl.wikipedia.org/wiki?curid=4561898" title="Osiedle Jesionowe Wzgórze">
Osiedle Jesionowe Wzgórze



</doc>
<doc id="4561901" url="https://pl.wikipedia.org/wiki?curid=4561901" title="Zamek Zbrojownia Liw">
Zamek Zbrojownia Liw



</doc>
<doc id="4561903" url="https://pl.wikipedia.org/wiki?curid=4561903" title="Prudnicki Ośrodek Kultury">
Prudnicki Ośrodek Kultury

Prudnicki Ośrodek Kultury (pełna nazwa: Prudnicki Ośrodek Kultury i Biblioteki Publicznej) – samorządowa jednostka kulturalna działająca na terenie gminy Prudnik. Jej siedziba znajduje się w willi rodziny Fränkel przy ul. Kościuszki 1A w Prudniku. Jej obecnym dyrektorem jest Sylwia Gawłowska.
Historia.
Prudnicki Ośrodek Kultury został utworzony Uchwałą Nr XXII/159/92 Rady Miejskiej w Prudniku z dnia 30 kwietnia 1992. Powstał z połączenia Miejsko-Gminnego Ośrodka Kultury w Prudniku, Wiejskiego Domu Kultury w Moszczance, Wiejskiego Domu Kultury w Piorunkowicach i kina „Wyzwolenie” w Prudniku w jedną instytucję kultury. Jego pierwotna siedziba znajdowała się przy ul. Mickiewicza 1, gdzie obecnie mieści się Miejska i Gminna Biblioteka Publiczna i kino „Diana”.
Działalność.
Prudnicki Ośrodek Kultury jest organizatorem większości imprez kulturalnych na terenie gminy Prudnik. Organizuje między innymi:
Placówki.
W skład Prudnickiego Ośrodka Kultury wchodzi:

</doc>
<doc id="4561910" url="https://pl.wikipedia.org/wiki?curid=4561910" title="Malý Lysec (Wielka Fatra)">
Malý Lysec (Wielka Fatra)

Malý Lysec (1297 m) – szczyt Wielkiej Fatry w Karpatach Zachodnich na Słowacji.
Topografia.
Położony jest w długim i krętym grzbiecie, którego niepozorny zwornik znajduje się w grzbiecie łączącym szczyty Ploská i Borišov, bliżej tego ostatniego. Grzbiet ten biegnie w kierunku północnym, tworząc lewe zbocza długiej Lubochniańskiej doliny ("Ľubochnianska dolina"). Kolejno, poczynając od Borišova znajdują się w nim szczyty: Šoproň, Javorina, Štefanová i Malý Lysec, na którym grzbiet rozgałęzia się.
Jest to szczyt dwuwierzchołkowy. Wierzchołek północno-wschodni jest trawiasty, południowo-zachodni porasta las. Również wszystkie stoki są porośnięte lasem. Na wierzchołku południowo-zachodnim od głównego grzbietu tworzącego zbocza Lubochniańskiej doliny odgałęzia się na północny zachód boczny grzbiet oddzielający Belianską dolinę ("Belianska dolina") od Hornojasenskiej doliny ("Hornojasenská dolina"). Malý Lysec wznosi się więc nad trzema głównymi dolinami. W zbocza Lubochniańskiej doliny wcinają się trzy dolinki będące jej lewymi odnogami: Vyšná Štefanová, Nižná Štefanová i Kornietova dolina. Ze stoków Malego Lysca wypływa 5 potoków: Šindeľná, Vôdky i trzy dopływy Ľubochnianki.
Północno-zachodnimi zboczami szczytu Malý Lysec biegnie granica Parku Narodowego Mała Fatra. Prawie cały masyw szczytu znajduje się w jego obrębie. Na grzbiecie łączącym Malý Lysec z Jarabiną ("Jarabiná") utworzono leśny rezerwat przyrody Kornietová.
Turystyka.
Obydwoma grzbietami Malego Lysca biegną szlaki turystyczne. Ich skrzyżowanie znajduje się w lesie, na południowo-zachodnim wierzchołku. Masyw porośnięty jest lasem. Dawna hala pasterska znajduje się tylko na południowych, podszczytowych stokach, dzięki czemu z czerwonego szlaku turystycznego w tym miejscu rozciąga się panorama widokowa na południe i wschód.

</doc>
<doc id="4561913" url="https://pl.wikipedia.org/wiki?curid=4561913" title="Sign o’ the Times">
Sign o’ the Times

Sign o’ the Times (zapisywane także jako "Sign 'O' the Times" oraz "Sign '☮' the Times") – dziewiąty album studyjny Prince’a, wydany 30 marca 1987 nakładem wytwórni Paisley Park oraz Warner Bros. Był to pierwszy album muzyka wydany po rozpadzie jego wspierającego zespołu The Revolution. Większość utworów na płycie zostało nagranych między 1986 a 1987 rokiem podczas sesji nagraniowych do trzech nowych płyt Prince’a – "Dream Factory", "Camille" oraz "Crystal Ball". Ostatecznie muzyk poszedł jednak na kompromis z naciskającymi przedstawicielami wytwórni i, selekcjonując utwory z niedokończonych projektów, wydał dwupłytowy album "Sign o’ the Times".
Nagrywany w różnych studiach w Stanach Zjednoczonych i Paryżu, album zawiera gatunkową mieszankę R&amp;B, funku, soulu, muzyki psychodelicznej oraz rocka. Lirycznie zaś zawieszony jest między zabarwionymi erotycznie, pozytywnymi utworami, a tymi bardziej melancholijnymi. Album wspierany był czterema singlami – promującym go tytułowym utworem, a także piosenkami „If I Was Your Girlfriend”, „U Got the Look” oraz „I Could Never Take the Place of Your Man”, które wydane zostały po albumie. Promocji albumu towarzyszył także film o tym samym tytule będący zapisem koncertu, na którym Prince zagrał utwory z płyty.
"Sign o’ the Times" uzyskał jednogłośne uznanie krytyków i powszechnie uważany jest za najwybitniejsze dokonanie muzyka, a także za jeden z najwybitniejszych albumów w historii muzyki popularnej. W corocznym głosowaniu dziennikarzy The Village Voice, „Pazz &amp; Jop”, album został wybrany najlepszym wydawnictwem 1987 roku. Na liście 500 albumów wszech czasów dwutygodnika "Rolling Stone", "Sign o’ the Times" zajmuje 45. miejsce. Z ponad czterema milionami sprzedanych na całym świecie egzemplarzy, jest to także jeden z najpopularniejszych albumów muzyka. W 2017 album wprowadzony został do Grammy Hall of Fame.
25 września 2020 wydano zremasterowaną wersję albumu, a także wersję Super Deluxe zawierającą niewydane do tej pory utwory, koncert w Utrechcie oraz książeczkę z komentarzami współpracowników Prince'a oraz ludźmi zainspirowanych tym albumem.
Powstawanie.
Między 1986 a 1987 rokiem Prince pracował nad trzema kolejnymi krążkami – "Dream Factory", który powstawał przy wsparciu The Revolution przy szczególnym udziale Wendy i Lisy, "Camille" będący projektem, w którym Prince wcielił się w tytułowe żeńskie alter ego oraz "Crystal Ball" będący trzypłytowym projektem, sumującym nagrania z "Dream Factory" i "Camille", dodając także nowe utwory. Prince wysłał projekt "Crystal Ball" do wytwórni Warner Bros., która jednak stanowczo odmówiła wydania trzypłytowego albumu.
Utwory śpiewane przez Camille powstawały przy użyciu urządzenia , które pozwala zmieniać szbykość i tonację nagrywanych dźwięków; Prince tymże urządzeniem przyspieszał wokale w niektórych utworach, czego efektem był podniesiony, bardziej przypominający kobiecy, głos. 
Zawartość.
"Sign o’ the Times" zawiera eklektyczną mieszankę stylistyk oraz tekstów. Otwiera go tytułowy utwór będący minimalistyczną, quasi-bluesową kompozycją, której tekst adresuje problemy ówczesnego społeczeństwa – epidemię AIDS, masowy problem z uzależnieniem od narkotyków, przestępczość wśród nastolatków oraz hipokryzję mediów kreujących fałszywą rzeczywistość. Kolejnym utworem poruszającym społeczną tematykę jest 14. na liście „The Cross” – ballada, w której autor, odwołując się do symbolu Krzyża, opisuje swoje przywiązanie do chrześcijaństwa i wiary w zbawienie. „Starfish and Coffee” z kolei jest psychodeliczno-popowym utworem opowiadającym historię autystycznej dziewczynki Cynthii Rose, która była znajomą ówczesnej partnerki Prince’a, Susannah Melvoin.
„If I Was Your Girlfriend” to zaczynająca się melodią marszu weselnego Mendelssohna, wyciszona, nasycona erotyką ballada, w której Prince występuje jako alter ego Camille, zadając fundamentalne pytania o związek i szczęście. „Slow Love” i „The Ballad of Dorothy Parker” to kolejne przykłady stonowanych ballad miłosnych, podobnie jak „Forever in My Life”, które kompozycyjnie jest hołdem ku zespołowi Sly &amp; the Family Stone. Na przeciwnym biegunie pojawia się „Hot Thing” będące lubieżną, choć w dalszym ciągu poetycką power popową piosenką erotyczną, podobnie jak utwór „It” którego tytuł (po polsku 'to'), jest oczywistym odwołaniem do seksu. „I Could Never Take the Place of Your Man” to także piosenka, w której Prince wciela się w rolę uwodziciela, jednak w połowie zmienia się ona w jam session i charakterystyczne dla muzyka solo gitarowe. „Strange Relationship” to pozytywna i chwytliwa kompozycja, która paradoksalnie opowiada smutną historię dysfunkcyjnego związku.
„Housequake” to awangardowa kompozycja o imprezowaniu, której struktura przywodzi na myśl soulowe dokonania Jamesa Browna, a „U Got the Look”, z gościnnym śpiewem Sheeny Easton to kolejny przykład erotycznej piosenki o mocno funkowym zabarwieniu. W obu tych utworach Prince występował jako Camille. „Play in the Sunshine” to typowy dla Prince’a utwór eksplorujący motywy dobrej zabawy i afirmacji życia. „Adore” oraz „It's Gonna Be a Beautiful Night” to piosenki z dwóch różnych koncertów, dotyczące miłości oraz zabawy.
Odbiór krytyczny.
"Sign o’ the Times" uzyskało szerokie uznanie krytyki. Wielu dziennikarzy uznało album za najdojrzalszy w dotychczasowym katalogu Prince'a. Keith Harris z pisma "Blender" uznał album za arcydzieło pisząc, że „jeszcze nigdy ciekawość Prince'a co do kobiet nie zaprowadziła go w tak nieprzewidywalne zakątki”, wychwalając także szerokie spektrum gatunkowe obu płyt na albumie. W swojej recenzji dla "The Village Voice" Robert Christgau napisał „bez formalnego przełamania [...] jedynie najbardziej uzdolniony muzyk pop udowadniający jak wielkim jest skurwielem od początku do samego końca”. W końcoworocznym zestawieniu "Village Voice" „Pazz &amp; Jop” "Sign o' the Times" przegłosowany został jako najlepszy album roku, a tytułowy utwór jako najlepszy singel. Na liście 500 albumów wszech czasów wg magazynu "Rolling Stone", "Sign o' the Times" zajmuje 45. miejsce, a na podobnej liście magazynu NME 198. Z kolei Pitchfork umieścił album na 17. miejscu listy 200 najlepszych wydawnictw lat 80.
Lista utworów.
Wszystkie utwory autorstwa Prince’a z wyjątkiem „Starfish and Coffee” (Prince, Susannah Melvoin), „Slow Love” (Prince, Carole Davis) oraz „It's Gonna Be a Beautiful Night” (Prince, Doctor Fink, Eric Leeds).

</doc>
<doc id="4561914" url="https://pl.wikipedia.org/wiki?curid=4561914" title="Sign 'O' the Times">
Sign 'O' the Times



</doc>
<doc id="4561916" url="https://pl.wikipedia.org/wiki?curid=4561916" title="Rekompensata z tytułu świadczenia usług publicznych">
Rekompensata z tytułu świadczenia usług publicznych

Rekompensata z tytułu świadczenia usług publicznych – oznacza każdą korzyść, zwłaszcza finansową, przyznaną bezpośrednio lub pośrednio przez właściwy organ z funduszy publicznych w okresie realizacji zobowiązania z tytułu świadczenia usług publicznych lub powiązaną z tym okresem.
Przy finansowaniu przewozów o charakterze użyteczności publicznej są to środki pieniężne lub inne korzyści majątkowe przyznane operatorowi publicznego transportu zbiorowego w związku ze świadczeniem usług w zakresie publicznego transportu zbiorowego.
Może ona w tym przypadku polegać na przekazaniu operatorowi rekompensaty z tytułu:
a) utraconych przychodów w związku ze stosowaniem ustawowych uprawnień do ulgowych przejazdów w publicznym transporcie zbiorowym, lub
b) utraconych przychodów w związku ze stosowaniem uprawnień do ulgowych przejazdów w publicznym transporcie zbiorowym ustanowionych na obszarze właściwości danego organizatora, lub
c) poniesionych kosztów w związku ze świadczeniem przez operatora usług w zakresie publicznego transportu zbiorowego.

</doc>
<doc id="4561929" url="https://pl.wikipedia.org/wiki?curid=4561929" title="Rob Rooken">
Rob Rooken

Rob Jan Rooken (ur. 5 października 1969 w Groningen) – holenderski przedsiębiorca i polityk, poseł do Parlamentu Europejskiego IX kadencji.
Życiorys.
Zawodowo związany z sektorem prywatnym jako przedsiębiorca działający w branży telekomunikacyjnej i technologii informacyjnej. Założyciel i współzałożyciel startupów internetowych, sprzedawanych później innym przedsiębiorstwom. Dołączył do ugrupowania Forum na rzecz Demokracji, w 2015 objął funkcję jego sekretarza. W 2019 uzyskał mandat deputowanego do Parlamentu Europejskiego IX kadencji (gdy Thierry Baudet odmówił jego objęcia). W grudniu 2020, w okresie kryzysu w partii, zrezygnował z członkostwa w FvD, a następnie dołączył do nowej formacji JA21.

</doc>
<doc id="4561931" url="https://pl.wikipedia.org/wiki?curid=4561931" title="Samira Rafaela">
Samira Rafaela

Samira Rafaela (ur. 11 lutego 1989 w m. Uitgeest) – holenderska polityk, posłanka do Parlamentu Europejskiego IX kadencji.
Życiorys.
Jest przedstawicielką Afrokaraibów. Urodziła się jako córka Holenderki z Curaçao wyznania judaistycznego oraz muzułmanina pochodzącego z Ghany i Nigerii. Kształciła się w Castricum, później studiowała administrację publiczną na Uniwersytecie w Lejdzie. Pracowała w administracji miejskiej w Amsterdamie, a następnie w holenderskiej policji jako doradczyni do spraw bezpieczeństwa i integracji, a także menedżer projektu. Działała w organizacji młodzieżowej Nationale Jeugdraad.
Wstąpiła do Demokratów 66 i do Jonge Democraten, organizacji młodzieżowej tej partii. W wyborach w 2019 uzyskała mandat deputowanej do Parlamentu Europejskiego IX kadencji.

</doc>
<doc id="4561934" url="https://pl.wikipedia.org/wiki?curid=4561934" title="Nowe media">
Nowe media

Nowe media – termin pojawił się w latach 60. XX wieku. Nowe media definiuje się jako technologie i techniki przekazu powszechnie stosowane od połowy lat 80. XX wieku. Ich początek wiąże się z upowszechnieniem telewizji satelitarnej, wideo i komputerów osobistych. Nowe media to głównie techniki przekazu wizualnego, audiowizualnego, zalicza się do nich technologie pozamonitorowe (np. telefon komórkowy, telefax), a za jego sztandarową egzemplifikację uznaje się Internet, ze względu na specyficzne cechy komunikacyjne.
Nowe media często kontrastowane są ze „starymi mediami”, takimi jak telewizja, radio, drukowane pisma, chociaż uczeni w dziedzinie komunikacji i badań nad mediami krytykują sztywne rozróżnienie oparte na nowości i starości. Nowe media nie obejmują programów telewizyjnych (tylko transmisja analogowa), książek, czasopism, filmów fabularnych – chyba że zawierają technologie umożliwiające generatywne lub interaktywne procesy cyfrowe.
Za specyficzne cechy nowych mediów uznaje się przede wszystkim: wzajemne powiązanie, dostęp do indywidualnych użytkowników, którzy mogą występować zarówno w roli nadawców, jak i odbiorców, wszechobecność, interaktywność, wielość sposobów użycia i otwarcia, niedookreśloność przestrzenną i delokalizację. Nowe media wprowadzają ponadto nowe jakości do kultury, m.in. intertekstualność, unifikację form i gatunków telewizyjnych.
Problem definicji.
W teorii mediów nie ma jednoznacznego stanowiska co do tego, czym są nowe media. Jedna perspektywa mówi, że wyznacznikiem powstania nowych mediów jest telewizja, a one same są technikami pozyskiwania, przetwarzania i transmisji danych wprowadzonych do obiegu później niż telewizja tradycyjna. Druga perspektywa mówi, że przy próbach klasyfikacji nowych mediów należy stosować kryterium nośnika i interaktywności, z podkreśleniem faktu, że nowe media pozwalają na pełniejsze i nietradycyjne (tj. wymagające aktywnego udziału odbiorcy) wykorzystanie urządzeń elektronicznych. W takim rozumieniu całkowicie nowymi technologiami będą jedynie Internet oraz komputery z wyłączeniem z tej klasyfikacji telewizji.
Według Lwa Manovicha nowe media to media analogowe skonwertowane do postaci cyfrowej. Ich zasadniczą cechą jest możliwość swobodnego dostępu do danych, bez utraty ich jakości podczas kopiowania (media cyfrowe mogą być kopiowane wielokrotne bez utraty ich jakości) oraz interaktywność, co oznacza możliwość użytkownika do wchodzenia w interakcje z obiektem medialnym. Manovich sprowadził kluczowe własności nowych mediów do pięciu elementów.
Nowe media a stare media.
Internet będący egzemplifikacją nowych mediów nie służy wyłącznie produkcji i rozpowszechnieniu komunikatów (w przeciwieństwie do mediów tradycyjnych), ale w równym stopniu ich przetwarzaniu, wymianie i przechowywaniu. Internet oraz inne nowe media są instytucjami komunikowania prywatnego i publicznego, a ich funkcjonowanie nie jest ani sprofesjonalizowane ani zorganizowane w sposób biurokratyczny, jak ma to miejsce w przypadku mediów masowych. Konsekwencją tego jest jakość rozpowszechnianych przekazów, możliwość ich monitorowania, cenzurowania i prób manipulacji pojawiającymi się tam przekazami.
W nowych mediach mamy do czynienia z nową jakością, m.in. digitalizacją wszystkich elementów (zwracał na to uwagę również Manovich), konwergencją różnych mediów, odmiennością od komunikowania masowego w kierunku komunikowania sieciowego, interioryzacją widowni, fragmentaryzacją i dalszym zacieraniem się instytucji medialnej, osłabieniem kontroli społecznej. Zaznacza się, że szczególne problemy sprawia kwestia określenia, czy poddawać je kontroli czy pozostawić w obecnym kształcie, ingerując w jego funkcjonowanie jedynie w uzasadnionych przypadkach.

</doc>
<doc id="4561935" url="https://pl.wikipedia.org/wiki?curid=4561935" title="Liesje Schreinemacher">
Liesje Schreinemacher

Liesje Schreinemacher (ur. 13 maja 1983 w Rotterdamie) – holenderska polityk i prawniczka, posłanka do Parlamentu Europejskiego IX kadencji, od 2022 minister.
Życiorys.
Ukończyła studia pierwszego i drugiego stopnia z zakresu nauk o komunikacji na Uniwersytecie Amsterdamskim. Na tej samej uczelni odbyła studia licencjackie z zakresu prawa. Magisterium w tej dziedzinie uzyskała na Uniwersytecie w Lejdzie. Działaczka Partii Ludowej na rzecz Wolności i Demokracji. W latach 2009–2012 pracowała w Tweede Kamer, następnie przez cztery lata na stanowisku doradcy politycznego w ministerstwie obrony. W 2016 podjęła praktykę w zawodzie adwokata, specjalizując się w prawie budowlanym i prawie zamówień publicznych.
W wyborach w 2019 z ramienia VVD została wybrana do Europarlamentu IX kadencji.
W styczniu 2022 w czwartym gabinecie Marka Ruttego objęła stanowisko ministra bez teki ds. handlu zagranicznego i współpracy rozwojowej.

</doc>
<doc id="4561938" url="https://pl.wikipedia.org/wiki?curid=4561938" title="Język postpozycyjny">
Język postpozycyjny

Język postpozycyjny to język, w którym morfemy leksykalne budujące wyrazy mają pierwszeństwo przed morfemami gramatycznymi oraz język, w którego wyrazach złożonych człony określane następują po członach określających. Przykładowym takim językiem jest Esperanto.

</doc>
<doc id="4561941" url="https://pl.wikipedia.org/wiki?curid=4561941" title="Trans mężczyzna">
Trans mężczyzna



</doc>
<doc id="4561948" url="https://pl.wikipedia.org/wiki?curid=4561948" title="Bezpośrednie udzielenie zamówienia">
Bezpośrednie udzielenie zamówienia

Bezpośrednie udzielenie zamówienia – oznacza udzielenie zamówienia prowadzącego do zawarcia umowy o świadczenie usług publicznych danemu podmiotowi świadczącemu usługi publiczne z pominięciem procedury przetargowej.

</doc>
<doc id="4561966" url="https://pl.wikipedia.org/wiki?curid=4561966" title="Kryzys finansowy od 2007">
Kryzys finansowy od 2007



</doc>
<doc id="4561971" url="https://pl.wikipedia.org/wiki?curid=4561971" title="Grzegorz Musiatowicz">
Grzegorz Musiatowicz

Grzegorz Musiatowicz, ps. "Młody" (ur. 1986) – polski przestępca i seryjny morderca, który w trzech oddzielnych zdarzeniach w 2002 i 2014 pozbawił życia trzech mężczyzn. Jest osadzony w zakładzie karnym w Strzelcach Opolskich (województwo opolskie), gdzie odbywa karę dożywotniego pozbawienia wolności.
Życiorys.
Wychowywał się w Zabrzu na Górnym Śląsku, w normalnym domu. W wieku piętnastu lat uciekł z domu. W Katowicach poznał Tadeusza O., 52-letniego homoseksualistę, który przygarnął go pod swój dach i dawał niewielkie pieniądze. W 2002, gdy Musiatowicz miał szesnaście lat, w mieszkaniu Tadeusza O., na tle rozliczeń finansowych pobił go młotkiem, uderzając w głowę. Zostawił go nieprzytomnego, a mieszkanie podpalił. Mężczyzna zmarł w szpitalu. Musiatowicz został skazany jedynie na sześć lat pozbawienia wolności, ponieważ był nieletni. Po opuszczeniu zakładu karnego był jeszcze bardziej zdegenerowany i zaczął dokonywać napadów na sklepy. W 2014 napadł na sklep spożywczy, w którym sterroryzował ekspedientkę przykładając jej nóż do szyi, jednak został spłoszony przez wchodzącego do sklepu klienta. Później powiedział, że był gotów poderżnąć gardło sprzedawczyni, jeśli nie dałaby pieniędzy:
Dokonywał napadów, zawsze posiadając noże lub pistolet wiatrówkę. Później psycholog określił jego osobowość jako psychopatyczną.
Następnie Musiatowicz dokonał „skoku” życia, napadając na mieszkanie zabrzańskiego biznesmena. Bił go i torturował, aż napadnięty wyznał, gdzie ukrył pieniądze – 90 000 zł. Jednak nie wiadomo, z jakiego powodu poszkodowany nie zgłosił tego napadu i Musiatowicz nie odpowiedział za to przestępstwo. Został jednak w końcu zatrzymany przez policjantów i skazany na trzy lata pozbawienia wolności za napad na sklep spożywczy. Wyszedł z zakładu karnego osiem miesięcy wcześniej. Rodzice zerwali z nim kontakty, uznając go za bandytę, złodzieja i psychopatę. Nie miał dokąd pójść i przyłączył się do grupy bezdomnych zbieraczy złomu, koczujących w lasku przy ul. Jaskółczej w Zabrzu. Żyjący tam bezdomni pili wszystko, co zawierało jakikolwiek alkohol. Pewnego dnia jeden z nich – Daniel – upił się do nieprzytomności i wpadł do ogniska, w wyniku czego stracił palce u stóp. Uczestniczący w libacji bezdomni Eryk O. i Mirosław N. nie pomogli Danielowi wydostać się, czym podpadli Musiatowiczowi: "„Trzeba ich sprzątnąć”". W lutym 2014 zatłukł siekierą Mirosława N., a z Danielem zakopał denata. Eryk O. wówczas uniknął śmierci, ponieważ został aresztowany, jednak egzekucja nastąpiła dwa miesiące później. Po wyjściu na wolność zginął z ręki Musiatowicza. Ponownie razem z Danielem zakopali ciało, niedaleko poprzedniego. Dwa dni później policjanci rozpoczęli przeszukiwanie tego terenu, ponieważ otrzymali informację o zakopanych zwłokach. Musiatowicz został aresztowany, a badania psychiatryczne wykazały jego poczytalność. Nie miał wyrzutów sumienia: "„Bo jak już idę grubo, to grubo”". W 2015 za dwa zabójstwa został skazany na karę dożywotniego pozbawienia wolności. Będzie mógł ubiegać się o przedterminowe zwolnienie po czterdziestu latach, w 2055. Daniel za współudział w zabójstwach został skazany na 15 lat pozbawienia wolności. Musiatowicz jest niebezpieczny nawet obecnie, w więzieniu:
Musiatowicz wyspecjalizował się w rozbojach z użyciem niebezpiecznego narzędzia. Większość swego dorosłego życia spędził w zakładach penitencjarnych. O swoich przestępstwach opowiedział w odcinku serialu dokumentalnego "Dożywotniacy" zrealizowanego przez dziennikarza Mikołaja Lizuta.

</doc>
<doc id="4561978" url="https://pl.wikipedia.org/wiki?curid=4561978" title="Luca Calvani">
Luca Calvani

Luca Calvani (ur. 7 sierpnia 1974 w Prato we Włoszech) – włoski aktor telewizyjny, teatralny i filmowy.

</doc>
<doc id="4561984" url="https://pl.wikipedia.org/wiki?curid=4561984" title="Andrej Słabakow">
Andrej Słabakow

Andrej Petrow Słabakow, bułg. Андрей Петров Слабаков (ur. 13 sierpnia 1960 w Sofii) – bułgarski reżyser, aktor i polityk, poseł do Parlamentu Europejskiego IX kadencji.
Życiorys.
W 1984 ukończył studia w instytucie będącym poprzednikiem Narodowej Akademii Sztuk Teatralnych i Filmowych w Sofii, specjalizując się w reżyserii kinowej i telewizyjnej. W pierwszej połowie lat 90. pracował dla włoskich stacji telewizyjnych Rai 1 i Rai 2. Występował jako aktor w produkcjach telewizyjnych i filmowych. Jako reżyser i scenarzysta współtworzył filmy dokumentalne. Wyreżyserował też filmy pełnometrażowe "Wagner" (1998) i "Chindemit" (2008). Brał udział w jednym z sezonów programu rozrywkowego "Big Brother".
W wyborach w 2019 z ramienia ugrupowania WMRO – Bułgarski Ruch Narodowy, uzyskał mandat eurodeputowanego IX kadencji.
Syn aktora Petyra Słabakowa, mąż aktorki Ernestiny Szinowej.

</doc>
<doc id="4561992" url="https://pl.wikipedia.org/wiki?curid=4561992" title="PLUS (partia)">
PLUS (partia)

Partia Wolności, Jedności i Solidarności (rum. "Partidul Libertate, Unitate și Solidaritate", PLUS) – rumuńska partia polityczna o profilu socjalliberalnym, działająca w latach 2018–2021, określana jako formacja centrowa lub centroprawicowa.
Historia.
W marcu 2018 były komisarz europejski i były premier Dacian Cioloș zapowiedział powrót do aktywności politycznej. Ogłosił wówczas powołanie ugrupowania pod nazwą Mişcarea România Împreună. Rejestracja partii napotkała jednak problemy. W międzyczasie została natomiast zarejestrowana formacja PLUS, którą w grudniu 2018 ogłoszono jako oficjalną inicjatywę byłego premiera. W styczniu 2019 na pierwszej konwencji Dacian Cioloș został wybrany na przewodniczącego tego ugrupowania.
Przed wyborami europejskimi z maja 2019 partia podpisała porozumienie ze Związkiem Zbawienia Rumunii. W głosowaniu wspólna lista pod nazwą Alianța 2020 USR-PLUS zajęła trzecie miejsce, otrzymując 22,4% głosów i 8 mandatów w PE IX kadencji, z których 4 przypadły ugrupowaniu byłego premiera.
Partia kontynuowała współpracę z USR także w kolejnych wyborach. W wyborach parlamentarnych w 2020 wspólna lista otrzymała 15,4% głosów do Izby Deputowanych (55 mandatów) oraz 15,9% głosów do Senatu (25 mandatów).
W grudniu 2020 obie partie koalicyjne USR i PLUS zawarły porozumienie z ugrupowaniami PNL i UDMR, współtworząc rząd Florina Cîțu. W sierpniu 2020 partie USR i PLUS podjęły decyzję o połączeniu, do którego doszło ostatecznie w kwietniu 2021, gdy sąd zatwierdził fuzję i powołanie wspólnego ugrupowania USR PLUS (które następnie powróciło do nazwy Związek Zbawienia Rumunii).

</doc>
<doc id="4561993" url="https://pl.wikipedia.org/wiki?curid=4561993" title="Hans Jonas">
Hans Jonas

Hans Jonas (ur. 10 maja 1903 w Mönchengladbach, zm. 5 lutego 1993 w New Rochelle) – niemiecki filozof pochodzenia żydowskiego, autor prac poświęconych gnozie, filozofii biologii, etyce odpowiedzialności i filozofii religii.
Życiorys.
Był synem Gustava Jonasa (zm. 1938) i Rosy Jonas, z d. Horowitz (zm. 1942 w Auschwitz). Jego dziadek od strony matki był rabinem, rodzice byli ludźmi religijnymi. 
W 1921 rozpoczął studia filozoficzne, początkowo na Uniwersytecie we Fryburgu, następnie w berlińskiej Hochschule für die Wissenschaft des Judentums (1921–1923), ponownie na Uniwersytecie we Fryburgu oraz w Marburgu. Jego nauczycielami byli m.in. Edmund Husserl, Martin Heidegger i Rudolf Bultmann. Od 1925 zajmował się gnozą. W 1928 obronił pracę doktorską "Über den Begriff der Gnosis", następnie przygotował pracę "Gnosis und spätantiker Geist". Po zdobyciu władzy przez Adolfa Hitlera opuścił w 1933 Niemcy, początkowo zamieszkał w Londynie, w 1935 wyjechał do Palestyny. Tam kontynuował badania nad gnozą. 
Od 1936 był członkiem Hagany, w 1939 wstąpił do Brygady Żydowskiej, w 1943 uczestniczył w kampanii włoskiej, razem z armią brytyjską przybył do Niemiec, gdzie dowiedział się, że jego matka została wywieziona do Auschwitz. Pod koniec 1945 powrócił do Palestyny, do początku 1948 wykładał w British School for Higher Studies. Jako żołnierz armii izraelskiej walczył w I wojnie izraelsko-arabskiej. 
Z uwagi na trudną sytuację ekonomiczną wyemigrował w 1949 razem z żoną i dziećmi do Kanady, wykładał na Uniwersytecie w Montrealu i Uniwersytecie Ottawskim. W latach 1955-1976 pracował w The New School for Social Research w Nowym Jorku, gdzie od 1967 był profesorem. W 1976 przeszedł na emeryturę. 
W okresie amerykańskim wydał poprawioną wersję swojej pracy o gnozie "The Gnostic Religion" (1958), następnie zajmował się m.in. filozofią biologii. W 1966 wydał pracę "The Phenomenon of Life", w której zaproponował koncepcje przezwyciężenia dualizmu pomiędzy materializmem i idealizmem. W 1979 opublikował książkę "Das Prinzip Verantwortung. Versuch einer Ethik für die technologjsche Zivilisation" ("Zasada odpowiedzialności. Etyka dla cywilizacji technologicznej"), która przyniosła mu światowy rozgłos. W książce tej przedstawił filozoficzne podstawy odpowiedzialności za losy świata i gatunku ludzkiego, przeciwstawiając się koncepcji neutralności etycznej nauki (w szczególności nauk przyrodniczych) i techniki. Zajmował się także filozofią religii. W 1984 wygłosił wykład "Idea Boga po Auschwitz. Żydowski głos", w którym przedstawił koncepcję Boga, który żeby być Bogiem dobrym i Bogiem zrozumiałym, nie może być równocześnie Bogiem wszechmocnym.
W 1987 otrzymał Nagrodę Pokojową Księgarzy Niemieckich.

</doc>
<doc id="4561997" url="https://pl.wikipedia.org/wiki?curid=4561997" title="Linia kolejowa nr 446">
Linia kolejowa nr 446

Linia kolejowa nr 446 – niezelektryfikowana, szerokotorowa, jednotorowa linia kolejowa łącząca stację Terespol z granicą państwa.

</doc>
<doc id="4562000" url="https://pl.wikipedia.org/wiki?curid=4562000" title="Nicole Pani">
Nicole Pani

Nicole Pani z domu Montandon (ur. 30 października 1948 w Suresnes) – francuska lekkoatletka, sprinterka.
Zdobyła srebrne medal w biegu na 200 metrów i sztafecie 4 × 100 metrów na europejskich igrzyskach juniorów w 1966 w Odessie. Odpadła w półfinale biegu na 100 metrów i zajęła 8. miejsce w sztafecie 4 × 100 metrów na mistrzostwach Europy w 1966 w Budapeszcie.
Zajęła 5. miejsce w finale biegu na 200 metrów i 8. miejsce w finale sztafety 4 × 100 metrów na igrzyskach olimpijskich w 1968 w Meksyku. Na mistrzostwach Europy w 1969 w Atenach zajęła 4. miejsce w sztafecie 4 × 100 metrów, a na mistrzostwach Europy w 1971 w Helsinkach 7. miejsce w tej konkurencji.
Zdobyła srebrne medale w biegu na 100 metrów oraz w sztafecie 4 × 100 metrów (w składzie: Pani, Odette Ducas, Michèle Beugnet oraz Colette Besson) na igrzyskach śródziemnomorskich w 1971 w Izmirze.
Zdobyła srebrny medal w sztafecie 4 × 1 okrążenie na halowych mistrzostwach Europy w 1972 w Grenoble (sztafeta francuska biegła w składzie: Beugnet, Christiane Marlet, Claudine Meire i Pani). Na mistrzostwach Europy w 1974 w Rzymie zajęła 5. miejsce w sztafecie 4 × 100 metrów, a na igrzyskach śródziemnomorskich w 1975 w Algierze zdobyła złoty medal w tej konkurencji (sztafeta francuska biegła w składzie: Annie Alizé, Nadine Goletto, Catherine Delachan i Pani).
Była mistrzynią Francji w biegu na 200 metrów w 1968, wicemistrzynią w biegu na 100 metrów w 1966 i 1968 oraz w biegu na 200 metrów w 1967 i 1973, a także brązową medalistką w biegu na 200 metrów w 1971 i 1974.
Trzykrotnie poprawiała rekord Francji w biegu na 200 metrów do czasu 23,0 (18 października 1968 w Meksyku). Dziesięciokrotnie poprawiała lub wyrównywała rekord Francji w sztafecie 4 × 100 metrów do czasu 44,2 s (7 lipca 1973 w Colombes).
Jej mąż Jack Pani był znanym lekkoatletą, skoczkiem w dal.

</doc>
<doc id="4562004" url="https://pl.wikipedia.org/wiki?curid=4562004" title="Nicole Montandon">
Nicole Montandon



</doc>
<doc id="4562006" url="https://pl.wikipedia.org/wiki?curid=4562006" title="Bodo Zimmermann (grafik)">
Bodo Zimmermann (grafik)

Bodo Zimmermann, ps. „Bozi” albo „Boz” (ur. 29 maja 1902 w Filehne, zm. około 25 sierpnia 1945 najprawdopodobniej we Frankfurcie nad Odrą) – niemiecki grafik, ilustrator i projektant.
Był synem Królewskiego Okręgowego Inspektora Szkolnego Paula Zimmermanna i wnukiem malarza krajobrazu prof. .
W roku 1907 jego ojciec otrzymał posadę inspektora w Świdnicy i tam Bodo Zimmermann spędził dzieciństwo i młodość, do roku 1918. Po zakończeniu I wojny światowej studiował parę lat (do 1921) w Królewskiej Pruskiej Szkole Kadetów (w Legnickim Polu i w Berlinie-Lichterfelde, w tym okresie ochotniczo wszedł w skład Freikorpsów i brał m.in. udział w stłumieniu buntu Spartakusa w Berlinie, a także III powstania śląskiego. Potem jednak porzucił wojsko i od roku 1922 studiował we wrocławskiej Akademii Sztuki i Rzemiosła Artystycznego (tam pozostawał pod wpływem prof. Paula Hampela), później również w szkołach w Berlinie, Monachium (tam jednym z jego nauczycieli był F. H. Ehmcke) i w Norymberdze (m.in. u Rudolfa Schiestla). W następnym okresie podróżował po Bliskim Wschodzie, Afryce Północnej i Włoszech. Od 1927 mieszkał we Wrocławiu, tu pracował dla różnych wydawców, m.in. Hegel &amp; Schade z Lipska i Korna z Wrocławia. Pracował jako ilustrator i projektant okładek, wykonywał też liczne drzeworyty. Inspiracje czerpał m.in. z architektury Wrocławia, ale także pejzaży Karkonoszy i Kotliny Kłodzkiej. Swoje atelier miał w kamienicy Pod Złotym Półksiężycem we wrocławskim Rynku.
W roku 1932 ryciny pokazane zostały na wystawie grupowej w Chicago, w 1937 został nagrodzony Nagrodą Artystyczną Miasta Wrocławia, a w 1938 Nagrodą Sztuki Śląska.
Od września 1939 pełnił służbę wojskową (w Polsce i we Francji); w tym okresie wykonywał rysunki i drzeworyty, zwłaszcza z bitew pod Saint-Quentin i Rouen, miał też w 1942 wystawę "„Die Burg von Krakau”" („Zamek w Krakowie”). Później wykonywał drzeworyty w Grecji, Rosji i Finlandii. W roku 1945 znalazł się we Wrocławiu, gdzie zgłosił się na ochotnika do obrony miasta przed oblężeniem przez Armię Czerwoną. 20 stycznia 1945 jego żona i syn ewakuowani zostali z Wrocławia wraz z większością cywilnych mieszkańców miasta, a Bodo Zimmermann 7 maja 1945 dostał się do niewoli radzieckiej. Został wywieziony do Stalingradu, a następnie z powodu złego stanu zdrowia został repatriowany do obozu przejściowego we Frankfurcie nad Odrą. Chory na czerwonkę zmarł około 25 (26, 27 albo 28) sierpnia 1945 roku w obozie lub podczas transportu, dzień przed uwolnieniem i został pochowany we Frankfurcie w masowym grobie.
Wdowa po Bodo Zimmermannie i jego syn wyemigrowali do Kanady w 1947, a stamtąd w 1952 do USA. Większość prac Bodo Zimmermanna uległa zniszczeniu w wyniku bombardowań, pożarów i grabieży podczas oblężenia "Festung Breslau" w 1945 roku. Te, które ocalały w zachodniej części Niemiec i dostały się w ręce Amerykanów, usiłował – bezskutecznie – odzyskać jego syn.

</doc>
<doc id="4562017" url="https://pl.wikipedia.org/wiki?curid=4562017" title="Wieża zegarowa Nusretiye">
Wieża zegarowa Nusretiye

Wieża zegarowa Nusretiye – wieża zegarowa zbudowana w 1848 roku w Tophane, w dzielnicy Stambułu Beyoğlu.
Historia.
Budowę wieży zegarowej Nusretiye zakończono w drugiej połowie XIX wieku. Została ona umieszczona przed koszarami Tophane, niedaleko meczetu Nusretiye zbudowanego przez Mahmuda II i od niego wzięła swoją nazwę. Po I wojnie światowej budynki nieużytkowane zaczęły niszczeć. Dlatego w 1950 roku większość z nich została wyburzona. Wieża zegarowa przetrwała, ale została przeniesiona na teren składów celnych, gdzie dzisiaj można ją tam odnaleźć. Budowę wieży ukończono w 1848 roku i jest to najstarsza wieża zegarowa w Stambule. Została zamówiona przez sułtana Abdülmecida I (1823–1861) po jego podróży do Europy, a jej projektantem w stylu neoklasycystycznym był prawdopodobnie Garabet Amir Balyan. Wysoka na 15 metrów, trzypiętrowa wieża nad wejściem ma tughrę sułtana Abdülmecida I. Oryginalny zegar i tarcze zegara są w złym stanie.
Kwadratowa podstawa ma na poziomie gruntu szerokość 4,35 metra i zwęża się stopniowo. Trzy gzymsy dzielą ją na cztery piętra. Na parterze w czterech rogach zostały umieszczone kolumny, a na ostatnim piętrze cztery tarcze zegarowe. Obecnie (2018) wieża pełni rolę magazynu i jest w bardzo złym stanie.

</doc>
<doc id="4562018" url="https://pl.wikipedia.org/wiki?curid=4562018" title="ODEON (kino)">
ODEON (kino)



</doc>
<doc id="4562021" url="https://pl.wikipedia.org/wiki?curid=4562021" title="Atidże Aliewa-Weli">
Atidże Aliewa-Weli

Atidże Aliewa-Weli, bułg. Атидже Алиева-Вели (ur. 18 września 1981 w Dewinie) – bułgarska polityk, biotechnolog i urzędniczka, zastępczyni dyrektora wykonawczego funduszu rolniczego „Zemedelie”, posłanka do Parlamentu Europejskiego IX kadencji.
Życiorys.
W 2003 ukończyła biotechnologię na Uniwersytecie Sofijskim im. św. Klemensa z Ochrydy. W 2005 uzyskała magisterium z biotechnologii przemysłowej na tej samej uczelni, a w 2014 magisterium z administracji publicznej na Uniwersytecie Gospodarki Narodowej i Światowej. Pracę zawodową rozpoczęła w bułgarskim oddziale koncernu Danone. Od 2007 zatrudniona w państwowym funduszu rolniczym „Zemedelie”. Zajmowała stanowiska eksperta, a od 2011 naczelnika sektora i naczelnika departamentu. W 2013 została zastępczynią dyrektora wykonawczego tej instytucji. Odpowiadała za wdrażanie programu rozwoju obszarów wiejskich.
W wyborach w 2019 kandydowała z piątego miejsca Ruchu na rzecz Praw i Wolności. Atidże Aliewa-Weli uzyskała mandat eurodeputowanej IX kadencji, gdy dwóch wyprzedzających ją kandydatów zrezygnowało z jego objęcia.

</doc>
<doc id="4562023" url="https://pl.wikipedia.org/wiki?curid=4562023" title="Marián Vitko">
Marián Vitko

Marián Vitko (ur. 10 lutego 1994 w Svidníku) – słowacki siatkarz, grający na pozycji libero. Od stycznia 2019 roku występuje w węgierskiej drużynie Vegyész RC Kazincbarcika.
Sukcesy klubowe.
Mistrzostwa Słowacji Juniorów:
Mistrzostwo Słowacji:
Mistrzostwo Węgier:

</doc>
<doc id="4562025" url="https://pl.wikipedia.org/wiki?curid=4562025" title="Przewodniczący Parlamentu Mołdawii">
Przewodniczący Parlamentu Mołdawii

Przewodniczący Parlamentu (mołd. "Președintele Parlamentului") – jest przewodniczącym parlamentu Mołdawii.
Parlament Republiki Mołdawii.
5 czerwca 1990 Mołdawska Socjalistyczna Republika Radziecka zmieniła nazwę na Socjalistyczna Republika Mołdawii. Następnie w dniu 23 maja 1991 roku przyjęła nazwę Republika Mołdawii.
Przewodniczący Parlamentu Republiki Mołdawii:
Linki zewnętrzne.
Strona Parlamentu Republiki Mołdawii

</doc>
<doc id="4562031" url="https://pl.wikipedia.org/wiki?curid=4562031" title="Ardens felicitatis desiderium">
Ardens felicitatis desiderium

Ardens felicitatis desiderium - instrukcja Kongregacji Nauki Wiary dotycząca modlitwy w celu osiągnięcia uzdrowienia pochodzącego od Boga. Została sporządzona i opublikowana 14 września 2000 roku przez Josepha Ratzingera.

</doc>
<doc id="4562032" url="https://pl.wikipedia.org/wiki?curid=4562032" title="Sant'Anna Arresi">
Sant'Anna Arresi



</doc>
<doc id="4562034" url="https://pl.wikipedia.org/wiki?curid=4562034" title="Alessio Sitti">
Alessio Sitti

Alessio Sitti (ur. 18 marca 1996) – włoski siatkarz, grający na pozycji rozgrywającego. Od sezonu 2019/2020 występuje w drużynie San Giustino Pallavolo.

</doc>
<doc id="4562036" url="https://pl.wikipedia.org/wiki?curid=4562036" title="Bodo Zimmermann">
Bodo Zimmermann



</doc>
<doc id="4562038" url="https://pl.wikipedia.org/wiki?curid=4562038" title="Independents 4 Change">
Independents 4 Change

Independents 4 Change (irl. "Neamhspleáigh ar son an Athraithe") – irlandzka partia polityczna o profilu socjalistycznym.
Historia.
Ugrupowanie założone jako ruch polityczny Independents for Equality Movement, w 2015 zorganizowane w partię pod nazwą Independents 4 Change. Inicjatorem powołania był deputowany Mick Wallace. W wyborach w 2016 partia wystawiła pięciu kandydatów do Dáil Éireann, wprowadzając do niższej izby irlandzkiego parlamentu czterech swoich przedstawicieli. W 2019 pod szyldem I4C Mick Wallace i Clare Daly uzyskali mandaty eurodeputowanych IX kadencji. W 2020 mandat do Dáil Éireann z ramienia formacji uzyskała tylko Joan Collins, która wkrótce opuściła to ugrupowanie.

</doc>
<doc id="4562039" url="https://pl.wikipedia.org/wiki?curid=4562039" title="Alternatywny fundusz inwestycyjny">
Alternatywny fundusz inwestycyjny

Alternatywny fundusz inwestycyjny (AFI) – instytucja wspólnego inwestowania, której przedmiotem działalności, w tym w ramach wydzielonego subfunduszu, jest zbieranie aktywów od wielu inwestorów w celu ich lokowania w interesie tych inwestorów zgodnie z określoną polityką inwestycyjną, niebędącą funduszem działającym zgodnie z prawem wspólnotowym regulującym zasady zbiorowego inwestowania w papiery wartościowe.
W Polsce są to specjalistyczne fundusze inwestycyjne otwarte, fundusze inwestycyjne zamknięte, alternatywne spółki inwestycyjne oraz unijne alternatywne fundusze inwestycyjne.

</doc>
<doc id="4562041" url="https://pl.wikipedia.org/wiki?curid=4562041" title="Maksym (Marretta)">
Maksym (Marretta)

Maksym (ur. 17 stycznia 1979 w Toms River) – duchowny Cerkwi Prawdziwych Prawosławnych Chrześcijan Hellady, od 2019 biskup Pelagonii.
Życiorys.
Urodził się w rodzinie kapłana. W latach 1997–2001 studiował w seminarium Św. Trójcy w Jordanville, a w 1999–2001 był nowicjuszem tamtejszego monasteru.
W 2002 przyjął postrzyżyny mnisze z imieniem Maksym ku czci św. Maksyma Wyznawcy. W 2008 przyjął święcenia diakonatu, a rok później został wyświęcony na kapłana. Od 2015 pełni posługę duszpasterską w Ameryce Łacińskiej. Chirotonię biskupią otrzymał 4 maja 2019.

</doc>
<doc id="4562042" url="https://pl.wikipedia.org/wiki?curid=4562042" title="Kryzys finansowy (2007-2009)">
Kryzys finansowy (2007-2009)



</doc>
<doc id="4562044" url="https://pl.wikipedia.org/wiki?curid=4562044" title="Alberto Bellei">
Alberto Bellei

Alberto Bellei (ur. 26 sierpnia 1987 w Modenie) – włoski siatkarz, grający na pozycji rozgrywającego. Od sezonu 2018/2019 występuje w drużynie Conad Reggio Emilia.

</doc>
<doc id="4562048" url="https://pl.wikipedia.org/wiki?curid=4562048" title="Sign o' the Times">
Sign o' the Times



</doc>
<doc id="4562049" url="https://pl.wikipedia.org/wiki?curid=4562049" title="Jeon So-mi">
Jeon So-mi

Jeon So-mi (, ur. 9 marca 2001), także Somi (właśc. Ennik Somi Douma) – kanadyjsko-koreańska piosenkarka z Korei Południowej, najbardziej znana jako zwyciężczyni pierwszej edycji programu "Produce 101" i debiutu w zwycięskim składzie zespołu I.O.I.
Życiorys.
Wczesne życie.
Jeon So-mi urodziła się 9 marca 2001 roku w Ontario, w Kanadzie. Jej matka Jeon Sun-hee jest Koreanką, a ojciec Matthew Doumy jest pochodzenia holendersko-kanadyjskiego. Jej rodzina przeniosła się do Korei Południowej rok po jej urodzeniu. Ze względu na jej mieszane pochodzenie Somi była często prześladowana w czasach dzieciństwa.
Somi jest posiadaczką czarnego pasa trzeciego stopnia w taekwondo, ale nie mogła zdobyć czwartego stopnia, jak jej ojciec, ze względu na swój wiek. W 2013 roku pojawiła się w specjalnym odcinku z okazji Dnia Dziecka "Let's Go! Dream Team Season 2" stacji KBS2 jako jeden z przedstawicieli zespołu demonstracyjnego taekwondo ze Szkoły Podstawowej Midong, w którym została sparowana z Park Joon-hyungiem. W sierpniu 2014 roku ona, jej matka i babcia wystąpiły krótko w 187 odcinku "Hello Counselor". Miała także epizodyczną rolę w filmie "Gukjesijang" z 2014 roku, wraz ze swoim ojcem i siostrą.
Po ukończeniu gimnazjum Cheongdam 3 lutego 2017 roku rozpoczęła naukę w Hanlim Multi Art School, specjalizując się w muzyce praktycznej i wokalu.
2015–2016: "Sixteen", "Produce 101" oraz I.O.I.
Somi dołączyła do JYP Entertainment po przesłuchaniu, podczas którego wykonała piosenkę „Lonely” grupy 2NE1. Niedługo potem pojawiła się w teledysku Got7 „Stop Stop It” z innymi stażystami z agencji. W maju 2015 roku Somi uczestniczyła w programie survivalowym "Sixteen", w którym konkurowała z piętnastoma innymi stażystkami z JYPE, aby zapewnić sobie miejsce w nowym girlsbandzie, Twice. Została jednak wyeliminowana w rundzie finałowej.
W styczniu 2016 roku Somi reprezentowała JYPE w programie survivalowym "Produce 101". Zajęła pierwsze miejsce z głosami i zadebiutowała 4 maja w grupie projektowej I.O.I, wydając minialbum "Chrysalis", pod agencją YMC Entertainment. 18 sierpnia ogłoszono, że Somi zrealizuje wspólny projekt z członkiniami zespołu I.O.I – Choi Yoo-jung i Kim Chung-ha oraz Ki Hui-hyeon z DIA, na potrzeby singla „Flower, Wind and You” (kor. 꽃, 바람 그리고 너), który został wydany cyfrowo 29 sierpnia.
W październiku Somi została wybrana jako nowa prowadząca programu SBS MTV "The Show", wraz z Wooshinem z zespołu UP10TION.
2017–2018: Kariera solowa i odejście z JYPE.
9 stycznia 2017 roku potwierdzono, że Somi podpisała formalną umowę z JYPE na działalność solową obejmującą występy w programach telewizyjnych. Wkrótce potem dołączyła do obsady "Sister's Slam Dunk 2" stacji SBS. Aktywność Somi z I.O.I wkrótce później zakończyła się wskutek rozwiązania zespołu. 9 marca Eric Nam i Somi wydali wspólny singel cyfrowy zatytułowany „You, Who?” (kor. 유후 (You, Who?)).
W marcu 2017 roku Somi została obsadzona w internetowym programie rozrywkowym "Idol Drama Operation Team" stacji KBS. Zagrała rolę licealistki o imieniu Bo-ram. Ostateczne zdjęcia do programu odbyły się 9 maja. Siedmiu członków obsady utworzyło girlsband o nazwie Girls Next Door i razem wydały singel jako część ścieżki dźwiękowej do programu. Piosenka zatytułowana „Deep Blue Eyes”, napisana wspólnie i skomponowana przez Jinyounga z B1A4, została wydana 14 czerwca przez Warner Music Korea.
W listopadzie 2017 roku Somi pojawiła się na piosence Jun. K, zatytułowanym Nov to Feb” (kor. 11월부터 2월까지).
20 sierpnia 2018 roku JYP Entertainment wydało oficjalne oświadczenie ujawniające, że po wzajemnym porozumieniu Somi rozwiązała umowę opuszczając agencję. W następnym miesiącu doniesiono, że artystka podpisała kontrakt na wyłączność z subwytwórnią YG Entertainment – The Black Label.
Od 2019: Debiut jako solistka.
25 lutego 2019 roku The Black Label ogłosiło, że Somi przygotowuje się do debiutu jako artystka solowa, z głównym singlem wyprodukowanym przez Teddy'ego Parka. Jej debiutancki singel „Birthday” został wydany 13 czerwca wraz z towarzyszącym mu teledyskiem. Po raz pierwszy jako artystka solowa wystąpiła 15 czerwca w programie "Show! Music Core", wykonując zarówno „Birthday”, jak i B-Side „Outta My Head”.
W 2019 roku Jeon została członkiem obsady programu "Law of the Jungle in Chuuk". W 2020 roku MBC ogłosiło, że Somi dołączy do "Lose If You're Envious" jako MC.
28 marca 2020 roku na kanale YouTube wytwórni został wydany reality show artystki, pt. "I Am Somi", który pokazywał serię codziennych vlogów. W szóstym odcinku opublikowanym 2 maja Jeon ujawniła, że jej comeback został opóźniony, a podróżowanie ograniczone z powodu pandemii koronawirusa. 14 lipca potwierdzono, że nowa piosenka „What You Waiting For” ukaże się 22 lipca. 20 lipca, w związku z wydaniem „What You Waiting For”, Jeon podpisała kontrakt z Interscope Records, w partnerstwie z The Black Label. 6 sierpnia Jeon zdobyła swoje pierwsze trofeum w programie muzycznym dzięki piosence „What You Waiting For” (w programie "M Countdown" stacji Mnet).
4 maja 2021 roku Jeon i członkinie I.O.I świętowały piątą rocznicę debiutu zespołu przez live stream "Yes, I love it!". 2 sierpnia ukazał się kolejny cyfrowy singel zatytułowany „Dumb Dumb”. Piosenka uplasowała się na ósmym miejscu na liście Gaon Digital Chart.
14 października 2021 roku The Black Label potwierdziło, że 29 października Jeon wyda swój pierwszy album studyjny "XOXO".

</doc>
<doc id="4562053" url="https://pl.wikipedia.org/wiki?curid=4562053" title="Baza instrumentów pochodnych">
Baza instrumentów pochodnych



</doc>
<doc id="4562059" url="https://pl.wikipedia.org/wiki?curid=4562059" title="Buchlov (szczyt w górach Ptacznik)">
Buchlov (szczyt w górach Ptacznik)



</doc>
<doc id="4562060" url="https://pl.wikipedia.org/wiki?curid=4562060" title="Paul-Grüninger-Stadion">
Paul-Grüninger-Stadion

Paul-Grüninger-Stadion – stadion piłkarski w St. Gallen, w Szwajcarii. Został otwarty 21 maja 1911 roku. Może pomieścić 3900 widzów, z czego 900 miejsc jest siedzących. Swoje spotkania na stadionie rozgrywają piłkarze klubu SC Brühl St. Gallen.

</doc>
<doc id="4562066" url="https://pl.wikipedia.org/wiki?curid=4562066" title="Prime broker">
Prime broker

Prime broker – instytucja kredytowa, regulowane przedsiębiorstwo inwestycyjne lub inny podmiot podlegający regulacji ostrożnościowej i stałemu nadzorowi, oferujące inwestorom branżowym usługi polegające głównie na finansowaniu lub przeprowadzaniu transakcji obrotu instrumentami finansowymi w charakterze kontrahenta i którzy mogą świadczyć również inne usługi, takie jak rozliczenia i rozrachunki transakcji, usługi powiernicze, pożyczki papierów wartościowych, dostosowane do potrzeb usługi wsparcia technologicznego i operacyjnego.
Według Ustawy z dnia 27 maja 2004 r. o funduszach inwestycyjnych i zarządzaniu alternatywnymi funduszami inwestycyjnymi jest to bank krajowy, instytucja kredytowa, firma inwestycyjna lub inny podmiot podlegający wymogom ostrożnościowym wynikającym z przepisów prawa oraz nadzorowi właściwego organu nadzoru nad rynkiem finansowym, które oferują klientom profesjonalnym usługi polegające na:
a) przyjmowaniu i przekazywaniu zleceń nabycia lub zbycia instrumentów finansowych,
b) wykonywaniu zleceń, o których mowa w lit. a, na rachunek dającego zlecenie,
c) udzielaniu pożyczek pieniężnych w celu dokonania transakcji, której przedmiotem jest jeden lub większa liczba instrumentów finansowych, jeżeli transakcja ma być dokonana za pośrednictwem banku krajowego, instytucji kredytowej lub firmy inwestycyjnej udzielającej pożyczki,
i które jednocześnie mogą świadczyć inne usługi, takie jak prowadzenie rachunków papierów wartościowych i rachunków zbiorczych oraz prowadzenie rachunków pieniężnych lub usługi udzielania pożyczek papierów wartościowych lub rozliczania i dokonywania rozrachunku transakcji.

</doc>
<doc id="4562067" url="https://pl.wikipedia.org/wiki?curid=4562067" title="Les Guignols de l'info">
Les Guignols de l'info



</doc>
<doc id="4562087" url="https://pl.wikipedia.org/wiki?curid=4562087" title="Adam Woźnica">
Adam Woźnica

Adam Woźnica (ur. 9 maja 1994) – polski siatkarz, grający na pozycji środkowego. Od sezonu 2019/2020 jest zawodnikiem KPS-u Siedlce.
Sukcesy klubowe.
Mistrzostwa Polski Kadetów:
Mistrzostwa Polski Juniorów:

</doc>
<doc id="4562089" url="https://pl.wikipedia.org/wiki?curid=4562089" title="Uri Maklew">
Uri Maklew

Uri Maklew (hebr.: אורי מקלב, ang.: "Uri Maklev", ur. 10 stycznia 1957 w Izraelu) – izraelski rabin i polityk, od 2008 poseł do Knesetu, w latach 2009–2015 zastępca przewodniczącego.
Życiorys.
Urodził się 10 stycznia 1957 w Izraelu.
Ukończył wyższe studia judaistyczne, uzyskał smichę rabinacką.
W polityce związał się z ultraorodoksyjnym ugrupowaniem Sztandar Tory, które wspólnie z Agudat Israel tworzy Zjednoczony Judaizm Tory. Bezskutecznie kandydował w wyborach w 2006, ostatecznie jednak w skład siedemnastego Knesetu wszedł 31 lipca 2008 zastępując Ja’akowa Kohena. 18 grudnia doszło do rozłamu w Zjednoczonym Judaizmie Tory – Maklew, Mosze Gafni i Awraham Rawic utworzyli frakcję Sztandaru Tory. W wyborach w 2009 oba ugrupowania wystawiły wspólną listę, a Maklew uzyskał reelekcję. Zdobywał mandat poselski w wyborach w W 2013 i 2015. 9 stycznia 2019 ponownie doszło do rozłamu – tym razem Maklew utworzył frakcję Sztandaru Tory wraz z Gafnim i Ja’akowem Aszerem. W wyborach w kwietniu 2019 uzyskał mandat poselski z listy Zjednoczonego Judaizmu Tory.

</doc>
<doc id="4562090" url="https://pl.wikipedia.org/wiki?curid=4562090" title="Uri Maklev">
Uri Maklev



</doc>
<doc id="4562093" url="https://pl.wikipedia.org/wiki?curid=4562093" title="Bogusława Drelich-Skulska">
Bogusława Drelich-Skulska

Bogusława Jadwiga Drelich-Skulska (ur. 18 lipca 1962) – polska ekonomistka, profesor doktor habilitowana nauk ekonomicznych, prorektor Uniwersytetu Ekonomicznego we Wrocławiu.
Życiorys.
Bogusława Drelich-Skulska ukończyła w 1986 Akademię Ekonomiczną im. Oskara Langego we Wrocławiu, broniąc się na Wydziale Gospodarki Narodowej. Doktoryzowała się tamże w zakresie ekonomii, specjalność – międzynarodowe stosunki gospodarcze w 1992 na podstawie pracy "Proeksportowa strategia rozwoju Korei Południowej" (promotor: Jan Rymarczyk). Habilitowała się w 2003 z nauk ekonomicznych na podstawie monografii "Ewolucja zagranicznej polityki ekonomicznej Japonii u progu XXI wieku". W 2013 otrzymała tytuł naukowy profesora nauk ekonomicznych.
W pracy naukowej specjalizuje się w międzynarodowych stosunkach gospodarczych, handlu zagranicznym, ekonomii rozwoju ze szczególnym uwzględnieniem wybranych państw Azji Wschodniej oraz rozwoju regionalnego w Unii Europejskiej na przykładzie Dolnego Śląska. Napisała lub redagowała 7 książek oraz ok. 100 artykułów naukowych. Jest pomysłodawczynią oraz organizatorką odbywających się od 2007 międzynarodowych konferencji naukowych „Azja-Pacyfik”. Doprowadziła także do powołania na UEW Centrum Badań Azji i Pacyfiku.
Jest zatrudniona jako profesor zwyczajna w Katedrze Międzynarodowych Stosunków Gospodarczych Wydziału Nauk Ekonomicznych. Pełniła bądź pełni liczne funkcje na uczelni, m.in. prodziekan ds. dydaktyki i studiów stacjonarnych WNE (2005–2012), kierowniczki Biura Współpracy Międzynarodowej UEW (2012–2016) czy kierowniczki Katedry Międzynarodowych Stosunków Gospodarczych WNE. Od 2016 jest prorektorką do spraw współpracy z zagranicą.
Od 2009 członkini Zarządu Polskiego Towarzystwa Studiów Międzynarodowych. Działa także w Polskim Towarzystwie Ekonomicznym i European Association for South-East Asian Studies. Była także członkinią Prezydium Komitetu Prognoz Polska 2000 Plus Polskiej Akademii Nauk.
Wypromowała trzynaścioro doktorów.
Bibliografia.
 

</doc>
<doc id="4562099" url="https://pl.wikipedia.org/wiki?curid=4562099" title="Błażej Krzyształowicz">
Błażej Krzyształowicz

Błażej Krzyształowicz (ur. 24 września 1987 w Sosnowcu) – były polski siatkarz, obecnie trener siatkarski. Od 2015 do 2019 roku był asystentem trenera reprezentacji Polski.
Życiorys.
Absolwent Szkoły Mistrzostwa Sportowego w Spale. Po dwóch latach bycia uczniem SMS-u PZPS Spała kontuzje pokrzyżowały jego plany. Zaczął mieć poważne problemy z kolanami co skończyło się trzema operacjami. Był zawodnikiem STS-u Skarżysko-Kamienna, gdzie grał na pozycji rozgrywającego. Był statystykiem Gwardii Wrocław oraz w sezonie 2010/2011 Banku BPS Muszynianki Fakro Muszyna. 
Od sezonu 2013/2014 pełnił funkcję statystyka, od 2014/2015 drugiego trenera Budowlanych Łódź, od sezonu 2016/2017 do sezonu 2020/2021 był pierwszym trenerem. 
W sezonach 2016-2018 jego asystentem był jego ojciec, Tadeusz.
W sezonie 2021/2022 był początkowo asystentem trenera w zespole Lokomotiw Kaliningrad, następnie objął funkcję trenera w zespole E. Leclerc Moya Radomka Radom. W marcu 2023 poinformował, że po sezonie 2022/2023 nie będzie już trenerem zespołu z Radomia.
Sukcesy.
jako asystent trenera.
Letnia Uniwersjada:
jako trener.
Mistrzostwo Polski:
Superpuchar Polski:
Puchar Polski:

</doc>
<doc id="4562101" url="https://pl.wikipedia.org/wiki?curid=4562101" title="Posłowie do Parlamentu Europejskiego IX kadencji">
Posłowie do Parlamentu Europejskiego IX kadencji

Posłowie IX kadencji do Parlamentu Europejskiego zostali wybrani w wyborach przeprowadzonych w 28 państwach członkowskich Unii Europejskiej pomiędzy 23 a 26 maja 2019. W głosowaniu wyłoniono 751 eurodeputowanych na pięcioletnią kadencję, która rozpoczęła się 2 lipca 2019. W trakcie kadencji na skutek brexitu liczbę miejsc w PE IX kadencji zmniejszono do 705.
Na pierwszym posiedzeniu 3 lipca 2019 przewodniczącym PE został David Sassoli z Postępowego Sojuszu Socjalistów i Demokratów. 11 stycznia 2022 po jego śmierci kierownictwo nad Parlamentem Europejskim tymczasowo objęła Roberta Metsola, którą 18 stycznia wybrano na nową przewodniczącą PE IX kadencji.
Grupy polityczne.
W Parlamencie Europejskim IX kadencji przed jej rozpoczęciem powołano siedem grup politycznych:
Nadto kilkudziesięciu eurodeputowanych nie przystąpiło do żadnej z grup politycznych, pozostając posłami niezrzeszonymi.
Przewodniczącymi grup poselskich zostali:
W lipcu 2019 EUL / NGL wybrała stałe władze, współprzewodniczącymi grupy zostali Martin Schirdewan i Manon Aubry (Francja). W październiku 2021 funkcję przewodniczącego RE objął Stéphane Séjourné (Francja). We wrześniu 2022 z zajmowanego stanowiska odeszła Ska Keller, w następnym miesiącu funkcję współprzewodniczącej grupy G / EFA objęła Terry Reintke. W październiku 2022 z Europarlamentu odszedł współprzewodniczący ECR Raffaele Fitto; w lutym 2023 współprzewodniczącym frakcji w jego miejsce został Nicola Procaccini.
W styczniu 2021 frakcja EUL / NGL przyjęła nazwę Lewica w Parlamencie Europejskim.
Kwestia liczby i obsady mandatów.
Na początku kadencji nieobsadzone pozostały trzy mandaty uzyskane przez przedstawicieli katalońskich ugrupowań separatystycznych: aresztowanego Oriola Junquerasa (AR-ERC) oraz przebywających na emigracji Antoniego Comína i Carlesa Puigdemonta (LpE). Ich wybór został unieważniony przez hiszpańską komisję wyborczą, co skutkowało odwołaniami na drodze sądowej. Parlament Europejski na początku stycznia 2020 uznał całą trójkę za legalnie wybranych europosłów ze skutkiem od początku kadencji. Ostatecznie jednak przewodniczący PE wygasił mandat Oriola Junquerasa (ze skutkiem na 2 stycznia 2020), a mandat przypadł kolejnemu kandydatowi na liście.
W związku z planami opuszczenia UE przez Wielką Brytanię 29 marca 2019 wybory miały się odbyć w 27 pozostałych państwach członkowskich. W 2018 ustalono zatem, że 27 z 73 brytyjskich mandatów zostanie rozdzielonych między 14 krajów posiadających dotąd zbyt małą proporcjonalnie reprezentację poselską. Pozostałe 46 miejsc miało pozostać nieobsadzonych i wykorzystanych w razie ewentualnego rozszerzenia Unii Europejskiej. Niemożność podjęcia decyzji przez władze brytyjskie co do sposobu opuszczenia UE doprowadziła tymczasowo do przesunięcia daty ustania członkostwa na 31 października 2019, a w konsekwencji do konieczności przeprowadzenia wyborów także w Wielkiej Brytanii. Do czasu brexitu reprezentacje parlamentarne 14 państw członkowskich nie zostały powiększone o 27 przydzielonych mandatów, a Parlament Europejski nie został zmniejszony do 705 posłów.
W związku z wystąpieniem Wielkiej Brytanii z Unii Europejskiej kadencji brytyjskich europosłów IX kadencji zakończyła się 31 stycznia 2020. Dopiero to pozwoliło na zaprzysiężenie 27 nowych deputowanych z 14 państw członkowskich.

</doc>
<doc id="4562103" url="https://pl.wikipedia.org/wiki?curid=4562103" title="Carol Heiss-Jenkins">
Carol Heiss-Jenkins



</doc>
<doc id="4562105" url="https://pl.wikipedia.org/wiki?curid=4562105" title="Damian Boeselager">
Damian Boeselager

Damian Hieronymus Johannes Freiherr von Boeselager (ur. 8 marca 1988 we Frankfurcie nad Menem) – niemiecki polityk i konsultant biznesowy, jeden z liderów ruchu Volt Europa, deputowany do Parlamentu Europejskiego IX kadencji.
Życiorys.
Wywodzi się z mającej szlacheckie korzenie rodziny Boeselager. Jego dziadek Philipp Freiherr von Boeselager był działaczem niemieckiego ruchu oporu, uczestnikiem spisku z 20 lipca 1944. Damian Boeselager urodził się jako syn bankowca Georga Freiherr von Boeselager i jego żony Huberty z domu Thiel. Studiował na Universität Bayreuth oraz Uniwersytecie Columbia, kształcił się również w Hertie School of Governance w Berlinie. Był zatrudniony jako konsultant biznesowy w przedsiębiorstwie McKinsey &amp; Company. Od 2016 nie pracował zarobkowo, finansowo wspierała go rodzina.
W 2017 wraz z dwójką znajomych założył paneuropejskie ugrupowanie Volt Europa, objął w nim funkcję wiceprzewodniczącego. W 2019 został głównym kandydatem niemieckiego oddziału tej formacji (Volt Deutschland) w wyborach europejskich. Lista ta otrzymała 0,7% głosów, dzięki czemu Damian Boeselager uzyskał mandat posła do Parlamentu Europejskiego IX kadencji.

</doc>
<doc id="4562109" url="https://pl.wikipedia.org/wiki?curid=4562109" title="Oliszewicze">
Oliszewicze

Oliszewicze (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
W dwudziestoleciu międzywojennym leżały w Polsce, w województwie poleskim, w powiecie prużańskim.

</doc>
<doc id="4562112" url="https://pl.wikipedia.org/wiki?curid=4562112" title="Lance Forman">
Lance Forman

Lance Forman, właśc. Lance Anisfeld (ur. 13 października 1962 w Londynie) – brytyjski polityk i przedsiębiorca żydowskiego pochodzenia, deputowany do Parlamentu Europejskiego IX kadencji.
Życiorys.
Jego ojciec pochodził z Nowego Sącza, przeżył Holokaust. Lance Forman kształcił się w zakresie ekonomii w Trinity College w ramach Uniwersytetu w Cambridge. Pełnił funkcję prezesa towarzystwa dyskusyjnego Cambridge Union. Pracował przez kilka lat w Price Waterhouse, na początku lat 90. był doradcą ministra przemysłu i handlu Petera Lilleya. W 1994 dołączył do rodzinnego przedsiębiorstwa H. Forman &amp; Son, założonego w Londynie w 1905 przez jego pradziadka Aarona Formana i będącego jedną z głównych brytyjskich firm specjalizujących się w produkcji łososia wędzonego. Przejął w nim kierownictwo, zaczął też używać nazwiska Forman dla podkreślenia związków z rodzinnym biznesem.
W 2019 dołączył do Brexit Party, nowej inicjatywy Nigela Farage'a. W wyborach w tym samym roku z listy tego ugrupowania uzyskał mandat eurodeputowanego IX kadencji. W grudniu 2019 opuścił Brexit Party. W następnym miesiącu wstąpił do Partii Konserwatywnej.

</doc>
<doc id="4562115" url="https://pl.wikipedia.org/wiki?curid=4562115" title="Adam Kurian">
Adam Kurian

Adam Kurian (ur. 7 października 1982) – polski siatkarz, grający na pozycji atakującego.
Sukcesy klubowe.
Mistrzostwo Polski:
Mistrzostwo I ligi:

</doc>
<doc id="4562121" url="https://pl.wikipedia.org/wiki?curid=4562121" title="Internacyjanalny">
Internacyjanalny

Internacyjanalny (; ) – osiedle na Białorusi, w obwodzie brzeskim, w rejonie prużańskim, w sielsowiecie Linowo.

</doc>
<doc id="4562123" url="https://pl.wikipedia.org/wiki?curid=4562123" title="Olszany (rejon prużański)">
Olszany (rejon prużański)

Olszany (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
Należały do ekonomii prużańskiej. W dwudziestoleciu międzywojennym leżały w Polsce, w województwie poleskim, w powiecie prużańskim.

</doc>
<doc id="4562127" url="https://pl.wikipedia.org/wiki?curid=4562127" title="Orańczyce">
Orańczyce

Orańczyce (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo, przy drodze republikańskiej . Obecnie w skład miejscowości wchodzi również Linóweczka, będąca dawniej osobną wsią.
W dwudziestoleciu międzywojennym leżały w Polsce, w województwie poleskim, w powiecie prużańskim.
Znajduje się tu parafialna cerkiew prawosławna pw. Podwyższenia Krzyża Pańskiego oraz stacja kolejowa Orańczyce, położona na linii Moskwa - Mińsk - Brześć.

</doc>
<doc id="4562129" url="https://pl.wikipedia.org/wiki?curid=4562129" title="Renesans (album)">
Renesans (album)

Renesans – piąty album studyjny polskiego zespołu hip-hopowego Pokahontaz. Wydawnictwo ukazało się 28 czerwca 2019 roku nakładem wytwórni muzycznej MaxFloRec. Za produkcję całości odpowiada Magiera. Wśród gości na płycie znaleźli się: donGURALesko, Cheeba, Vito Bambino, Minix &amp; T. Bies, Kleszcz, Vixen, YoT, LotDrozda, Bober, Young Igi, Abradab, Miły ATZ.
Lista utworów.
Opracowano na podstawie materiału źródłowego.

</doc>
<doc id="4562130" url="https://pl.wikipedia.org/wiki?curid=4562130" title="Linóweczka">
Linóweczka



</doc>
<doc id="4562132" url="https://pl.wikipedia.org/wiki?curid=4562132" title="Przyłuszczyzna">
Przyłuszczyzna

Przyłuszczyzna (; ) – wieś na Białorusi, w obwodzie brzeskim, w rejonie prużańskim, w sielsowiecie Szenie.
W dwudziestoleciu międzywojennym leżała w Polsce, w województwie poleskim, w powiecie prużańskim.
W pobliżu miejscowości znajduje się przystanek kolejowy Przyłuszczyzna, położony na linii Moskwa – Mińsk – Brześć.

</doc>
<doc id="4562134" url="https://pl.wikipedia.org/wiki?curid=4562134" title="Szelomo Mola">
Szelomo Mola

Szelomo Mola (hebr.: שלמה מולה, ang.: "Shlomo Molla", ur. 21 listopada 1965 w Etiopii) – izraelski prawnik polityk, Felasz, w latach 2008–2013 poseł do Knesetu.
Życiorys.
Urodził się 21 listopada 1965 w Etiopii.
Ukończył studia z zakresu pracy społecznej na Uniwersytecie Bar-Ilana w Ramat Ganie (B.A.) oraz prawnicze w Ono Academic College w Kirjat Ono (LLB).
Bezskutecznie kandydował w wyborach w 2006 z listy Kadimy, w składzie siedemnastego Knesetu znalazł się ostatecznie 10 lutego 2008 zastępując Awigdora Jicchakiego. W wyborach w 2009 uzyskał reelekcję, a osiemnastym Knesecie pełnił funkcję zastępcy przewodniczącego. 3 grudnia 2012 znalazł się w grupie secesjonistów z Kadimy (Cippi Liwni, Rachel Adatto, Jo’el Chason, Me’ir Szitrit, Robert Tiwjajew, Madżalli Wahbi i Orit Zu’arec), którzy utworzyli nową partię Ruch pod przywództwem Cippi Liwni. W 2013 utracił miejsce w parlamencie.

</doc>
<doc id="4562135" url="https://pl.wikipedia.org/wiki?curid=4562135" title="Shlomo Molla">
Shlomo Molla



</doc>
<doc id="4562150" url="https://pl.wikipedia.org/wiki?curid=4562150" title="Tour de Suisse 2019">
Tour de Suisse 2019

83. edycja wyścigu kolarskiego Tour de Suisse odbyła się od 15 czerwca do 23 czerwca 2019 roku. Trasa tego wieloetapowego wyścigu liczyła dziewięć etapów, o łącznym dystansie 1 172,7 km. Wyścig zaliczany był do rankingu światowego UCI World Tour 2019.
Uczestnicy.
Do wyścigu przystąpiło 21 ekip. Wśród nich wszystkie osiemnaście ekip UCI World Tour 2019 oraz trzy inne zaproszone przez organizatorów.
Lista drużyn uczestniczących w wyścigu:

</doc>
<doc id="4562161" url="https://pl.wikipedia.org/wiki?curid=4562161" title="Kościół pw. Jezusa Chrystusa Odkupiciela w Czechowicach-Dziedzicach">
Kościół pw. Jezusa Chrystusa Odkupiciela w Czechowicach-Dziedzicach



</doc>
<doc id="4562162" url="https://pl.wikipedia.org/wiki?curid=4562162" title="Parafia pw. Najświętszego Serca Jezusowego i Świętej Małgorzaty Marii Alacoque w Łodzi">
Parafia pw. Najświętszego Serca Jezusowego i Świętej Małgorzaty Marii Alacoque w Łodzi



</doc>
<doc id="4562163" url="https://pl.wikipedia.org/wiki?curid=4562163" title="Parafia pw. Matki Bożej Pięknej Miłości w Proszówkach">
Parafia pw. Matki Bożej Pięknej Miłości w Proszówkach



</doc>
<doc id="4562165" url="https://pl.wikipedia.org/wiki?curid=4562165" title="Cerkiew pw. Narodzenia Najświętszej Maryi Panny w Wólce Żmijowskiej">
Cerkiew pw. Narodzenia Najświętszej Maryi Panny w Wólce Żmijowskiej



</doc>
<doc id="4562166" url="https://pl.wikipedia.org/wiki?curid=4562166" title="Arthur Kopit">
Arthur Kopit

Arthur Lee Kopit (ur. 10 maja 1937, zm. 2 kwietnia 2021) – amerykański dramaturg, scenarzysta teatralny i filmowy.
Dwukrotny finalista Nagrody Pulitzera, trzykrotnie nominowany do nagrody Tony Award, nominat i laureat nagrody Drama Desk Award, laureat nagrody Shaw Traveling Fellowship przyznanej mu przez Uniwersytet Harwarda w 1959, nagrody Amerykańskiej Akademii Sztuki i Literatury przyznanej mu w 1971 roku w dziedzinie literatury.
W świecie współczesnego teatru amerykańskiego najbardziej znany jako autor dwóch sztuk: "Indians" i "Wings". Pierwsza z nich posłużyła za podstawę scenariusza filmu Roberta Altmana pt. "Buffalo Bill i Indianie" z 1976 roku, a druga filmu Roba Marshalla pt. "Dziewięć" z 2009. Jest również autorem scenariuszy filmowych do kilku mało znanych filmów telewizyjnych z przełomu lat 80. i 90. Absolwent Uniwersytetu Harvarda (1959).
Był wykładowcą dramaturgii znanych amerykańskich uczelni (m.in): Yale School of Drama, Uniwersytetu Columbia, Uniwersytetu Nowojorskiego, City College of New York. Członek: "Dramatists Guild of America" oraz jej władz ("Dramatists Guild Council"), "Writers Guild of America" i "PEN Club".
W 2005 roku wszystkie swoje rękopisy przekazał nieodpłatnie bibliotece Uniwersytetu Nowojorskiego.
Życie prywatne.
Od 1967 roku był żonaty z pisarką Leslie Garis, z którą miał troje dzieci: Alexa, Bena i Kathleen

</doc>
<doc id="4562171" url="https://pl.wikipedia.org/wiki?curid=4562171" title="Kukówka (gmina Stężyca)">
Kukówka (gmina Stężyca)



</doc>
<doc id="4562172" url="https://pl.wikipedia.org/wiki?curid=4562172" title="Pustka (powiat kartuski)">
Pustka (powiat kartuski)



</doc>
<doc id="4562175" url="https://pl.wikipedia.org/wiki?curid=4562175" title="Bajkowe kładowyszcze">
Bajkowe kładowyszcze



</doc>
<doc id="4562183" url="https://pl.wikipedia.org/wiki?curid=4562183" title="Czysta Woda">
Czysta Woda



</doc>
<doc id="4562189" url="https://pl.wikipedia.org/wiki?curid=4562189" title="Maľý Lysec">
Maľý Lysec



</doc>
<doc id="4562190" url="https://pl.wikipedia.org/wiki?curid=4562190" title="Maľý Lysec (Wielka Fatra)">
Maľý Lysec (Wielka Fatra)



</doc>
<doc id="4562192" url="https://pl.wikipedia.org/wiki?curid=4562192" title="Štefanová (Wielka Fatra)">
Štefanová (Wielka Fatra)

Štefanová (1300 m) – szczyt Wielkiej Fatry w Karpatach Zachodnich na Słowacji. Położony jest w długim i krętym grzbiecie, którego niepozorny zwornik znajduje się w grzbiecie łączącym szczyty Ploská i Borišov, bliżej tego ostatniego. Grzbiet ten biegnie w kierunku północnym, tworząc lewe zbocza długiej Lubochniańskiej doliny ("Ľubochnianska dolina"). Kolejno, poczynając od Borišova znajdują się w nim szczyty: Šoproň, Javorina, Štefanova i Malý Lysec, na którym grzbiet rozgałęzia się.
Štefanovą całkowicie porasta las. Stoki wschodnie opadają do dolinki Vyšná Štefanová (lewe odgałęzienie Lubochniańskiej doliny), zachodnie tworzą krótki grzbiet opadający do Beliańskiej doliny ("Belianska dolina"). Grzbiet ten oddziela dolinki dwóch potoków; po północnej stronie jest to potok Šindeľná.
Štefanová znajduje się w obrębie Parku Narodowego Mała Fatra. Na jej północno-zachodnich zboczach utworzono leśny rezerwat przyrody Madačov. Przez szczyt Štefanovej biegnie szlak turystyczny – Magistrala Wielkofatrzańska ("Veľkofatranská Magistrála").

</doc>
<doc id="4562195" url="https://pl.wikipedia.org/wiki?curid=4562195" title="Wydawnictwo Szkolne PWN">
Wydawnictwo Szkolne PWN



</doc>
<doc id="4562196" url="https://pl.wikipedia.org/wiki?curid=4562196" title="Lysec">
Lysec



</doc>
<doc id="4562197" url="https://pl.wikipedia.org/wiki?curid=4562197" title="Marmur z Werony">
Marmur z Werony

Marmur z Werony ("Marmo Rosso di Verona" lub "Marmo di Sant'Ambrogio") – kamień wapienny wydobywany w łomach w rejonie Valpolicella na północny wschód od Werony. Kamień znajduje zastosowanie w kamieniarstwie włoskim od czasów rzymskich.
Główny region wydobywania marmuru weroneskiego znajduje się w rejonie Valpolicella region, with the central z centralnym misatem Sant'Ambrogio di Valpolicella.
Swoją teksturą przypomina czerwony marmur węgierski.

</doc>
<doc id="4562213" url="https://pl.wikipedia.org/wiki?curid=4562213" title="Stefania Marciszewska-Podsadzowa">
Stefania Marciszewska-Podsadzowa



</doc>
<doc id="4562215" url="https://pl.wikipedia.org/wiki?curid=4562215" title="Marmur węgierski">
Marmur węgierski

Marmur węgierski (marmur królewski) – gruzłowaty wapień dolnojurajski (liasowy) o czerwonobrązowej barwie pochodzący z Węgier; nie jest kamieniem w pełni wykrystalizowanym, stąd nazwa „marmur” jest nazwą potoczną.
Marmur węgierski w Polsce.
W Polsce od XIV wieku czerwone marmury węgierskie wykorzystywane były do rzeźb kościelnych. Nagrobek króla Kazimierza Wielkiego w katedrze na Wawelu jest pierwszym dziełem wykonanym w czerwonym marmurze węgierskim i pochodził z łomu Sziske koło Granu.
Marmur węgierski był też wykorzystany w konstrukcji Kaplicy Zygmuntów na Wawelu. W listopadzie 1525 roku rzeźbiarz i architekt Bartolommeo Berrecci wynajął woźniców i wysłał z nimi trzech kamieniarzy, którzy mieli wydobyć odpowiednie bloki marmuru. W latach 1526 i 1527 przywieziono do Krakowa marmur węgierski, częściowo drogą wodną, ale głównie zaprzęgami konnym przez Budę, Bańską Bystrzycę i Rużomberk.
Marmury węgierskie pokazane są na obrazie Aleksandra Gryglewskiego "Kaplica Zygmuntów na Wawelu", w którym "najdrobniejsze nawet szczegóły [..] z rzadką dokładnością są wykonane, a także do złudzenia uwydatnionym jest blask marmurów węgierskich i brązów".
Marmury królewskie.
Po II wojnie światowej „marmur” węgierski oraz „marmur” salzburski zaczęto nazywać w Polsce „marmurami królewskimi” ze względu na to, że były one wykorzystane przy konstrukcji nagrobków królów lub osób znamienitych oraz ze względu na to, że intensywny czerwony kolor utożsamiany jest z purpurą królewską. W Polsce wykorzystywano „marmury” salzburskie w zastępstwie marmurów węgierskich, bowiem węgierskie łomy nie były aktywne w czasie tureckiej okupacji Węgier (1526–1686). Dopiero cesarzowa Maria Teresa w XVIII wieku otworzyła na nowo łomy w . Czerwony marmur węgierski przypomina swoją teksturą marmur z Werony.
Konserwacja.
W czasie remontu kaplicy Zygmuntowskiej przy katedrze wawelskiej rozpoczętej w 2002 roku okazało się, że czerwony marmur węgierski przetrwał niezmieniony przez kilka wieków a pewne zmiany powierzchni były efektem matowienia woskowych past polerskich i zabrudzenia.
Inna sytuacja występuje dla marmuru węgierskiego umieszczonego na zewnątrz. Na Węgrzech obserwowano, że po 1–3 latach czerwony kolor zmieniał się na różowo-szaro-biały. Przez długi czas uważano, że jest to związane z dekompozycją minerałów, ale przypuszczalnie jest to związane z rozpuszczaniem się kryształów kalcytu, co powoduje zmianę szorstkości powierzchni. Poler wraz z zastosowaniem środków hydrofobowych przywraca żywy kolor.
Dostępność.
Obecnie czerwony marmur węgierski jest wydobywany w łomach w górach Gerecse koło .

</doc>
<doc id="4562220" url="https://pl.wikipedia.org/wiki?curid=4562220" title="Marmur salzburski">
Marmur salzburski

Marmur salzburski (czerwony marmur salcburski, marmur z Adnet) – kamień wapienny pochodzący z okolic Salzburga; nie jest kamieniem w pełni wykrystalizowanym, stąd nazwa „marmur” jest nazwą potoczną.
Zastosowanie.
Czerwone „marmury” z okolic Salzburga wykorzystywane były do rzeźb kościelnych. W Polsce wykonany z tego kamienia jest m.in. nagrobek Kazimierza Jagiellończyka na Wawelu. W Wiedniu wykonane są z niego nagrobki cesarza Fryderyka III i jego żony Eleonory Portugalskiej. Z czerwonego marmuru salzburskiego wykonane są prace Riemenschneidera w Würzburgu.
Po drugiej wojnie Światowej "marmur" węgierski oraz "marmur" salzburski zaczęto nazywać w Polsce „marmurami królewskimi” ze względu na to, że były one wykorzystane przy konstrukcji m.in. nagrobków osób znamienitych oraz za względu na to, że intensywny czerwony kolor utożsamiany jest z purpurą królewską. W Polsce wykorzystywano marmury salzburskie m.in. wtedy kiedy węgierskie łomy nie były aktywne w czasie tureckiej okupacji Węgier (1526–1686).
W "Kamieniarskich wycieczkach" Szajnocha pisze w 1898 roku, że "od kilkunastu lat wszystkie większe łomy tych marmurów, leżące w okolicy Hallein są w posiadaniu wielkiego akcyjnego Towarzystwa dla przemysłu marmurowego: „Kiefer", które skoncentrowało wyrób i warsztaty w małej wiosce Oberalm o pół godziny drogi od Hallein." 
Dostępność i rodzaje.
Według Sokołowskiego marmur salzburski dzieli się na trzy odmiany: (1) płowy, czerwono-plamisty, (1) ciemnowiśniowy, (2) czerwony, zbliżony do czerwonego marmuru węgierskiego.
W pracy "Kamienie budowlane i dekoracyjne z Salzburga — tradycja i teraźniejszość" autorzy twierdzą, że marmury Adnet mają dwa zasadnicze typy — masywne oraz nodularno-warstwowane, które są znacznie mniej odporne na wietrzenie niż odmiany masywne. Okazuje się, że istnieje prosty sposób na odróżnienie nodularnych marmurów Adnet od włoskich Rosso Verona i węgierskich marmurów Tardosz — w marmurach Adnet powszechnie występują owalne strefy odbarwień o szerokości 1–3 cm wokół ciemnoszarych, wewnętrznych partii nodul."
Obecnie czerwony marmur z okolic Salzburga jest wydobywany w pięciu łomach koło Adnet.
Firma "Marmor Kiefer", wspominana przez polskiego podróżnika, powstała w 1887 roku kiedy łomy zostały odkupione od poprzedniego właściciela; w latach 1930 przeżywała kryzys i spadek wydobycia, ale działa do tej pory (2019).

</doc>
<doc id="4562221" url="https://pl.wikipedia.org/wiki?curid=4562221" title="Carrie Lam">
Carrie Lam

Carrie Lam Cheng Yuet-ngor (ur. 13 maja 1957 w Wan Chai) – hongkońska polityk, szefowa administracji Hongkongu w latach 2017-2022. Pierwsza kobieta na tym stanowisku. W 1980 roku rozpoczęła pracę w administracji rządu Hongkongu. 1 lipca 2007 roku objęła stanowisko sekretarza ds. rozwoju. Od 1 lipca 2012 do 30 czerwca 2017 sekretarz ds. administracji.
Lam jest zwolenniczką bliższej integracji Hongkongu z Chinami. Jest przeciwna wzmocnieniu autonomii tego regionu. Obejmując władzę, zapowiedziała wprowadzenie chińskiej edukacji patriotycznej do programów szkół, a także uchwalenie prawa przeciwko osobom wzywającym do niepodległości Hongkongu.
W czerwcu 2019 roku w Hongkongu wybuchły protesty przeciwko projektowi ustawy dotyczącej ekstradycji z Hongkongu do Chin, demonstranci domagali się dymisji Lam. Na skutek protestów Lam odłożyła pracę nad ustawą.

</doc>
<doc id="4562224" url="https://pl.wikipedia.org/wiki?curid=4562224" title="Liga Kobiet Galicji i Śląska">
Liga Kobiet Galicji i Śląska

Liga Kobiet Galicji i Śląska (do 1916 Liga Kobiet przy Naczelnym Komitecie Narodowym, od marca 1918 używano także nazwy Komitet Obywatelski Polek) – organizacja kobieca działająca w latach 1915–1918 na terenie zaboru austriackiego.
Powstanie.
Po wybuchu I wojny światowej i powstaniu formacji polskich walczących pod wodzą Józefa Piłsudskiego z Rosją, z inicjatywy działaczek postępowych i liberalnych w Galicji powstał szereg komitetów i organizacji kobiecych, które postanowiły wesprzeć pierwszych od powstania styczniowego żołnierzy polskich. Wzorem dla nich były działania podejmowane od 1913 roku przez Ligę Kobiet Pogotowia Wojennego w Królestwie Polskim. Na terenie Galicji działały wówczas różnego rodzaju „Komitety Pań” lub „Komitety Polek” m.in. Przemyślu, Nowym Sączu, Białej, Krakowie i Boguminie. Po powstaniu Legionów Polskich i Naczelnego Komitetu Narodowego działania te uzyskały z początkiem 1915 roku realne wsparcie ze strony kierujących Departamentem Organizacyjnym NKN socjalistów. Pierwsze koła Ligi powstały w Wadowicach i Oświęcimiu oraz w Dębicy na Śląsku Cieszyńskim.
19 czerwca 1915 odbył się w Krakowie I Zjazd Ligi Kobiet Galicji i Śląska, w którym poza reprezentantami NKN wzięły udział delegatki już istniejących kół: Kamila Jasińska z Suchej, Ewa Antoniewiczówna z Makowa, Kazimiera Żuławska z Zakopanego, Maria Rusocka z koła w Limanowej, Helena Kalmanowa z Żywca, Elżbieta Hellerówna z Oświęcimia, Zofia Pisarczykowa z Jaworzna, Maria Niwicka z Białej, Maria Gutowska z Chrzanowa, Jadwiga Strokowa, Ada Markowa oraz Wanda Bilewska z Krakowa, Adolfina Gorzycka, Natalia Wieleżyńska, Sława Langrodowa i Zofia Grybowska z Wiednia. Na zjeździe powołano do życia Ligę Kobiet, przy czym postanowiono, że zanim nastaną prawne i faktyczne warunki pozwalające na zorganizowanie Ligi Kobiet jako samodzielnego towarzystwa organizacja przyjmie nazwę „Ligi Kobiet przy Naczelnym Komitecie Narodowym”. Nowo powstała organizacja zjednoczyła działające dotąd osobno środowiska kobiece sympatyzujące z ruchem socjalistycznym, ludowym, liberalnym i konserwatywnym.
Działalność.
Wg przyjętego na I Zjeździe Ligi regulaminu głównym celem organizacji miało być "współdziałanie i czynna pomoc kobiet polskich w walce o niepodległość Polski." Aby ów cel osiągnąć, miano zająć się zbiórką funduszy, zaopatrzeniem Legionów w odzież, żywność oraz leki i środki opatrunkowe. Miano zająć się rannymi i chorymi żołnierzami oraz zaopiekować się ich rodzinami. W sferze politycznej zadaniem Ligi było: "podtrzymywanie ducha narodowego i szerzenie idei niepodległości" [oraz] "wytwarzanie w narodzie zaufania dla jedynej obecnej narodowej władzy Naczelnego Komitetu Narodowego""." W tym też duchu przez pierwszy okres swego istnienia Liga Kobiet prowadziła szeroką akcję propagandową organizując m.in. obchody rocznicowe, odczyty, pracę oświatową, a także kolportaż druków ulotnych i wydawnictwa Naczelnego Komitetu Narodowego. Program Ligi w kwestii rozwiązania sprawy polskiej pokrywał się wówczas z założeniami NKN. Dotyczyło to zarówno uznania Rosji za głównego wroga sprawy polskiej, jak wspierania Legionów oraz orientacji austro-polskiej.
W tym pierwszym okresie działalności codzienna praca Ligi koncentrowała się w sekcjach odzieżowej, agitacyjno-oświatowej, dochodowo-skarbowej, opieki nad legionistami, opieki nad ludnością miejscową, szpitalnej oraz schroniskowej. Przy niektórych kołach, m.in. we Lwowie, działały od początku także sekcje równouprawnienia kobiet. Ważne miejsce w działalności Ligi zajmowała kwestia uświadomienia narodowego szerokich mas ludowych. Fundusze na swą działalność Liga czerpała z obowiązkowych składek członkowskich oraz ze zbiórek publicznych, a także licznie organizowanych imprez okolicznościowych. W sprawozdaniu za pierwszy rok działalności charakteryzując działalność organizacji stwierdzano:
.Zawiązany na I Zjeździe stosunek zależności prawnej i organizacyjnej z NKN satysfakcjonował Ligę dopóki wydawało się, że istnieje zgoda co do drogi osiągnięcia niepodległości państwowej w całym obozie antyrosyjskim. Tymczasem od połowy 1915 narastały rozbieżności w ocenie perspektyw spraw polskich, a potem otwarty konflikt pomiędzy lewicą niepodległościową a konserwatywno-demokratycznym trzonem Naczelnego Komitetu Narodowego. Widomą tego oznaką był spór wokół werbunku do Legionów którego jedną stroną był szef Departamentu Wojskowego NKN Władysław Sikorski a z drugiej strony Józef Piłsudski. Na postawę wielu działaczek Ligi w tej sprawie wywierała wpływ ewolucja „siostrzanej” Ligi Kobiet Pogotowia Wojennego w Królestwie, z którą od zjazdu odbytego w styczniu 1916 ściśle współpracowano, m.in. wydając wspólne pismo „Na posterunku”. Do zaognienia sytuacji przyczynił się także sam krakowski komitet powołując do życia 30 kwietnia 1916 roku Departament Opieki z konserwatystą Janem Hupką na czele. Formalnie Departament miał za zadanie ujednolicić, skoordynować i rozszerzyć obywatelską akcję na polu legionowej opieki wojennej. Intencją tego działania była jednak chęć konserwatystów i demokratów zminimalizowania wpływu socjalistów na działalność struktur terenowych, a także chęć przejęcia kontroli nad organizacją kobiecą. Na odbytym II Zjeździe Ligi w Krakowie (czerwiec 1916) spór z NKN ujawnił się już w sposób bardzo widoczny. Z jednej stron Zjazd formalnie podtrzymał związek z krakowskim komitetem, jednak wszystkie inne jego decyzje świadczyły o czymś wręcz przeciwnym, zarówno wybór nowego zarządu, jak i uchwała podkreślająca ścisły związek z Ligą w Królestwie, która właśnie opowiedziała się za Piłsudskim w sporze z DW NKN. Nadto zjazd domagał się od NKN przyznania delegatkom Ligi w komitecie takiego samego statusu, jaki miały inne organizacje. Tak zdecydowane posunięcia nie podobały się części działaczek związanych ze środowiskami konserwatywnymi oraz z Departamentem Wojskowym NKN. Spowodowało to powstanie dwóch frakcji w ramach organizacji kobiecej. W Zarządzie politykę nowej przewodniczącej Zofii Moraczewskiej popierały Bronisława Bobrowska, Regina Fleszarowa, Dorota Kłuszyńska, Aniela Krzyżanowska, Michalina Mościcka, Henryka Pawlewska, Władysława Weychert-Szymanowska i Jadwiga Tomicka. Przeciwne były: Maria Dobrowolska, Maria Kuszowa, Henryka Starzewska, Halina Zagórska i Anna Zakrzewska.
 Ogłoszenie aktu 5 listopada 1916 oznaczało fiasko prowadzonej od początku wojny polityki Naczelnego Komitetu Narodowego – zmierzającej do rozwiązania po wojnie kwestii polskiej poprzez budowę trialistycznego państwa (Austro-Węgier-Polski) w tej części Europy. Manifest dwucesarski ograniczył ową deklarowaną niepodległość do Królestwa Polskiego. Galicja, której wprawdzie obiecano wyodrębnienie, pozostała poza nowo powstającym państwem polskim. Wszystko to powodowało, że wchodzący do NKN socjaliści i ludowcy zaczęli krytykować politykę prowadzoną przez krakowski komitet, a nawet kwestionować konieczność jego dalszego istnienia. W końcu stycznia 1917 na posiedzeniu Komisji Wykonawczej przedstawiciele tych stronnictw podjęli pierwszą nieudaną próbę rozwiązania NKN. Podjęto wówczas uchwałę o likwidacji NKN – niemniej konserwatystom i demokratom udało się ją czasowo zawiesić. Na nastroje działaczek Ligi oddziaływał sposób traktowania jej przedstawicielek przez struktury enkaenowskie, które odmawiały im prawa do udziału w podejmowania decyzji, jednocześnie przerzucając na barki organizacji kobiecej cały ciężar ich wykonania. Zarazem niekwestionowany w Lidze Kobiet autorytet jakim był Józef Piłsudski odmawiał krakowskiemu komitetowi prawa do reprezentowania sprawy polskiej. Jednocześnie wraz z przemianami społecznymi zapoczątkowanymi jeszcze przed wojną, a w jej trakcie ulegającymi przyspieszeniu na nowo stanęła w tym czasie kwestia równouprawnienia kobiet. Wszystko to razem wzięte skutkowało wśród działaczek Ligi przewartościowaniem założeń ideowych prowadzonej działalności. Na zjeździe odbytym w dniach 1–2 lutego 1917 w Krakowie przyjęto nowy program organizacji. Liga podobnie jak ugrupowania lewicowe przyjęła w tym okresie program walki o niepodległe, składające się z 3 zaborów państwo polskie. Opowiedziała się za jego demokratycznym kształtem, gwarantującym kobietom prawa obywatelskie. Za tym poszły posunięcia organizacyjne mające zapewnić w przyszłości Lidze całkowitą samodzielność od NKN. W nowym programie Ligi nacisk położono przede wszystkim na działalność propagującą ideę własnego państwa, a także oświatowe i samopomocowe.
Realizując te postawienia 24 kwietnia 1917 deputacja Ligi na czele z Zofią Moraczewską skierowały do Koła Polskiego swe żądania, w tym: "kreowanie odpowiednich szkół zawodowych dla dziewcząt i uwzględnienie tychże przy rozdziale stypendiów, stworzenie krajowych szkół wyższych z programem klasycznym i realnym, dopuszczenie kobiet na wydziały" "prawnicze wszechnic krajowych, rozszerzenie i uzupełnienie instytucji inspektorek przemysłowych, zmiana postanowień ustawy o stowarzyszeniach w tym duchu, aby kobiety mogły być dopuszczone do stowarzyszeń politycznych i aby mogły takie stowarzyszenia zakładać, czynne i bierne prawo wyborcze do Rad i Sejmu wyodrębnionego Królestwa Galicji, stworzenia złożonych z kobiet ciał doradczych przy gminach miejskich i wiejskich przy Wydziale krajowym, ewentualnie przy Radzie wyodrębnionej Galicji, a to ażeby umożliwić im czynne zajęcie się sprawami kobiet i dzieci, wychowania, nadzoru i opieki." W maju 1917 zorganizowano szeroką akcję wiecową, w trakcie której m.in. na manifestacjach kobiet m.in. w Krakowie, Suchej, Mszanie Dolnej, Baligrodzie, Dolinie, Zakopanem, Poroninie, Białym Dunajcu, Kościelisku, Nowym Bystrym, Rudkach, Żywcu, Lwowie, Skawinie, Kałuszu, Drohobyczu, Bolechowie, Łącku, Nadbrzeziu, Schodnicy, Nisku, Przemyślu, Grybowie, Tenczynku, Milówce, Jaśle podejmowano uchwały solidaryzujące się z tymi postulatami.
Przyjęty przez organizację kobiecą nowy kurs, wyrażający się podjęciem akcji politycznej na rzecz budowy demokratycznego państwa polskiego, a przede wszystkim podniesienie przez kobiety na nowo postulatu równouprawnienia spotkało się z negatywną i wrogą reakcją konserwatywnych i kościelnych kręgów ówczesnej Galicji. Dopóki Liga znajdowała się pod patronatem Naczelnego Komitetu Narodowego, dobrze widzianego przez austro-węgierskie władze monarchii, niewiele w tej kwestii można było przedsięwziąć. W połowie jednak 1917 gdy Liga zerwała dotychczasowe relacje z NKN biskupi postanowili wykorzystać okazję i zaatakować ją jako organizację antyreligijną. Podjęto wówczas szereg działań których ukoronowaniem był list pasterski „Wskazania dla duchowieństwa w sprawie Ligi Kobiet” wydany przez arcybiskupa lwowskiego Józefa Bilczewskiego, w którym jego autor uznał, że duchowieństwo powinno zwalczać Ligę Kobiet, gdyż jej działalność jest szkodliwa. Rezultatem tej akcji było opuszczenie Ligi przez szereg działaczek związanych ze środowiskami konserwatywnymi i Departamentem Wojskowym NKN. Nie spowodowało to rozpadu Ligi, niemniej osłabiło większość organizacji terenowych, a ich część zaniechała dalszej działalności.
Istotnym argumentem na rzecz konieczności uzyskania przez kobiety praw politycznych był masowy udział ogniw terenowych Ligi był w zorganizowaniu i przeprowadzeniu na terenie Galicji protestu obywatelskiego społeczności polskiej i strajku generalnego przeciwko postanowieniom traktatu brzeskiego w lutym 1918. Akcja brzeska wpłynęła znacząco na odbudowę organizacji ligowej w wielu ośrodkach Galicji. W jej efekcie działaczki Ligi zainicjowały także w większych ośrodkach powstanie wspólnych reprezentacji kobiet do tej pory będących w sferze oddziaływania różnych obozów politycznych. Przykładem tu może być Kraków, gdzie utworzono Komitet Stowarzyszeń Kobiecych grupujący ponad 50 organizacji kobiecych. Podobnie było we Lwowie. Te działania przyniosły wymierny efekt w listopadzie 1918, gdy odradzające się państwo polskie przyznało kobietom prawa obywatelskie.
Organizacja.
Na zjeździe 19 czerwca 1915 w Krakowie ustalona została struktura organizacyjna Ligi. Pracami stowarzyszenia kierował Naczelny Zarząd w Krakowie, złożony z dwudziestu czterech członkiń (w tym przewodniczącej, trzech zastępczyń, dwóch sekretarek oraz skarbniczki) wybieranych na okres roku przez ogólne zebranie przedstawicielek Ligi. Podstawowymi jednostkami organizacyjnymi były koła Ligi Kobiet.
Pierwszą przewodniczącą Naczelnego Zarządu LK NKN została Jadwiga Strokowa z Krakowa, wiceprzewodniczącymi: Wanda Bilewska z Krakowa, Zofia Moraczewska ze Stryja i Maria Rusocka z Limanowej. Na stanowisko skarbniczki powołano Natalię Steinową, sekretarkami zostały: Ada Markowa oraz Aniela Krzyżanowska. Wybrano także Komisję Rewizyjną. Delegatką do NKN została Zofia Moraczewska jej zastępczynią Jadwiga Srokowa.
Przez pierwszy rok istnienia Liga Kobiet bardzo dynamicznie się rozwijała, stając się największą organizacją kobiecą na ziemiach polskich. W połowie 1916 liczyła już 109 kół posiadających ponad 12 tys. członkiń. Do najliczniejszych środowisk Ligi należały koła w: Tarnowie (900 członkiń), Lwowie (604), Krakowie (450), Stanisławowie (405), Nowym Sączu (339), Stryju (286), Drohobyczu (258), Brzesku (246), Wieliczce (201) i Myślenicach (200).
Na II Zjeździe w Krakowie (11–12 czerwca 1916), w którym uczestniczyło 197 delegatek, wybrano nowe kierownictwo organizacji, a przede wszystkim nową przewodniczącą – Zofię Moraczewską. Podjęta przez nią reforma naczelnych władz organizacji miała ją na trwałe wyzwolić spod wpływów NKN. Jednocześnie koła Ligi zostały ściślej podporządkowane Naczelnemu Zarządowi. Te działania kierownictwa Ligi uzyskały akceptację na III Zjeździe Ligi w Krakowie (luty 1917). Jak opisano wyżej, na przełomie 1917 i 1918 roku Ligę dotknął rozłam spowodowany przez kurendę biskupią. Dotknął on najpoważniejsze i najliczebniejsze organizacje ligowe w Krakwie, Lwowie, Stanisławowie i Tarnowie. Secesjonistki łączyła niechęć do jednoznacznego opowiedzenia się Ligi Kobiet za programem lewicy niepodległościowej. 20 grudnia 1917 roku zawiązały one w Krakowie Towarzystwo Pracy Narodowej Kobiet Polskich. Nowa organizacja chciała działać na niwie humanitarnej, kulturalnej i społecznej, wspierać materialnie i moralnie wojsko polskie, opiekować się rannymi i chorymi żołnierzami i działać na rzecz uświadamiania narodowego szerokich mas społeczeństwa i wychowywanie młodego pokolenia. W ocenie Joanny Dufrat "były to hasła znane, gdyż w istocie przesłanie odezwy od programu Ligi różniło się tylko rezygnacją z pracy politycznej".
Skutki rozłamu były poważne – z 109 kół, które istniały na początku 1917 roku, w styczniu 1918 odnotowano już tylko 44. Istotnym problemem w tym czasie stał się także status organizacji. Po zerwaniu z NKN, prowadzone od marca 1917 starania kierownictwa Ligi o zarejestrowanie organizacji jako samodzielnego stowarzyszenia przez władze austriackie okazały się bezskuteczne. Liga, chcąc dalej funkcjonować legalnie, przeszła w stan likwidacji. Postanowiono wykorzystać fakt, że austriacka ustawa o stowarzyszeniach nie stawała wymogu rejestracji przez władze w przypadku komitetów – i kontynuować działalność organizacji pod szyldem Komitetu Obywatelskiego Polek. W jego skład weszły Zofia Moraczewska jako przewodnicząca oraz Aniela Krzyżanowska, Władysława Weychert-Szymanowska, Helena Witkowska, Zofia Daszyńska-Golińska, Maria Stączkowa, Klotylda Kowalska, Zofia Białoniecka, Helena D'Abamcourt, Jadwiga Kunicka oraz Henryka Pawlewska. Kresem działalności galicyjskiej Ligi stał się odbyty dniach 29–31 grudnia 1918 w Warszawie zjazd zjednoczeniowy lig kobiecych z zaboru rosyjskiego i austriackiego na którym powstała Liga Kobiet Polskich działająca w II RP.

</doc>
<doc id="4562226" url="https://pl.wikipedia.org/wiki?curid=4562226" title="Szkoła ponadgimnazjalna">
Szkoła ponadgimnazjalna



</doc>
<doc id="4562229" url="https://pl.wikipedia.org/wiki?curid=4562229" title="Stade de la Maladière (1924–2004)">
Stade de la Maladière (1924–2004)

Stade de la Maladière – nieistniejący już stadion piłkarski w Neuchâtel, w Szwajcarii. Istniał w latach 1924–2004. Mógł pomieścić 20 000 widzów. W przeszłości swoje spotkania rozgrywali na nim piłkarze klubów FC Cantonal Neuchâtel (w latach 1924–1969) i Neuchâtel Xamax (w latach 1970–2004), cztery mecze rozegrała tutaj również reprezentacja Szwajcarii. W latach 2005–2007 w jego miejscu powstał nowy stadion o tej samej nazwie na 12 000 widzów.
Stary Stade de la Maladière został zainaugurowany w dniach 4–5 września 1924 roku. Pojemność stadionu szacowana była wówczas na 8000–10 000 widzów. W latach 1924–1969 gospodarzem obiektu była drużyna FC Cantonal Neuchâtel, od 1970 roku swoje spotkania rozgrywali na nim piłkarze klubu Neuchâtel Xamax. Ostatnie spotkanie na obiekcie odbyło się 29 maja 2004 roku, 5 czerwca tego samego roku odbył się festyn na zakończenie działalności obiektu, a dwa dni później rozpoczęły się prace rozbiórkowe. 27 maja 2005 roku w miejscu starego stadionu rozpoczęto budowę nowego obiektu piłkarskiego o tej samej nazwie mogącego pomieścić 12 000 widzów. Do czasu otwarcia nowej areny (18 lutego 2007 roku) Neuchâtel Xamax tymczasowo rozgrywał swoje spotkania na Stade de la Charrière w La Chaux-de-Fonds. Pojemność starego stadionu pod koniec jego istnienia wynosiła 22 130 widzów.
W okresie działalności stadionu drużyna Neuchâtel Xamax dwukrotnie zdobyła mistrzostwo Szwajcarii (w sezonach 1986/87 i 1987/88). Rekord frekwencji obiektu padł 19 marca 1986 roku, kiedy to Neuchâtel Xamax podejmował Real Madryt w rewanżowym spotkaniu ćwierćfinałowym Pucharu UEFA. Mecz obejrzało wówczas z trybun 25 500 widzów, a gospodarze wygrali 2:0, jednak dzięki zwycięstwu 3:0 w pierwszym spotkaniu to zespół z Madrytu awansował do półfinału (ostatecznie Real został zwycięzcą tych rozgrywek). Na arenie w latach 1983–1991 cztery spotkania rozegrała piłkarska reprezentacja Szwajcarii. 4 sierpnia 1987 roku na stadionie odbył się również mecz o Superpuchar Szwajcarii (Neuchâtel Xamax – BSC Young Boys 3:0).

</doc>
<doc id="4562234" url="https://pl.wikipedia.org/wiki?curid=4562234" title="Močidlo">
Močidlo

Močidlo – lewa odnoga Lubochnianskiej doliny ("Ľubochnianska dolina") w Wielkiej Fatrze na Słowacji. Znajduje się w górnej części tej doliny. Od południa jej ograniczenie tworzy grzbiet łączący szczyty Borišov i Ploská, zbocza północno-zachodnie tworzą szczyty Šoproň (1370 m) i Javorina (1328 m), południowo-wschodnie trawiasta grzęda Ploski (1532 m). Uchodzi do głównego ciągu Lubochnianskiej doliny na wysokości około 850 m. 
Dolina ma długość około 3 km, a jej deniwelacja wynosi około 680 m. Dnem spływa potok będący lewym dopływem Ľubochnianki. Górna część doliny Močidlo jest trawiasta. Są to pasterskie, nadal wypasane hale. Pasterski szałas znajduje się nad potokiem, na prawym zboczu dolinki. Dolną część doliny porasta las.
Przez dolinę prowadzi szlak turystyczny. Jest to łącznikowy szlak między dwoma, znakowanymi czerwono szlakami Wielkiej Fatry (jeden z nich to Magistala Wielkofatrzańska ("Veľkofatranská Magistrála"). Ma początek u wylotu dolinki, na skrzyżowaniu szlaków również noszącym nazwę Močidlo.

</doc>
<doc id="4562239" url="https://pl.wikipedia.org/wiki?curid=4562239" title="Weg der Schweiz">
Weg der Schweiz

Weg der Schweiz – szlak turystyczny w Szwajcarii, który został otwarty w 1991 roku.
Historia.
Z okazji obchodów 700-lecia Konfederacji przypadającego w 1991 roku został wytyczony szlak turystyczny, któremu nadano nazwę Weg der Schweiz (Swiss Path). Zaczyna się na Rütli, miejscu narodzin Konfederacji, następnie przechodzi wokół Jeziora Czterech Kantonów i kończy się w Brunnen na Platz der Auslandschweizer. Prowadzi do miejsc związanych z Konfederacją Szwajcarską. 35-kilometrowy szlak powstał jako wspólny projekt wszystkich kantonów, a każdy obywatel miał swoje symboliczne 5 mm na trasie szlaku. Poszczególne kantony ma swój odcinek na trasie, a kolejność „terytoriów kantonalnych” odpowiada kolejności przystąpienia do Konfederacji. Zaczyna kanton Uri, a kończy kanton Jury. Poszczególne odcinki są oznaczone marmurowymi kamieniami z emblematem kantonu i datą powstania kantonu. Umieszczono na nich znak wybrany w ramach ogólnokrajowego konkursu autorstwa Marco Mariotty z Locarno, który przedstawia abstrakcyjny szwajcarski krzyż ze strzałką skierowaną do przodu. Część krzyża ma wykropkowane części, które są znakiem przeszłości. Otwarcie szlaku nastąpiło 4 maja 1991 roku z udziałem 700 zaproszonych gości. 
Szlakiem zarządza fundacja Stiftung Weg der Schweiz. 
W 2016 roku podczas obchodów 25-lecia istnienia trasy obliczono, że szlakiem przeszło około 5 milionów turystów, głównie ze Szwajcarii.

</doc>
<doc id="4562240" url="https://pl.wikipedia.org/wiki?curid=4562240" title="Dostojnyj">
Dostojnyj



</doc>
<doc id="4562251" url="https://pl.wikipedia.org/wiki?curid=4562251" title="Zespół Szkół nr 67 w Warszawie">
Zespół Szkół nr 67 w Warszawie



</doc>
<doc id="4562253" url="https://pl.wikipedia.org/wiki?curid=4562253" title="T-111">
T-111



</doc>
<doc id="4562255" url="https://pl.wikipedia.org/wiki?curid=4562255" title="T-271">
T-271



</doc>
<doc id="4562256" url="https://pl.wikipedia.org/wiki?curid=4562256" title="Usługi internetowe">
Usługi internetowe



</doc>
<doc id="4562260" url="https://pl.wikipedia.org/wiki?curid=4562260" title="T-272">
T-272



</doc>
<doc id="4562262" url="https://pl.wikipedia.org/wiki?curid=4562262" title="Miller City">
Miller City

Miller City – wieś w Stanach Zjednoczonych, w stanie Ohio, w hrabstwie Putnam.

</doc>
<doc id="4562265" url="https://pl.wikipedia.org/wiki?curid=4562265" title="Elektrownia Jądrowa Temelín">
Elektrownia Jądrowa Temelín



</doc>
<doc id="4562266" url="https://pl.wikipedia.org/wiki?curid=4562266" title="T-273">
T-273



</doc>
<doc id="4562267" url="https://pl.wikipedia.org/wiki?curid=4562267" title="Elektrownia Jądrowa Dukovany">
Elektrownia Jądrowa Dukovany



</doc>
<doc id="4562268" url="https://pl.wikipedia.org/wiki?curid=4562268" title="Elektrownia Jądrowa Olkiluoto">
Elektrownia Jądrowa Olkiluoto



</doc>
<doc id="4562270" url="https://pl.wikipedia.org/wiki?curid=4562270" title="Elektrownia Atomowa Fukushima Nr 1">
Elektrownia Atomowa Fukushima Nr 1



</doc>
<doc id="4562272" url="https://pl.wikipedia.org/wiki?curid=4562272" title="Elektrownia Atomowa Fukushima Nr 2">
Elektrownia Atomowa Fukushima Nr 2



</doc>
<doc id="4562275" url="https://pl.wikipedia.org/wiki?curid=4562275" title="Elektrownia Jądrowa Cernavodă">
Elektrownia Jądrowa Cernavodă



</doc>
<doc id="4562277" url="https://pl.wikipedia.org/wiki?curid=4562277" title="Ottawa (Ohio)">
Ottawa (Ohio)

Ottawa – wieś w Stanach Zjednoczonych, w stanie Ohio, siedziba administracyjna hrabstwa Putnam.

</doc>
<doc id="4562279" url="https://pl.wikipedia.org/wiki?curid=4562279" title="Elektrownia Atomowa Krško">
Elektrownia Atomowa Krško



</doc>
<doc id="4562281" url="https://pl.wikipedia.org/wiki?curid=4562281" title="Elektrownia atomowa Galena">
Elektrownia atomowa Galena



</doc>
<doc id="4562283" url="https://pl.wikipedia.org/wiki?curid=4562283" title="Elektrownia Jądrowa Shippingport">
Elektrownia Jądrowa Shippingport



</doc>
<doc id="4562284" url="https://pl.wikipedia.org/wiki?curid=4562284" title="Elektrownia Jądrowa Browns Ferry">
Elektrownia Jądrowa Browns Ferry



</doc>
<doc id="4562286" url="https://pl.wikipedia.org/wiki?curid=4562286" title="Ottoville">
Ottoville

Ottoville – wieś w Stanach Zjednoczonych, w stanie Ohio, w hrabstwie Putnam.

</doc>
<doc id="4562289" url="https://pl.wikipedia.org/wiki?curid=4562289" title="Teoria odbicia">
Teoria odbicia

Teoria odbicia (nm. "Abbildtheorie", ang. copy/"representation theory of knowledge") – w realistycznej teorii poznania to proces odzwierciedlania realnej rzeczywistości w świadomości człowieka.
Teoria odbicia może być rozumiana następująco:
Teoria odbicia była krytykowana przez Immanuela Kanta i przez neokantystów.

</doc>
<doc id="4562290" url="https://pl.wikipedia.org/wiki?curid=4562290" title="Pandora (Ohio)">
Pandora (Ohio)

Pandora – wieś w Stanach Zjednoczonych, w stanie Ohio, w hrabstwie Putnam.

</doc>
<doc id="4562292" url="https://pl.wikipedia.org/wiki?curid=4562292" title="West Leipsic">
West Leipsic

West Leipsic – wieś w Stanach Zjednoczonych, w stanie Ohio, w hrabstwie Putnam.

</doc>
<doc id="4562300" url="https://pl.wikipedia.org/wiki?curid=4562300" title="T-274">
T-274



</doc>
<doc id="4562302" url="https://pl.wikipedia.org/wiki?curid=4562302" title="T-275">
T-275



</doc>
<doc id="4562303" url="https://pl.wikipedia.org/wiki?curid=4562303" title="Plymouth (Ohio)">
Plymouth (Ohio)

Plymouth – wieś w Stanach Zjednoczonych, w stanie Ohio, w hrabstwie Richland.

</doc>
<doc id="4562304" url="https://pl.wikipedia.org/wiki?curid=4562304" title="T-276">
T-276



</doc>
<doc id="4562305" url="https://pl.wikipedia.org/wiki?curid=4562305" title="Elektrownia jądrowa Trawsfynydd">
Elektrownia jądrowa Trawsfynydd

Elektrownia jądrowa Trawsfynydd – nieczynna brytyjska elektrownia jądrowa położona nad zbiornikiem Llyn Trawsfynydd koło miejscowości Trawsfynydd, w hrabstwie Gwynedd, w Walii. Jej dwa reaktory typu Magnox pracowały w latach 1959-1991.

</doc>
<doc id="4562308" url="https://pl.wikipedia.org/wiki?curid=4562308" title="T-277">
T-277



</doc>
<doc id="4562310" url="https://pl.wikipedia.org/wiki?curid=4562310" title="T-278">
T-278



</doc>
<doc id="4562311" url="https://pl.wikipedia.org/wiki?curid=4562311" title="Shiloh (Ohio)">
Shiloh (Ohio)

Shiloh – wieś w Stanach Zjednoczonych, w stanie Ohio, w hrabstwie Richland.

</doc>
<doc id="4562314" url="https://pl.wikipedia.org/wiki?curid=4562314" title="T-279">
T-279



</doc>
<doc id="4562316" url="https://pl.wikipedia.org/wiki?curid=4562316" title="T-280">
T-280



</doc>
<doc id="4562321" url="https://pl.wikipedia.org/wiki?curid=4562321" title="T-281">
T-281



</doc>
<doc id="4562324" url="https://pl.wikipedia.org/wiki?curid=4562324" title="South Salem (Ohio)">
South Salem (Ohio)

South Salem – wieś w Stanach Zjednoczonych, w stanie Ohio, w hrabstwie Ross.

</doc>
<doc id="4562325" url="https://pl.wikipedia.org/wiki?curid=4562325" title="Ryan Regez">
Ryan Regez

Ryan Regez (ur. 30 stycznia 1993 w Interlaken) – szwajcarski narciarz dowolny, specjalizujący się w konkurencji skicross, mistrz olimpijski i zdobywca Pucharu Świata.
Kariera.
Starty na arenie międzynarodowej rozpoczął w lutym 2014 roku. Wtedy to zadebiutował w zawodach juniorskich FIS we włoskim Watles, w których zajął 40. miejsce. Styczeń 2015 roku był debiutem w zawodach z cyklu Pucharu Europy. W konkursie rozgrywanym we francuskim Orcières uplasował się na 31. lokacie. W zawodach Pucharu Europy triumfował w klasyfikacji skicrossu w sezonach 2015/2016 oraz 2017/2018.
W zawodach z cyklu Pucharu Świata po raz pierwszy wystąpił w grudniu 2015 roku podczas konkursu w austriackim Montafon, w którym zajął 58. miejsce. Pierwsze punkty w zmaganiach pucharowych zdobył rok później, podczas konkursu we francuskim Val Thorens, plasując się na 25. lokacie. Pierwsze podium w zawodach PŚ osiągnął w lutym 2019 roku. Wtedy to, podczas dwóch konkursów rozgrywanych w niemieckim Feldbergu, zajął kolejno 1. oraz 3. miejsce. W sezonie 2021/2022 zwyciężył w klasyfikacji generalnej skicrossu, a w sezonie 2019/2020 był drugi.
W lutym 2021 roku zadebiutował podczas mistrzostw świata w Idre Fjäll, w których to uplasował się na 18. pozycji. Na rozgrywanych rok później igrzyskach olimpijskich w Pekinie wywalczył złoty medal, wyprzedzając swego rodaka Alexa Fivę i Rosjanina Siergieja Ridzika.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skicrossu zastąpiła klasyfikację generalną.

</doc>
<doc id="4562336" url="https://pl.wikipedia.org/wiki?curid=4562336" title="Rhadinaea">
Rhadinaea

Rhadinaea – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Stanach Zjednoczonych, Meksyku, Belize, Gwatemali, Salwadorze, Hondurasie, Nikaragui, Kostaryce, Panamie i Kolumbii. 
Systematyka.
Etymologia.
"Rhadinaea": "rhadinos" „delikatny, smukły”.
Podział systematyczny.
Do rodzaju należą następujące gatunki:

</doc>
<doc id="4562337" url="https://pl.wikipedia.org/wiki?curid=4562337" title="Woodville (Ohio)">
Woodville (Ohio)

Woodville – wieś w Stanach Zjednoczonych, w stanie Ohio, w hrabstwie Sandusky.

</doc>
<doc id="4562351" url="https://pl.wikipedia.org/wiki?curid=4562351" title="Rhadinella">
Rhadinella

Rhadinella – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Meksyku, Gwatemali, Hondurasie, Salwadorze, Nikaragui i Kostaryce. 
Systematyka.
Etymologia.
"Rhadinella": zdrobnienie nazwy rodzaju "Rhadinaea" .
Podział systematyczny.
Do rodzaju należą następujące gatunki:

</doc>
<doc id="4562359" url="https://pl.wikipedia.org/wiki?curid=4562359" title="APŁ Kniaź Włodzimierz">
APŁ Kniaź Włodzimierz



</doc>
<doc id="4562362" url="https://pl.wikipedia.org/wiki?curid=4562362" title="К-549 Kniaź Włodzimierz">
К-549 Kniaź Włodzimierz



</doc>
<doc id="4562366" url="https://pl.wikipedia.org/wiki?curid=4562366" title="Rodriguesophis">
Rodriguesophis

Rodriguesophis – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące endemicznie w Brazylii. 
Systematyka.
Etymologia.
"Rodriguesophis": Miguel Trefaut Rodrigues (ur. 1953), brazylijski herpetolog; οφις "ophis", οφεως "opheōs" „wąż”.
Podział systematyczny.
Do rodzaju należą następujące gatunki:

</doc>
<doc id="4562367" url="https://pl.wikipedia.org/wiki?curid=4562367" title="Antoni Comín">
Antoni Comín

Antoni (Toni) Comín i Oliveres (ur. 7 marca 1971 w Barcelonie) – hiszpański i kataloński polityk, nauczyciel akademicki oraz filozof, parlamentarzysta regionalny, w latach 2016–2017 minister zdrowia w Generalitat de Catalunya, poseł do Parlamentu Europejskiego IX kadencji.
Życiorys.
Ukończył filozofię i nauki polityczne na Uniwersytecie Autonomicznym w Barcelonie. Odbył studia podyplomowe na Uniwersytecie Pompeu Fabry, doktoryzował się na tej samej uczelni. W latach 1997–2003 pracował jako nauczyciel w szkole Escola Sagrat Cor-Diputació w Barcelonie. W 2001 został wykładowcą w ESADE w ramach Universidad Ramon Llull. Autor publikacji poświęconych tematyce socjologicznej i filozoficznej.
Działał w ruchu politycznym Ciutadans pel Canvi, skupiającym współpracowników Pasquala Maragalla. W latach 2006–2010 wchodził w skład kierownictwa tej organizacji. W latach 2004–2010 sprawował mandat posła do katalońskiego parlamentu VII i VIII kadencji. Uzyskiwał go jako przedstawiciel CpC startującego w porozumieniu z Partią Socjalistów Katalonii. W latach 2011–2014 Antoni Comín był członkiem PSC. Opuścił to ugrupowanie, nawiązując współpracę z Republikańską Lewicą Katalonii. W 2015 i 2017 ponownie wybierany do katalońskiego parlamentu.
W styczniu 2016 został członkiem regionalnego rządu Carlesa Puigdemonta, w którym odpowiadał za sprawy zdrowia. Gabinet ten został odwołany w październiku 2017 decyzją hiszpańskiego premiera po nieuznawanej przez władze centralne katalońskiej deklaracji niepodległości. Antoni Comín znalazł się w grupie pięciu członków rządu, którzy uniknęli tymczasowego aresztowania, wyjeżdżając z Hiszpanii. Osiedlił się w Belgii, sąd tego kraju odmówił jego wydania na podstawie europejskiego nakazu aresztowania.
W 2019 z ramienia katalońskiego ugrupowania Lliures per Europa został wybrany na deputowanego do Parlamentu Europejskiego IX kadencji, nie objął jednak początkowo mandatu z uwagi na spór co do legalności jego wyboru. Na początku stycznia 2020 Parlament Europejski uznał go za legalnie wybranego europosła ze skutkiem od początku kadencji.

</doc>
<doc id="4562368" url="https://pl.wikipedia.org/wiki?curid=4562368" title="CAMS 55">
CAMS 55

CAMS 55 – francuska łódź latająca z okresu międzywojennego, używana także w czasie II wojny światowej.
Historia.
W 1928 roku we francuskiej wytwórni lotniczej Chantiers aéro-maritimes de la Seine (CAMS) rozpoczęto produkcję wodnosamolotu pasażersko-pocztowego CAMS 53, który okazał się udaną konstrukcją. W związku z tym francuska Marynarka Wojenna zamówiła jego wersję patrolowo-rozpoznawczą. Ponieważ konstrukcja była już gotowa i wymagała jedynie przystosowania do celów wojskowych, prototyp wyposażony w silnik Hispano-Suiza 12Lbr o mocy 600 KM był już gotowy w 1928 roku i w tym roku został oblatany. Następnie na zamówienie Marynarki Wojennej zbudowano 2 wodnosamoloty wyposażone w silniki Gnome et Rhône GR 9Akx o mocy 480 KM, oznaczone jako CAMS 55J i 2 – wyposażone w silniki Hispano-Suiza 12Lbr o mocy 600 KM oznaczone jako CAMS 55H, które poddano testom. Były to samoloty przystosowane do służby w Marynarce Wojennej, posiadały uzbrojenie oraz systemy łączności. 
Następnie rozpoczęto produkcję seryjną tych samolotów, przy czym budowano samoloty w obu wersjach, tj. wyposażonych w oba typy silników, oznaczone odpowiednio jako CAMS 55.2 i CAMS 55.1. Po rozpoczęciu produkcji seryjnej dalej rozwijano tę konstrukcję opracowując kolejne jej wersje, lecz tylko wersję oznaczoną CAMS 55.10 zbudowano i produkowano seryjnie od 1934 roku. Pozostałe wersje pozostały tylko w projektach.
Seryjna produkcja samolotu wszystkich wersji trwała od 1928 do 1935 roku i ostatecznie wyprodukowano 115 samolotów tego typu.
Wersje samolotu.
Ponadto zbudowano pojedyncze egzemplarze wersji CAMS 55.3, 55.6, 55.11 i 55.14 oraz opracowano kilka innych wersji, których nie zbudowano. Modyfikacje te to przede wszystkim zmiany w kadłubie i zastosowanie metalu w konstrukcji. Te modyfikacje znalazły zastosowanie w wersji CAMS 55.10, która to była ostatnią wersja budowaną seryjnie.
Użycie w lotnictwie.
Wodnosamoloty CAMS 55 od 1930 roku zaczęto wprowadzać do eskadr Marynarki Wojennej, jako pierwsze otrzymały je eskadry 3E1 w Berhet i 4E1 w bazie Karouba (Tunezja Francuska). Później otrzymały je kolejne eskadry dalekiego rozpoznania lotnictwa marynarki. Od 1936 roku w tych eskadrach zaczęto je zastępować nowymi wodnosamolotami Breguet 521. Natomiast samoloty te były przenoszone do eskadr bliskiego rozpoznania.
W 1939 roku w lotnictwie marynarki znajdowało się jeszcze 29 samolotów tego typu, ale tylko w jednostkach szkolnych i pomocniczych. Jednak w czasie mobilizacji 13 z nich trafiło do eskadr liniowych, z tego 8 było na terenie Francji, 3 w Tunezji i 2 na Tahiti, już w okresie wojny do eskadr bojowych weszło 18 samolotów tego typu. Na terenie Europy brały one udział w walkach do upadku Francji 10 maja 1940 roku. Do sierpnia 1940 roku zostały ostatecznie wycofane z lotnictwa i skasowane. 
Natomiast samoloty stacjonujące na Tahiti z eskadry 20S, weszły w skład sił Wolnych Francuzów i były używane do stycznia 1941 roku, kiedy zostały skasowane ze względu za techniczne zużycie.
Opis techniczny.
Wodnosamolot CAMS 55 był dwupłatem o konstrukcji mieszanej, kadłub łodziowy kryty metalowymi blachami. Do kadłuba zamocowany był dolny płat. W kadłubie mieściły się cztery kabiny oraz przednie i tylne stanowiska dla strzelców pokładowych wyposażone w dwa sprzężone karabiny maszynowe na obrotnicach. Za stanowiskiem strzelca przedniego mieściła się kabina pilota, a za nim nawigatora-radiotelegrafisty i kolejne stanowisko strzelca pokładowego. Napęd stanowił dwa 12-cylindrowe silniki w układzie tandem umieszczone w gondoli pod górnym płatem. Przedni silnik napędzał śmigło ciągnące, a tylny śmigło pchające.
Samolot był uzbrojony w karabiny maszynowe Lewis kal. 7,7 mm – podwójnie sprzężone na dwóch stanowiskach oraz bomby o łącznej wadze 300 kg.

</doc>
<doc id="4562371" url="https://pl.wikipedia.org/wiki?curid=4562371" title="Grand Prix Czech na Żużlu 2019">
Grand Prix Czech na Żużlu 2019

2019 ANLAS Czech Republic FIM Speedway Grand Prix – trzecia impreza z cyklu Grand Prix w sezonie 2019. Zawody odbyły się 15 czerwca 2019 na stadionie Markéta w Pradze.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Václava Milíka. Zawodnikami rezerwowymi zostali: Zdeněk Holub i Ondřej Smetana.
Ze względu problemy osobiste w zawodach nie wystąpił Greg Hancock. Jako zmiana kwalifikowana wystąpił: Robert Lambert.
Z powodu kontuzji w zawodach nie wystąpił Tai Woffinden. Jako zmiana kwalifikowana wystąpił: Max Fricke.
Wybór pozycji startowych odbył się 14 czerwca.

</doc>
<doc id="4562372" url="https://pl.wikipedia.org/wiki?curid=4562372" title="Adam Zaleski (ujednoznacznienie)">
Adam Zaleski (ujednoznacznienie)



</doc>
<doc id="4562373" url="https://pl.wikipedia.org/wiki?curid=4562373" title="APŁ Władimir Monomach">
APŁ Władimir Monomach



</doc>
<doc id="4562376" url="https://pl.wikipedia.org/wiki?curid=4562376" title="Puchar Ameryki Południowej w narciarstwie alpejskim kobiet 2019">
Puchar Ameryki Południowej w narciarstwie alpejskim kobiet 2019

Puchar Ameryki Południowej w narciarstwie alpejskim kobiet w sezonie 2019 rozgrywane pod patronatem Międzynarodowej Federacji Narciarskiej (FIS) w lecie 2019 roku. Pierwsze zawody odbyły się 5 sierpnia w argentyńskim Cerro Catedral. Ostatnie zawody tej edycji zostały rozegrane 5 października 2019 roku w chilijskim ośrodku narciarskim Corralco.
Triumfu w klasyfikacji generalnej z poprzedniego sezonu broniła Argentynka Macarena Simari Birkner.

</doc>
<doc id="4562380" url="https://pl.wikipedia.org/wiki?curid=4562380" title="Saphenophis">
Saphenophis

Saphenophis – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Ekwadorze i Kolumbii. 
Systematyka.
Etymologia.
"Saphenophis": "saphēnēs" „pewny, wiadomy”; οφις "ophis", οφεως "opheōs" „wąż”.
Podział systematyczny.
Do rodzaju należą następujące gatunki:

</doc>
<doc id="4562384" url="https://pl.wikipedia.org/wiki?curid=4562384" title="Puchar Ameryki Południowej w narciarstwie alpejskim mężczyzn 2019">
Puchar Ameryki Południowej w narciarstwie alpejskim mężczyzn 2019

Puchar Ameryki Południowej w narciarstwie alpejskim mężczyzn w sezonie 2019 zawody rozgrywane pod patronatem Międzynarodowej Federacji Narciarskiej (FIS) w lecie 2019 roku. Pierwsze zawody odbyły się 5 sierpnia w argentyńskim Cerro Catedral. Ostatnie zawody tej edycji zostały rozegrane 5 października 2019 roku w chilijskim ośrodku narciarskim Corralco.
Triumfu w klasyfikacji generalnej z poprzedniego sezonu bronił Słoweniec Klemen Kosi.

</doc>
<doc id="4562386" url="https://pl.wikipedia.org/wiki?curid=4562386" title="New Boston (Ohio)">
New Boston (Ohio)

New Boston – wieś w Stanach Zjednoczonych, w stanie Ohio, w hrabstwie Scioto.

</doc>
<doc id="4562387" url="https://pl.wikipedia.org/wiki?curid=4562387" title="Otway">
Otway

Otway – wieś w Stanach Zjednoczonych, w stanie Ohio, w hrabstwie Scioto.

</doc>
<doc id="4562389" url="https://pl.wikipedia.org/wiki?curid=4562389" title="Euro 2024">
Euro 2024



</doc>
<doc id="4562390" url="https://pl.wikipedia.org/wiki?curid=4562390" title="Rarden (Ohio)">
Rarden (Ohio)

Rarden – wieś w Stanach Zjednoczonych, w stanie Ohio, w hrabstwie Scioto.

</doc>
<doc id="4562391" url="https://pl.wikipedia.org/wiki?curid=4562391" title="Pedro Alonso">
Pedro Alonso

Pedro González Alonso (ur. 21 czerwca 1971 w Vigo) – hiszpański aktor filmowy i telewizyjny, znany z roli „Berlina” w serialu sensacyjnym "Dom z papieru" z 2017 roku.
Teatr.
Założył własną grupę teatralną o nazwie „Grupo Dom”.
Edukacja.
Studiował w Royal School of Dramatic Arts (RESAD). Swoje umiejętności kształcił również w Teatro de la Danza (Theatre of Dance).
Filmografia.
Źródła:.

</doc>
<doc id="4562392" url="https://pl.wikipedia.org/wiki?curid=4562392" title="Puchar Australii i Nowej Zelandii w narciarstwie alpejskim 2019">
Puchar Australii i Nowej Zelandii w narciarstwie alpejskim 2019

Sezon 2019 Pucharu Australii i Nowej Zelandii w narciarstwie alpejskim rozpocznie się 22 sierpnia w australijskim Mount Hotham. Ostatnie zawody obecnej edycji zostały rozegrane 5 września 2019 roku w nowozelandzkiej Cardronie. Rozegranych zostało po 10 konkursów dla kobiet i 9 dla mężczyzn.
Puchar Australii i Nowej Zelandii w narciarstwie alpejskim kobiet.
Wśród kobiet pucharu Australii i Nowej Zelandii z sezonu 2018 broniła Nowozelandka Alice Robinson. Tym razem najlepsza okazała się Amerykanka Storm Klomhaus.
W poszczególnych klasyfikacjach tryumfowały: 
Puchar Australii i Nowej Zelandii w narciarstwie alpejskim mężczyzn.
Wśród mężczyzn pucharu Australii i Nowej Zelandii z sezonu 2018 bronił Słowak Adam Žampa. Tym razem najlepszy okazał się Austriak Magnus Walch.
W poszczególnych klasyfikacjach tryumfowali:

</doc>
<doc id="4562394" url="https://pl.wikipedia.org/wiki?curid=4562394" title="South Webster">
South Webster

South Webster – wieś w Stanach Zjednoczonych, w stanie Ohio, w hrabstwie Scioto.

</doc>
<doc id="4562395" url="https://pl.wikipedia.org/wiki?curid=4562395" title="Yūki Ōgimi">
Yūki Ōgimi



</doc>
<doc id="4562399" url="https://pl.wikipedia.org/wiki?curid=4562399" title="Miroslav Radačovský">
Miroslav Radačovský

Miroslav Radačovský (ur. 24 września 1953 w Ľutinie) – słowacki prawnik i polityk, sędzia, deputowany do Parlamentu Europejskiego IX kadencji.
Życiorys.
Ukończył studia prawnicze, w 1978 rozpoczął orzekanie jako sędzia. Był członkiem pięcioosobowego składu, który orzekł ostatnią na Słowacji karę śmierci. Jego karierę zawodową przerwał incydent z 1999. Wówczas w trakcie kontroli drogowej w jego samochodzie ujawniono kilkanaście dawek kokainy i nielegalnie posiadaną broń palną. Miroslav Radačovský wyjaśniał, że przedmioty te znalazł w mieszkaniu zajmowanym przez syna i próbował się ich pozbyć, by syn nie wpadł w jakieś kłopoty. Postępowanie w tej sprawie zakończyło się po dwunastu latach uniewinnieniem sędziego; uznano, że w świetle okoliczności sprawy i niejasnych zeznań policjantów nie można mu przypisać popełnienia przestępstwa.
W międzyczasie Miroslav Radačovský pracował w sektorze prywatnym u swojego syna, później powrócił do orzekania. Był sędzią sądu rejonowego w Popradzie. W 2018 ponownie wzbudził uwagę mediów i społeczeństwa. Rozstrzygał wówczas spór cywilnoprawny dotyczący własności nieruchomości w Sławkowie Wielkim, w której jedną ze stron był prezydent Andrej Kiska. Orzekł wówczas na niekorzyść urzędującej głowy państwa, a kontrowersje wywołały publiczne wypowiedzi sędziego, który rekomendował prezydentowi dymisję i wyjazd z kraju. Jeszcze w tym samym roku prawnik złożył oświadczenie o rezygnacji z urzędu sędziego.
Zaangażował się wkrótce w działalność polityczną nawiązując współpracę z Partią Ludową Nasza Słowacja, określaną jako ugrupowanie skrajne i nacjonalistyczne. W wyborach w 2019 z jej ramienia uzyskał mandat posła do Parlamentu Europejskiego IX kadencji.

</doc>
<doc id="4562407" url="https://pl.wikipedia.org/wiki?curid=4562407" title="Puchar Australii i Nowej Zelandii w narciarstwie alpejskim kobiet 2019">
Puchar Australii i Nowej Zelandii w narciarstwie alpejskim kobiet 2019

Puchar Australii i Nowej Zelandii w narciarstwie alpejskim kobiet w sezonie 2019 - zawody rozgrywane pod patronatem Międzynarodowej Federacji Narciarskiej (FIS) w lecie 2019 roku. Pierwsze zawody tej edycji odbyły się 22 sierpnia w australijskim Mount Hotham. Ostatnie zawody obecnej cyklu zostały rozegrane 4 września 2019 roku w nowozelandzkiej Cardronie.
Triumfu w klasyfikacji generalnej z poprzedniego sezonu broniła Nowozelandka Alice Robinson.

</doc>
<doc id="4562408" url="https://pl.wikipedia.org/wiki?curid=4562408" title="Puchar Australii i Nowej Zelandii w narciarstwie alpejskim mężczyzn 2019">
Puchar Australii i Nowej Zelandii w narciarstwie alpejskim mężczyzn 2019

Puchar Australii i Nowej Zelandii w narciarstwie alpejskim mężczyzn w sezonie 2019 - zawody rozgrywane pod patronatem Międzynarodowej Federacji Narciarskiej (FIS) w lecie 2019 roku. Pierwsze zawody tej edycji odbyły się 22 sierpnia w australijskim Mount Hotham. Ostatnie zawody obecnej cyklu zostały rozegrane 5 września 2019 roku w nowozelandzkiej Cardronie.
Triumfu w klasyfikacji generalnej z poprzedniego sezonu bronił Słowak Adam Žampa.

</doc>
<doc id="4562420" url="https://pl.wikipedia.org/wiki?curid=4562420" title="Antoine Aukar">
Antoine Aukar

Antoine Aukar OAM (ur. 28 grudnia 1964 w Mreiji) – libański duchowny maronicki, od 2019 biskup kurialny Antiochii.
Życiorys.
Święcenia kapłańskie przyjął 10 sierpnia 1996 w zakonie antonian. Był m.in. sekretarzem generała zakonu, wykładowcą libańskich uczelni oraz wikariuszem generalnym zgromadzenia.
Został mianowany biskupem kurialnym Antiochii. 15 czerwca 2019 papież Franciszek zatwierdził ten wybór, nadając mu stolicę tytularną "Ptolemais in Pheonicia". Sakry udzielił mu 31 lipca 2019 kardynał Béchara Boutros Raï.

</doc>
<doc id="4562422" url="https://pl.wikipedia.org/wiki?curid=4562422" title="Wybory do Parlamentu Europejskiego w Rumunii w 2019 roku">
Wybory do Parlamentu Europejskiego w Rumunii w 2019 roku

Wybory do Parlamentu Europejskiego w Rumunii w 2019 roku zostały przeprowadzone 26 maja 2019 roku. Rumunii wybrali 32 eurodeputowanych. Frekwencja wyniosła 51,2%. W wyborach łącznie 6 podmiotów otrzymało miejsca Parlamencie Europejskim. Zwycięstwo odniósł opozycyjny obóz liberalno-prawicowy, który pokonał rządzących lewicowych socjaldemokratów. Trzecie miejsce z wysokim wynikiem zanotował nowy antykorupcyjny, proeuropejski i liberalny ruch polityczny.

</doc>
<doc id="4562423" url="https://pl.wikipedia.org/wiki?curid=4562423" title="Peter Karam">
Peter Karam

Peter Karam (ur. 5 września 1959 w Bejrucie) – libański duchowny maronicki, od 2019 biskup kurialny Antiochii.
Życiorys.
Święcenia kapłańskie przyjął 2 stycznia 1988 i został inkardynowany do eparchii Brooklynu. Od 1994 był prezbiterem eparchii w Los Angeles. Pracował głównie jako duszpasterz parafialny i przełożony maronickich misji. Był też m.in. dyrektorem kurialnych wydziałów ds. ochrony nieletnich oraz ds. formacji kapłańskiej.
Został mianowany biskupem kurialnym Antiochii. 15 czerwca 2019 papież Franciszek zatwierdził ten wybór, nadając mu stolicę tytularną "Arca in Phoenicia". Sakry udzielił mu 31 lipca 2019 kardynał Béchara Boutros Raï.

</doc>
<doc id="4562425" url="https://pl.wikipedia.org/wiki?curid=4562425" title="Georges Guingouin">
Georges Guingouin

Georges Guingouin ps. "Raoul", "Lou Grand", "Préfet du Maquis" (ur. 2 lutego 1913 w Magnac-Laval, zm. 27 października 2005 w Troyes) – nauczyciel, działacz komunistyczny, bojownik francuskiego Ruchu Oporu, komendant FFI na Haute-Vienne i dowódca 1 Limousinskiej Brygady Marszowej FTP-FFI.
Życiorys.
Georges Guingouin urodził się w Magnac-Laval, w rodzinie zawodowego podoficera i nauczycielki. Jego ojciec poległ pod Bapaume 28 sierpnia 1914. Po ukończeniu studiów w Bellac został zatrudniony jako nauczyciel i sekretarz ratuszu w Saint-Gilles-les-Forêts. W 1935 wstąpił do Partii Komunistycznej.
23 sierpnia 1939 został w stopniu szeregowego zmobilizowany do wojska, ranny 17 czerwca 1940 w czasie I bitwy o Francję trafił do szpitala w Moulins skąd z powodu zbliżającego się Wehrmachtu został ewakuowany do Montluçon. Po powrocie do Saint-Gilles-les-Forêts wstąpił do komunistycznego podziemia pod pseudonimem "Raoul". W związku z wydanym w październiku rozporządzeniem rządu kolaboracyjnego dotyczącym osób o lewicowych poglądach został zwolniony z pracy. W lutym 1941 poszukiwany przez policję Guingouin zbiegł do Soudaine-Lavinadière, w którym ukrywał się w lesie i u miejscowych przyjaciół. Po powstaniu Wolnych Strzelców i Partyzantów objął dowództwo nad akcjami sabotażowymi w departamencie Corrèze. 26 stycznia 1942 Sąd Wojskowy XII Regionu skazał Georges'a Guingouin'a zaocznie na karę dożywotniej pracy przymusowej za działalność antypaństwową. Po powrocie do Haute-Vienne i rozpoczęciu okupacji wolnej strefy Guingouin skupił się, wbrew rozkazom partii, na sabotażu na wsi niszcząc dostawy zboża dla Niemców. Wraz z powstaniem Francuskich Sił Wewnętrznych oddział maquis FTP "Raoula" został przemianowany na 1 Limousinską Brygadę Marszową, a Georges Guingouin został awansowany na podpułkownika (w maju 1944 departamentalne FFI liczyły 8750 ludzi). 
Od kwietnia 1944 na terytorium Francji stacjonowała wycofana z frontu wschodniego 2 Dywizja Pancerna SS „Das Reich”, która pomagała miejscowemu Gestapo w walce z Ruchem Oporu dokonując zbrodni na ludności cywilnej w Argenton-sur-Creuse, Combeauvert i Tulle. 9 czerwca partyzanci z 1 Brygady FTP-FFI zatrzymali Sturmbannführera Helmuta Kämpfe i Obersturmführera Karla Gerlacha z dywizji "Das Reich". Zbiegły z rąk maquis Gerlach zawiadomił o wszystkim Sturmbannführera Adolfa Diekmanna, dowódcę 1 batalionu Pułku "Der Führer", który 10 czerwca 1944 udał się na czele 200 żołnierzy do Oradour-sur-Glane, w którym wg Gerlacha miał być przetrzymywany Kämpfe (w rzeczywistości partyzanci więzili go w Oradour-sur-Vayres). W ciągu kilku godzin zamordowano 642-648 osób, w tym 207 dzieci. Po otrzymaniu informacji o masakrze ppłk "Raoul" odrzucił propozycję Standartenführera Sylvestra Stadlera wydania Kämpfego w zamian za uwolnienie 40 więźniów-bojowników FFI i przekazanie kwoty 40 tys. franków. Helmut Kämpfe został stracony jeszcze tego samego dnia. Spowodowało to kolejne represje ale opóźniło wymarsz 2 DPanc SS na front o 48 godzin.
Na początku czerwca Guingouin otrzymał od Léon'a Mauvais (szef FTP na strefę południową) rozkaz wyzwolenia Limoges, który "Raoul" odrzucił argumentując swoją decyzję nieudanym opanowaniem Tulle (po wycofaniu się maquis 117 cywili zamordowano a 149 deportowano do obozów koncentracyjnych). Między 18 a 24 lipca 1944 1 brygada FFI w sile ok. 3500 partyzantów starła się na Mont Gargan z siłami niemieckimi (min. mieszaną brygadą gen. Kurta von Jessera
) i kolaboracyjnej milicji liczącymi ok. 4800 ludzi. Maquis po stracie 38 zabitych i 54 rannych rozproszyli się opuszczając szczyt. Hitlerowcy stracili w tej bitwie 250-342 zabitych i rannych (milicja straciła jednego zabitego i 3 rannych). 3 sierpnia 1944 ppłk "Raoul" został mianowany departamentalnym komendantem FFI mając pod sobą 14 tys. ludzi (w połowie sierpnia już 20 tys.). Zdecydował się wyzwalać departament stopniowo żeby nie dopóścić do ponownych masakr ludności cywlnej. Dowódca garnizonu Limoges gen-mjr Walter Gleiniger zgodził się skapitulować co zapoczątkowało bunt 19 Pułku Policji SS. 21 sierpnia 1944 brygada Guingouin'a zodbyła miasto biorąc do niewoli 13 oficerów i 350 żołnierzy (spora część hitlerowców zdążyła się wycofać). Po jego wyzwoleniu ppłk Guingouin zajął się zabezpieczeniem Limoges oraz tworzeniu jednostek armii regularnej. Poważnie ranny w wypadku samochodowym 20 listopada 1944 był hospitalizowany aż do kwietnia 1945.
W latach 1945-1947 sprawował urząd burmistrza Limoges z ramienia PCF. Jego stosunki z partią stopniowo zaczynały się pogarszać, w 1961 został z niej wykluczony. 24 grudnia 1953 został aresztowany pod fałszywymi zarzutami i uwięziony w Brive-la-Gaillarde, gdzie został brutalnie pobity. Przewieziony do Tuluzy próbował popełnić samobójstwo. W jego obronie stanęła rodzina i weterani Ruchu Oporu z Górnej Garonny. Georges Guingouin 13 listopada 1959 został wypuszczony z więzienia i zrehabilitowany. Do przejścia na emeryturę w 1968 pracował jako nauczyciel. W 1998 Francuska Partia Komunistyczna zrehabilitowała go i ponownie przyjęła w swoje szeregi.
Georges Guingouin zmarł 27 października 2005 w Troyes. Zgodnie z ostatnią wolą spoczął obok żony Henriette (1918-2004) w Saint-Gilles-les-Forêts. Wydał wspomnienia ze swojej działalności w ruchu oporu oraz okresu więziennego.

</doc>
<doc id="4562426" url="https://pl.wikipedia.org/wiki?curid=4562426" title="Fabio Wyss">
Fabio Wyss

Fabio Wyss (ur. 9 czerwca 1989 w Lucernie) – szwajcarski kajakarz, uczestnik igrzysk olimpijskich w 2016 roku oraz mistrzostw Europy i świata.
Igrzyska olimpijskie.
Jest absolwentem studiów dziennikarskich w Winterthur.
Wziął udział w rywalizacji w kategorii K-1 na dystansie 1000 metrów podczas igrzysk w Rio de Janeiro. W eliminacjach zajął 7. miejsce z czasem 3:41,985. Tym samym odpadł z dalszego udziału.

</doc>
<doc id="4562429" url="https://pl.wikipedia.org/wiki?curid=4562429" title="Brit he-Chajal">
Brit he-Chajal

Brit he-Chajal (hebr. ברית החייל, w Polsce jako m.in. „Związek Rezerwistów”, „Związek Żołnierzy”) – ruch afiliowany przy syjonizmie rewizjonistycznym, założony w II Rzeczypospolitej Polskiej w 1933 roku, który zrzeszał żydowskich weteranów Wojska Polskiego i Legionów. Brit he-Chajal miał być ideologicznym kontynuatorem Legionu Żydowskiego i jego przyszłą rezerwą. W 1936 roku ruch miał na terenie całej Polski aż 300 oddziałów i 20 000 członków. Działalność Brit he-Chajalu skupiała się głównie w Polsce, ale swoje przedstawicielstwa miał także w Stanach Zjednoczonych, Czechosłowacji i Mandacie Palestyny.
Historia.
Ja’akow Szawit twierdzi, że Brit he-Chajal powstał w Polsce w sposób spontaniczny i w taki sam sposób się rozwijał. Należeć mieli do niego byli żołnierze i oficerowie Wojska Polskiego lub Legionów Piłsudskiego żydowskiego pochodzenia, członkowie Bejtaru oraz osoby sympatyzujące z rewizjonistami, które chciały odbyć szkolenia wojskowe i służyć w przyszłości w armii żydowskiej. Celem Związku miało być właśnie przeprowadzanie szkoleń i ćwiczeń wojskowych. Jak pisał Szeskin, Żydzi jak każdy inny naród powinni zacząć od tworzenia swoich sił zbrojnych mogących chronić w przyszłości obywateli. Miało to być ułatwione poprzez współpracę nawiązaną między armią II RP a rewizjonistami w Polsce. Jehuda Lapidot podaje, że Brit he-Chajal funkcjonował w Polsce przy akceptacji Ministerstwa Spraw Wewnętrznych i Ministerstwa Spraw Wojskowych. Jak pisał na łamach „Trybuny Narodowej” J. Ben-Ari (pisownia oryginalna):"W tym zespole państwowych i kolonizacyjnych funkcyj zajmuje Brit Hechajal swoje miejsce. Na nim ciążą zadania o specjalnym charakterze; funkcje, które wymagają specjalnego przygotowania i odpowiedzialności. W pierwszym rzędzie ciąży na nim zadanie, wyrażające się w samej nazwie „Brit Hechajal”. Nie jest to zwyczajne zjednoczenie ludzi, którzy mają za sobą służbę wojskową w tem lub innem państwie. „Brit Hechajal” jest fundamentem, kręgosłupem dookoła którego tworzy się w tej historycznej chwili obóz ludowy. Z tego punktu widzenia wychodząc, jest jasnem, iż Brit Hechajal powinien otrzymać specjalne przygotowanie, tak w dziedzinie wojskowej, jak i w dziedzinie narodowo kulturalnej (...) Obok tych zadań ma Brit Hechajal jeszcze i inne równie ważne. Nasza praca kolonizacyjna w Palestynie prowadzona była w nieodpowiedniej formie (...) Z tego faktu wypływa drugie zadanie Brit Hechajalu: kolonizatorskie. Lecz narodowy kolonizator winien pamiętać o jednem: iż buduje on swoją pracą żydowską niepodległość. Ma on ją tworzyć w swoim codziennym wysiłku, ma żyć w świadomości tego."Szkolenia wojskowe i współpraca z Wojskiem Polskim sprawiły, że w swoją pozycję w Brit he-Chajal umocnił Irgun. Dlatego też później w organizację obozów szkoleniowych w Polsce angażował się Awraham Stern. W listopadzie 1936 roku rząd brytyjski wysłał do Polski raport, w którym informował, że zdaje sobie sprawę ze szkoleń jakie przechodzą członkowie Bejtaru i Brit he-Chajalu w Polsce pod okiem polskich oficerów, a potem dokonują aliji do Palestyny w celu walki z siłami mandatowymi.
Nie ma zbyt wielu danych na temat jakości pracy Brit he-Chajalu w Polsce, ale artykuły w „Trybunie Narodowej” od 1936 roku mówiły o potrzebie przeprowadzania akcji werbunkowych, które były bardzo zaniedbane. Nawoływano do wewnętrznej reorganizacji struktur i konsolidacji środowiska. Mówiono o braku literatury propagandowo-szkoleniowej, którą np. posiadał Bejtar. Zwrócono uwagę, że starsi członkowie Bejtaru nie wstępowali później w szeregi Związku Żołnierzy.
Jak podaje Szawit, w oczach Mapai Brit he-Chajal jawił się jako oddziały szturmowe rewizjonistów w Polsce, które szkolone przez Piłsudskiego będą wykorzystywane do pacyfikacji partii i ruchów lewicowych.
Brit he-Chajal za granicą.
Związek istniał w Palestynie. W 1946 roku pisano, że młoda organizacja utworzyła koło oficerów w Palestynie, którzy rozpoczęli pracę werbunkową i propagandową. Jednak jak pisze Szawit, palestyński Brit he-Chajal odgrywał dużo mniejsza rolę i miał mniejsze znaczenie niż odpowiednik w Polsce. W 1936 roku w związku z wybuchem powstania arabskiego w Mandacie Palestyny, rewizjoniści wysłali do władz brytyjskich memorandum, w którym zapowiedzieli gotowość tysięcy członków ruchu do zadbania o bezpieczeństwo społeczności żydowskiej w Jiszuwie. Działalność propagandową prowadził Brit he-Chajal w Stanach Zjednoczonych. Agitowano tam wśród żydowskich weteranów oraz lobbowano w sferach rządowych na rzecz utworzenia żydowskich sił zbrojnych. Brit he-Chajal funkcjonował także w Belgii jako organizacja opiekująca się kombatantami. 18 grudnia 1936 roku pojawiła się informacja o legalizacji Związku w Czechosłowacji.

</doc>
<doc id="4562432" url="https://pl.wikipedia.org/wiki?curid=4562432" title="Sibon">
Sibon

Sibon – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Meksyku, Belize, Gwatemali, Salwadorze, Hondurasie, Nikaragui, Kostaryce, Panamie, Kolumbii, Wenezueli, na Trynidadzie i Tobago, w Gujanie Francuskiej, Brazylii, Ekwadorze i Peru. 
Systematyka.
Podział systematyczny.
Do rodzaju należą następujące gatunki:

</doc>
<doc id="4562433" url="https://pl.wikipedia.org/wiki?curid=4562433" title="Dave Rodgers">
Dave Rodgers

Dave Rodgers, właściwie Giancarlo Pasquini (ur. 21 lutego 1963 w Mantui) – włoski kompozytor, autor tekstów i producent muzyczny, wykonujący muzykę głównie z gatunku eurobeat.
Dave Rodgers zwany jest przez wielu fanów „ojcem eurobeatu”.
Kariera muzyczna.
W latach 80. wspólnie z Donato Bellinim oraz Marco Manzim założył zespół Aleph, który potem w 1985 roku wydał utwór "Fly To Me", który osiągnął światowy sukces. W 1987 roku zostaje wydany album "Fire on the Moon", a rok później jego zespół wraz z Kylie Minogue, Mandy Smith oraz Pete Watermanem udał się w trasę koncertową do Japonii.
W 1990 roku Dave Rodgers wraz z Alberto Contini oraz Domino założyli studio A Beat C. Jeszcze w tym samym roku podejmuje współpracę z wytwórnią Avex, a następnie otworzył studio nagraniowe w Mantui, gdzie nagrał swój pierwszy utwór zatytułowany "Wild Reputation" pod pseudonimem "The Big Brother". W 1992 roku otworzył kolejne dwa studia nagraniowe, a następnie wyprodukował album "TMN Song Meets Disco Style", który osiągnął sprzedaż na poziomie 200 000 egzemplarzy. Rok później wyruszył w kolejną trasę koncertową, podczas której podzielił się sceną z Tetsuyą Komuro.
W 1994 roku wyprodukował utwór "Try Me" śpiewany przez Namie Amuro, który osiągnął pierwsze miejsce w notowaniu Oricon i sprzedaż na poziomie 2 milionów egzemplarzy. W 1995 roku wyprodukował dla zespołu V6 utwór "Music for the People", który osiągnął pierwszą pozycję w najlepszej dziesiątce. Ponadto ten utwór doczekał się remiksu wykonanego przez Dave'a i Alberto, który wyprodukowany był w Avex Studios w Tokio.
W 1996 roku wyprodukował album dla zespołu Max, osiągając przy tym 2 miliony sprzedanych płyt. Taki sam wynik osiągnęły albumy "Made in Japan", "Beat your Heart" oraz "Take me Higher".
W 1997 roku "Space Boy" został jednym z najbardziej znanych utworów artysty, a rok później ukazał się "Deja Vu", który 20 lat od premiery został najczęściej słuchanym utworem artysty. W 1999 roku album "Super Eurobeat Vol.100" osiąga sprzedaż na poziomie 1,5 mln egzemplarzy, za który rok później otrzymał drugą nagrodę i pierwszą od czasu sukcesu "Try Me".
W latach 2003–2006 na Osaka Automesse organizował swoje show muzyczne. W 2011 roku odszedł od branży muzycznej, do której powrócił pięć lat później. W 2017 roku wykonał remake utworów "Fly To Me" oraz "Fire on the Moon", a rok później postanowił założyć własną wytwórnię muzyczną "Dave Rodgers Music", spod której potem ukazały się nowe wersje jego największych przebojów m.in. "Space Boy" czy "Deja Vu". W 2019 roku wykonał remiks utworu "U.S.A." zespołu Da Pump, zaś jego utwór "Deja Vu" osiągnął 100 milionów wyświetleń w serwisie YouTube. Ponadto wykonał remastery takich utworów jak "Space Boy" (z udziałem Chrisa), Eye of the Tiger (z udziałem Kaioh), a także Music for the People (z udziałem Domino i Kaioh).

</doc>
<doc id="4562441" url="https://pl.wikipedia.org/wiki?curid=4562441" title="Szenie">
Szenie

Szenie (; ) – agromiasteczko na Białorusi, w obwodzie brzeskim, w rejonie prużańskim, w sielsowiecie Szenie, przy drodze republikańskiej .
W dwudziestoleciu międzywojennym leżały w Polsce, w województwie poleskim, w powiecie prużańskim. Do 1926 były siedzibą gminy Szenie.

</doc>
<doc id="4562445" url="https://pl.wikipedia.org/wiki?curid=4562445" title="Fondation Princesse Charlène de Monaco">
Fondation Princesse Charlène de Monaco

Fondation Princesse Charlène de Monaco – monakijska fundacja charytatywna założona w 2012 roku przez Charlene, księżną Monako, zajmująca się promowaniem zasad bezpiecznego zachowania w wodzie i nauką udzielania pierwszej pomocy przedmedycznej.
Albert II, książę Monako jest wiceprezydentem fundacji.
Historia.
W ciągu pierwszych lat istnienia fundacji Charlene skupiła się na promowaniu wśród dzieci i dorosłych zasad bezpiecznego zachowania w wodzie oraz technik udzielania pierwszej pomocy tonącym. Trzy sztandarowe programy organizacji to "Learn to Swim", "Water Safety" i "Sport &amp; Education".
Od 2013 roku pod patronatem fundacji i tenisisty Novaka Djokovicia organizowane są "Friendship Games" w różnych miastach Serbii. W przedsięwzięciu biorą udział dzieci, pochodzące z rodzin z kłopotami socjalnymi. Program gier umożliwia im naukę bezpiecznych zachowań w wodzie, stosowania zasad fair play oraz poznanie innych kultur.
W 2014 miała miejsce pierwsza edycja "Princess Charlene Rally", wyścigu kolarskiego, z którego dochód wspiera działalność organizacji
Na przełomie września i października 2014 pod patronatem fundacji zorganizowano w Tanzanii "Future Leaders in Lifesaving", dwutygodniowy trening dla młodzieży z zasad udzielania pierwszej pomocy ofiarom wypadków w wodzie.
W listopadzie 2014 za sprawą księżnej otwarto Monakijskie Wodne Centrum Ratunkowe.
W kwietniu 2015 fundacja księżnej Charlene we współpracy z Monakijską Federacją Rugby zorganizowała pierwszą edycję "Saint Devote Rugby Challenge" na Stadionie Księcia Ludwika II. W drużynowych zawodach biorą udział dzieci poniżej dwunastego roku życia z różnych państw.
W listopadzie 2015 w Malezji odbyła się Światowa Konferencja Zapobiegania Utonięciu, którą zorganizowała fundacja, Live Saving Society Malaysia i Royal Life Saving Society Australia.
11 maja 2016 w Los Angeles księżna otworzyła amerykańską filię swojej fundacji.
W czerwcu 2016 Charlene zorganizowała w Monako Światowy Dzień Bezpieczeństwa w Wodzie.
Od 2017 odbywa się "Riviera Water Bike Challenge", z którego dochód wspiera działalność fundacji. Trasa wyścigu rozpoczyna się w Nicei, a kończy w Monakijskim Klubie Jachtowym.
26 lipca 2017 księżna Monako została ogłoszona patronem organizacji Lifesaving South Africa.
Charlene w ramach swojej działalności odbywa wiele podróży zagranicznych, osobiście uczy dzieci pływania, bezpiecznego zachowania w wodzie i prowadzi kursy pierwszej pomocy. Udaje się do miejsc, w których budowę zaangażowana jest fundacja. Występuje w czasie światowych konferencji, dotyczących utonięć. Promuje współpracę pomiędzy Księstwem Monako a Republiką Południowej Afryki i organizuje wymiany młodzieżowe pomiędzy tymi państwami.
Z Fundacją Księżnej Charlene współpracuje wielu sportowców, między innymi:

</doc>
<doc id="4562446" url="https://pl.wikipedia.org/wiki?curid=4562446" title="Sosnówka (rejon prużański)">
Sosnówka (rejon prużański)

Sosnówka (; ) – wieś na Białorusi, w obwodzie brzeskim, w rejonie prużańskim, w sielsowiecie Szenie.
W dwudziestoleciu międzywojennym leżała w Polsce, w województwie poleskim, w powiecie prużańskim.
W pobliżu miejscowości znajduje się przystanek kolejowy Liasy, położony na linii Moskwa – Mińsk – Brześć.

</doc>
<doc id="4562447" url="https://pl.wikipedia.org/wiki?curid=4562447" title="Dekanat bobrujski miejski">
Dekanat bobrujski miejski

Dekanat bobrujski miejski – jeden z pięciu dekanatów wchodzących w skład eparchii bobrujskiej i bychowskiej Egzarchatu Białoruskiego Patriarchatu Moskiewskiego.

</doc>
<doc id="4562448" url="https://pl.wikipedia.org/wiki?curid=4562448" title="Rzeczpospolita.pl">
Rzeczpospolita.pl



</doc>
<doc id="4562451" url="https://pl.wikipedia.org/wiki?curid=4562451" title="Parafia Ducha Świętego i św. Katarzyny w Gdyni">
Parafia Ducha Świętego i św. Katarzyny w Gdyni



</doc>
<doc id="4562453" url="https://pl.wikipedia.org/wiki?curid=4562453" title="Augst">
Augst

Augst (gsw. "Augscht"; hist. "Baselaugst") – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Laufen. 31 grudnia 2020 roku liczyła 1 061 mieszkańców. 

</doc>
<doc id="4562455" url="https://pl.wikipedia.org/wiki?curid=4562455" title="Krattigen">
Krattigen

Krattigen – gmina (niem. "Einwohnergemeinde") w Szwajcarii, w kantonie Berno, w regionie administracyjnym Oberland, w okręgu Frutigen-Niedersimmental.
Demografia.
W Krattigen mieszka 1 130 osób. W 2020 roku 8% populacji gminy stanowiły osoby urodzone poza Szwajcarią.
Transport.
Przez teren gminy przebiegają drogi główne nr 6 i nr 11.

</doc>
<doc id="4562456" url="https://pl.wikipedia.org/wiki?curid=4562456" title="Charki (obwód brzeski)">
Charki (obwód brzeski)

Charki (; ) – wieś na Białorusi, w obwodzie brzeskim, w rejonie prużańskim, w sielsowiecie Szenie.
W dwudziestoleciu międzywojennym leżały w Polsce, w województwie poleskim, w powiecie prużańskim.
W pobliżu miejscowości znajduje się przystanek kolejowy Liasy, położony na linii Moskwa - Mińsk - Brześć.

</doc>
<doc id="4562457" url="https://pl.wikipedia.org/wiki?curid=4562457" title="Araria">
Araria

Araria – miasto w Indiach, w stanie Bihar. W 2011 roku liczyło 79 021 mieszkańców.

</doc>
<doc id="4562460" url="https://pl.wikipedia.org/wiki?curid=4562460" title="Partia Șor">
Partia Șor

Republikański Ruch Społeczno-Polityczny Równość (rum.: "Mișcare Social-Politică Republicană Ravnopravie", w skrócie MR) – mołdawska konserwatywna partia polityczna.
Ideologia.
Ideologia partii opiera się na konserwatyzmie społecznym, mołdawskiej tożsamości i wsparciu dla ustanowienia państwa opiekuńczego. Program partii z 2019 roku wprowadził takie punkty, jak:
Program polityczny partii zdaje się wskazywać na prorosyjskie stanowisko w stosunku do polityki zagranicznej, ponieważ pierwsze paragrafy dokumentu dowodzą, że „jakość życia obywateli” była lepsza w Związku Radzieckim, a społeczno-mołdawskie problemy gospodarcze związane są z negatywnymi stosunkami Mołdawii z Federacją Rosyjską.
Przewodniczący.
1. Valerii Klimenco (od 1998 do 2016) – dziennikarz, historyk i mołdawski polityk o rosyjskim pochodzeniu etnicznym urodzony 20 września 1953 roku we wsi Gladkovka, Rejon swierdłowski, RSFS, ZSRR. Od 1997 roku do chwili obecnej jest przewodniczącym Kongresu Wspólnot Rosyjskich w Republice Mołdawii. W latach 1999–2011 był radnym Rady Miejskiej w Kiszyniowie, wybranym z listy Ruchu „Równość”.
2. Ilan Shor (od 2016 do nadal) – biznesmen, burmistrz Orgiejowa.
Wyniki wyborów.
Wybory parlamentarne

</doc>
<doc id="4562465" url="https://pl.wikipedia.org/wiki?curid=4562465" title="Alpen Cup w skokach narciarskich 2019/2020">
Alpen Cup w skokach narciarskich 2019/2020

Alpen Cup w skokach narciarskich 2019/2020 – trzydziesta edycja tego pucharu. Rozpoczął się 13 września 2019 w słoweńskim Velenje, a zakończył się 8 lutego 2020 roku w słoweńskiej Planicy ze względu na odwołanie planowanych na 13-14 marca zawodów w Eisenerz.
Tytułu sprzed roku bronił Austriak David Haagen.
Klasyfikacja generalna.
"Stan po zakończeniu sezonu 2019/2020"

</doc>
<doc id="4562468" url="https://pl.wikipedia.org/wiki?curid=4562468" title="Elektrownia jądrowa Rheinsberg">
Elektrownia jądrowa Rheinsberg

Elektrownia jądrowa Rheinsberg (niem. "Kernkraftwerk Rheinsberg") – nieczynna niemiecka elektrownia jądrowa z jednym reaktorem wodno-ciśnieniowymi, położona w miejscowości Rheinsberg niedaleko jeziora Großer Stechlinsee, w kraju związkowym Brandenburgia. Pierwsza elektrownia jądrowa wybudowana w Niemieckiej Republice Demokratycznej.

</doc>
<doc id="4562470" url="https://pl.wikipedia.org/wiki?curid=4562470" title="Stefan Aksak (zm. 1650)">
Stefan Aksak (zm. 1650)

Stefan Aksak herbu własnego (zm. przed 17 listopada 1650 roku) – sędzia kijowski w latach 1627-1647, marszałek żytomierskiego sejmiku deputackiego w 1640 roku, starosta ostrski w 1634 roku.
Żonaty z Zofią Łozkówną i Katarzyną z Czołhańskich.
Wziął udział w wyprawie chocimskiej królewicza Władysława. Poseł kijowski na sejm 1625, 1626, 1632, 1637, 1639, 1640, 1642 roku.

</doc>
<doc id="4562475" url="https://pl.wikipedia.org/wiki?curid=4562475" title="Lubomir Szopiński">
Lubomir Szopiński

Lubomir Szopiński ps. „Mirek”, „Luboś” (ur. 13 maja 1913 w Kościerzynie, zm. 5 listopada 1961 w Krakowie) – kaszubski muzyk, dyrygent, wiolonczelista i kompozytor. Więzień obozów Stutthof, Sachsenhausen i Gusen. Założyciel Towarzystwa Muzycznego w Kościerzynie, kierownik sopockiego polonijnego chóru „Lutnia”, kościerskiego Chóru św. Cecylii i chóru kaszubskiego, który rozbuduje się potem w Zespół Pieśni i Tańca Ziemi Kaszubskiej.
Życiorys.
Lubomir Szopiński urodził się 13 maja 1913 w rodzinie kupieckiej jako syn Aleksandra i Katarzyny z domu Weber. Edukację zaczął w szkole powszechnej, a następnie kontynuował ją w Państwowym Gimnazjum Klasycznym w Kościerzynie. Jako kilkulatek opanował czytanie nut. W gimnazjum, jako wiolonczelista, był członkiem orkiestry symfonicznej prowadzonej przez prof. Dawida Bruskiego. W 1934 roku przerwał naukę w kościerskim gimnazjum i wstąpił do Polskiego Konserwatorium Muzycznego Macierzy Szkolnej w Wolnym Mieście Gdańsku, gdzie jego nauczycielem został prof. Kazimierz Wiłkomirski. W dalszym ciągu mieszkał w Kościerzynie, gdzie w 1935 założył Towarzystwo Muzyczne, w ramach którego już dwa lata później powstała orkiestra symfoniczna (pod jego dyrekcją) oraz chór mieszany (pod dyrekcją T. Janeckiego). Równolegle Szopiński dyrygował kościelnym chórem „Św. Cecylia”, a w 1937 objął prowadzenie polonijnego chóru „Lutnia” w Sopocie.
8 września 1939 aresztowany przez władze niemieckie, które w listopadzie tego roku zesłały go do obozu koncentracyjnego w Stutthofie. Od kwietnia 1940 przebywał w obozie w Sachsenhausen, a po kolejnych dwóch miesiącach stał się więźniem obozu Mauthausen-Gusen. W czasie pobytu w obozach zajmował się zarówno tworzeniem chórów (liczących nawet 200 osób różnych narodowości) i orkiestr, a także komponowaniem. W tym czasie powstały utwory „Sen więźnia” do słów Zdzisława Karr-Jaworskiego, „Elegia” (słowa Gustaw Przeczek), „Dumka – Od Dunaju sinych fal” (słowa Władysław Kozaczkiewicz), „Pieśń o szczęściu”, „Pieśń o piosnce” (słowa Konstanty Ćwierk) oraz marsz Gusenowców „Dla nas słońce nie zachodzi” (słowa Władysław Wnuk).
Jesienią 1945 Szopiński wrócił do rodzinnej Kościerzyny, gdzie ponownie objął kierownictwo chóru „Św. Cecylia”. W 1947 przy chórze powstała sekcja tańca kaszubskiego oraz kaszubska kapela ludowa – zaczątek przyszłego „Zespołu Pieśni i Tańca Ziemi Kaszubskiej” (ZPiTZK), który w latach 50. dorównywał poziomem Państwowemu Zespołowi Ludowemu Pieśni i Tańca „Mazowsze”. Wobec niepowodzenia zabiegów zmierzających do przekształcenia go w zespół zawodowy (decyzją władz zespół zawodowy powstał na Górnym Śląsku – był to Zespół Pieśni i Tańca „Śląsk”), w 1950 Szopiński opuścił Kościerzynę i przeniósł się do Poznania, gdzie objął stanowisko kierownika i dyrygenta istniejącego do 1953 Chóru Rozgłośni Polskiego Radia w Poznaniu. W kwietniu 1955 został kierownikiem chóru w Ośrodku Instruktorów Artystycznych Centralnej Rady Związków Zawodowych (CRZZ) w Skolimowie, a w grudniu 1958 dyrygentem Chóru Polskiego Radia we Wrocławiu. Równolegle, od 1959 dyrygował również Akademickim Chórem Mieszanym Politechniki Wrocławskiej.
Zmarł 5 listopada 1961 w Instytucie Onkologii w Krakowie. Pochowany 9 listopada 1961 na cmentarzu w Kościerzynie.
Patron ulic w Gdańsku i Kościerzynie.

</doc>
<doc id="4562478" url="https://pl.wikipedia.org/wiki?curid=4562478" title="Marchetto Cara">
Marchetto Cara

Marchetto Cara (także "Marco", "Marcus", "Marchettus"; ur. w 2. poł. XV wieku w Weronie lub Wenecji, zm. po 1525 w Mantui) – włoski kompozytor, lutnista i śpiewak.
Życiorys.
Od około 1494 roku lub wcześniej do 1525 roku służył na dworze książąt z rodu Gonzagów w Mantui. Dużo podróżował po północnych Włoszech, odwiedził m.in. Wenecję (1503 i 1509/1510) oraz Mediolan (1512–1513). Cieszył się dużą sławą w całej Italii, pochlebnie o jego twórczości wypowiadali się Baldassare Castiglione i Pietro Aaron.
Uchodzi za najwybitniejszego obok Bartolomeo Tromboncino twórcę frottoli, których skomponował ponad 100. Znaczna część z nich została ogłoszona drukiem przez Ottaviano Petrucciego. Ponadto skomponował siedem laud i jedno "Salve Regina". Frottole Cary są utworami o prostej fakturze, przeznaczonymi do wykonania na 4 głosy lub solo z towarzyszeniem lutni lub na głos solo i instrumenty muzyczne, ewentualnie z lutnią.

</doc>
<doc id="4562480" url="https://pl.wikipedia.org/wiki?curid=4562480" title="Bohdan Ronin-Walknowski">
Bohdan Ronin-Walknowski

Bohdan Ronin-Walknowski (ur. 13 marca 1937 w Zabrzu) – artysta plastyk, rzeźbiarz. Od 1967 mieszkaniec Szczecina.
W 1965 ukończył Akademię Sztuk Pięknych im. Jana Matejki w Krakowie (studiował architekturę wnętrz u prof. Mariana Sigmunda). Tworzy w zakresie architektury wnętrz, rzeźby, malarstwa i grafiki. Posiada rozliczne zainteresowania i sfery aktywności.

</doc>
<doc id="4562481" url="https://pl.wikipedia.org/wiki?curid=4562481" title="Rütli">
Rütli

Rütli – łąka o powierzchni 62 230 metrów kwadratowych położona w Seelisbergu, uważana za miejsce założenia Szwajcarii.
Historia.
Według legendy w 1291 roku przedstawiciele trzech kantonów Uri, Schwyz i Unterwalden spotkali się na tej polanie nad Jeziorem Czterech Kantonów i zawarli pakt. Miał on zapobiec opanowaniu ich ziem przez Habsburgów.
Z czasem Rütli stało się „narodowym sanktuarium” Szwajcarii. W 1859 roku zaplanowano tu zorganizowanie 100. urodzin Friedricha Schillera, który w dramacie w "Wilhelm Tell" opisał scenę zawarcia paktu. Rok wcześniej Schweizerische Gemeinnützige Gesellschaft (SGG) wezwało do zbierania pieniędzy na wykupienie łąki, aby uchronić ją przed zabudową. Jako powód podano, że planowana jest tam budowa hotelu. W rzeczywistości najemcy planowali rozbudowę gospody w związku ze wzrostem liczby turystów oraz budowę mieszkania dla syna dzierżawcy, Michaela Truttmanna. Pieniądze udało się zebrać szybko i łąkę zakupiono za 55 000 franków. W podziękowaniu za udział w kampanii zbierania funduszy rozdano uczniom 250 000 sztuk stalorytu z romantycznym widokiem Rütli. W 1860 roku teren przekazano państwu z zastrzeżeniem, że nie zostanie zabudowany. Na Rütli spotykano się w sytuacji zagrożenia państwowości Szwajcarii.
Rütlirapport.
2 września 1939 roku w Szwajcarii przeprowadzono powszechną mobilizację. Dowództwo nad 400-tysięczną armią objął generał Guisan. 25 lipca 1940 roku zebrał on na Rütli 500 oficerów, aby przedstawić im ideę Réduit. Powiedział podczas spotkania „Będziemy walczyć do ostatniego naboju, a gdy tych zabraknie – bagnetami. Nie poddamy się. Będziemy walczyć do ostatniej kropli krwi”. Réduit, czyli Reduta Centralna to system fortyfikacji broniących centralną część Szwajcarii. Większość wojsk w przypadku inwazji niemiecko-włoskiej miała wycofać się w góry i tam walczyć. Żołnierze wojsk granicznych mieli prowadzić działania opóźniające polegające na niszczeniu mostów, tuneli, wiaduktów itd.
Upamiętnienie.
Od 1860 roku na Rütli odbywa się tradycyjne strzelanie w środę przed św. Marcinem, a od 1891 roku odbywają się tutaj 1 sierpnia oficjalne uroczystości z okazji święta narodowego Konfederacji Szwajcarskiej. Od 1991 roku na Rütli zaczyna się szlak turystyczny Weg der Schweiz, który powstał z okazji 700-lecia Szwajcarii.

</doc>
<doc id="4562482" url="https://pl.wikipedia.org/wiki?curid=4562482" title="Łokomotyw Iwano-Frankiwsk">
Łokomotyw Iwano-Frankiwsk

Łokomotyw Iwano-Frankiwsk (ukr. Футбольний клуб «Локомотив» Івано-Франківськ, "Futbolnyj Kłub "Łokomotyw" Iwano-Frankiwśk") – ukraiński klub piłkarski, mający siedzibę w mieście Iwano-Frankiwsk. W 1981 występował w rozgrywkach Pucharu Ukraińskiej SRR wśród amatorów, a w 1982 i 1983 w mistrzostwach Ukraińskiej SRR.
Historia.
Chronologia nazw:
Klub piłkarski Łokomotyw Stanisławów został założony w Stanisławowie w 1940 roku i reprezentował miejscową stację kolejową. Od początku istnienia zespół grał w regionalnych turniejach piłkarskich, w barwach klubu grali przeważnie pracownicy lokalnej kolei. Pierwszy wielki sukces klubu osiągnął w roku 1954, kiedy "kolejarze" zostali wicemistrzami obwodu iwanofrankowskiego, a w przyszłym roku w mistrzostwach obwodu zdobyli brązowe medale. Potem klub nie miał wysokich osiągnięć aż do początku lat 80. XX wieku. 9 listopada 1962 roku, w związku z przemianowaniem Stanisławowa na Iwano-Frankowsk, drużyna piłkarska tego miasta zmieniła również nazwę na Łokomotyw Iwano-Frankiwsk.
W 1981 roku zespół po raz pierwszy w historii zdobył mistrzostwo obwodu iwanofrankowskiego, a także "złoty dublet" po zwycięstwie w Pucharze obwodu iwanofrankowskiego. W tym samym roku "kolejarze" zadebiutowały w Pucharze Ukraińskiej SRR wśród drużyn amatorskich. 8 sierpnia 1981 roku w meczu 1/8 finału zespół przegrał 0:3 z Zorią Chorostków i pożegnał się z turniejem. W następnym roku zadebiutował w mistrzostwach Ukraińskiej SRR wśród drużyn amatorskich. Zespół został zwycięzcą pierwszej grupy i awansował do ostatniej części turnieju. Jednak na tym etapie nie udało się stać na podium, w 5 meczach dwukrotnie zremisował i 3 razy przegrał. W rezultacie klub z 2 punktami zdobytymi w turnieju finałowym zajął ostatnie 6 miejsce. W 1983 roku ponownie występował w mistrzostwach Ukraińskiej SRR w, tym razem w pierwszej podgrupie kolejarze zajęli 3 miejsce i nie zakwalifikowali się do ostatniego etapu.
W 1987 klub z powodów problemów finansowych został rozwiązany.
Barwy klubowe, strój.
Klub ma barwy czerwono-biało-zielone. Zawodnicy swoje domowe spotkania zazwyczaj grają w białych koszulkach, białych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywał swoje mecze domowe na stadionie Łokomotyw w Iwano-Frankiwsku, który może pomieścić 7 820 widzów.

</doc>
<doc id="4562483" url="https://pl.wikipedia.org/wiki?curid=4562483" title="New Riegel">
New Riegel

New Riegel – wieś w Stanach Zjednoczonych, w stanie Ohio, w hrabstwie Seneca.

</doc>
<doc id="4562486" url="https://pl.wikipedia.org/wiki?curid=4562486" title="Republic (Ohio)">
Republic (Ohio)

Republic – wieś w Stanach Zjednoczonych, w stanie Ohio, w hrabstwie Seneca.

</doc>
<doc id="4562487" url="https://pl.wikipedia.org/wiki?curid=4562487" title="Tkacze (obwód brzeski)">
Tkacze (obwód brzeski)

Tkacze (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
W dwudziestoleciu międzywojennym leżały w Polsce, w województwie poleskim, w powiecie prużańskim.
W miejscowości znajduje się przystanek kolejowy Tkacze, położony na linii Moskwa – Mińsk – Brześć.

</doc>
<doc id="4562489" url="https://pl.wikipedia.org/wiki?curid=4562489" title="Tayler Hill">
Tayler Hill

Tayler Hill (ur. 23 października 1990 w Minneapolis) – amerykańska koszykarka występująca na pozycji rzucającej.

</doc>
<doc id="4562498" url="https://pl.wikipedia.org/wiki?curid=4562498" title="Winx Club">
Winx Club



</doc>
<doc id="4562500" url="https://pl.wikipedia.org/wiki?curid=4562500" title="Lista odcinków serialu animowanego Winx Club">
Lista odcinków serialu animowanego Winx Club



</doc>
<doc id="4562510" url="https://pl.wikipedia.org/wiki?curid=4562510" title="Łotewska Liga Koszykówki Kobiet">
Łotewska Liga Koszykówki Kobiet

Łotewska Liga Koszykówki Kobiet (łot. Latvijas Sieviešu basketbola līga) – łotewska liga koszykówki kobiet najwyższej klasy rozgrywkowej, powstała w 1991.

</doc>
<doc id="4562511" url="https://pl.wikipedia.org/wiki?curid=4562511" title="LSBL">
LSBL



</doc>
<doc id="4562515" url="https://pl.wikipedia.org/wiki?curid=4562515" title="Nowy Kisielin (przystanek kolejowy)">
Nowy Kisielin (przystanek kolejowy)



</doc>
<doc id="4562518" url="https://pl.wikipedia.org/wiki?curid=4562518" title="Salvatore De Meo">
Salvatore De Meo

Salvatore De Meo (ur. 27 października 1971 w Fondi) – włoski polityk, przedsiębiorca i działacz samorządowy, burmistrz Fondi, poseł do Parlamentu Europejskiego IX kadencji.
Życiorys.
Z wykształcenia prawnik, absolwent Uniwersytetu Rzymskiego „La Sapienza”. Prowadził własną działalność gospodarczą w sektorze rolno-spożywczym. Działał w Forza Italia i następnie w ugrupowaniu Lud Wolności. W 2001 został radnym miejskim w Fondi, a w 2006 asesorem w zarządzie gminy, gdzie odpowiadał za planowanie przestrzenne. W 2009 wybrany na radnego prowincji Latina. W 2010 został burmistrzem Fondi, w 2015 z powodzeniem ubiegał się o reelekcję. W 2014 wszedł w skład władz włoskiego związku gmin Associazione Nazionale Comuni Italiani (ANCI), a w 2015 dołączył do Komitetu Regionów.
W wyborach w 2019 z ramienia reaktywowanej partii Forza Italia uzyskał mandat posła do Parlamentu Europejskiego IX kadencji. Objęcie przez niego mandatu zostało jednak zawieszone do czasu brexitu. W PE IX kadencji ostatecznie zasiadł w lutym 2020.

</doc>
<doc id="4562520" url="https://pl.wikipedia.org/wiki?curid=4562520" title="Porażajuszczij (1911)">
Porażajuszczij (1911)



</doc>
<doc id="4562521" url="https://pl.wikipedia.org/wiki?curid=4562521" title="Pronzitielnyj (1911)">
Pronzitielnyj (1911)



</doc>
<doc id="4562524" url="https://pl.wikipedia.org/wiki?curid=4562524" title="Związek Żołnierzy">
Związek Żołnierzy



</doc>
<doc id="4562527" url="https://pl.wikipedia.org/wiki?curid=4562527" title="Ryjoszowate">
Ryjoszowate

Ryjoszowate (Nemonychidae) – rodzina chrząszczy z podrzędu wielożernych i nadrodziny ryjkowców. Obejmuje około 80 opisanych gatunków współczesnych i liczne wymarłe, zwłaszcza jurajskie. Fitofagi, zwykle monofagiczne, rzadko stenofagiczne. Larwy żerują na pyłku sosnowatych, araukariowatych, zastrzalinowatych i bukanowatych lub na torebkach nasiennych jaskrowatych. Współcześnie zamieszkują wszystkie krainy zoogeograficzne oprócz orientalnej i etiopskiej.
Opis.
Owad dorosły.
Chrząszcze o ciele długości od 2,5 do 6 mm, pokroju mniej lub bardziej wydłużonego, czasem nieco spłaszczonego. Ubarwienie mają od jasnobrunatnego przez ciemnobrunatne do czarnego, czasem z jaśniejszymi odnóżami. Ciało gęsto porasta przylegające lub półpodniesione owłosienie, w pomiędzy które często wmieszane są jeszcze włoski sterczące. Ryjek może być od krótkiego po wydłużony i od spłaszczonego po prawie walcowaty. Osadzone na nim dwunastoczłonowe czułki są proste, niezgięte kolankowato, złożone z krótkiego trzonka, siedmioczłonowego funikulusa i smukłej, czteroczłonowej buławki o trzech początkowych członach luźnych. Szew wyraźnie oddziela wolną wargę górną od części nadustkowej ryjka. Szerokość głowy zwykle jest większa od jej długości. Oczy są wyłupiaste, równomiernie sklepione, zwykle duże i półkuliste. Głaszczki wargowe są trójczłonowe, a szczękowe czteroczłonowe i osadzone na krótkich dźwigaczach (palpiferach). Na spodzie głowy wyraźnie widoczne są odseparowane od siebie szwy gularne.
Przedplecze jest tak szerokie jak długie lub niewiele szersze niż dłuższe. Forma jego jest regularnie wysklepiona, po bokach zaokrąglona, często przewężona tuż za przednim brzegiem, a powierzchnia punktowana. Za przedpleczem wyraźnie widoczna jest owłosiona tarczka. Pokrywy mają boki równoległe lub zwężają się ku tyłowi. Powierzchnia ich jest nieregularnie punktowana i pozbawiona rzędów (rowków). Zwykle mają dobrze rozwinięte guzy barkowe. Endosternit zatułowia (uwewnętrznione zapiersie) ma rozdzielne przednie ścięgna. Odnóża są bieżne, o krótkich i trójkątnych krętarzach oraz jednej lub dwóch ostrogach na wierzchołkach goleni. Nierzadko przednie i środkowe golenie samców są u szczytu wygięte łukowato i do wewnątrz przedłużone w zębopodobne wyrostki. Pięcioczłonowe stopy mają zredukowane człony czwarte i wolne, niekiedy ząbkowane lub rozdwojone pazurki.
Odwłok z wierzchu jest w całości nakryty pokrywami. Na jego spodzie widocznych jest pięć wolnych sternitów (wentrytów). Mogą one przejawiać dymorfizm płciowy w sposobie owłosienia. U samców dziesiąty tergit jest zdesklerotyzowany i przekształcony w wyraźnie zaznaczony i pigmentowany, wąski łuk, co jest cechą wyróżniającą rodziny.
Poczwarka.
Poczwarki mają ciało smukłe, nieco zakrzywione, o gładkim oskórku. Głowę cechują czułki niezgięte kolankowato i osadzone na ryjku pod kątem prostym. Brak w nich trzonka. Występujące na ciele szczecinki są długie, smukłe i osadzone na niewielkich guzkach. Kolankowato zgięte szczecinki znaleźć można na udach w liczbie od dwóch do pięciu na każdym. Pierwotna pteroteka jest rowkowana i krótsza od wtórnej. Przetchlinki są bardzo drobnych rozmiarów.
Larwa.
Larwy są smukłe, białe, mięsiste, łukowato wygięte, o ciele długości poniżej 10 mm. Ich wgłębiona i z tyłu prawie ścięta głowa ma krótki szew koronalny i wąski szew czołowy. Apomorfiami rodziny są: wyciągnięcie czoła ku przodowi w pseudonadustek oraz obecność krawędzi żujących na żuwaczkach. Bardzo drobne czułki są jednoczłonowe. Oprócz pary oczu larwalnych w pozycji przedniej, występują po bokach głowy również 1–3 pary szczątkowych plamek ocznych. Na nadgębiu zawsze występuje proksymalna para ustawionych podłużnie szczecinek pośrodkowych. Głaszczki wargowe są dwuczłonowe, a szczękowe trójczłonowe.
Przetchlinki na tułowiu są okrągłe, ale tylko te na śródtułowiu są funkcjonalne, podczas gdy zatułowiowe mają formę szczątkową. U rodzaju "Nemonyx" występują odnóża trójczłonowe, u pozostałych są one zredukowane lub całkiem nieobecne. Układ pokarmowy cechuje się krótkim przedżołądkiem i wydłużonym żołądkiem przednim, ciągnącym się przez ¾ długości ciała. Występujące w liczbie czterech lub sześciu cewki Malpighiego mają fioletowe zabarwienie i często prześwitują przez oskórek.
Biologia i ekologia.
Larwy większości gatunków żerują na pyłku. Do obróbki jego ziarenek wykorzystują krawędzie żujące na powiększonych molach swych żuwaczek oraz silnie zesklerotyzowany i wklęśnięty do wewnątrz sklerom podgębia. Cimberindinae związane są z sosnowatymi, a Rhinorhynchinae z araukariowatymi (rodzaje araukaria i soplica), zastrzalinowatymi i bukanowatymi. Większość jest monofagami, a w plemieniu Rhynchitomacerini aż 11 gatunków żeruje tylko na pojedynczym gatunku bukana. Jedynymi znanymi stenofagami są przedstawiciele rodzaju "Rhinorhynchus" oraz "Aragomacer leai". Nemonychinae z kolei są monofagami roślin z rodziny jaskrowatych. Obserwacje bionomii "Nemonyx lepturoides" wskazały, że larwy tego gatunku rozwijają się w torebkach nasiennych, bez związku z pyłkiem, natomiast na pyłku i nektarze rośliny żywicielskiej żerują osobniki dorosłe. Zimowanie i przepoczwarczenie gatunków europejskich następuje w glebie.
Rozprzestrzenienie.
Współcześnie przedstawiciele rodziny występują w Europie, palearktycznych częściach Azji i Afryki, w obu Amerykach oraz w krainie australijskiej, natomiast brak ich w krainie orientalnej i etiopskiej. Cimberindinae mają zasięg holarktyczny, Nemonychinae zachodniopalearktyczny, Rhinorhynchinae zasiedlają krainę neotropikalną i australijską, a Idiomacerinae są endemitami Nowej Kaledonii. W Polsce ryjoszowate reprezentowane są przez 3 gatunki: "Cimberis attelaboides", "Doydirhynchus austriacus" i "Nemonyx lepturoides".
Dawniej zasięg rodziny był większy. Zasiedlała ona Pangeę jeszcze przed jej podziałem na Laurazję i Gondwanę. 
Taksonomia i ewolucja.
Ryjoszowate są najprymitywniejszą rodziną ryjkowców. Pierwotnie umieszczane były w randze plemienia w obrębie kobielatkowatych, a do rangi osobnej rodziny wyniósł je jako pierwszy Robert Crowson w latach 50. XX wieku. Ich monofiletyzm jest dobrze wsparty przez cechy zarówno imagines jak i larw. W zapisie kopalnym znane są od przełomu jury środkowej i późnej. Do ryjoszowatych należy około połowy ryjkowców znanych z mezozoiku, przy czym skamieniałości z jury są znacznie liczniejsze niż z kredy. Przedstawiciele rodziny znani są również z eocenu. Współcześnie rodzina ta ma charakter reliktowy i reprezentowana jest przez 79 opisanych gatunków, zgrupowanych w 27 rodzajach oraz 4 podrodzinach.
Podział na taksony rangi rodzinowej przedstawia się następująco:

</doc>
<doc id="4562528" url="https://pl.wikipedia.org/wiki?curid=4562528" title="Nemonychidae">
Nemonychidae



</doc>
<doc id="4562529" url="https://pl.wikipedia.org/wiki?curid=4562529" title="Maksymilian Balcerowski">
Maksymilian Balcerowski

Maksymilian Balcerowski (ur. 20 lipca 2007 w Łodzi) – polski aktor dziecięcy telewizyjny i filmowy.
Kariera.
W filmografii zadebiutował w 2015 roku za sprawą roli Karolka w serialu "Wesołowska i mediatorzy". W latach 2019–2020 grał Igora Zimę, syna Doroty w serialu "Zawsze warto" oraz Jakuba w serialu "W rytmie serca." Od 2021 wciela się w rolę Juliusza Matejko w serialu "Komisarz Mama".

</doc>
<doc id="4562531" url="https://pl.wikipedia.org/wiki?curid=4562531" title="Franciscus Bossinensis">
Franciscus Bossinensis

Franciscus Bossinensis, "Franjo Bosanac" – kompozytor i lutnista pochodzenia bośniackiego, działający na przełomie XV i XVI wieku.
Twórczość.
Jest autorem podzielonej na dwie księgi pracy "Tenori e contrabassi intabulati col sopran in canto figurato per cantar e sonar col lauto" (ks. I wyd. Wenecja 1509, ks. 2 wyd. Fossombrone 1511), wydanej przez Ottaviano Petrucciego. Jest to jeden z najwcześniejszych druków muzyki instrumentalnej. W publikacji tej zawarto intawolacje 126 frottol autorstwa różnych kompozytorów, oryginalnie 4-głosowych, w których Bossinensis pozostawił głos najwyższy jako wokalny, tenor i bas zapisał systemem tabulaturowym bez zmian lub dodając ornamenty, natomiast alt w ogóle pominął. Do frottol tych dołączył w formie przygrywek, interludiów lub zakończeń 46 własnych ricercarów o charakterze improwizacyjnym.

</doc>
<doc id="4562532" url="https://pl.wikipedia.org/wiki?curid=4562532" title="Franjo Bosanac">
Franjo Bosanac



</doc>
<doc id="4562537" url="https://pl.wikipedia.org/wiki?curid=4562537" title="Semylitka">
Semylitka

Semylitka (, ) – przystanek kolejowy w miejscowości Iwaczków, w rejonie zdołbunowskim, w obwodzie rówieńskim, na Ukrainie.
Pomiędzy przystankami Zdołbunów Południowy a Semylitka znajduje się granica między Koleją Lwowską a Koleją Południowo-Zachodnią. Tym samym Semylitka jest ostatnim od strony Kijowa przystankiem zarządzanym przez Kolej Południowo-Zachodnią.

</doc>
<doc id="4562545" url="https://pl.wikipedia.org/wiki?curid=4562545" title="Esteban Daza">
Esteban Daza

Esteban Daza (także "Daça" ur. ok. 1537, zm. ok. 1591–1596) – hiszpański kompozytor i vihuelista działający w XVI wieku.
Pochodził z Valladolid, był mieszczaninem. Jest autorem wydanego w 1576 roku zbioru tabulatur "Libro de música de cifras para vihuela, intitulado El Parnaso", składającego się z trzech ksiąg. Księga pierwsza zawiera 22 fantazje na vihuelę solo, w pozostałych dwóch znajduje się 40 transkrypcji utworów na głos solowy i vihuelę (motetów, madrygałów, villanelli, villancicos) autorstwa innych kompozytorów, głównie hiszpańskich.

</doc>
<doc id="4562546" url="https://pl.wikipedia.org/wiki?curid=4562546" title="Birmingham Classic 2019">
Birmingham Classic 2019

Birmingham Classic 2019, właśc. Nature Valley Classic 2019 – tenisowy turniej WTA kategorii WTA Premier Series rangi WTA Premier w sezonie 2019 z cyklu Birmingham Classic rozgrywany w dniach 17–23 czerwca 2019 roku w Birmingham na kortach trawiastych o puli nagród wynoszącej 1 006 263 dolarów amerykańskich.

</doc>
<doc id="4562547" url="https://pl.wikipedia.org/wiki?curid=4562547" title="Czysta Woda (powiat kościerski)">
Czysta Woda (powiat kościerski)



</doc>
<doc id="4562549" url="https://pl.wikipedia.org/wiki?curid=4562549" title="Iwaczków (stacja kolejowa)">
Iwaczków (stacja kolejowa)

Iwaczków (, ) – stacja kolejowa pomiędzy miejscowościami Iwaczków a Ukrajinka (dawniej Korostowa), na granicy rejonów zdołbunowskiego i ostrogskiego, w obwodzie rówieńskim, na Ukrainie.
W XIX w. powstał tu przystanek. Przed II wojną światową zamieniony na stację kolejową

</doc>
<doc id="4562552" url="https://pl.wikipedia.org/wiki?curid=4562552" title="Płocice (osada leśna w województwie pomorskim)">
Płocice (osada leśna w województwie pomorskim)



</doc>
<doc id="4562553" url="https://pl.wikipedia.org/wiki?curid=4562553" title="Płocice (wieś w województwie pomorskim)">
Płocice (wieś w województwie pomorskim)



</doc>
<doc id="4562560" url="https://pl.wikipedia.org/wiki?curid=4562560" title="Ukrajinka (przystanek kolejowy)">
Ukrajinka (przystanek kolejowy)

Ukrainka () – przystanek kolejowy w miejscowości Dębiny, w rejonie ostrogskim, w obwodzie rówieńskim, na Ukrainie. Nazwa pochodzi od pobliskiej miejscowości Ukrajinka.

</doc>
<doc id="4562563" url="https://pl.wikipedia.org/wiki?curid=4562563" title="Ukrainka (przystanek kolejowy)">
Ukrainka (przystanek kolejowy)



</doc>
<doc id="4562568" url="https://pl.wikipedia.org/wiki?curid=4562568" title="Ostróg (stacja kolejowa)">
Ostróg (stacja kolejowa)

Ostróg (, ) – stacja kolejowa w miejscowości Ożenin, w rejonie ostrogskim, w obwodzie rówieńskim, na Ukrainie. Nazwa pochodzi od miasta rejonowego Ostróg.
Stacja powstała w 1873 na linii kolei kijowsko-brzeskiej. Do lat 30. XX wieku nosiła nazwę Ożenin

</doc>
<doc id="4562571" url="https://pl.wikipedia.org/wiki?curid=4562571" title="Dybrawa (obwód Błagojewgrad)">
Dybrawa (obwód Błagojewgrad)

Dybrawa () – wieś w Bułgarii, w obwodzie Błagojewgrad, w gminie Błagojewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 101 mieszkańców.

</doc>
<doc id="4562581" url="https://pl.wikipedia.org/wiki?curid=4562581" title="Elenowo (obwód Błagojewgrad)">
Elenowo (obwód Błagojewgrad)

Elenowo () – wieś w Bułgarii, w obwodzie Błagojewgrad, w gminie Błagojewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 188 mieszkańców.

</doc>
<doc id="4562582" url="https://pl.wikipedia.org/wiki?curid=4562582" title="Elenowo">
Elenowo



</doc>
<doc id="4562584" url="https://pl.wikipedia.org/wiki?curid=4562584" title="Padesz">
Padesz

Padesz () – wieś w Bułgarii, w obwodzie Błagojewgrad, w gminie Błagojewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 559 mieszkańców.

</doc>
<doc id="4562586" url="https://pl.wikipedia.org/wiki?curid=4562586" title="Pokrownik">
Pokrownik

Pokrownik () – wieś w Bułgarii, w obwodzie Błagojewgrad, w gminie Błagojewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 909 mieszkańców.

</doc>
<doc id="4562588" url="https://pl.wikipedia.org/wiki?curid=4562588" title="Queen’s Club Championships 2019">
Queen’s Club Championships 2019

Queen’s Club Championships 2019, właśc. Fever-Tree Championships 2019 – tenisowy turniej ATP kategorii ATP Tour 500 w sezonie 2019 z cyklu Queen’s Club Championships rozgrywany w dniach 17–23 czerwca 2019 roku w Londynie na kortach trawiastych o puli nagród wynoszącej 2 219 150 euro.

</doc>
<doc id="4562590" url="https://pl.wikipedia.org/wiki?curid=4562590" title="Riłci">
Riłci

Riłci () – wieś w Bułgarii, w obwodzie Błagojewgrad, w gminie Błagojewgrad. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 809 mieszkańców.

</doc>
<doc id="4562603" url="https://pl.wikipedia.org/wiki?curid=4562603" title="Siphlophis">
Siphlophis

Siphlophis – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Kostaryce, Panamie, Kolumbii, Wenezueli, na Trynidadzie, w Gujanie, Gujanie Francuskiej, Brazylii, Ekwadorze, Peru i Boliwii. 
Systematyka.
Podział systematyczny.
Do rodzaju należą następujące gatunki:

</doc>
<doc id="4562608" url="https://pl.wikipedia.org/wiki?curid=4562608" title="Uniwersytet w Stuttgarcie">
Uniwersytet w Stuttgarcie

Uniwersytet w Stuttgarcie – uczelnia w Stuttgarcie istniejąca od 1829 roku.
Historia.
Uniwersytet w Stuttgarcie został założony w 1829 roku jako "Vereinigte Real-und Gewerbeschule" (Szkoła Realna i Handlowa) przez króla Wilhelma I. W 1862 roku zarząd nad szkołą przejęło Ministerstwo Edukacji. W 1876 roku szkoła otrzymała nazwę Politechnika ("Polytechnikum"), a w 1890 roku została przemianowana na "Technische Hochschule Stuttgart". W 1900 roku uczelnia otrzymała prawo do nadawania stopnia doktora w dyscyplinach technicznych. Od 1 grudnia 1905 roku na uczelni mogły studiować kobiety. Podczas II wojny światowej budynki uczelni zostały zupełnie zniszczone.
Rozwój studiów w Technische Hochschule Stuttgart doprowadził w 1967 roku do zmiany nazwy na "Universität Stuttgart." Wraz z tą zmianą nazwy pojawiły się nowe wydziały, takie jak historia nauki i technologii oraz nauki społeczne, a także rozszerzenie istniejących, takich jak historia i historia sztuki.
Od końca lat 50. XX wieku część uniwersytetu znajduje się na przedmieściach Stuttgartu w Vaihingen, gdzie przeniesiono wydziały techniczne (informatyka, inżynieria itp.), podczas gdy nauki humanistyczne, nauki społeczne, architektura itp. nadal mieszczą się w kampusie w centrum miasta.
Wydziały.
Od 2002 roku Uniwersytet ma następujące wydziały:

</doc>
<doc id="4562610" url="https://pl.wikipedia.org/wiki?curid=4562610" title="Teresa Tomaszkiewicz">
Teresa Tomaszkiewicz

Teresa Idalia Tomaszkiewicz (ur. 21 stycznia 1956 w Łodzi) – polska profesor nauk humanistycznych, nauczyciel akademicki Uniwersytetu im. Adama Mickiewicza w Poznaniu, specjalności naukowe: językoznawstwo porównawcze, językoznawstwo romańskie, komunikacja medialna, przekładoznawstwo, semiologia porównawcza. Była dziekan Wydziału Neofilologii UAM.
Życiorys.
W 1979 ukończyła studia romanistyczne na Uniwersytecie Warszawskim, tam w 1986 uzyskała stopień naukowy doktora. W 1994 na Wydziale Neofilologii UAM na podstawie dorobku naukowego oraz monografii pt. "Les opérations linguistiques qui sous-tendent le processus de sous-titrage des films" otrzymała stopień doktora habilitowanego nauk humanistycznych dyscyplina: językoznawstwo specjalność: językoznawstwo. W 2000 nadano jej tytuł profesora nauk humanistycznych.
Została profesorem zwyczajnym w Instytucie Filologii Romańskiej UAM i dyrektorem tego instytutu. Była dziekanem Wydziału Neofilologii UAM.
W latach 1988–1991 była sekretarzem generalnym Polskiego Towarzystwa Neofilologicznego, jest członkiem Poznańskiego Towarzystwa Przyjaciół Nauk.
W 2019 została członkiem Rady Doskonałości Naukowej I kadencji w dyscyplinie językoznawstwo.
W 2013 została odznaczona Krzyżem Kawalerskim Orderu Odrodzenia Polski.

</doc>
<doc id="4562614" url="https://pl.wikipedia.org/wiki?curid=4562614" title="Jezioro Czarne (Płocice gmina Lipusz)">
Jezioro Czarne (Płocice gmina Lipusz)



</doc>
<doc id="4562615" url="https://pl.wikipedia.org/wiki?curid=4562615" title="Dielsdorf">
Dielsdorf

Dielsdorf – miasto na prawach gminy w Szwajcarii, w kantonie Zurych, siedziba administracyjna dystryktu Dielsdorf. Według Federalnego Urzędu Statystycznego, 31 grudnia 2018 roku miasto liczyło 6002 mieszkańców.
Miejscowość pierwszy raz została wzmiankowana w 861 roku jako Theolvesthoruf.

</doc>
<doc id="4562617" url="https://pl.wikipedia.org/wiki?curid=4562617" title="Godega di Sant'Urbano">
Godega di Sant'Urbano



</doc>
<doc id="4562618" url="https://pl.wikipedia.org/wiki?curid=4562618" title="Albaredo d'Adige">
Albaredo d'Adige



</doc>
<doc id="4562619" url="https://pl.wikipedia.org/wiki?curid=4562619" title="Bolzano Ponte d'Adige">
Bolzano Ponte d'Adige



</doc>
<doc id="4562620" url="https://pl.wikipedia.org/wiki?curid=4562620" title="Santa Margherita d'Adige">
Santa Margherita d'Adige



</doc>
<doc id="4562621" url="https://pl.wikipedia.org/wiki?curid=4562621" title="Sant'Urbano">
Sant'Urbano



</doc>
<doc id="4562622" url="https://pl.wikipedia.org/wiki?curid=4562622" title="Piacenza d'Adige">
Piacenza d'Adige



</doc>
<doc id="4562623" url="https://pl.wikipedia.org/wiki?curid=4562623" title="Lesignano de' Bagni">
Lesignano de' Bagni



</doc>
<doc id="4562624" url="https://pl.wikipedia.org/wiki?curid=4562624" title="Varano de' Melegari">
Varano de' Melegari



</doc>
<doc id="4562625" url="https://pl.wikipedia.org/wiki?curid=4562625" title="IV Liceum i Gimnazjum im. Henryka Sienkiewicza w Krakowie">
IV Liceum i Gimnazjum im. Henryka Sienkiewicza w Krakowie



</doc>
<doc id="4562626" url="https://pl.wikipedia.org/wiki?curid=4562626" title="Museum of Pop Culture">
Museum of Pop Culture

Museum of Pop Culture (MoPOP; poprzednia nazwa: EMP Museum) – muzeum popkultury w Seattle, w Stanach Zjednoczonych, poświęcone historii muzyki popularnej, gatunkowi "science fiction" i ogólnie – popkulturze.
Historia.
Muzeum powstało w 2000 roku dzięki współzałożycielowi Microsoftu, Paulowi Allenowi. Funkcjonowało wówczas jako Experience Music Project. Od tego czasu zmieniało nazwę jeszcze kilkukrotnie: EMP, Experience Music Project and Science Fiction Museum and Hall of Fame (EMPSFM), EMP Museum i wreszcie w 2016 zostało przemianowane na Museum of Pop Culture (MoPOP).
Architektura.
Budynek muzeum zaprojektował Frank O. Gehry and Associates. Instytucja znajduje się na terenie kampusu Seattle Center, łącząc się ze Space Needle i Seattle Center Monorail. Konstrukcja składa się z 21 000 arkuszy blachy. W muzeum znajduje się m.in. scena dla zwiedzających, gdzie mogą dotknąć eksponatów, spróbować gry na instrumentach itp.
Centralne miejsce muzeum zajmuje tzw. Sky Church, które jest hołdem dla Jimi Hendrixa. To specjalna sala koncertowa, która może pomieścić do 800 gości, a której sufit udekorowany poruszającymi się parasolami wznosi się na wysokości ponad 21 metrów.
Projekt został przyjęty z mieszanymi uczuciami – część krytyków doceniła pomysł słynnego architekta, zainspirowanego gitarą roztrzaskaną podczas koncertu rockowego. Niektórzy jednak widzieli w konstrukcji „hemoroidy”, „coś, co wypełzło z morza, zwinęło się i zdechło”, dzieło Gehry’ego zaliczono także do „10. najbrzydszych budynków świata”.
Działania.
Muzeum organizuje wystawy tematyczne w swojej przestrzeni oraz produkuje wystawy objazdowe. Współpracuje z Seattle International Film Festival (SIFF): co roku, zimą, w Seattle Cinerama Theater obie instytucje organizują Festiwal Krótkometrażowych Filmów Science – Fiction i Fantasy (Science Fiction and Fantasy Short Film Festival).
Instytucja prowadzi różnego rodzaju spotkania i warsztaty oraz konkursy: STAR (Student Training in Artistic Reach); Creativity Camps for Kids; Teen Artist Workshops; Write Out of This World (konkurs literacki z tematyki science fiction i fantastyki dla dzieci i młodzieży), a także Hip-Hop Artist Residency.
W muzeum odbywają się koncerty, w programie instytucji znajdują się także panele dyskusyjne i konferencje.

</doc>
<doc id="4562629" url="https://pl.wikipedia.org/wiki?curid=4562629" title="Bastida de' Dossi">
Bastida de' Dossi



</doc>
<doc id="4562631" url="https://pl.wikipedia.org/wiki?curid=4562631" title="Costa de' Nobili">
Costa de' Nobili



</doc>
<doc id="4562632" url="https://pl.wikipedia.org/wiki?curid=4562632" title="Pietra de' Giorgi">
Pietra de' Giorgi



</doc>
<doc id="4562633" url="https://pl.wikipedia.org/wiki?curid=4562633" title="Rocca de' Giorgi">
Rocca de' Giorgi



</doc>
<doc id="4562634" url="https://pl.wikipedia.org/wiki?curid=4562634" title="Torre de' Negri">
Torre de' Negri



</doc>
<doc id="4562636" url="https://pl.wikipedia.org/wiki?curid=4562636" title="Sannazzaro de' Burgondi">
Sannazzaro de' Burgondi



</doc>
<doc id="4562637" url="https://pl.wikipedia.org/wiki?curid=4562637" title="XI Gimnazjum i Liceum im. Józefy Joteyko w Krakowie">
XI Gimnazjum i Liceum im. Józefy Joteyko w Krakowie

XI Gimnazjum i Liceum im. Józefy Joteyko w Krakowie – szkoła średnia o charakterze ogólnokształcącym istniejąca w Krakowie od lat 30. XX wieku do roku 1962.
Historia.
W latach 30. XX wieku działała Szkoła Powszechna im. Józefy Joteyko oraz XI Państwowe Gimnazjum żeńskie im. Józefy Joteyko przy ul. Podwale 6 w Krakowie. Zarządzeniem Ministra Wyznań Religijnych i Oświecenia Publicznego z 1937 zostało utworzone „X Państwowe Gimnazjum im. Józefy Joteyko w Krakowie”, a szkoła miała charakter żeński.
Szkoła została zamknięta w czasie okupacji niemieckiej (1939–1945). Wznowiła działalność w 1945 roku jako Państwowe Gimnazjum i Liceum im. Józefy Joteyko, w dawnej siedzibie przy ul. Podwale 6. Szkoła zajmowała wówczas dwa piętra. Na parterze znajdowała się sala gimnastyczna, pełniącą także rolę szkolnej auli.
Po renumeracji w latach 50. liceum funkcjonowało jako IX Liceum im. Józefy Joteyko. W 1961 roku oddano do użytku nowy budynek szkolny przy ul. Skarbińskiego. W 1962 roku przeniesiono tam dwa licea – IX Liceum im. Józefy Joteyko i VII żeńskie Liceum im. Józefa Hoene-Wrońskiego, które połączono w jedną szkołę, VII Liceum Ogólnokształcące im. Zofii Nałkowskiej.
Dyrektorzy.
Na podstawie materiału źródłowego.
Uczniowie i absolwenci.
Kryterium umieszczenia na tej liście danej postaci było posiadanie przez nią biogramu w polskiej Wikipedii.

</doc>
<doc id="4562639" url="https://pl.wikipedia.org/wiki?curid=4562639" title="Villanova d'Ardenghi">
Villanova d'Ardenghi



</doc>
<doc id="4562640" url="https://pl.wikipedia.org/wiki?curid=4562640" title="Torre d'Arese">
Torre d'Arese



</doc>
<doc id="4562644" url="https://pl.wikipedia.org/wiki?curid=4562644" title="Halle Open 2019">
Halle Open 2019

Halle Open 2019, właśc. Noventi Open 2019 – tenisowy turniej ATP kategorii ATP Tour 500 w sezonie 2019 z cyklu Halle Open rozgrywany w dniach 18–24 czerwca 2019 roku w Halle na kortach trawiastych o puli nagród wynoszącej 2 219 150 euro.

</doc>
<doc id="4562646" url="https://pl.wikipedia.org/wiki?curid=4562646" title="Gerry Weber Open">
Gerry Weber Open



</doc>
<doc id="4562651" url="https://pl.wikipedia.org/wiki?curid=4562651" title="Foula">
Foula

Foula – wyspa w północno-wschodniej Szkocji, na Oceanie Atlantyckim, w archipelagu Szetlandów. Jest to jedna z najbardziej odizolowanych zamieszkanych wysp Wielkiej Brytanii, oddalona od najbliższej wyspy Mainland o 22 km, a od stałego lądu o 172 km. Liczy około 30 mieszkańców (2017).
Powierzchnia wyspy wynosi 13,01 km². Znaczną część wyspy zajmują wzgórza, z których najwyższe, Da Sneug, wznosi się 418 m n.p.m.. Wzdłuż zachodniego wybrzeża rozciągają się pasmo klifów, sięgających 366 m wysokości.
Foula jest ważnym siedliskiem ptaków. Gniazdują tu m.in. wydrzyk wielki, wydrzyk ostrosterny, rybitwa popielata, mewa trójpalczasta, nur rdzawoszyi, maskonur zwyczajny, nurzyk zwyczajny, alka zwyczajna, kormoran czubaty, fulmar zwyczajny, głuptak zwyczajny, nawałnik duży, nawałnik burzowy i burzyk północny. Na wybrzeżu spotyka się foki pospolite i szarytki morskie, a w okolicznych wodach orki oceaniczne i morświny zwyczajne.
Nazwa wyspy oznacza w języku staronordyjskim „wyspę ptaków”.
Wyspa posiada połączenie promowe i lotnicze z wyspą Mainland. Lotnisko na wyspie otwarte zostało w latach 70. XX wieku.

</doc>
<doc id="4562653" url="https://pl.wikipedia.org/wiki?curid=4562653" title="Sprawiedliwyj">
Sprawiedliwyj



</doc>
<doc id="4562654" url="https://pl.wikipedia.org/wiki?curid=4562654" title="Francesco D'Macho">
Francesco D'Macho



</doc>
<doc id="4562656" url="https://pl.wikipedia.org/wiki?curid=4562656" title="Jurij Ołefirenko (okręt)">
Jurij Ołefirenko (okręt)



</doc>
<doc id="4562665" url="https://pl.wikipedia.org/wiki?curid=4562665" title="Teodor Lubomirski">
Teodor Lubomirski



</doc>
<doc id="4562668" url="https://pl.wikipedia.org/wiki?curid=4562668" title="(I’ve Had) The Time of My Life">
(I’ve Had) The Time of My Life

(I’ve Had) The Time of My Life – piosenka z 1987 roku skomponowana przez Franke Previte, Johna DeNicola i Donalda Markowitza oraz nagrana przez Billa Medleya i Jennifer Warnes na potrzeby ścieżki dźwiękowej do filmu "Dirty Dancing".

</doc>
<doc id="4562670" url="https://pl.wikipedia.org/wiki?curid=4562670" title="Uniwersytet Fryderyka i Aleksandra w Erlangen i Norymberdze">
Uniwersytet Fryderyka i Aleksandra w Erlangen i Norymberdze

Uniwersytet Fryderyka Aleksandra w Erlangen i Norymberdze (niem. "Friedrich-Alexander-Universität Erlangen-Nürnberg") – uniwersytet w Bawarii założony w 1742 roku w Bayreuth i przeniesiony w 1743 do Erlangen. Od 1961 również obecny w Norymberdze.
Nazwa.
Uniwersytet w swojej nazwie oddaje cześć frankońskiemu margrabiemu Fryderykowi III, który jest jego założycielem, i Karlowi Aleksandrowi von Brandenburg-Ansbach, który był jego promotorem.
Historia.
Uniwersytet został założony pierwotnie w 1742 w Bayreuth. Otwarcie przeniesionego uniwersytetu nastąpiło 4 listopada 1743 roku w dawnej akademii rycerskiej przy Hauptstraße w Erlangen. Jego założycielem był margrabia Friedrich z Brandenburgii-Bayreuth. Uniwersytet nie rozwijał się szybko, ponieważ brakowało mu pieniędzy, dopiero po wygaśnięciu jego linii, gdy księstwo zostało przejęte przez linię brandenburską Ansbach, nastąpił rozwój. W 1769 roku na cześć nowego władcy otrzymał nową nazwę Friedrich-Alexander-Universität. Na uniwersytecie działały cztery wydziały teologii, prawa, medycyny i filozofii. Gdy w 1810 roku Frankonia staje się częścią Bawarii, uniwersytet staje się instytucją państwową. W 1818 roku król Maksymilian I Józef przekazał uniwersytetowi zamek, ogród botaniczny, oranżerię i inne budynki. W pierwszej połowie XIX wieku zgodnie z zaleceniami Wilhelma von Humboldta nastąpiła reforma sposobu kształcenia uniwersyteckiego, poprzez połączenie badań i nauczania. W 1824 roku został zbudowany szpital uniwersytecki. Pod koniec XIX wieku liczba studentów przekroczyła tysiąc. Podczas pierwszej wojny światowej większość studentów została powołana do wojska, dlatego liczba studentów spadła do 300. W 1928 roku z wydziału nauk przyrodniczych wyodrębniono Wydział Nauk Humanistycznych i Społecznych.
Podczas II wojny Erlangen nie zostało zniszczone, dlatego szybko wznowiono naukę, a liczba studentów rosła dochodząc do 5000 w 1947 roku. W latach 50. XX wieku gwałtownie spadła i pod koniec dziesięciolecia uniwersytet był najmniejszym w RFN. W 1962 roku za zgodą parlamentu bawarskiego w Erlangen powstaje wydział inżynierii.
W 2018 roku uniwersytet zajął 5. miejsce w rankingu 100 najbardziej innowacyjnych uniwersytetów w Europie według agencji Reutersa.
Wydziały.
W 2007 roku w wyniku reformy zmieniono strukturę uniwersytetu. Jedenaście wydziałów zostało zreorganizowanych w pięć wydziałów.

</doc>
<doc id="4562671" url="https://pl.wikipedia.org/wiki?curid=4562671" title="Admirał Makarow (1934)">
Admirał Makarow (1934)



</doc>
<doc id="4562674" url="https://pl.wikipedia.org/wiki?curid=4562674" title="Prawda o sprawie Harry’ego Queberta (powieść)">
Prawda o sprawie Harry’ego Queberta (powieść)

Prawda o sprawie Harry’ego Queberta () – powieść kryminalna wydana w 2012 roku, szwajcarskiego pisarza Joëla Dickera. Nagrodzona "Grand prix du roman de l’Académie française, Prix Goncourt des lycéens" i "Prix de la Vocation." Sprzedała się w ilości ponad 5 milionach egzemplarzy na całym świecie i została przetłumaczona na 40 języków.
Geneza.
Powieść powstawała 2 lata. Większość akcji umiejscowiona jest w fikcyjnym miasteczku Aurora, w New Hampshire, jednym ze stanów w regionie Nowej Anglii, w północno-wschodniej części Stanów Zjednoczonych, nad Atlantykiem. Ten region jest dobrze znany szwajcarskiemu pisarzowi, który przez 20 lat spędzał tam wakacje przebywając u rodziny.
Fabuła.
Powieść zaczyna się w Nowym Jorku, wiosną 2008 roku, w gorącej atmosferze przygotowań do wyborów nowego prezydenta Ameryki. Poczytny pisarz Marcus Goldman przechodzi etap kryzysu twórczego i nie jest w stanie ukończyć kolejnej powieści. Pierwsza powieść okazała się wielkim sukcesem i wydawnictwo, z którym zawarł kontrakt na kolejną książkę, grozi mu procesem sądowym jeśli nie wywiąże się w terminie ze zobowiązania.
W poszukiwaniu inspiracji i natchnienia Goldman odwiedza swojego byłego nauczyciela uniwersyteckiego i przyjaciela, Harry’ego Queberta, mieszkającego w niewielkiej miejscowości Aurora, w New Hampshire. Quebert również napisał bestseller zatytułowany "Pochodzenie zła." Jednak pobyt ten nie przynosi oczekiwanego natchnienia i Goldman wraca do Nowego Jorku z pustką twórczą.
Kilka dni później wszystko jednak się zmienia. Otrzymuje telefon, że jego przyjaciel, szanowany pisarz, został oskarżony o morderstwo nastoletniej Noli Kellergan. Jej szczątki zostały odnalezione niedaleko domu pisarza. Razem z nimi zakopany był maszynopis powieści Queberta. Dziewczyna zaginęła trzydzieści trzy lata wcześniej, pod koniec sierpnia 1975 r. Starsza kobieta, została zamordowana kilka minut po powiadomieniu policji, że widziała Kellergan uciekającą przed goniącym ją mężczyzną. Te dwie zagadkowe śmierci nie zostały do tej pory wyjaśnione.
Goldman jest przekonany o niewinności przyjaciela, dlatego udaje się do Aurory, aby samodzielnie zbadać sprawę. Na miejscu przekonuje się, że sprawa jest bardziej skomplikowana, niż sądził. Na domiar złego sam zaczyna otrzymywać groźby. Policja również nie robi postępów w śledztwie. Oczywistym staje się, że aby oczyścić Queberta z podejrzeń musi ustalić co wydarzyło się latem 1975 r. i kto zabił nastolatkę.
Kompozycja powieści.
Książka opatrzona jest dedykacją: "„Moim rodzicom poświęcam”". Powieść podzielona jest na 31 rozdziałów, ponumerowanych od największego do najmniejszego. Każdy zaczyna się od rady, na temat pisania powieści, jaką udzielił Marcusowi jego przyjaciel Harry Quebert. Pierwszy rozdział, oznaczony numerem 31, zaczyna się od rady: "„Najważniejszy, Marcusie, jest pierwszy rozdział. Jeśli nie spodoba się czytelnikom, nie przeczytają dalszego ciągu twojej książki”". Z kolei w ostatnim rozdziale, oznaczonym numerem 1, widnieje rada: "„Ostatni rozdział książki, Marcusie, zawsze musi być najpiękniejszy”".
Rozdziały przedstawiają na przemian teraźniejszość, przeszłość oraz fragmenty powieści, o których Marcus pisze w stylu "mise en abyme".
Wydanie.
Joël Dicker jest francuskojęzycznym Szwajcarem i w takim też języku powstała powieść. Pierwsze wydanie książki ukazało się 2012 roku nakładem dwóch wydawnictw, szwajcarskiego Éditions L’Âge d’Homme i francuskiego Éditions de Fallois. Na okładce pierwszego wydania znalazł się obraz Edwarda Hoppera z 1950 roku "Portret Orleanu". Polski wydawca, wydawnictwo Albatros, również zdecydował się na umieszczenie go na okładce. Obraz przedstawia skrzyżowania Route 6 z Main Street w Orleanie, w Massachusetts. Ukazane jest w taki sposób, że przypomina typowy wygląd wielu miasteczek amerykańskich lat 50. XX wieku. Kolejne polskie wydanie, które ukazało się w 2018 roku, zawiera okładkę nawiązującą do serialu, który został nakręcony na podstawie powieści.
Nagrody.
W 2012 roku Dicker został nagrodzony za tę powieść "Grand prix du roman de l’Académie française" i "Prix Goncourt des lycéens". W 2012 roku otrzymał także nagrodę "Prix de la Vocation" przyznawaną przez Fondation Marcel-Bleustein-Blanchet. Do 2018 roku powieść sprzedała się w ilości 5 milionów egzemplarzy na całym świecie i została przetłumaczona na 40 języków.
W kulturze.
W sierpniu 2017 roku stacja telewizyjna Epix i MGM Television ogłosiły produkcję 10-odcinkowego serialu telewizyjnego "The Truth About the Harry Quebert Affair", na podstawie powieści. Zdjęcia rozpoczęły się w połowie sierpnia w Forestville w Kanadzie, a we wrześniu przeniosły się do Montrealu i jego okolic. Reżyserem serialu jest Jean-Jacques Annaud. W rolę Harry’ego Queberta wcielił się Patrick Dempsey, Marcusa Goldmana zagrał Ben Schnetzer.

</doc>
<doc id="4562677" url="https://pl.wikipedia.org/wiki?curid=4562677" title="Ireneusz Lorenc">
Ireneusz Lorenc

Ireneusz Lorenc (ur. 4 czerwca 1955, zm. 20 grudnia 2013) – polski piłkarz, który występował na pozycji napastnika.
Życiorys.
Wychowanek Górnika Złotoryja. W latach siedemdziesiątych grał również w Zagłębiu Lubin i Śląsku Wrocław. W 1979 został zawodnikiem Motoru Lublin, z którym w sezonie 1979/1980 uzyskał awans do I ligi. W ekstraklasie w barwach lubelskiego zespołu wystąpił w 56 meczach i zdobył 6 bramek. Po 1984 występował na boiskach niemieckich i luksemburskich, a po zakończeniu kariery zawodniczej pracował jako trener piłkarski między innymi w Chrobrym Głogów.
Zmarł w grudniu 2013. Przyczyną śmierci był upadek ze schodów w domu, w którym mieszkał.

</doc>
<doc id="4562678" url="https://pl.wikipedia.org/wiki?curid=4562678" title="Nawa Boker">
Nawa Boker

Nawa Boker (hebr.: נאוה בוקר, ang.: "Nava Boker", ur. 15 listopada 1970 w Izraelu) – izraelska dziennikarka i polityk, w latach 2015–2019 poseł do Knesetu.
Życiorys.
Urodziła się 15 listopada 1970 w Izraelu.
Ukończył studia z zakresu nauk społecznych i humanistycznych w college’u w Bet Berl oraz na Otwartym Uniwersytecie Izraela. Pracowała jako dziennikarka. Od 2015 przewodnicząca organizacji wspierającej służby ratownicze i pożarnicze.
W wyborach w 2015 zdobyła mandat poselski z listy Likudu. W dwudziestym Knesecie była zastępcą przewodniczącego, przewodniczyła podkomisji ds. służb ratowniczych i pożarniczych. Zasiadała w komisjach: organizacyjnej; spraw gospodarczych; finansów oraz spraw wewnętrznych i środowiska. W kwietniu 2019 utraciła miejsce w parlamencie.

</doc>
<doc id="4562679" url="https://pl.wikipedia.org/wiki?curid=4562679" title="Nava Boker">
Nava Boker



</doc>
<doc id="4562680" url="https://pl.wikipedia.org/wiki?curid=4562680" title="Prawda o sprawie Harry'ego Queberta (powieść)">
Prawda o sprawie Harry'ego Queberta (powieść)



</doc>
<doc id="4562682" url="https://pl.wikipedia.org/wiki?curid=4562682" title="Antoni Stadnicki">
Antoni Stadnicki



</doc>
<doc id="4562683" url="https://pl.wikipedia.org/wiki?curid=4562683" title="Prawda o sprawie Harry’ego Queberta">
Prawda o sprawie Harry’ego Queberta



</doc>
<doc id="4562684" url="https://pl.wikipedia.org/wiki?curid=4562684" title="B-28">
B-28



</doc>
<doc id="4562685" url="https://pl.wikipedia.org/wiki?curid=4562685" title="Lara Casanova">
Lara Casanova

Lara Casanova (ur. 25 października 1996 r. w Walenstadt) – szwajcarska snowboardzistka, specjalizująca się w snowcrossie, wicemistrzyni świata juniorów.
Kariera.
Starty na arenie międzynarodowej rozpoczęła w styczniu 2012 roku. Wtedy to zadebiutowała w zawodach FIS w szwajcarskim Sedrun, w których była 8. Na ten sam miesiąc przypadł debiut w zawodach z cyklu Pucharu Europy. Podczas dwóch konkursów rozgrywanych we włoskiej Cervinii, uplasowała się kolejno na 25. oraz 12. lokacie. Pierwszy poważny sukces w karierze odniosła w kwietniu 2016 roku. Na mistrzostwach świata juniorów w Rogli zdobyła srebrny medal, przegrywając jedynie z Rosjanką Kristiną Paul.
Debiut w zawodach z cyklu Pucharu Świata przypadł na grudzień 2017 roku. Zajęła wtedy 9. miejsce podczas konkursu rozgrywanego we francuskim Val Thorens. Wynik ten pozwolił jednocześnie w debiucie zdobyć pierwsze pucharowe punkty. W lutym 2018 roku wystartowała w igrzyskach olimpijskich w Pjongczangu, w których była 15. Rok później zadebiutowała podczas mistrzostw świata w Solitude. Na tej imprezie uplasowała się na 10. lokacie w konkursie indywidualnym oraz 8. w zawodach drużynowych. W zawodach pucharowych w sezonie 2018/2019 zajęła 7. lokatę w klasyfikacji generalnej snowcrossu. W lutym 2021 roku zajęła 5. pozycję podczas mistrzostw świata w Idre Fjäll.
Osiągnięcia.
Puchar Świata.
Miejsca na podium w zawodach.
Do tej pory nie stawała na podium zawodów PŚ.

</doc>
<doc id="4562686" url="https://pl.wikipedia.org/wiki?curid=4562686" title="B-29 (1945)">
B-29 (1945)



</doc>
<doc id="4562688" url="https://pl.wikipedia.org/wiki?curid=4562688" title="B-30">
B-30



</doc>
<doc id="4562689" url="https://pl.wikipedia.org/wiki?curid=4562689" title="B-27">
B-27



</doc>
<doc id="4562691" url="https://pl.wikipedia.org/wiki?curid=4562691" title="Simplontunnel">
Simplontunnel

Simplontunnel – tunel kolejowy łączący szwajcarską miejscowość Brig z włoskim Iselle di Trasquera.
Historia.
W latach 70. XIX w. powstał projekt tzw. "Ligne d’Italie", czyli linii kolejowej łączącej tunelem dolinię Rhonetal z doliną Val d’Ossola. W 1878 r. do Brig doprowadzono linię kolejową z dalszą koncepcją jej przedłużenia w kierunku południowym. W 1889 r. na konferencji, w której wzięli udział przedstawiciele kolei szwajcarskich, jak i włoskich, podjęto decyzję o budowie tunelu bazowego o długości niemal 20 km łączącego oba państwa. W 1896 r. ostatecznie wynegocjowano warunki finansowania i budowy tunelu między stronami. Jeden wylot tunelu miał być w szwajcarskim Brig, a drugi na stacji Iselle di Trasquera. Ze względów strategicznych ustalono, iż granica państwowa ma przebiegać równo pośrodku tunelu. W tym samym roku ruszyła budowa pierwszej tuby. Przy budowie pracowało ok. 3000 osób, z czego 67 zginęło w wyniku wypadków na budowie. 19 maja 1906 r. tunel oficjalnie przekazano kolejom szwajcarskim. W 1912 r. rozpoczęto prace budowlane nad drugą tubą Simplon II o długości 19 823 m równolegle do pierwszej nitki. Jej uruchomienie miało miejsce w 1921 r. Do 1930 r. w trakcji poprowadzonej w tunelu obowiązywało napięcie 3 kV 16,5 Hz AC. Później zmieniono je na system obowiązujący na innych liniach kolejowych w Szwajcarii – 15 kV 16,7 Hz AC.
Tunel Simplon, mierzący 19 803 m (tunel wschodni) oraz 19 823 m (tunel zachodni), był od momentu wybudowania najdłuższym tunelem kolejowym na świecie do czasu otwarcia w 1982 r. tunelu Dai-Shimizu w Japonii. Od nazwy przełęczy oraz tunelu pochodziła nazwa łączącego Paryż ze Stambułem pociągu Simplon-Orient Express, którego trasa przebiegała tędy od 1920 r. do końca jego kursowania w 1962 r.
Przewóz samochodów koleją.
Od 1959 r. na odcinku Brig – Iselle di Trasquera realizowane są przewozy samochodów pociągiem, co pozwala uniknąć drogi przez Simplonpass. W 1993 r. ze względu na niewielkie zainteresowanie, kursowanie pociągów samochodowych zawieszono, jednak połączenie reaktywowano w 2004 r. Podróż trwa ok. 20 min. Od 2017 r. połączenia obsługuje spółka BLS. Kursują one w takcie 90 min.

</doc>
<doc id="4562696" url="https://pl.wikipedia.org/wiki?curid=4562696" title="Cmentarze Żołnierzy Polskich poległych w wojnie polsko-bolszewickiej">
Cmentarze Żołnierzy Polskich poległych w wojnie polsko-bolszewickiej



</doc>
<doc id="4562698" url="https://pl.wikipedia.org/wiki?curid=4562698" title="Kościół Najświętszej Maryi Panny Nieustającej Pomocy w Przygodzicach">
Kościół Najświętszej Maryi Panny Nieustającej Pomocy w Przygodzicach

Kościół Najświętszej Maryi Panny Nieustającej Pomocy w Przygodzicach – rzymskokatolicki kościół parafialny w Przygodzicach, w gminie Przygodzice, w powiecie ostrowskim.
Historia.
Idea budowy kościoła powstała w 1924 roku, kiedy to mieszkańcy wsi należący dotychczas do parafii św. Stanisława w Ostrowie Wielkopolskim nie wyrazili chęci przyłączenia Przygodzic do nowo powstałej parafii św. Józefa w Jankowie Przygodzkim. W tym samym roku zawiązał się komitet budowy kościoła parafialnego w Przygodzicach, a w 1925 roku zakupiono działkę. Kościół zbudowano w latach 1925-1930. W grudniu 1931 roku miejscowość została ona przyłączona do parafii w Jankowie Przygodzkim, a w późniejszych latach powstała Parafia Najświętszej Maryi Panny Nieustającej Pomocy w Przygodzicach.
Świątynia, do której przylega budynek probostwa, została wybudowana w stylu neobarokowym. W ołtarzu głównym znajduje się obraz patronki kościoła i parafii, Najświętszej Maryi Panny Nieustającej Pomocy. W 2004 roku przed kościołem wzniesiono dzwonnicę z trzema dzwonami.

</doc>
<doc id="4562708" url="https://pl.wikipedia.org/wiki?curid=4562708" title="Arabie">
Arabie

Arabie (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo, przy linii kolejowej Moskwa - Mińsk - Brześć.
W dwudziestoleciu międzywojennym leżało w Polsce, w województwie poleskim, w powiecie prużańskim.

</doc>
<doc id="4562710" url="https://pl.wikipedia.org/wiki?curid=4562710" title="Co robimy w ukryciu (serial)">
Co robimy w ukryciu (serial)

Co robimy w ukryciu () – amerykański serial telewizyjny (komedia grozy) wyprodukowany przez XP, Two Canoes Pictures oraz 343 Incorporated, który jest luźną adaptacją filmu Taiki Waititi o tym samym tytule z 2014 roku. Miejsce akcji serii zostało przeniesione w stosunku do oryginału - z Nowej Zelandii do USA. Serial jest emitowany od 27 marca 2019 przez FX.
Serial opowiada o losach czwórki wampirów i ich sługi, mieszkających na Staten Island w Nowym Jorku, przedstawiając je w formie mockumentu.
Fabuła.
Nandor, Laszlo i Nadja to trójka wiekowych wampirów, która przeniosła się do Nowego Jorku - dokładniej na Staten Island, w miejsce ciche, spokojne, w którym nikt ich nie podejrzewa o bycie bezwzględnymi krwiopijcami. Mieszkają razem z Colinem Robinsonem, nielubianym przez nich wampirem energetycznym, i z ich wiernym sługą, Guillermo, który dba o to, by nikt nie dowiedział się o tym, co dzieje się w starym domu, w którym tylko po zmroku zdaje się ktoś mieszkać. To on znajduje ofiary, pierze zakrwawione prześcieradła, dba o to, by nikogo nie dosięgło słońce - choć z biegiem czasu ma coraz więcej sekretów przed swoim panem, takie jak swój rodowód. Ich życie zakłóca przybycie starożytnego wampira - Barona Afanasa - który postanowił sprawdzić, czy udało im się przejąć kontrolę nad USA.
Obsada.
Role gościnne.
Gościnnie pojawili się m.in. aktorzy grający wcześniej wampiry:
Produkcja.
Na początku lutego 2018 roku, ogłoszono, że Doug Jones, Jake McDorman i Mark Proksch dołączyli do obsady.
3 maja 2018, stacja FX ogłosiła zamówienie pierwszego sezonu, natomiast 7 maja 2019 powiadomiła o przedłużeniu serialu o drugi sezon.
Odbiór.
Reakcja krytyków.
Serial spotkał się z dobrą reakcją krytyków. W agregatorze recenzji Rotten Tomatoes, ogólny wynik serialu wyniósł 98%, a w agregatorze Metacritic, 83 punkty na sto. Z kolei w polskim agregatorze Mediakrytyk, średnia ocen wyniosła 8,0 na 10.

</doc>
<doc id="4562716" url="https://pl.wikipedia.org/wiki?curid=4562716" title="Calvi dell'Umbria">
Calvi dell'Umbria



</doc>
<doc id="4562717" url="https://pl.wikipedia.org/wiki?curid=4562717" title="Sant'Anatolia di Narco">
Sant'Anatolia di Narco



</doc>
<doc id="4562718" url="https://pl.wikipedia.org/wiki?curid=4562718" title="Giano dell'Umbria">
Giano dell'Umbria



</doc>
<doc id="4562719" url="https://pl.wikipedia.org/wiki?curid=4562719" title="Torre de' Passeri">
Torre de' Passeri



</doc>
<doc id="4562720" url="https://pl.wikipedia.org/wiki?curid=4562720" title="Monticelli d'Ongina">
Monticelli d'Ongina



</doc>
<doc id="4562721" url="https://pl.wikipedia.org/wiki?curid=4562721" title="Castell'Arquato">
Castell'Arquato



</doc>
<doc id="4562722" url="https://pl.wikipedia.org/wiki?curid=4562722" title="Fiorenzuola d'Arda">
Fiorenzuola d'Arda



</doc>
<doc id="4562723" url="https://pl.wikipedia.org/wiki?curid=4562723" title="Villanova sull'Arda">
Villanova sull'Arda



</doc>
<doc id="4562724" url="https://pl.wikipedia.org/wiki?curid=4562724" title="Lugagnano Val d'Arda">
Lugagnano Val d'Arda



</doc>
<doc id="4562725" url="https://pl.wikipedia.org/wiki?curid=4562725" title="Vito d'Asio">
Vito d'Asio



</doc>
<doc id="4562727" url="https://pl.wikipedia.org/wiki?curid=4562727" title="Sant'Ilario dello Ionio">
Sant'Ilario dello Ionio



</doc>
<doc id="4562728" url="https://pl.wikipedia.org/wiki?curid=4562728" title="Sant'Ilario d'Enza">
Sant'Ilario d'Enza



</doc>
<doc id="4562729" url="https://pl.wikipedia.org/wiki?curid=4562729" title="San Polo d'Enza">
San Polo d'Enza



</doc>
<doc id="4562730" url="https://pl.wikipedia.org/wiki?curid=4562730" title="Sant'Ilario d'Enza (stacja kolejowa)">
Sant'Ilario d'Enza (stacja kolejowa)



</doc>
<doc id="4562732" url="https://pl.wikipedia.org/wiki?curid=4562732" title="Castelnovo ne' Monti">
Castelnovo ne' Monti



</doc>
<doc id="4562735" url="https://pl.wikipedia.org/wiki?curid=4562735" title="Villanova d'Albenga">
Villanova d'Albenga



</doc>
<doc id="4562736" url="https://pl.wikipedia.org/wiki?curid=4562736" title="San Giovanni d'Asso">
San Giovanni d'Asso



</doc>
<doc id="4562737" url="https://pl.wikipedia.org/wiki?curid=4562737" title="Sant'Omero">
Sant'Omero



</doc>
<doc id="4562738" url="https://pl.wikipedia.org/wiki?curid=4562738" title="Monteleone d'Orvieto">
Monteleone d'Orvieto



</doc>
<doc id="4562739" url="https://pl.wikipedia.org/wiki?curid=4562739" title="Brione">
Brione



</doc>
<doc id="4562741" url="https://pl.wikipedia.org/wiki?curid=4562741" title="Ronco all'Adige">
Ronco all'Adige



</doc>
<doc id="4562742" url="https://pl.wikipedia.org/wiki?curid=4562742" title="San Michele all'Adige">
San Michele all'Adige



</doc>
<doc id="4562743" url="https://pl.wikipedia.org/wiki?curid=4562743" title="I liga polska w rugby (1957)">
I liga polska w rugby (1957)

I liga polska w rugby (1957) – pierwszy sezon najwyższej klasy ligowych rozgrywek klubowych rugby union w Polsce. Tytuł mistrza Polski zdobyła drużyna AZS Warszawa, drugie miejsce Górnik Dymitrow Bytom, a trzecie Górnik Kochłowice.
Utworzenie rozgrywek.
Pierwsza drużyna rugby union w Polsce po II wojnie światowej powstała w Murckach w 1954. W kolejnym roku powstała drużyna w Stalingrodzie, a dwóch dziennikarzy – Wojciech Giełżyński z "Dookoła Świata" oraz Andrzej Karpiński ze "Sportowca" – podjęło starania w celu rozpropagowania rugby w Polsce. Za pośrednictwem swych redakcji złożyli w Głównym Komitecie Kultury Fizycznej plan zorganizowania rozgrywek. W listopadzie powołana została Komisja Organizacyjna Polskiego Związku Rugby, a 14 grudnia 1955 GKKF oficjalnie uznał rugby za dyscyplinę uprawianą w Polsce. Rozpoczęły się szkolenia instruktorów, a w całej Polsce powstawało w krótkim czasie ponad 20 drużyn rugby.
Eliminacje do I ligi (1956).
W 1956 zostały zorganizowane ogólnopolskie rozgrywki w celu wyłonienia drużyn, które w kolejnym sezonie będą grać w I lidze o mistrzostwo Polski. Rozgrywki zorganizowano w formie lig okręgowych (międzywojewódzkich):
Zwieńczeniem tego sezonu był mecz o Puchar "Sportowca", w którym AZS AWFiS Warszawa pokonał Czarnych Szczecin 14:9.
I liga.
Rozgrywki I ligi toczyły się w systemie wiosna–jesień, w formacie ligowym (mecze rozgrywano systemem każdy z każdym, mecz i rewanż). Pierwsze spotkanie rozegrano 30 marca 1957 w Bytomiu – AZS Warszawa pokonał Polonię Bytom 8:0. W toku sezonu drużyna rugby Polonii Bytom przeszła do Górnika Dymitrow Bytom, która ukończyła rozgrywki. Sezonu nie ukończyły drużyny Górnika Katowice (rozegrała tylko jedną rundę, z udziału w drugiej zrezygnowała z powodu kłopotów finansowych), Startu Łódź (rozegrała tylko jedną rundę) i Czarnych Szczecin (wycofała się z rozgrywek w październiku z powodu kłopotów finansowych).
Wyniki spotkań.
Wyniki spotkań:
Tabela końcowa.
Tabela końcowa (w czerwonych wierszach drużyny, które nie ukończyły rozgrywek):
II liga.
Jednocześnie z rozgrywkami I ligi toczyły się rozgrywki II ligi obejmujące drużyny, które nie zakwalifikowały się do pierwszej ligi. Zorganizowano je w formie lig okręgowych:

</doc>
<doc id="4562748" url="https://pl.wikipedia.org/wiki?curid=4562748" title="José Luis Martínez-Almeida">
José Luis Martínez-Almeida

José Luis Martínez-Almeida Navasqüés (ur. 17 kwietnia 1975 w Madrycie) – hiszpański polityk, prawnik i samorządowiec, od 2019 alkad Madrytu.
Życiorys.
Ukończył studia prawnicze na Universidad Pontificia Comillas, w 2001 dołączył do Cuerpo de Abogados del Estado, korpusu urzędników służby cywilnej. Pracował w państwowych służbach prawniczych, w 2007 został dyrektorem generalnym do spraw dziedzictwa historycznego w administracji Wspólnoty Madrytu. Od 2011 do 2013 był sekretarzem generalnym rządu tej wspólnoty autonomicznej. W latach 2013–2014 pełnił funkcję sekretarza generalnego rady dyrektorów w SEPIDES, jednym z przedsiębiorstwo wchodzących w skład państwowego holdingu SEPI. W 2014 mianowany dyrektorem działu prawnego w AIReF, państwowej agencji do spraw kontroli podatkowej.
W 2015 z ramienia Partii Ludowej wybrany na radnego Madrytu, w 2017 został rzecznikiem frakcji radnych swojej partii. Mandat radnego utrzymał także w 2019. W czerwcu tegoż roku wybrany na alkada hiszpańskiej stolicy dzięki koalicji ludowców i Obywateli, którą wsparli także radni partii Vox.

</doc>
<doc id="4562749" url="https://pl.wikipedia.org/wiki?curid=4562749" title="Sant'Antonino di Saluggia (przystanek kolejowy)">
Sant'Antonino di Saluggia (przystanek kolejowy)



</doc>
<doc id="4562750" url="https://pl.wikipedia.org/wiki?curid=4562750" title="Sant'Antonino">
Sant'Antonino



</doc>
<doc id="4562751" url="https://pl.wikipedia.org/wiki?curid=4562751" title="Borgofranco d'Ivrea">
Borgofranco d'Ivrea



</doc>
<doc id="4562753" url="https://pl.wikipedia.org/wiki?curid=4562753" title="Cascinette d'Ivrea">
Cascinette d'Ivrea



</doc>
<doc id="4562754" url="https://pl.wikipedia.org/wiki?curid=4562754" title="Sauze d'Oulx">
Sauze d'Oulx



</doc>
<doc id="4562755" url="https://pl.wikipedia.org/wiki?curid=4562755" title="Sant'Antonino di Susa">
Sant'Antonino di Susa



</doc>
<doc id="4562757" url="https://pl.wikipedia.org/wiki?curid=4562757" title="Albiano d'Ivrea">
Albiano d'Ivrea



</doc>
<doc id="4562759" url="https://pl.wikipedia.org/wiki?curid=4562759" title="Bakuny (sielsowiet Linowo)">
Bakuny (sielsowiet Linowo)

Bakuny (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
W dwudziestoleciu międzywojennym leżały w Polsce, w województwie poleskim, w powiecie prużańskim.

</doc>
<doc id="4562760" url="https://pl.wikipedia.org/wiki?curid=4562760" title="Józef i Maryja">
Józef i Maryja

Józef i Maryja (ang. "Joseph and Mary") – kanadyjski film biblijny z 2016 roku.
Treść.
Pobożny rabin Eliasz, po śmierci przyjaciela, opiekuje się jego rodziną. Podczas rzezi niewiniątek giną dzieci, nad którymi sprawował opiekę. Od tej chwili pomszczenie ich śmierci staje się jego celem. Wszystko zmienia się, gdy poznaje Świętą Rodzinę. Przebywanie z Maryją, Józefem i młodym Jezusem sprawia, że Eliasz zmienia swoje życie.

</doc>
<doc id="4562763" url="https://pl.wikipedia.org/wiki?curid=4562763" title="Rive d'Arcano">
Rive d'Arcano



</doc>
<doc id="4562764" url="https://pl.wikipedia.org/wiki?curid=4562764" title="Terzo d'Aquileia">
Terzo d'Aquileia



</doc>
<doc id="4562765" url="https://pl.wikipedia.org/wiki?curid=4562765" title="Godzilla vs. Kong">
Godzilla vs. Kong

Godzilla vs. Kong – amerykański monster movie z 2021 roku w reżyserii Adama Wingarda. Czwarty film należący do franczyzy MonsterVerse studia Legendary Pictures. Jest to czwarty w historii film o Godzilli realizowany przez amerykańskie studia filmowe oraz drugi, w którym mierzy się z King Kongiem.
Fabuła.
Pięć lat po , Kong jest umieszczony w olbrzymiej kopule na Wyspie Czaszki, gdzie monitoruje go organizacja Monarch. Potwora odwiedza Jia, adoptowana córka naukowiec Ilene Andrews. Głucha dziewczynka komunikuje się z istotą za pomocą języka migowego.
Bernie Hayes, pracownik Apex Cybernetics i prowadzący podcast dotyczący teorii spiskowych odnośnie Tytanów, zdobywa dane sugerujące złowrogie działania korporacji w placówce w Pensacoli. Ów obiekt zostaje jednak nagle zaatakowany przez Godzillę. Madison Russell, fanka podcastu Berniego, prosi swojego przyjaciela Josha o zbadanie ataków Godzilli.
Walter Simmons, dyrektor generalny Apex Cybernetics, rekrutuje Nathana Linda, byłego naukowca Monarch, aby poprowadził on poszukiwania źródła energii pochodzącego z Pustej Ziemi, ojczyzny Tytanów. Nathan początkowo się waha, ponieważ jego brat zginął podczas wyprawy w tamto miejsce z powodu silnego efektu odwrotnej grawitacji. Mężczyzna jednak przystaje na ofertę.
Nathan spotyka się z Ilene i przekonuje ją, aby to Kong poprowadził ich przez Antarktydę do Pustej Ziemi. Nathan, Ilene i zespół Apex kierowany przez córkę Simmonsa, Maię, wchodzą na pokład zmodyfikowanej barki eskortowanej przez Marynarkę Wojenną Stanów Zjednoczonych, która wiezie uspokojonego Konga. Godzilla atakuje konwój i pokonuje Konga, ale wycofuje się po tym, jak statki wyłączają swoją moc, oszukując potwora. Aby uniknąć zaalarmowania Godzilli, Kong zostaje przewieziony drogą powietrzną w stronę wejścia do wnętrza Ziemi. Jia przekonuje go, by wszedł do tunelu, podczas gdy zespół podąża za nim.
Madison i Josh znajdują Berniego, który dołącza do ich śledztwa. Razem wkradają się do zrujnowanej bazy Apex, gdzie odkrywają podziemny tajny obiekt oraz zostają nieumyślnie zamknięci w podziemnym transporcie jednoszynowym do placówki firmy w Hongkongu. Tam wpadają na test robota o kształcie Godzilli, przez co Josh nazywa go Mechagodzillą. Robot przy pomocy czaszki Króla Ghidory jest kontrolowany telepatycznie przez Rena Serizawę, syna nieżyjącego naukowca Ishirō Serizawy. Simmons zamierza wykorzystać energię Pustej Ziemi, aby pokonać ograniczenia mocy Mechagodzilli.
Wewnątrz Pustej Ziemi zespół naukowców odnajduje ekosystem podobny do Wyspy Czaszki. Odkrywają salę tronową stworzoną przez przodków Konga, w której znajdują pozostałości starożytnej wojny jego gatunku z Godzillą oraz świecący topór. Gdy identyfikują źródło zasilania, zespół Apex przesyła swoje dane z powrotem do bazy w Hongkongu, pomimo protestów Ilene. Zwabiony aktywacją Mechagodzilli, Godzilla przybywa do Hongkongu i wyczuwając Konga, bezpośrednio wierci szyb do sali tronowej swoim atomowym oddechem. W wynikającym z tego chaosie Maia i zespół Apex próbują uciec, ale ich pojazd zostaje zmiażdżony przez Konga.
Ilene, Jia i Nathan udają się do Hongkongu, gdzie Godzilla i Kong walczą. Godzilla jest początkowo obezwładniony przez Konga, ale ze starcia wychodzi zwycięsko. Wielki goryl traci przytomność. Madison, Josh i Bernie zostają złapani przez ochronę i zabrani do Simmonsa. Pomimo obaw Rena o zmienność źródła zasilania, Simmons nakazuje mu aktywować Mechagodzillę. Maszyna wymyka się spod kontroli, zabija Simmonsa, poraża prądem Rena, a następnie atakuje Hongkong. Godzilla i Mechagodzilla walczą, ale Godzilla jest przytłoczony. Nathan ożywia Konga, a Jia przekonuje go, by pomógł Godzilli. Gdy Mechagodzilla obezwładnia obu Tytanów, Josh zwiera kontrolki Mechagodzilli butelką alkoholu Berniego, przerywając na chwilę działania robota. Godzilla doładowuje topór Konga swoim atomowym oddechem, pozwalając Kongowi zniszczyć Mechagodzillę.
Madison, Bernie i Josh ponownie spotykają się z Markiem Russellem, podczas gdy Godzilla i Kong pozdrawiają się, zanim obaj rozdzielą się. Jakiś czas później Monarch zakłada swój punkt obserwacyjny na Pustej Ziemi, gdzie rządzi teraz Kong.
Produkcja.
Przygotowania.
Projekt został ogłoszony w październiku 2015 roku, kiedy Legendary Pictures ogłosiło łączone uniwersum z udziałem Godzilli i King Konga. Jeden z producentów filmu, Alex Garcia potwierdził, że film nie będzie remake’em filmu "King Kong kontra Godzilla", deklarując, że „ideą nie jest remake’owanie tamtego filmu”. Pisanie scenariusza rozpoczęło się w marcu 2017, zaś w maju tego samego roku Adam Wingard został ogłoszony jako reżyser filmu.
Casting.
W czerwcu 2017 roku ogłoszono, że Zhang Ziyi dołączyła do MonsterVerse, odgrywając „kluczową” rolę zarówno w "", jak i "Godzilla kontra Kong". W czerwcu 2018 roku Julian Dennison został obsadzony wraz z Vanem Martenem, wcielającym się w rolę asystenta dr Chen, a Millie Bobby Brown i Kyle Chandler wrócili do swoich ról z filmu "Godzilla: Król potworów". Legendary Pictures wysłało również ofertę głównej roli do Frances McDormand. W październiku 2018 roku do obsady dołączyli Brian Tyree Henry, Demián Bichir, Alexander Skarsgård, Eiza González i Rebecca Hall. W listopadzie 2018 roku zostali obsadzeni Jessica Henwick, Shun Oguri i Lance Reddick. Dla Oguriego to był debiut w produkcji Hollywood. Na pewnym etapie produkcji Wingard rozważał cameo youtubera Jamesa Rolfe’a znanego m.in. z bycia wielkim ogromnym fanem filmów monster movies, a zwłaszcza Godzilli.
Zdjęcia.
Zdjęcia do filmu rozpoczęły w listopadzie 2018 roku na Hawajach, Australii i Hongkongu i zakończyły się w kwietniu 2019 roku.
Premiera.
W maju 2016 roku Warner Bros. ogłosiło, że premiera jest wyznaczona na 29 maja 2020 roku, jednak rok później zmieniono datę premiery na 22 maja w związku długim weekendem wypadającym w Memorial Day. Data została później zmieniona na 13 marca 2020, jednak w listopadzie 2019 roku ogłoszono, że premiera filmu została przesunięta na 20 listopada 2020. Z powodu pandemii COVID-19 premierę przesunięto na 21 maja 2021 roku.
W listopadzie 2020 roku „The Hollywood Reporter” potwierdził, że film może potencjalnie zostać wydany streamingowo. Netflix zaoferował 200-250 milionów dolarów, ale WarnerMedia zablokował umowę na korzyść własnej oferty wydania filmu w HBO Max. Jednak Warner Bros. powtórzył, że ich plany kinowe będą przebiegać zgodnie z planem. Jednak w grudniu 2020 roku Warner Bros. ogłosiło, że film, wraz z innymi filmami zaplanowanymi na 2021 rok, zostanie wydany tego samego dnia w kinach i HBO Max, z miesięcznym dostępem do jego transmisji streamingowej. Decyzja ta spotkała się z negatywną reakcją Legendary Entertainment, które oskarżyło WarnerMedia o nieprzejrzyste intencje oraz brak konsultacji w sprawie dystrybucji "Diuny" i "Godzilli kontra Konga" i rozważało podjęcie kroków prawnych. Ostatecznie obie strony w sprawie filmu zawarły porozumienie i przewidywany termin premiery został utrzymany. W styczniu 2021 roku premiera filmu została przesunięta na 26 marca 2021 i miała mieć miejsce zarówno w kinach jak i HBO Max.
Światowa premiera "Godzilli vs. Konga" odbyła się 24 marca 2021 roku na rynku azjatyckim i europejskim. Z kolei premiera w Stanach Zjednoczonych została zaplanowana na 31 marca jednocześnie w kinach i w HBO Max, a w Japonii 14 maja 2021 roku. Dystrybucją filmu na całym świecie zajęło się Warner Bros. z wyjątkiem Japonii, gdzie był dystrybuowany przez Tōhō. Regal Cinemas pokazało film z limitowaną premierą po jego ponownym otwarciu 2 kwietnia 2021 roku. Premiera w Japonii została przesunięta na 2 lipca 2021 z powodu nowych ognisk COVID-19.
Polska premiera odbyła się 4 czerwca 2021 roku.
Odbiór filmu.
Wynik finansowy.
Tydzień przed wydaniem w Stanach Zjednoczonych, "Godzilla kontra Kong" pojawił się w 38 krajach i przewidywano, że w ciągu pierwszych pięciu dni zarobi około 70 milionów dolarów. W Chinach, gdzie potencjalne zarobki podczas otwarcia szacowano na 50 milionów dolarów, film zarobił 21,5 mln dolarów (140 mln yuanów) pierwszego dnia.
Film przekroczył prognozy i zadebiutował w kinach przynosząc łącznie 123,1 miliona dolarów, co stanowiło największe na świecie otwarcia podczas pandemii COVID-19. Jego największymi rynkami były Chiny (69,2 mln yuanów; 450,5 mln), Meksyk (6,5 mln dolarów), Australia (6,3 mln dolarów), Rosja (5,9 mln dolarów), Tajwan (5,3 mln USD), Indie (4,9 mln USD), Tajlandia (3,3 mln USD), Korea Południowa (2,8 miliona), Wietnam (2,5 miliona dolarów), Malezja (2,1 miliona dolarów) i Hiszpania (1,7 miliona dolarów). W Indonezji film zarobił 850 tys. dolarów (12,3 mld rupii).
W Stanach Zjednoczonych i Kanadzie początkowo prognozowano, że "Godzilla kontra Kong" zarobi około 23 miliony dolarów w ciągu weekendu otwarcia, w porównaniu do około 68 milionów dolarów na rynku sprzed pandemii. W pierwszy dzień otwarcia film zarobił 9,6 mln dolarów i po pięciu dniach osiągnął dochód w wysokości 48,5 mln dolarów, co stanowi najlepszy weekend otwarcia w czasie pandemii. „Collider” przypisał wyniki kasowe filmu „pozytywnym ustnym opiniom”. Po drugim weekendzie film uzyskał ponad 350 mln dolarów przychodów z całego świata.
Reakcja krytyków.
Film spotkał się z umiarkowanie pozytywną reakcją krytyków. W agregatorze recenzji Rotten Tomatoes 75% z 363 recenzji uznano za pozytywne, a średnia ocen wystawionych na ich podstawie wyniosła 6,40. Z kolei w agregatorze Metacritic średnia ważona ocen z 57 recenzji wyniosła 59 punktów na 100.
Kontynuacja.
Według „The Hollywood Reporter” po sukcesie filmu Legendary Pictures planuje kontynuować MonsterVerse i prowadziło wczesne rozmowy z Adamem Wingardem w sprawie reżyserowania dalszych filmów. Rozważane były różne pomysły, a jednym z potencjalnych tytułów jest "Son of Kong". W styczniu 2022 roku Legendary Pictures ogłosiło, że serwis Apple TV+ zamówił serial MonsterVerse z udziałem Godzilli i innych postaci. W marcu 2022 roku australijska gazeta „The Courier Mail” doniosła o planach kręceniach kontynuacji "Godzilli kontra Konga" w Queensland, co wkrótce potwierdził australijski minister ds. komunikacji, infrastruktury urbanistycznej, miast oraz sztuki Paul Fletcher. Warner Bros. i Legendary Pictures potwierdziły także powrót Wingarda na stołek reżyserski oraz udział Dana Stevensa w roli głównej. W maju 2022 roku filmowi nadano roboczy tytuł "Origins". Premiera kontynuacji została zaplanowana 15 marca 2024 roku. W lipcu 2022 roku Tōhō potwierdziło udział Godzilli w nadchodzącym sequelu. W listopadzie 2022 roku ujawniono, że prawdopodobny tytuł kontynuacji to "Godzilla and Kong".

</doc>
<doc id="4562767" url="https://pl.wikipedia.org/wiki?curid=4562767" title="San Gregorio d'Ippona">
San Gregorio d'Ippona



</doc>
<doc id="4562768" url="https://pl.wikipedia.org/wiki?curid=4562768" title="Sant'Onofrio">
Sant'Onofrio



</doc>
<doc id="4562769" url="https://pl.wikipedia.org/wiki?curid=4562769" title="Worotno">
Worotno

Worotno (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
Należało do ekonomii prużańskiej. W dwudziestoleciu międzywojennym leżało w Polsce, w województwie poleskim, w powiecie prużańskim.

</doc>
<doc id="4562770" url="https://pl.wikipedia.org/wiki?curid=4562770" title="Romano d'Ezzelino">
Romano d'Ezzelino



</doc>
<doc id="4562771" url="https://pl.wikipedia.org/wiki?curid=4562771" title="Velo d'Astico">
Velo d'Astico



</doc>
<doc id="4562772" url="https://pl.wikipedia.org/wiki?curid=4562772" title="Civitella d'Agliano">
Civitella d'Agliano



</doc>
<doc id="4562775" url="https://pl.wikipedia.org/wiki?curid=4562775" title="Quarto d'Altino">
Quarto d'Altino



</doc>
<doc id="4562776" url="https://pl.wikipedia.org/wiki?curid=4562776" title="Fiesso d'Artico">
Fiesso d'Artico



</doc>
<doc id="4562777" url="https://pl.wikipedia.org/wiki?curid=4562777" title="Klub Koryncki">
Klub Koryncki

Klub Koryncki (ang. "The Swimming-Pool Library") – to powieść Alana Hollinghursta z 1988 roku, wydana w Polsce w 1993 roku. Jest to pierwsza w Polsce otwarcie gejowska powieść uznanego pisarza wydana w oficjalnym obiegu (przez wydawnictwo Czytelnik). 
Fabuła.
W 1983 roku w Londynie, Will, uprzywilejowany, i atrakcyjny 25-letni gej, spędzający czas w tytułowym, przepełnionym homoerotyczną atmosferą klubie, ratuje życie starszego arystokraty, która ma atak serca w publicznej toalecie. To przypadkowe spotkanie sprawia, że Will ostatecznie musi dokonać ponownej oceny jego wyobrażenia o przeszłości i historii, również rodziny. 
Odbiór książki.
"Klub Koryncki" zdobył nagrodę Somerset Maugham w 1988 roku i nagrodę EM Forster Amerykańskiej Akademii Sztuk i Literatury w 1989 roku. 
W 1988 roku Edmund White nazwał go „najlepszą książką o życiu gejów napisaną przez angielskiego autora”. 

</doc>
<doc id="4562780" url="https://pl.wikipedia.org/wiki?curid=4562780" title="Castel d'Azzano">
Castel d'Azzano



</doc>
<doc id="4562782" url="https://pl.wikipedia.org/wiki?curid=4562782" title="Kanton Anses-d'Arlet">
Kanton Anses-d'Arlet



</doc>
<doc id="4562784" url="https://pl.wikipedia.org/wiki?curid=4562784" title="Les Anses-d'Arlet">
Les Anses-d'Arlet



</doc>
<doc id="4562790" url="https://pl.wikipedia.org/wiki?curid=4562790" title="Sacramentorum sanctitatis tutela">
Sacramentorum sanctitatis tutela

Sacramentorum sanctitatis tutela - list apostolski Motu proprio Jana Pawła II ogłaszający normy postępowania w wypadkach ciężkich przestępstw zarezerwowanych do osądu przez Kongregację Nauki Wiary wydany w Watykanie w roku 2001 roku, będący odniesieniem do kontrowersyjnego dokumentu Crimen sollicitationis.

</doc>
<doc id="4562793" url="https://pl.wikipedia.org/wiki?curid=4562793" title="Jackie Jones">
Jackie Jones

Jacqueline Margarete (Jackie) Jones (ur. 10 lutego 1966 w Jugenheim) – brytyjska polityk, prawniczka i wykładowczyni akademicka, posłanka do Parlamentu Europejskiego IX kadencji.
Życiorys.
Z wykształcenia prawniczka, została wykładowczynią akademicką w Cardiff School of Law and Politics na Cardiff University, a później w Bristol Law School na University of the West of England w Bristolu. W pracy badawczej zajęła się problematyką migracji, polityki azylowej, przemocy wobec kobiet i praw człowieka. Zaangażowana w działalność różnych organizacji społecznych, m.in. Welsh Women’s Aid, European Gender Budgeting Network i Fawcett Society. Obejmowała funkcję przewodniczącej European Women Lawyers Association i Wales Assembly of Women. Związana z Partią Pracy, w 2019 otrzymała pierwsze miejsce na liście tej partii do Europarlamentu w okręgu obejmującym Walię. W wyniku głosowania z maja tegoż roku uzyskała mandat posłanki do PE IX kadencji, w którym zasiadała do 2020, kiedy to Wielka Brytania wystąpiła z UE.

</doc>
<doc id="4562798" url="https://pl.wikipedia.org/wiki?curid=4562798" title="Kochanek Lady Chatterley (powieść)">
Kochanek Lady Chatterley (powieść)



</doc>
<doc id="4562799" url="https://pl.wikipedia.org/wiki?curid=4562799" title="Winiec (Białoruś)">
Winiec (Białoruś)

Winiec (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo, przy drodze republikańskiej .
W dwudziestoleciu międzywojennym leżał w Polsce, w województwie poleskim, w powiecie prużańskim.

</doc>
<doc id="4562800" url="https://pl.wikipedia.org/wiki?curid=4562800" title="Kochanek Lady Chatterley">
Kochanek Lady Chatterley



</doc>
<doc id="4562802" url="https://pl.wikipedia.org/wiki?curid=4562802" title="Torey Krug">
Torey Krug

Torey Krug (ur. 12 kwietnia 1991 w Royal Oak, Michigan, USA) – hokeista amerykański, gracz ligi NHL, reprezentant Stanów Zjednoczonych.

</doc>
<doc id="4562804" url="https://pl.wikipedia.org/wiki?curid=4562804" title="Edina Tóth">
Edina Tóth

Edina Tóth (ur. 11 marca 1975 w Budapeszcie) – węgierska polityk, posłanka do Parlamentu Europejskiego IX kadencji.
Życiorys.
W 1998 ukończyła studia z zakresu historii i anglistyki na Katolickim Uniwersytecie Pétera Pázmánya. Kształciła się również na uniwersytecie będącym poprzednikiem Uniwersytetu Korwina w Budapeszcie oraz w Akademii Dyplomatycznej w Wiedniu. Zaangażowała się w działalność polityczną w ramach Fideszu, w latach 1996–2003 była wiceprzewodniczącą jego organizacji młodzieżowej Fidelitas. Od 1999 do 2001 pełniła funkcję wiceprzewodniczącej European Democrat Students, studenckiej młodzieżówki afiliowanej przy Europejskiej Partii Ludowej. Pracowała w administracji rządowej i we frakcji poselskiej Fideszu. W 2003 została doradczynią przewodniczącego grupy węgierskich obserwatorów w Europarlamencie. W 2004 podjęła pracę na stanowisku doradczyni we frakcji chadeckiej w PE. W 2019 otrzymała 13. miejsce na liście swojej partii w wyborach europejskich, uzyskując w wyniku głosowania z maja tegoż roku mandat eurodeputowanej IX kadencji.

</doc>
<doc id="4562805" url="https://pl.wikipedia.org/wiki?curid=4562805" title="Zahorze (rejon prużański)">
Zahorze (rejon prużański)

Zahorze (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
W dwudziestoleciu międzywojennym leżało w Polsce, w województwie poleskim, w powiecie prużańskim.

</doc>
<doc id="4562808" url="https://pl.wikipedia.org/wiki?curid=4562808" title="Grand'Rivière">
Grand'Rivière



</doc>
<doc id="4562809" url="https://pl.wikipedia.org/wiki?curid=4562809" title="L'Ajoupa-Bouillon">
L'Ajoupa-Bouillon



</doc>
<doc id="4562810" url="https://pl.wikipedia.org/wiki?curid=4562810" title="Halina Stępień">
Halina Stępień

Halina Stępień (ur. 9 września 1929 w Warszawie, zm. 9 lipca 2008 tamże) – polska historyk sztuki, muzealnik, docent doktor nauk humanistycznych.
Życiorys.
Ojciec Haliny Stępień był oficerem Wojska Polskiego i urzędnikiem Izby skarbowej w Warszawie. Okres II wojny światowej spędziła w Warszawie, po powstaniu warszawskim znalazła się z rodziną w obozie przejściowym w Pruszkowie, a następnie u krewnych w Ostrowcu Świętokrzyskim. Po wojnie ukończyła XVI Gimnazjum i Liceum im. Stefanii Sempołowskiej, w 1949 rozpoczęła studia na Wydziale Historycznym Uniwersytetu Warszawskiego w Katedrze Historii Sztuki. W 1954 przedstawiła przygotowaną pod kierunkiem prof. dr. Juliusza Starzyńskiego pracę magisterską pt. "Okres warszawski w twórczości Józefa Pankiewicza", a następnie rozpoczęła pracę w Pracowni Dokumentacji Plastyki Współczesnej Państwowego Instytutu Sztuki, a następnie Instytutu Sztuki Polskiej Akademii Nauk. Od 1956 była asystentką prof. dr. Juliusza Starzyńskiego, przygotowywała dokumentację historyczną ekspozycji prezentowanych na wystawach zagranicznych. Od 1960 przez dwanaście lat należała do zespołu przygotowującego siódmy tom "Dziejów sztuki polskiej", opracowywała zagadnienia dotyczącego polskiego ekspresjonizmu i jego powiązania ze sztuką niemiecką. Równocześnie między 1960 a 1962 pracowała nad dokumentacją scenograficznej działalności Władysława Daszewskiego i Andrzeja Pronaszki. Od 1964 prowadziła badania nad twórczością Aleksandra Gierymskiego oraz przygotowywała do druku korespondencję artysty z rodziną i przyjaciółmi. Następnie badała działalność polskich artystów przebywających w Monachium od 1928 do wybuchu II wojny światowej, od 1973 współpracowała z prof. dr. Andrzejem Ryszkiewiczem. W 1975 Halina Stępień dołączyła do Pracowni Badania Środowisk Artystycznych, gdzie badała polskie środowisko artystyczne w Monachium. W 1977 obroniła pracę doktorską pt. "Malarstwo Maksymiliana Gierymskiego", przygotowywaną pod kierunkiem prof. dr. Juliusza Starzyńskiego, a po jego śmierci promotorem był prof. dr Andrzej Ryszkiewicz. Od tego czasu Halina Stępień skupiła się na badaniach biografii polskich studentów Królewskiej Akademii Sztuk Pięknych w Monachium, a także nad życiem i twórczością Maksymiliana Gierymskiego. Wspólnie z Marią Liczbińską napisała trylogię "Artyści polscy w środowisku monachijskim", która jest fundamentalną pracą na ten temat. Niemieccy historycy stale współpracowali z Haliną Stępień, uczestniczyła w sesjach naukowych oraz była współautorką publikacji. Domy aukcyjne zwracały się do niej z prośbą o opinię w sprawie ukazujących się na rynku obrazów polskich malarzy tworzących w Monachium. Współpracowała z polskimi muzeami, które konsultowały z nią przygotowanie merytoryczne monograficznych wystaw twórczości polskich monachijczyków. W 1989 przedstawiła pracę habilitacyjną pt. "Artyści polscy w środowisku monachijskim w latach 1828-1859".
Halina Stępień zmarła 9 lipca 2008 w Warszawie i została pochowana na cmentarzu Powązkowskim (kwatera 97-3-23). Po jej śmierci biblioteka i archiwum zostały przekazane do Muzeum Okręgowego w Suwałkach.

</doc>
<doc id="4562813" url="https://pl.wikipedia.org/wiki?curid=4562813" title="Sublimis Deus">
Sublimis Deus

Sublimis Deus – bulla papieża Pawła III wydana w 1537 roku. Dokument o epokowym znaczeniu, gdyż jako pierwszy uznawał godność każdego człowieka oraz jego prawo do wolności i własności niezależnie od jakichkolwiek kryteriów, jak na przykład rasy, narodowości czy wyznania, jednocześnie potępiając niewolnictwo jakiegokolwiek człowieka.

</doc>
<doc id="4562815" url="https://pl.wikipedia.org/wiki?curid=4562815" title="Jane Brophy">
Jane Brophy

Jane Brophy (ur. 27 sierpnia 1963 w Manchesterze) – brytyjska polityk, dietetyczka i działaczka samorządowa, posłanka do Parlamentu Europejskiego IX kadencji.
Życiorys.
Ukończyła studia z zakresu biochemii, podjęła pracę jako dietetyczka w ramach systemu NHS. Została członkinią zarządu British Dietetic Association. Działaczka Liberalnych Demokratów i członkini zarządu działającej w ramach tej partii grupy Green Liberal Democrats. Wybierana na radną dystryktu metropolitalnego Trafford. W 2017 była kandydatka liberałów na burmistrza hrabstwa Wielki Manchester. Bezskutecznie ubiegała się także o wybór do Izby Gmin. W wyborach w 2019 uzyskała mandat eurodeputowanej IX kadencji.

</doc>
<doc id="4562816" url="https://pl.wikipedia.org/wiki?curid=4562816" title="Brama Narwska">
Brama Narwska

Brama Narwska (ros. Нарвские триумфальные ворота) – brama triumfalna w Petersburgu, w historycznej Dzielnicy Narwskiej, na placu Strajków ( – "Płoszczad Staczek"), dawnym placu Narwskim, wzniesiona ku czci rosyjskich pułków gwardii i ich udziału w wojnach z napoleońską Francją.
Historia.
W 1814 r. na placu Narwskim w Petersburgu wzniesiono drewniany łuk triumfalny na cześć rosyjskich pułków gwardii uczestniczących w zwycięskich kampaniach przeciwko Napoleonowi Bonapartemu. Autor jego projektu, Giacomo Quarenghi, częściowo wzorował się na rzymskim Łuku Tytusa. Jako że brama została wzniesiona z nietrwałych materiałów (drewno i gips, z którego wykonano dekorację rzeźbiarską), jej stan techniczny szybko zaczął się pogarszać. Na wniosek petersburskiej szlachty car Aleksander I zdecydował o wzniesieniu nowego łuku triumfalnego, który pozostałby u południowo-zachodniego wjazdu do miasta na stałe. Zdecydował także, by przeznaczyć na ten cel 40 tys. rubli podarowanych przez gen. F. Uwarowa na budowę pomnika Korpusu Gwardii.
Bramę Narwską wzniesiono według projektu Wasilija Stasowa, który znacząco różnił się od starszego planu Quarenghiego. Położenie kamienia węgielnego pod budowlę miało miejsce w rocznicę bitwy pod Borodino, 17 sierpnia 1827 r., zaś w 1834 r. prace budowlane ukończono. Carem był wówczas już Mikołaj I.
W latach 1879–1881 przeprowadzono renowację miedzianego pokrycia łuku, rozmieszczonych na nim rzeźb, okien i drzwi oraz pomieszczeń wewnętrznych, w których od 1888 r. mieściło się archiwum. Zbiory archiwum w 1918 r. spłonęły. 
W 1987 r. w pomieszczeniach wewnątrz łuku urządzono poświęconą budowli ekspozycję muzealną. 
Architektura.
Brama jest budowlą ceglaną, o łącznej wysokości 31 m. Wspiera się na dwunastu kolumnach i zwieńczona jest wyobrażeniem zwycięskiego rydwanu ciągniętego przez sześć koni (rzeźbę wykonali Peter Clodt von Jürgensburg i Stiepan Pimienow), o wysokości 7,6 m. W attyce łuku przedstawiono osiem postaci Geniuszy Chwały i Zwycięstwa (postacie wyrzeźbione przez Nikołaja Tokariewa i Michaiła Kryłowa), natomiast u podnóża pylonów łuku - czterech wojowników ruskich (rzeźby Stiepana Pimienowa i Wasilija Demuta-Malinowskiego) o wysokości 4,1 m każdy. Szerokość łuku wynosi 22 m. Na pylonach i attyce łuku literami ze złoconego brązu wypisano nazwy pułków gwardii armii rosyjskiej oraz wymieniono niektóre miejsca bitew, zaś nad łukiem, od strony południowej, inskrypcję rosyjską i łacińską: Победоносной Российской императорской Гвардии / Признательное отечество в 17 д: Августа, 1834. / "\/ictricibus Rossicis Legion. Imp. Corp. Custod. / Crata Patria.D. XVII. M. Aug. An. MDCCCXXXIV (Zwycięskiej Rosyjskiej Gwardii Cesarskiej - wdzięczna ojczyzna 17 dnia sierpnia 1834 r.)" oraz "Z rozkazu Aleksandra I" (Повелением Александра Перваго – "Powielenijem Aleksandra Pierwago").

</doc>
<doc id="4562817" url="https://pl.wikipedia.org/wiki?curid=4562817" title="Mohylany (stacja kolejowa)">
Mohylany (stacja kolejowa)

Mohylany (, ) – stacja kolejowa w miejscowości Mohylany, w rejonie ostrogskim, w obwodzie rówieńskim, na Ukrainie.
W okresie II Rzeczypospolitej była to polska stacja graniczna na granicy ze Związkiem Sowieckim. Nie prowadzono tu jednak kontroli celno-paszportowych, które odbywały się na stacji Zdołbunów. Stacją graniczną po stronie sowieckiej był Krzywin.

</doc>
<doc id="4562821" url="https://pl.wikipedia.org/wiki?curid=4562821" title="Andrzej Kaczorowski">
Andrzej Kaczorowski

Andrzej Kaczorowski (ur. 1952/1953) – polski urzędnik; konsul generalny RP w Monachium (1993–1998), Ostrawie (2002–2005) i Kolonii (2006–2009).
Życiorys.
Andrzej Kaczorowski pracę w Ministerstwie Spraw Zagranicznych rozpoczął w pierwszej połowie lat 80., specjalizując się w służbie konsularnej. W centrali sprawował funkcje m.in. dyrektora Departamentu Konsularnego i Polonii w MSZ w okresie wprowadzania nowych zasad polityki wizowej na wschodzie. Trzykrotnie kierował placówkami jako konsul generalny: w Monachium (1993–1998), gdzie odpowiadał za reaktywację placówki, w Ostrawie (2002–2005) tudzież w Kolonii (2006–2009). Następnie, do 2016 był kierownikiem wydziału konsularnego Ambasady RP w Wiedniu.
W 1997 odznaczony Złotym Krzyżem Zasługi.

</doc>
<doc id="4562827" url="https://pl.wikipedia.org/wiki?curid=4562827" title="Dzwoneczek (ujednoznacznienie)">
Dzwoneczek (ujednoznacznienie)



</doc>
<doc id="4562836" url="https://pl.wikipedia.org/wiki?curid=4562836" title="Joanna Szulborska-Łukaszewicz">
Joanna Szulborska-Łukaszewicz

Joanna Szulborska-Łukaszewicz (ur. w Białymstoku) – polska teatrolożka, nauczycielka akademicka.
Życiorys.
Absolwentka Uniwersytetu Jagiellońskiego. Doktor nauk humanistycznych w dyscyplinie nauki o zarządzaniu – specjalność zarządzanie kulturą, teatrolog, pracownik administracji samorządowej z wieloletnim doświadczeniem, lektor języka polskiego jako obcego. Stypendystka Ministerstwa Edukacji Narodowej (2004–2006, , Bułgaria). Córka Eugeniusza Szulborskiego. 
Wykładowca Uniwersytetu Jagiellońskiego (2006–2018), w tym adiunkt w Instytucie Kultury na Wydziale Zarządzania i Komunikacji Społecznej Uniwersytetu Jagiellońskiego (2009–2015). Sekretarz Komisji Zarządzania Kulturą i Mediami PAU (od 2014 roku). Zastępca redaktora naczelnego czasopisma „Zarządzanie w kulturze” w latach 2016–2017. 
Jako pracownik administracji samorządowej (od 1993 r.) współtworzyła wiele gminnych projektów i programów na rzecz kultury i artystów w Krakowie, m.in. Noc Poezji czy Nagroda Teatralna im. Stanisława Wyspiańskiego, Konkurs na Książkowy Debiut Poetycki im. Anny Świrszczyńskiej. Członek Kapituły Nagrody Conrada (od 2015 r.). Członek Kapituły Nagrody Teatralnej im. S. Wyspiańskiego (od 2019 r.). 
Koordynatorka prac nad Strategią Rozwoju Kultury w Krakowie na lata 2010–2014 oraz Programem Rozwoju Kultury w Krakowie 2030, przyjętym przez Radę Miasta Krakowa w lipcu 2017 r. Autorka opracowania "Miejskie Instytucje Kultury. Przewodnik" (Kraków 2000) oraz uaktualnionej wersji anglojęzycznej "Municipal Institutions of Culture in Krakow"(2002), monografii "Polityka kulturalna w Krakowie" (2009), raportu "Artysto Scen Polskich, powiedz nam z czego żyjesz?" (ZASP, 2015), i współautorka publikacji wydanej pod tym samym tytułem (2017).

</doc>
<doc id="4562842" url="https://pl.wikipedia.org/wiki?curid=4562842" title="Kochanek Lady Chatterley (film)">
Kochanek Lady Chatterley (film)



</doc>
<doc id="4562849" url="https://pl.wikipedia.org/wiki?curid=4562849" title="I liga polska w rugby (1958)">
I liga polska w rugby (1958)

I liga polska w rugby (1958) – drugi sezon najwyższej klasy ligowych rozgrywek klubowych rugby union w Polsce. Tytuł mistrza Polski zdobyła drużyna AZS Warszawa, drugie miejsce AZS Gdańsk, a trzecie Czarni Bytom.
Uczestnicy rozgrywek.
Do rozgrywek drugiego sezonu I ligi przystąpiło 10 drużyn – wszystkie, które pozostały spośród utworzonych w latach 1955–1956. Do rozgrywek nie przystąpiły m.in. dwie spośród trzech drużyn, które wywalczyły do nich awans – Juvenia Kraków i Varsovia Warszawa.
Ostatecznie na starcie stanęły następujące drużyny:
Przebieg rozgrywek.
Rozgrywki toczyły się w systemie wiosna–jesień, w formacie ligowym (mecze rozgrywano systemem każdy z każdym, mecz i rewanż). Wyniki spotkań:
Tabela końcowa.
Tabela końcowa:

</doc>
<doc id="4562851" url="https://pl.wikipedia.org/wiki?curid=4562851" title="Cmentarz Libeňski">
Cmentarz Libeňski

Cmentarz Libeňski () – cmentarz położony w stolicy Czech w dzielnicy Praga 8 (Libeň) przy ulicy Na Korábě.
Historia.
W 1865 proboszcz z Libenia złożył wniosek o założenie nowego cmentarza, niestety został on w marcu 1866 odrzucony przez władze. Zmarli mieszkańcy Libenia byli nadal chowani na starym cmentarzu w Proseku przy kościele świętego Wacława, którego rejon obejmował również Prosek, Střížkov i Vysočany. W 1872 i 1873 cmentarz Prosecki był już tak zapełniony, że zgodnie z decyzją władz z 1881 lokalne społeczności musiały przygotować nowy cmentarz z własnych funduszy. Powstał wówczas nowy cmentarz, który został konsekrowany 5 listopada 1882 przez kanonika praskiego Eduarda Terša. Pierwszy pogrzeb odbył się tego samego dnia. Nowy cmentarz również szybko się zapełnił, w związku z tym konieczne stało się powiększenie jego powierzchni, została ona poświęcona 12 marca 1886 przez Jana Páva. Po pierwszej wojnie światowej rozbudowano cmentarz po raz trzeci, w 1946 zbudowano katakumby wzdłuż murów drugiej i trzeciej części cmentarza.
Pochowany jest tu Jan Krištof, członek i założyciel klubu Sokol Libeň, dekadencki poeta Karel Hlaváček, generał dywizji Karel Janoušek i pilot terenowy Eduard Šimek .

</doc>
<doc id="4562861" url="https://pl.wikipedia.org/wiki?curid=4562861" title="C.K. Monarchia">
C.K. Monarchia



</doc>
<doc id="4562865" url="https://pl.wikipedia.org/wiki?curid=4562865" title="Karta Dużej Rodziny">
Karta Dużej Rodziny

Karta Dużej Rodziny (KDR) – nazwa programu promującego politykę prorodzinną, a zarazem nazwa dokumentu identyfikującego członka rodziny wielodzietnej i poświadczający jego prawo do uprawnień ustalonych w Ustawie z dnia 5 grudnia 2014 r. o Karcie Dużej Rodziny lub przyznanych na podstawie przepisów odrębnych. 
Ogólnopolska Karta Dużej Rodziny.
Ogólnopolski program wspierający rodziny wielodzietne wszedł w życie 16 czerwca 2014 roku na podstawie rozporządzenia Rady Ministrów z 27 maja 2014 roku w sprawie szczegółowych warunków realizacji rządowego programu dla rodzin wielodzietnych. Od 1 stycznia 2015 roku program jest realizowany na podstawie Ustawy z dnia 5 grudnia 2014 r. o Karcie Dużej Rodziny.
Ustawowe zniżki ogólnopolskiej Karty Dużej Rodziny.
Od 1 stycznia 2019 roku Kartę Dużej Rodziny mogą uzyskać również rodzice, którzy kiedykolwiek mieli na utrzymaniu co najmniej troje dzieci.
Aplikacja na komórkę mKDR.
Od 1 stycznia 2018 roku Karta Dużej Rodziny jest już dostępna w dwóch formach: tradycyjnej plastikowej karty oraz w formie elektronicznej w postaci aplikacji mobilnej mKDR na urządzeniach mobilnych. Ministerstwo Rodziny, Pracy i Polityki Społecznej opracowało we współpracy z Polską Wytwórnią Papierów Wartościowych S.A. aplikację mKDR, w której można aktywować swoją Kartę Dużej Rodziny. Aby aktywować aplikację, konieczne jest złożenie wniosku we właściwym ze względu na miejsce zamieszkania urzędzie miasta lub gminy albo w formie elektronicznej przez internet (https://empatia.mpips.gov.pl) – i to niezależnie od faktu uzyskania uprzednio plastikowej karty.
Jako rodzic można także mieć dostęp do kart całej swojej rodziny. Z mobilnej karty możesz korzystać we wszystkich miejscach honorujących kartę plastikową.
Samorządowe karty dużej rodziny.
Oprócz ogólnopolskiej Karty Dużej Rodziny samorządy lokalne – rada gminy, rada powiatu oraz sejmik województwa – mogą uchwalić samorządowy program przyznający uprawnienia członkom rodzin wielodzietnych (art. 27 ustawy o KDR). Lokalne karty dużej rodziny to programy tworzone przez jednostki samorządowe i wspierane przez prywatnych przedsiębiorców. Samorządy pozyskują do udziału w tym programie instytucje komercyjne (sklepy, biura, warsztaty itp.), które oferują swoje usługi i towary wielodzietnym rodzinom na korzystnych warunkach (np. zniżki, ulgi). Warunki przystąpienia danej firmy do programu są ustalane indywidualnie na podstawie zawartych przez samorządy porozumień i umów.
Pomysł stworzenia lokalnej Karty Dużej Rodziny jako pierwszy wprowadzono we Wrocławiu, gdzie w marcu 2005, a więc na 10 lat przed Kartą Dużej Rodziny, uruchomiono program pod nazwą „Dwa plus trzy i jeszcze więcej”, oferujący rodzinom, między innymi, zniżki komunikacyjne w weekendy. W 2008 roku podobną lokalną kartę wprowadził Grodzisk Mazowiecki, przyznający ulgi rodzinom z czworgiem dzieci. W kolejnych latach programy wspierania rodzin wielodzietnych wprowadzane były w innych gminach. Wyróżniły się działania w roku 2012: wprowadzono wtedy ponad 20 lokalnych kart dużej rodziny. 
Ze względu na podmiot realizujący oraz zasięg terytorialny można wyróżnić karty: 
Zdecydowana większość programów to inicjatywa gmin i miast.

</doc>
<doc id="4562867" url="https://pl.wikipedia.org/wiki?curid=4562867" title="Dzwoneczek">
Dzwoneczek

Dzwoneczek, Blaszany Dzwoneczek () – postać fikcyjna, bohaterka powieści "Piotruś Pan" szkockiego pisarza J.M. Barriego, jej licznych filmowych ekranizacji oraz dzieł nią inspirowanych. Wróżka, przyjaciółka Piotrusia Pana.
Jest wielkości ludzkiej dłoni, potrafi latać. Posiada magiczne światełko, które gaśnie tylko wtedy, gdy wróżka zasypia. Posługuje się mową wróżek. Długoletnia przyjaciółka Piotrusia Pana, niezwykle zazdrosna o każdą dziewczynę, która się do niego zbliżyła – w tym Wendy Darling – ale potrafiąca narażać dla niego własne życie.
Dzwoneczek obecna jest w licznych ekranizacjach i adaptacjach twórczości Barriego. Po raz pierwszy pojawiła się na ekranie w filmie "Piotruś Pan" z 1924, w reżyserii Herberta Brenona, w postać wcieliła się Virginia Brown Faire. Inspiracją do stworzenia animowanej postaci Dzwoneczka w filmie z 1953 roku była aktorka Margaret Kerry. W "Hooku" Stevena Spielberga (1991) zagrała ją Julia Roberts, a w "Piotrusiu Panie" z 2003, w reżyserii P.J. Hogana – Ludivine Sagnier. W serialu "Dawno, dawno temu" Rose McIver wcielała się w Zieloną Wróżkę/Dzwoneczka.
W 2008 Disney wyprodukował film animowany "Dzwoneczek" o czasach, zanim wróżka poznała Piotrusia Pana. Doczekał się on licznych kontynuacji: "Dzwoneczek i zaginiony skarb" (2009), "Dzwoneczek i uczynne wróżki", "Wielkie zawody w Przystani Elfów" (krótkometrażowy, 2011), "Dzwoneczek i sekret magicznych skrzydeł" (2012), "Dzwoneczek i tajemnica piratów" (2012), "Dzwoneczek i bestia z Nibylandii" (2015). Głosu udzielała jej Mae Whitman.
Dzwoneczek występuje w Disneylandzie i innych parkach tematycznych Disneya, a także w rewii Disney on Ice.

</doc>
<doc id="4562869" url="https://pl.wikipedia.org/wiki?curid=4562869" title="Blaszany Dzwoneczek">
Blaszany Dzwoneczek



</doc>
<doc id="4562871" url="https://pl.wikipedia.org/wiki?curid=4562871" title="KDR">
KDR



</doc>
<doc id="4562873" url="https://pl.wikipedia.org/wiki?curid=4562873" title="Piotr Walczak (urzędnik państwowy)">
Piotr Walczak (urzędnik państwowy)



</doc>
<doc id="4562875" url="https://pl.wikipedia.org/wiki?curid=4562875" title="Podwodne życie ze Stevem Zissou">
Podwodne życie ze Stevem Zissou



</doc>
<doc id="4562882" url="https://pl.wikipedia.org/wiki?curid=4562882" title="Live-action">
Live-action



</doc>
<doc id="4562888" url="https://pl.wikipedia.org/wiki?curid=4562888" title="Świątynia Sataniczna">
Świątynia Sataniczna

Świątynia Sataniczna, Świątynia Szatańska (ang. "The Satanic Temple", "TST") – nonteistyczna grupa aktywistów religijnych i politycznych z siedzibą w Salem, Massachusetts.
Świątynia nie uznaje wiary w nadprzyrodzonego Szatana. Używa jedynie literackiego wizerunku Szatana w celu promowania sceptycyzmu, racjonalizmu, niezależności i ciekawości świata. Szatan jest używany jako symbol buntownika przeciwko władzy i normom społecznym.
Historia.
Świątynia Sataniczna została założona w 2013 r. Organizację utworzyli Lucien Greaves, rzecznik organizacji, oraz Malcolm Jarry. 25 kwietnia 2019 r. Świątynia ogłosiła, że otrzymała status zwolnienia z podatku po formalnym uznaniu jej za kościół przez urząd podatkowy w USA.
Działalność.
Świątynia Sataniczna opisuje swoją misję w następujący sposób:
"Misją Świątyni Satanicznej jest zachęcanie wszystkich ludzi do życzliwości i empatii, odrzucanie tyranii, popieranie praktycznego zdrowego rozsądku i sprawiedliwości oraz kierowanie się sumieniem, aby dokonywać szlachetnych uczynków kierując się wolną wolą".
Zaangażowani w życie polityczne i społeczne Sataniści oraz sympatycy Świątyni Satanicznej są w opozycji do Kościoła Baptystycznego Westboro, domagają się zniesienia kar cielesnych w szkołach, równej reprezentacji symboli religijnych, jeśli są umieszczane w obiektach użyteczności publicznej, są przeciwko religijnemu i ustawowemu ograniczaniu wolności reprodukcyjnej kobiet, są za ujawnianiem oszukańczych szkodliwych praktyk pseudonaukowych i zaniedbań medycznych, są za prowadzeniem zajęć w szkołach na równi z innymi religiami.
Zasady moralne.
Świątynia Sataniczna posiada 7 fundamentalnych zasad:
Inicjatywy.
Protesty przeciwko antyaborcjonistom.
W 2013 r. Świątynia przeprowadziła happening, w ramach którego zabrała dzieci do Kapitolu stanu Teksas. Dzieci trzymały transparenty z napisami "Trzymajcie się z daleka od waginy mojej mamy". 22 sierpnia 2015 r. oddział Świątyni Satanicznej z Detroit przeprowadził protest skierowany przeciwko działaczom pro-life, którzy planowali protestować w tym samym dniu przeciwko Planned Parenthood. W ramach protestu odegrano spektakl, w którym dwóch mężczyzn w strojach duchownych lało mleko na klęczące aktorki. 23 kwietnia 2016 r. członkowie oddziału Świątyni Satanicznej z Detroit protestowali przeciwko działaczom pro-life ubrani w stroje BDSM, maski dzieci i pieluchy. Organizatorzy oświadczyli, że celem protestu było pokazanie za pomocą fetyszyzacji dziecka, że organizacje pro-life traktują płód jako obiekt kultu.
"Projekt ochrony dzieci".
Inicjatywa „Protect Children Project” został zainicjowana przez Świątynię wiosną 2014 r. Celem projektu jest zapewnienie ochrony i wsparcia dzieciom narażonym na ryzyko znęcania się psychicznego lub fizycznego ze strony pracowników szkoły. Jako formy znęcania się wymieniono: stosowanie względem dzieci izolatek, skrępowań, kar cielesnych i ograniczanie dostępu do toalety. Organizatorzy inicjatywy zachęcali do wydrukowania ze strony projektu listów i wysyłania ich 15 maja do władz szkół w ramach protestu.
W marcu 2017 Świątynia rozpoczęła kampanię skierowaną przeciwko karom cielesnym w szkołach. W ramach akcji w Teksasie pojawiły się billboardy z napisem: "Nigdy więcej nie daj się uderzyć w szkole. Wykorzystaj swoje prawa religijne".
"Adopcja parku".
W 2019 r. członkowie Świątyni z Zachodniej Florydy „adoptowali” park Hitzman-Optimist w Pensacola. Adopcja parku polega na tym, że adoptujący deklaruje się utrzymywać park w czystości. W parku ustawiono znak informujący, iż Świątynia jest opiekunem parku. Kilka dni później park został zdewastowany przez nieznanych sprawców. Znak został zamazany czerwonym sprejem, a w parku pojawiły się czerwone napisy: "Jesus", "Jezus zmiażdży waszą ukrytą świątynię" oraz "Hrabstwo jest winne odpowiedzi".
"Szatan po lekcjach".
Szatan po lekcjach („After School Satan”) to program zajęć pozalekcyjnych sponsorowany przez Świątynię. Został utworzony w lipcu 2016 jako alternatywa do chrześcijańskich zajęć pozalekcyjnych „Klub dobrej nowiny”.
"Różowa msza".
W lipcu 2013 r. Świątynia odprawiła "różową mszę" przy grobie Catherine Johnston – matki założyciela Kościoła Baptystycznego Westboro oraz Freda Phelpsa, w Meridian w Missisipi. Msza odbyła się po tym, jak Kościół Baptystyczny Westboro ogłosił zamiar pikietowania pogrzebów ofiar zamachu bombowego na maratonie bostońskim. Podczas "różowej mszy" nad grobem Johnston całowała się para homoseksualistów i wygłoszono słowa mające rzekomo na celu zmianę orientacji seksualnej zmarłej. Przeciwko Greavesowi wydano zarzut dokonania wykroczenia. Krótko przed śmiercią Phelpsa w dniu 19 marca 2014 r. Świątynia wyraziła zainteresowanie zorganizowaniem podobnej ceremonii dla niego.
Czarna msza.
W maju 2014 r. Świątynia chciała zorganizować czarną mszę na kampusie Uniwersytetu Harvarda sponsorowaną przez Harvard Extension School Cultural Studies Club. Msza musiała zostać przeniesiona poza kampus ze względu na sprzeciw rzymskokatolickiej archidiecezji bostońskiej oraz szkolnej administracji. Msza odbyła się w chińskiej restauracji "Hong Kong" w Cambridge, Massachusetts.
"Szara Frakcja".
"Grey Faction” to inicjatywa, której celem jest dokumentowanie oraz ujawnienie nadużyć oraz pseudonaukowych terapii związanych z rzekomymi skutkami satanicznych rytuałów. "Szara Frakcja" protestuje na konferencjach medycznych, inicjuje działania prawne i zwraca się do komisji lekarskich. Działacze inicjatywy odwołują się do zjawiska socjologicznego "satanic panic", które było widoczne w latach 70. i 80. XX wieku. Polegało ono na rozprzestrzeniającym się w społeczeństwie strachu przed rytuałami satanicznymi, płyty muzyczne były puszczane od tyłu, aby sprawdzić rzekomy związek z Szatanem, seryjni mordercy byli postrzegani jako osoby będący pod wpływem diabła. Działacze Frakcji uważają, że zjawisko to jest nadal obecne w terapiach pseudonaukowych i w zarzucaniu satanistom odpowiedzialności za akty przemocy. Rzekome ofiary rytuałów są poddawane kontrowersyjnym terapiom odzyskiwania pamięci, np. hipnozie. Działacze inicjatywy są zdania, iż tego typu terapia może prowadzić do powstania fałszywych wspomnień za sprawą sugestii.
Rytualna aborcja.
W sierpniu 2020 r. Świątynia ogłosiła zabieg aborcji jednym ze swoich rytuałów religijnych ("The Satanic abortion ritual"). Ma to na celu pomóc kobietom zdecydowanym na taki zabieg uniknąć przykrych procedur przedłużających czas oczekiwania tj. obowiązkowe odsłuchanie bicia serca, USG, zapoznanie się z broszurami i konsultacja, obowiązkowy czas oczekiwania, zatajanie informacji medycznych przed pacjentką, pogrzeb dla płodu po aborcji. Świątynia powołuje się na prawo federalne stanowiące o wolności wyznaniowej, które gwarantuje swobodę w odbywaniu rytuałów religijnych.
Spór z Netflixem.
W listopadzie 2018 przedstawiciele Świątyni pozwali Netflix i Warner Bros. na kwotę 50 milionów dolarów, ponieważ w serialu Chilling Adventures of Sabrina nadawanym przez Netflix wykorzystany został posąg Baphometa, do złudzenia przypominający figurę należącą do Świątyni. W serialu religię sataniczną przedstawiono w sposób teistyczny, bohaterowie zaś oddają cześć osobowemu Szatanowi. Wg Luciena Greaves'a twórcy serialu wykorzystali bezprawnie posąg chroniony prawem autorskim.
Spór zakończył się porozumieniem pomiędzy przedstawicielami Netflixa oraz Świątyni. Netflix zgodził się umieścić informację w napisach końcowych serialu, iż wizerunek posągu został zapożyczony od Świątyni. Pozostałe warunki ugody pozostały objęte tajemnicą.

</doc>
<doc id="4562900" url="https://pl.wikipedia.org/wiki?curid=4562900" title="Jad wa-Szem">
Jad wa-Szem



</doc>
<doc id="4562917" url="https://pl.wikipedia.org/wiki?curid=4562917" title="C.K. Armia">
C.K. Armia



</doc>
<doc id="4562918" url="https://pl.wikipedia.org/wiki?curid=4562918" title="Alain Claude Sulzer">
Alain Claude Sulzer

Alain Claude Sulzer (ur. 17 lutego 1953 w Riehen) – szwajcarski pisarz, tłumacz i dziennikarz. Laureat prestiżowej francuskiej nagrody literackiej Prix Médicis. 
Życiorys.
Alain Sulzer urodził się i wychował w niewielkiej miejscowości Riehen koło Bazylei. Jego ojciec był z pochodzenia Romem i niemieckojęzycznym Szwajcarem. Matka, Anne Marie z domu Chardonnens posługiwała się tylko językiem francuskim. Kształcił się jako bibliotekarz, po studiach pracował jako dziennikarz. Od lat 80. publikuje teksty literackie, głównie prozę. W 1972 roku napisał scenariusz słuchowiska radiowego, a w 1983 roku wydał swoją pierwszą powieść "Das Erwachsenengerüst", za którą otrzymał w 1984 roku nagrodę Rauriser Literaturpreis. Oprócz twórczości literackiej zajmuje się tłumaczeniami z języka francuskiego na niemiecki i pisze jako niezależny autor w różnych gazetach, m.in. dla Neue Zürcher Zeitung. W 1990 roku był nominowany do jednej z najważniejszych literackich nagród dla autorów niemieckojęzycznych Ingeborg Bachmann Preis, która przyznawana jest corocznie w Klagenfurt am Wörthersee podczas Festiwalu Literatury Niemieckiej. W latach 2008-2011 był członkiem jury, które przyznawało tę nagrodę. 
W 2004 roku wydał powieść "Kelner doskonały", która przyniosła mu międzynarodowy sukces i została przetłumaczona na wiele języków. W 2008 roku otrzymał francuską prestiżową nagrodę literacką Prix Médicis. W 2012 roku ukazała się powieść "Aus den Fugen", która znalazła się na liście książek nominowanych do nagrody Schweizer Buchpreis, przyznawanej corocznie przez stowarzyszenie BuchBasel oraz Szwajcarskie Stowarzyszenie Księgarzy i Wydawców. 
Sulzer był jednym z uczestników projektu "Basel in Portraits" fotografa Luciana Hunzikera. Pozował do jednej z 59 fotografii będących kalką kadrów mistrzów fotografii portretowej. Pozował do zdjęcia inspirowanego fotografią Henriego Cartiera-Bressona. 
Życie prywatne.
Alain Claude Sulzer mieszka w Bazylei, Vieux-Ferrette i Berlinie. 

</doc>
<doc id="4562919" url="https://pl.wikipedia.org/wiki?curid=4562919" title="C.K. Marynarka Wojenna">
C.K. Marynarka Wojenna



</doc>
<doc id="4563053" url="https://pl.wikipedia.org/wiki?curid=4563053" title="Stade de la Charrière">
Stade de la Charrière

Stade de la Charrière – stadion piłkarski w La Chaux-de-Fonds, w Szwajcarii. Może pomieścić 7950 widzów. Swoje spotkania na stadionie rozgrywają piłkarze klubu FC La Chaux-de-Fonds. Na obiekcie jedno spotkanie towarzyskie rozegrała reprezentacja Szwajcarii, 21 maja 1911 roku z Włochami (3:0).

</doc>
<doc id="4563055" url="https://pl.wikipedia.org/wiki?curid=4563055" title="Leszek Dziełakowski">
Leszek Dziełakowski

Leszek Dziełakowski (ur. 29 lutego 1948) – polski piłkarz, który występował na pozycji bramkarza.
Przebieg kariery.
Wychowanek Wisły Płock. Następnie był zawodnikiem Legii Warszawa, z którą zdobył mistrzostwo Polski. Przed rozpoczęciem sezonu 1971/1972 przeszedł do II-ligowego Motoru Lublin. 17 marca 1974 w meczu inaugurującym rundę wiosenną z Włókniarzem Białystok zdobył swoją jedyną bramkę w barwach Motoru, strzałem z rzutu karnego. Pod koniec lat siedemdziesiątych wyjechał do Australii, gdzie grał między innymi w klubie polonijmym Maribyrnong Polonia. W późniejszym okresie pracował jako trener piłkarski.

</doc>
<doc id="4563058" url="https://pl.wikipedia.org/wiki?curid=4563058" title="Charlie Coyle">
Charlie Coyle

Charles Robert Coyle (ur. 2 marca 1992 w Weymouth, Massachusetts, USA) – hokeista amerykański, gracz ligi NHL, reprezentant Stanów Zjednoczonych.

</doc>
<doc id="4563062" url="https://pl.wikipedia.org/wiki?curid=4563062" title="Bernard Dzik Gojski">
Bernard Dzik Gojski

Bernard (Bernat) Dzik Gojski (Goyski, Gozdzki) herbu Doliwa – kasztelan czerski w latach 1661-1670, podczaszy sandomierski od 1654 roku, łowczy sandomierski w latach 1644-1654, podwojewodzi sandomierski w 1643 roku, podwojewodzi radomski w 1639 roku.
Poseł na sejm elekcyjny 1648 roku z województwa sandomierskiego. Poseł sejmiku opatowskiego na sejm zwyczajny i nadzwyczajny 1652 roku, sejm zwyczajny 1654 roku i sejm 1658 roku.
Deputat sądu skarbowego województwa sandomierskiego w 1658 roku. 

</doc>
<doc id="4563086" url="https://pl.wikipedia.org/wiki?curid=4563086" title="Ferdynand Bissacchini">
Ferdynand Bissacchini



</doc>
<doc id="4563102" url="https://pl.wikipedia.org/wiki?curid=4563102" title="Russia (Ohio)">
Russia (Ohio)

Russia – wieś w Stanach Zjednoczonych, w stanie Ohio, w hrabstwie Shelby.

</doc>
<doc id="4563104" url="https://pl.wikipedia.org/wiki?curid=4563104" title="Nowy Ostrów (powiat kartuski)">
Nowy Ostrów (powiat kartuski)



</doc>
<doc id="4563106" url="https://pl.wikipedia.org/wiki?curid=4563106" title="Dzwonkowa">
Dzwonkowa



</doc>
<doc id="4563117" url="https://pl.wikipedia.org/wiki?curid=4563117" title="Straž">
Straž

Straž (1031 m) – szczyt w Wielkiej Fatrze w Karpatach Zachodnich na Słowacji.
Znajduje się w opadającym do Revúckiej doliny ("Revúcka dolina") południowo-wschodnim grzbiecie szczytu Čierny kameň. Grzbiet ten oddziela dwa boczne odgałęzienia tej doliny; po zachodniej stronie jest to Pilná, po wschodniej Veľká Turecká. Szczyt i większość stoków porasta las, ale są na nich spore polany, trawiasta jest również dolna część południowo-wschodnich stoków opadających do zabudowanego dna Revúckiej doliny i wschodnich, opadających do Veľkiej Tureckiej. Są to pasterskie hale.
Straž znajduje się w obrębie miejscowości Liptovské Revúce. U południowych podnóży Stražy, nad dnem doliny Pilná wznosi się charakterystyczna wapienne skała. Druga skała wznosi się u podnóży południowo-wschodnich.

</doc>
<doc id="4563124" url="https://pl.wikipedia.org/wiki?curid=4563124" title="James Albert Bonsack">
James Albert Bonsack

James Albert Bonsack (ur. 9 października 1859 w Bonsack, zm. 2 czerwca 1924) – amerykański wynalazca, twórca pierwszej przemysłowej maszyny do zwijania papierosów w 1880 roku.
Życiorys.
Dzieciństwo.
Przyszedł na świat 9 października 1859 w Bonsack, małej miejscowości w Roanoke County w stanie Wirginia. Jego rodzicami byli Jacob Bonsack i Sarah Bonsack z domu Whitmore. Miał siedmioro rodzeństwa. Ojciec był zamożnym właścicielem zakładu przeróbki wełny.
Działalność wynalazcza i przemysłowa.
Jego zainteresowanie produkcją papierosów wzięło się z gigantycznej ówcześnie nagrody w wysokości 75 000 USD (ponad 1740 tys. USD w cenach z 2019), którą w 1875 r. firma Allen and Ginter Tobacco Company z Richmond w Wirginii zaoferowała za wynalezienie skutecznej maszyny zdolnej do zwijania papierosów. W latach siedemdziesiątych XIX wieku były one nadal wytwarzane ręcznie, przy czym wykwalifikowany pracownik mógł wytworzyć średnio tylko 200 papierosów w czasie jednej zmiany, a z 96 centów ceny sprzedaży tysiąca gotowych ręcznie robionych papierosów, po odjęciu kosztów pracy pozostawało zaledwie 10 centów.
Dzięki znajomości maszyn w zakładzie ojca wierzył, że może sobie z tym wyzwaniem poradzić. Początkowo pracował z kilkoma kolegami, ale szybko wykupił ich udziały, gdy stracili zainteresowanie projektem. W owym czasie skonstruował element zwijający bibułkę wokół tytoniu, wykonany z blachy mosiężnej.
W 1878 został przez rodziców wysłany do Roanoke College w Salem, ale był już wówczas tak zaprzątnięty ideą zbudowania maszyny wytwarzającej papierosy, że zaniedbywał naukę i ostatecznie przerwał ją. Dostał wówczas od ojca przestrzeń na mały warsztat w zakładzie. Powstał w nim mechanizm zasilania zwijacza (w czym miał udział brat Jamesa) i nóż automatycznie odcinający gotowe papierosy. Podjęta wówczas próba opatentowania rozwiązań doprowadziła do odkrycia, że trzy lata wcześniej patent na podobną, ale mniej sprawną maszynę uzyskał Albert Hook. Ostatecznie Jacob Bonsack, wierzący w talent syna, wyłożył 18 000 USD (ponad 460 tys. USD w cenach z 2019) na wykupienie patentu Hooka. Gdy maszyna Bonsacka była gotowa do przetransportowania do siedziby Allen and Ginter Tobacco Company, spłonęła na stacji kolejowej w Lynchburgu. Za wypłacone mu odszkodowanie Bonsack odbudował ją w ulepszonej postaci i złożył wnioski o patenty, które zostały przyznane w 1881: patent USA numer 238 640 od 8 marca 1881 r. i numer 247 795 od 4 października 1881 r.
Utworzono firmę Bonsack Machine Corporation, której udziałowcami byli James Albert Bonsack, jego ojciec Jacob, przyjaciel rodziny D.B. Strouse oraz bankier, w innym źródle opisany jako P.A. Krise, sekretarz i skarbnik spółki. Funkcje zarządcze w kolejnych latach sprawował głównie Strouse.
Maszyna Bonsacka była w stanie wyprodukować 70 000 papierosów w ciągu dnia, a po osiągnięciu pełnej wydajności nawet 120 000, co stanowiło wówczas 20% zapotrzebowania rynkowego w USA, rewolucjonizując przemysł papierosowy i zastępując pracę 40 do 50 robotników. Ostatecznie Allen and Ginter, mimo pozytywnych wyników testów, nie zdecydowali się na oparcie produkcji na maszynie Bonsacka. Zrobił to w 1883 roku James Buchanan „Buck” Duke, osiągając w 1885 roku 10%, a w 1890 roku 40% udziału w rynku amerykańskim. Model biznesowy przyjęty przez Bonsack Machine Corporation przewidywał, że dostawca na swój koszt instalował u odbiorcy maszyny i zapewniał ich obsługę, pobierając za to opłatę około 30 centów za każdy tysiąc wyprodukowanych papierosów (w przybliżeniu 2/3 kosztu zwinięcia ich ręcznie). Duke wynegocjował znaczny upust w opłatach licencyjnych w porównaniu ze wszystkimi konkurentami. Jednak nadal Bonsack otrzymywał 24 centy za każdy tysiąc wyprodukowanych papierosów. W końcu Duke uzyskał nawet wyłączność na stosowanie maszyn Bonsacka. W efekcie dostępu do technologii produkcji masowej i stosowanych innowacyjnych metod zarządzania, reklamy i sprzedaży, Duke mógł stworzyć American Tobacco Company, przejmując kontrolę nad głównymi konkurentami, w tym także firmą Allen and Ginter. Powstałe przedsiębiorstwo stało się w efekcie niemal całkowitym monopolistą na rynku amerykańskim, do czasu przymusowego podziału po postępowaniu antymonopolowym i zamykającym ostatecznie sprawę wyroku Sądu Najwyższego w 1911 r.
Poważny udział w udoskonalaniu maszyn mieli także technicy Bonsack Machine Corporation pracujący u jej klientów: William T. O’Brien i William A. Hulse, który aktywnie współdziałał przy uruchomieniu maszyn Bonsacka w Południowej Afryce, Szanghaju i Manili. Dokonał on już po zaprzestaniu zatrudnienia ulepszeń technicznych w maszynach, co doprowadziło do długiego, precedensowego sporu prawnego o prawa własności do jego wynalazków, ostatecznie wygranego przez pracodawcę.
Ocena.
William Hammack ocenił, że wynalazek Jamesa Alberta Bonsacka mógłby postawić go w rzędzie wynalazców o największym wpływie na XX wiek, obok Aleksandra Grahama Bella, Thomasa A. Edisona i braci Wright.
Życie prywatne.
1 lutego 1893 ożenił się z Anną z domu Musser (28 listopada 1860 – 27 listopada 1930). Mieli czworo dzieci.

</doc>
<doc id="4563157" url="https://pl.wikipedia.org/wiki?curid=4563157" title="Historia Bayernu Monachium">
Historia Bayernu Monachium

FC Bayern München (Bayern Monachium) – niemiecki klub sportowy z siedzibą w Monachium, Bawaria. Jest najbardziej znany ze swojej profesjonalnej drużyny piłkarskiej, najbardziej utytułowanej drużyny w historii niemieckiej piłki nożnej, rekordzistę pod względem zdobytych mistrzostw (31) i pucharów krajowych (20), która występuje na co dzień w Bundeslidze, najwyższej klasie rozgrywkowej w piłce nożnej w Niemczech.
Klub został założony w 1900 roku przez jedenastu piłkarzy pod wodzą Franza Johna. Największy sukces przypadł w połowie lat 70 XX wieku, kiedy pod dowództwem Franza Beckenbauera wygrał Puchar Europy trzy razy z rzędu (1974–76). Bayern dotychczas osiągnął jedenaście finałów Pucharu Europy (obecnie pod nazwą Ligi Mistrzów UEFA), ostatnio zdobywając szósty tytuł w 2020 r. Bayern zdobył także jeden Puchar UEFA, jeden Puchar Zdobywców Pucharów, jeden Superpuchar Europy, jedno klubowe mistrzostwo Świata i dwa Puchary Interkontynentalne, co czyni go jednym z najbardziej utytułowanych klubów na arenie międzynarodowej. Bayern należy do klubów, które skompletowały wszystkie europejskie puchary (oprócz Bayernu dokonał tego zespoły: AFC Ajax, Juventus F.C., Chelsea F.C. oraz Manchester United F.C.). Od czasu utworzenia Bundesligi Bayern wygrał ją 30 razy, a od 2013 roku wygrywa ją nieprzerwanie, co jest dotychczas najdłuższą mistrzowską serią w Bundeslidze.
(1900-1918) Początki.
W 1879 roku powstał MTV München 1879, klub założony przez czterech gimnastyków niezadowolonych z funkcjonowania innego klubu gimnastycznego TSV 1860 Monachium. W latach 90. XIX wieku w MTV powstały nowe sekcje sportowe, a w 1897 roku sekcja piłkarska. Do utworzenia zespołu Bayern Monachium przyczyniła się niechęć Walnego Zgromadzenia MTV do przyłączenia się do Południowoniemieckiego Związku Piłki Nożnej (Süddeutscher Fußball-Verband). Jeden z niezadowolonych piłkarzy Franz John wraz z grupą sprzymierzeńców sporządzili dokument zawierający 17 podpisów w celu powołania do życia nowego klubu, klubu piłkarskiego. 27 lutego 1900 roku w monachijskiej restauracji „Bäckerhöfl” zostało zorganizowane Walne Zgromadzenie MTV, na którym obecny był m.in. Franz John. John został oskarżony wprowadzanie zamętu w klubie. Według innej wersji zawodnicy pokłócili się z kierownictwem klubu na temat tego czy w meczach towarzyskich mają grać ustawieniem 3-5-2 czy 2-4-4. Członkowie spotkania niedoszli do porozumienia, w związku z czym jeden z uczestników Max Maull oznajmił: „Jedyne co nam pozostaje, panowie, to opuścić was i założyć nowy klub”. Tego samego wieczora w innej monachijskiej restauracji „Gisela” jedenastu dysydentów (Ringler, Otto Ludwig Naegele, Zoepffel, Josef Pollack, Fritz Wamsler, Carl Wamsler, Georg Schmid, Paul Francke, Kuno Friederich, Wilhelm Focke oraz Franz John) założyło Bayern. Wśród wymienionych nazwisk na dokumencie założycielskim Bayernu znajduje się rzeźbiarz Benno Elkan, który później stał się sławny. Franz John objął przewodnictwo w klubie i stał się jego pierwszym prezydentem. Podczas spotkania w „Giseli” ustalono m.in. nazwę zespołu oraz barwy klubowe (niebiesko-białe) nawiązujące przywiązanie do regionu, co było powszechnym zwyczajem w owym czasie. Co ciekawe większość założycieli pochodziło w dużej mierze nie z Monachium czy Bawarii, ale z Berlina, Freiburga, Lipska i Bremy. Omówiona została też kwestia finansów i zdecydowano, że każdy członek będzie wpłacał jedną markę miesięcznie na poczet klubu. W miejscu założenia przed dzisiejszą siedzibą firmy Siemens w Monachium od 2017 znajduje się kamień pamiątkowy.
Franz John dostał zgodę na korzystanie z placu publicznego zlokalizowanego przy Schyrenstraße, na którym po dziś dzień znajduje się boisko miejskie. Bayern zagrał w tym miejscu oficjalnie tylko raz 18 marca 1900 roku, kiedy to w swoim debiucie zwyciężył 5:2 drużynę Munich FC. Swoje następne mecze Bayern rozgrywał przy Theresienwiese (gdzie co roku organizowano Oktoberfest), by w 1901 roku przenieść się na teren należący do ojca dwójki założycieli Fritza i Carla Wamsler mieszczącego się przy Clemensstraße. 21 września 1902 roku na Clemenstraße odbyło się pierwsze w historii starcie pomiędzy Bayernem i TSV 1860, które Bayern wygrał 3:0. W pierwszych latach istnienia Bayern rywalizował głównie z lokalnymi drużynami, wygrywając większość pojedynków w tym pogrom 15:0 Nordstern FC, natomiast za największego rywala tamtych lat uchodził MTV 1879.
Bayern od początku istnienia nie tylko dobrze radził sobie z miejscowymi rywalami, ale z powodzeniem rywalizował południowych mistrzostwach Niemiec docierając w 1901 roku do półfinału. W 1902 roku drużyna Bayernu zdobyła swoje pierwsze trofeum, którym był Puchar Bayernu (turniej o nieoficjalne mistrzostwo miasta zorganizowany przez Franza Johna). Niedługo po tym Franz John pokłócił się z członkami klubu opuścił Bayern i wrócił do Berlina gdzie przez dwa lata był prezydentem swojej poprzedniej drużyny, a następnie otworzył zakład fotograficzny. Z okazji 25 lecie istnienia Bayernu Franz John został wybrany na honorowego prezydenta klubu.
Następcą Johna w 1903 roku został Holender Willem Hesselink, który w czasie swojej prezydentury uzyskał doktoraty z chemii i filozofii. Charakterystyczną cechą tamtych lat było to, że w Bayernie mogli występować jedynie ci piłkarze, którzy ukończyli co najmniej szkołę średnią. Niebawem Bayern zdobył pierwszy przydomek „Klub kawalerów”, ze względu na przywiązanie do tradycji oraz gustownych strojów, w których występował. W pierwszym dziesięcioleciu funkcjonowania pojawił się drugi przydomek Bayernu. Złośliwi przechrzcili określenie „wierność tradycji” na arogancję, nazywając Bayern „Protzenklub”, czyli po prostu Klubem Pyszałków.
W 1906 roku ze względów finansowych Bayern złączył się z klubem wielosekcyjnym Münchner Sport-Club. MSC posiadało spore zasoby finansowe, dzięki czemu stać ich było na wydzierżawienie obiektu piłkarskiego przy Karl-Theodor-Straße, na którym wkrótce potem pojawiła się pierwsza zadaszona trybuna. Bayern zgodził się zostać sekcją piłkarską MSC i przyjąć ich barwy, przez co zyskał kolejny przydomek „Die Rothosen”, skrócony później do „Die Roten”. Nazwa klubu pozostała jednak niezmieniona i w latach 1906–1907 Bayern występował w nowych strojach na nowym boisku. Fuzja z MSC umożliwiła Bayernowi stać się lokalnym potentatem piłkarskim.
Wczesne lata Bayernu charakteryzowały się poszukiwaniem domu piłkarskiego. W 1905 roku opuścili Clemenstraße ze względu na budowę budynków mieszkalnych. W 1907 roku stadion przy Karl-Theodor-Straße, który był już czwartym stadionem Bayernu przestał być wystarczający. Rosnące zainteresowanie piłką nożną oraz wzrost popularności Bayernu wymusiły kolejną zmianę stadionu. Pod przewodnictwem nowego prezydenta Angelo Knorra Bayern przeniósł się na nowoczesny stadion przy Leopoldstraße. Był to pierwszy stadion w Monachium z zewnętrzną trybuną chroniącą przed wiatrem i deszczem. Stadion stał się domem dla Bayernu na 15 lat. Pierwszy mecz rozegrano 15 września 1907 roku, kiedy to zwyciężył drużynę FC Wacker München 8:1.
W 1900 roku klub liczył 18 członków. Po przenosinach na Leopoldstraße w 1908 roku liczba członków wynosiła już 300 osób. Bayern ponadto już wtedy posiadał osiem zespołów i ponad 100 zawodników młodzieżowych. W tym samym roku po raz pierwszy mecz rozegrała piłkarska reprezentacja Niemiec, a Bayern trenowany przez Brytyjczyka Thomasa Taylora wygrał mistrzostwo Południowej Bawarii. Rok później Bayern po raz pierwszy zmierzył się z angielską drużyną FC Sunderland, z którą przegrał 2:5.
16 maja 1910 roku w Duisburgu pierwszy zawodnik Bayernu Max Gablonsky zadebiutował w reprezentacji Niemiec w przegranym 0:3 meczu przeciwko Belgii. Warto odnotować, że nie wszyscy kadrowicze pojawili się na meczu i czwórkę graczy reprezentacji stanowili wylosowani z wśród kibiców miejscowi piłkarze.
W 1907 roku południowe mistrzostwa Niemiec przeszły reorganizację, w wyniku czego powstały lokalne Kreisligi służące jako eliminacje do turnieju głównego. Bayern Monachium został Ostkreismeister dwukrotnie w latach 1910 i 1911 wygrywając Ostkreis-Liga i kwalifikując się do mistrzostw południowych Niemiec, w których dwa razy musiał uznać wyższość Karlsruher SC. Na jednym z meczów przeciwko Karslruher pojawiło się czterech tysięcy widzów, dzięki czemu Bayern pozyskał ogromne środki finansowe, które zostały przeznaczone na zakontraktowanie na pełny etat trenera. Został nim Brytyjczyk Charles Griffiths, który sezon wcześniej trenował drużynę Karslruher. To za jego sprawą w klubie wprowadzono codzienne treningi oraz wynajęto salę gimnastyczną. Trenera ostatecznie zwolniono w kwietniu 1912 roku z powodu słabych wyników zespołu.
W 1913 roku ówczesny prezydent Bayernu doktor Angelo Knorr został aresztowany z powodu homoseksualizmu. Na jego miejsce po raz pierwszy wybrano Kurta Landauera, księgowego grającego w rezerwach Bayernu jako bramkarz na początku XX wieku. Landauer postanowił zatrudnić znanego szkoleniowca Williama Townleya byłego reprezentanta Anglii. Aspiracje Bayernu były ogromne, klub zamierzał dołączyć do krajowej elity. W tamtym czasie posiadał już trzech reprezentantów Niemiec, a w 1910 roku sprowadzono nawet Karla Pekarnę zawodowego bramkarza m.in. Glasgow Rangers, który chcąc grać dla Bayernu musiał zostać amatorem.
Przed wybuchem I wojny światowej klub liczył 900 członków, 12 drużyn seniorskich oraz 20 drużyn młodzieżowych. Wojna zahamowała rozwój klubu. W trakcie wojny zginęło ponad 60 członków klubu, a na czas jej trwania klub opuścili m.in. Kurt Landauer oraz Townley. I wojna światowa była także okresem, w którym społeczność niemiecka całkowicie straciła zainteresowanie gimnastyką, a rosnącym zainteresowaniem cieszyła się piłka nożna. Ostatni przedwojenny finał o mistrzostwo Niemiec oglądało 6 tysięcy widzów, natomiast pierwszy finał po wojnie zgromadził 35 tysięczną widownię. Według niektórych źródeł wpływ na to miało nieprzerywanie rozgrywek piłkarskich na okres wojny, a także rozgrywanie meczów aby by podnieść morale społeczeństwa poprzez ukierunkowanie piłki nożnej jako rozgrywki patriotyczne.
(1918-1928) Czasy po I wojnie światowej. Przeprowadzka na Grünwalder Stadion oraz dwa tytuły mistrza Południowych Niemiec.
Okres powojenny to dla Bayernu oraz niemieckiej piłki czas reorganizacji. Do klubu wrócił Kurt Landauer, który w styczniu 1919 roku ponownie został wybrany prezydentem. W tym roku Bayern rozstał się również z Münchner Sport-Club i połączył się z klubem gimnastycznym Turnverein Jahn München. Powodem fuzji była tak jak w poprzednim przypadku dążenie do uzyskania własnego stadionu. Ponadto trenerem klubu ponownie został sprowadzony latem William Townley. Do Bayernu przylgnęła łatka klubu wolnomyślicieli. Za sprawą Kurta Landauera w 1920 roku Bayern jako pierwszy niemiecki klub w historii wykupił ubezpieczenie od wypadków dla wszystkich piłkarzy pierwszej drużyny.
W tym samym roku Bayern liczył 700 członków będąc jednocześnie największym klubem w Monachium. W południowych Mistrzostwach Niemiec prym wiodła drużyna 1. FC Nürnberg wygrywając je w sumie siedmiokrotnie (1916, 1918, 1920, 1921, 1924, 1927, 1929). W Niemczech wciąż istniał system oparty na podziałach regionalnych, przez co jedynie najlepsze drużyny swoich regionów mogły zagrać w turnieju o Mistrzostwo Niemiec. Zespół 1. FC Nürnberg w latach 1920–1925 czterokrotnie zdobył Mistrzostwo Niemiec i został obwołany tytułem „Rekordmeistera”, czyli drużyny z największą liczbą mistrzostw. Bayernowi oprócz głównego oponenta regionalnego ze strony 1. FC Nürnberg przybył groźny lokalny konkurent. Drużyna FC Wacker München jako pierwszy zespół z Monachium w 1922 roku została Mistrzem Południowych Niemiec.
Podczas gdy w Niemczech dominowała drużyna z Norymbergi Bayern trzykrotnie zmieniał stadion. Najpierw w 1922 roku na dobre pożegnał się ze stadionem przy Leopoldstraße i na sezon przeniósł się na boisko lokalnego rywala MTV przy Marbachstraße, a przez kolejne dwa lata rozgrywał swoje mecze na boisku drużyny FC Teutonia.
W 1924 Bayern na dobre rozstał się z Turnverein Jahn München i ponownie stał się niezależnym klubem. W tym samym roku Landauer postanowił zatrudnić Szkota Jamesa Mac Phersona specjalistę od przygotowania fizycznego na stanowisko trenera, a zawodnikom Bayernu na krótko zaczęto wypłacać pensje za regularne treningi. Ten pomysł został jednak zniesiony ze względu na to, że piłka nożna w Niemczech wciąż była sportem amatorskim, a kluczowe osoby w niemieckim związku piłkarskim (DFL) były mocnymi oponentami płac zawodników na poziomie robotników (Piłkarz w tamtym czasie mógł zarobić nawet 150 marek).
Z okazji 25-lecia w 1925 roku Bayern zorganizował uroczystość w Teatrze Narodowym znajdującym się w Monachium. Było to wydarzenie bezprecedensowe w świecie piłki nożnej. Uhonorowano najważniejszych ludzie w dotychczasowej dwudziestopięcioletniej historii Bayernu (m.in. Franz John). W tym samym roku w Monachium pojawiła się drużyna Boca Juniors, która jako pierwsza argentyńska drużyna piłkarska odwiedziła Europę. Zespół Boca Juniors przybył do Europy w ramach trzymiesięcznego tour. Mecz z Bayernem odbył się 9 maja 1925 roku i zakończył się remisem 1:1.
Przejęcie przez wojsko boiska coraz mniej nadającego się na stadion piłkarski wymusiło kolejną zmianę stadionu. Władze Bayernu postawiły na wybór stadionu znajdującego się przy Grünwalder Straße, który w 1922 roku został nabyty przez TSV 1860 Monachium. Na Grünwalder Stadion mecze mogło oglądać ponad 20 tysięcy widzów. Bayern związał się z tym stadionem na prawie 50 lat, a nawet dzisiaj stadion jest wykorzystywany przez żeńską sekcje Bayernu.
Pherson pożegnał się z Bayernem w 1926 roku zdobywając Mistrzostwo Południowych Niemiec wyprzedając w tabeli m.in. drużynę ówczesnego mistrza Niemiec Greuther Fürth, a wcześniej na szczeblu regionalnym o dwa punkty drużynę 1. FC Nürnberg. Spotkanie rewanżowe przeciwko Greuther Fürth zakończone zwycięstwem Bayernu 4:3 było nawet transmitowane na żywo w radiu. Takim samym wynikiem zakończył się pojedynek tych drużyn rozegrany 3 lata wcześniej w pucharze Południowych Niemiec, z tym że wtedy zwyciężyła drużyna Greuther. W mistrzostwach Niemiec Bayern musiał uznać wyższość już w pierwszej rundzie drużynie Fortunie Lipsk, z którą przegrał 0:2.
Następcą Phersona został Węgier Leo Weisz, były trener Wacker München. Weisz w 1928 roku doprowadził Bayern do drugiego Mistrzostwa Południowych Niemiec oraz do półfinału mistrzostw Niemiec, co było największym osiągnięciem w dotychczasowej historii klubu. Półfinałowe starcie rozgrywane w Duisburgu przeciwko drużynie Hamburger SV zakończyło się klęską. Bayern przegrał 2:8, chociaż do przerwy remisował wynikiem 1:1. W drugiej połowie meczu bramkarz Bayernu Alfred Bernstein doznał kontuzji i musiał zostać zastąpiony przez gracza z pola ze względu na ówczesny zakaz dokonywania zmian w trakcie trwania meczu. Bramkarza zastąpił obrońca Emil Kutterer. Po zakończonym sezonie Leo Weisz opuścił Bayern.
(1928-1933) Pierwsze Mistrzostwo Niemiec.
Po Węgierskim trenerze przyszła kolej na szkoleniowców z Austrii. W latach 1928–1930 trenerem Bayernu był Kálmán Konrád, trener który wraz z drużyną Malmö FF dwukrotnie zostawał piłkarskim mistrzem Szwecji (1949, 1950). w 1929 jako roku trener Bayernu przegrał walkę o mistrzostwo Południowych Niemiec z drużyną 1. FC Nürnberg. Następcą Konráda został Richard Kohn, bardziej znany jako „Jack Domby” lub po prostu „Mały Domby”. W Bayernie kibice określali go „Richardem Dombim”. Domby był w klubie zarówno trenerem, fizjoterapeutą, masażystą, menedżerem oraz organizatorem. Preferował trening oparty na symulacji meczowej, a w jednym z wywiadów stwierdził: „Największą wagę przykładam do tego, byśmy zawsze trenowali z piłkami i w warunkach maksymalnie przypominających meczowe”.
W 1931 roku po raz pierwszy monachijski klub dostał się do finału mistrzostw Niemiec. Drużyna TSV 1860 Monachium przegrała ze stołeczną Herthą 2:3. Rok później Bayern został wicemistrzem Południowych Niemiec. W meczu rozstrzygającym o tytule pomiędzy Bayernem a Eintrachtem Frankfurt doszło do skandalu. Eintracht prowadził do przerwy 2:0. W drugiej połowie meczu Bayern przejął inicjatywę meczu, ale nie potrafił zdobyć gola. Według obserwatorów Bayernowi należały się dwa rzuty karne, które nie zostały odgwizdane przez sędziego. Na dziesięć minut przed końcem meczu po jednej z takich sytuacji na boisko wbiegli niezadowoleni kibice i w związku z czym mecz został przerwany. W wyniku tego incydentu tytuł został przyznany drużynie Eintrachtu. Obie drużyny zapewniły sobie udział w mistrzostwach Niemiec. W półfinale Bayern pokonał 1. FC Nürnberg, poprawiając swoje osiągnięcie z 1928 roku. Eintracht natomiast wygrał mecz z drużyną FC Schalke 04 i razem z Bayernem awansował do finału. Mecz o mistrzostwo Niemiec odbył się 12 czerwca 1932 roku na stadionie w Norymberdze, a na stadionie pojawiło się około 60 tysięcy widzów. Z powodu wielkiego kryzysu Bayern postanowił rozdać swoim bezrobotnym fanom 500 biletów oraz zapewnić nocleg. Ze względu na problem z przetransportowaniem takiej ilości osób zorganizowano rajd rowerowy z Monachium do Norymbergi, w którym wzięło udział 421 z nich. Bayern wygrał 2:0 po golach Rohra oraz Krumma i został po raz pierwszy w historii mistrzem Niemiec.
Bayern został tym samym pierwszym monachijskim klubem, który zdobył mistrzostwo Niemiec. Zwycięska drużyna objechała miasto na koniach i dotarła do Löwenbräukeller, gdzie rozpoczęło się świętowanie. W jednym z uroczystych wystąpień powiedziano: „To, czym myślało w ubiegłym roku 1860, Bayern zrobił w tym roku”.
Mecz o mistrzostwo Niemiec w 1932 roku
(1933-1945) Dyktatura i II wojna światowa.
1932 roku w Niemczech odbyły się wybory parlamentarne, które wygrała partia NSDAP osiągając jedną trzecią głosów. Rezultat ten sprawił, że w 30 stycznia 1933 roku prezydent Rzeszy Paul von Hindenburg desygnował Adolfa Hitlera na nowego kanclerza, który reprezentował większość parlamentarną złożoną z NSDAP i DNVP. Pod koniec lutego spłonął budynek parlamentu. To wydarzenie umożliwiło Hitlerowi nakłonić Prezydenta do podpisania dekretu „O ochronie narodu i państwa” (niem. Verordnung zum Schutz von Volk und Staat), który zawieszał prawa obywatelskie zawarte w konstytucji. W niespełna kilka tygodni od przejęcia władzy przez Hitlera w Niemczech zaczęła rządzić brutalna i rasistowska dyktatura, a punktem zwrotnym było wprowadzenie 24 marca 1933 roku ustawy o nadzwyczajnych pełnomocnictwach, która była ciosem wymierzonym w żydowską społeczność.
Tego samego miesiąca Prezydent Bayernu Kurt Landauer oraz Otto Beer (szef akademii młodzieżowej) zrezygnowali ze swoich stanowisk z racji swojego żydowskiego pochodzenia. Udało im się to zrobić zanim naziści nakazali usunąć wszystkich Żydów z oficjalnych stanowisk. 9 kwietnia wydano deklaracje Stuttgarcką, którą podpisało 14 klubów w tym Bayern. Bayern dokończył sezon nie broniąc tytułu mistrzowskiego po tym, jak klub przegrał oba mecze z TSV 1860 w mistrzostwach Południowych Niemiec i nie uzyskał awansu do turnieju głównego, a tytuł mistrza zdobyła Fortuna Düsseldorf. Po zakończeniu sezonu za granicę przeniósł się jeden ze strzelców bramki z finału w 1932 roku Oskar Rohr. Wcześniej zarówno Monachium, jak i Niemcy opuścił trener Richard Kohn. Ze względu na chęć przeprowadzenia Igrzysk Olimpijskich w 1936 roku naziści nie podejmowali wcześniej masowych aktów mordów i przemocy. W listopadzie 1938 roku Landauer na miesiąc trafił do obozu koncentracyjnego w Dachau. Został z niego zwolniony prawdopodobnie ze względu na status weterana z poprzedniej wojny oraz wstawiennictwo wielu osób. Po tym wydarzeniu Landauer opuścił Niemcy i na kilka lat przeniósł się do Genewy. Mniej szczęścia miał Otto Beer, którego w 1941 roku zamordowano wraz z najbliższą rodziną. Identyczny los spotkał rodzeństwo Landauera, które nie opuściło kraju.
Kolejnym krokiem Rzeszy było zniesienie pluralizmu poprzez Gleichschaltung poprzez ujednolicenie administracji i społeczeństwa. W ramach tego procesu zmienił się całkowicie system administracyjny, a rozgrywki mistrzostw piłki nożnej w Niemczech zostały gruntownie przeorganizowane. Mistrzów Niemiec nadal wyłaniano w turnieju finałowym, natomiast regionalne mistrzostwa Niemiec zostały zastąpione przez poszczególne Gauligi. Pomimo iż z Bayernu pozbyto się członków żydowskiego pochodzenia, do drużyny przylgnęła łatka żydowskiego klubu, który ze względu na dotychczasową historię i członkostwo żydów nie budził zaufania władz w przeciwieństwie do lokalnego rywala TSV 1860. Bayern działał w cichej opozycji, nawet kiedy 27 marca 1935 roku w klubie wprowadzono ustawy rasowe chcąc zyskać przychylność władz. Takie ustępstwa ze strony Bayernu oraz akceptacja władz umożliwiały m.in. wybór prezydenta klubu bez ingerencji władz. Podobno kolejni prezydenci Bayernu niechętnie wykonywali polecenia władz, a sam klub cały czas stał murem za Landauerem. W 1943 roku Bayern udał się do Zurychu na towarzyski mecz z reprezentacją Szwajcarii. Na meczu obecny był Kurt Landauer, któremu piłkarze zgotowali owację. To zachowanie nie spodobało się władzom, którzy dopiero po tym incydencie podjęli odpowiednie kroki, aby wyeliminować w klubie podobne zachowania. W tym celu na stanowisko prezydenta klubu powołano m.in. pierwszego i jedynego w członka nazistowskiej NSDAP, którym był Josef Sauter.
W okresie panowania w kraju przez nazistów klub musiało opuścić wielu członków, w tym także młodych zawodników grających w akademii. Zgodnie z nowymi rozporządzeniami zawodnicy poniżej 14 roku życia mogli grać w piłkę tylko w Hitlerjugend. W tym okresie świetnie wiodło się drużynom wspieranych przez nazistów. Na arenie lokalnej dominował zespół TSV 1860, a prym w kraju wiodła drużyna Schalke 04. W 1942 roku drużyna TSV zdobyła pierwsze ważne trofeum na arenie krajowej pokonując Schalke w finale rozgrywek, który był protoplastą Pucharu Niemiec. Bayern nie był w stanie nawiązać walki z rywalem zza miedzy zajmując to coraz bardziej odległe miejsca w tabeli Gauligi. W trakcie wojny rozgrywki w Niemczech zostały jeszcze bardziej podzielone, tak by drużyny nie musiały pokonywać długich odległości podróżując na mecze ligowe. Pod koniec trwania wojny Bayern nawiązał do wcześniejszych sukcesów i dwukrotnie zdobył mistrzostwo Gauliga Südbayern, zdobywając tym samym tytuł „Gaumeistera”. Niestety w rozgrywkach o mistrzostwo Niemiec najpierw lepsza okazała się drużyna VfR Mannheim, a rok później rozgrywki zostały przerwane z powodu wojny. 13 lipca 1944 roku biuro i część archiwum zostały zniszczone podczas nalotów bombowych. W 1943 roku zniszczeniu uległ także Grünwalder Stadion, który został odbudowany dopiero w sierpniu 1945 roku. Wcześniej w 1937 roku TSV 1860 z powodów problemów finansowych odsprzedało stadion miastu. Bayern w tym czasie swoje mecze rozgrywał kolejno na Dantestadion (1943-1944), na placu przy Schlierseestraße (1944-1945) oraz na boisku sportowym Hypobank przy Grünwalder Straße (1945).
(1945-1955) Okres powojenny.
Jednym z bohaterów Bayernu okresu II wojny światowej był Konrad Heidkamp, mistrz Niemiec z 1932 roku, długoletni kapitan klubu i pod koniec trwania wojny trener. Za jego sprawą piłkarze Bayernu w najtrudniejszych dniach wojny cały czas trzymali się razem i pod wodzą Heidkampa 24 czerwca 1945 roku rozegrali pierwsze spotkanie po wojnie przeciwko FC Wacker. W 1940 roku marszałek Rzeszy Hermann Göring zaapelował o „przekazanie zużytego metalu”. W odpowiedzi na apel wiele klubów przekazało swoje trofea i medale, które miały zostać przetopione na potrzeby przemysłu zbrojeniowego, podczas gdy Bayern zachował swoje trofea w biurach klubu znajdującego się w centrum Monachium. Późnym latem 1942 roku zbombardowano miasto. W obawie przed zniszczeniem Heidkamp wraz żoną zabrał i ukrył kolekcję na farmie w Ascholding koło Wolfratshausen, gdzie małżonka Heidkampa spędziła wakacje jako dziecko. Trofea były przechowywane w skrzyni w pokoju obok stajni. Skrzynia była tam bezpieczna do wiosny 1945 roku, kiedy siły amerykańskie opanowały Bawarię. Mówiło się, że podbijający żołnierze są zapalonymi kolekcjonerami „pamiątek”, w tym kubków, proporczyków i odznak honorowych. Heidkampowie uratowali trofea Bayernu po raz drugi, grzebiąc skrzynię na podwórzu w Ascholdingu.
Po zakończeniu drugiej wojny światowej wszystkie niemieckie kluby sportowe zostały rozwiązane przez aliancką Radę Kontroli. Nadzorujący południową część kraju Amerykanie obawiali się, że w klubach sportowych mogą powstać antydemokratyczne, militarystyczne ugrupowania. Kluby chcąc dalej funkcjonować musiały wystąpić do władz o pozwolenie. Władze niechętnie pozwalały na organizację meczów. Ponadto Gauliga została zastąpiona przez Oberligę. Bayern dołączył do Oberliga Süd, który zrzeszał kluby w południowej części kraju w amerykańskiej strefie okupacyjnej. W 1947 roku do Monachium powrócił Kurt Landauer i od sierpnia został ponownie prezydentem klubu. Szczęśliwie dla Bayernu Landauer ze względu na swoją przeszłość budził zaufanie, a także potrafił porozumieć się z rządzącą władzą zapewniając jej wsparcie „zgodnie z tradycjami klubu”. W 1948 roku dzięki inicjatywie Landauera Bayern uzyskał boisko treningowe przy Säbener Straße, które wykorzystuje do dzisiaj.
Piłka nożna w Niemczech zaczynała się stopniowo odradzać po wojnie. Wkrótce Bayern ponownie liczył ponad 1000 członków. Dużym zainteresowaniem cieszyła się odradzająca akademia. W 1949 roku Bayern ukończył na trzecim miejscu w Oberlidze, co pozwoliło mu rozegrać kwalifikacje do mistrzostw Niemiec. W starciu przeciwko FC St. Pauli padł wynik remisowy i konieczna była powtórka. Mecz rozegrano następnego dnia. Drużyna FC St. Pauli wygrała 2:0 i Bayern musiał pożegnać się z mistrzostwami Niemiec.
Wyniki klubu w następnych latach nie napawały już jednak optymizmem. Bayern zajmował coraz to bardziej odległe miejsca w ligowej tabeli. W kwietniu 1950 roku Bayern wygrał swój tysięczny mecz w historii, zwyciężając 3:1 FSV Frankfurt. Pomimo to rozgrywki zakończył na 13 miejscu. Po rozczarowującym sezonie do klubu sprowadzono Brytyjskiego trenera Davida Davisona, którego wkrótce zwolniono z powodu awantury w pubie. W kwietniu 1951 roku odbyło się walne zgromadzenia, na którym wybrano nowego prezydenta Juliusa Scheuringa związanego z sekcją piłki ręcznej. Porażka w wyborach była ciosem dla Landauera, który na kilka miesięcy opuścił Bayern. Kilka miesięcy później wrócił po tym jak klub uhonorował go za 50-letnie członkostwo i przez następne 10 lat, aż do swojej śmierci w nim pozostał.
Kulminacją złej serii wyników był pierwszy i jedyny w dotychczasowej historii spadek. Po 14 spotkaniach, w których klub wygrał raptem 3 mecze postanowiono zwolnić trenera, którym był Georg Knöpfle. Został on zastąpiony przez duet trenerów i byłych piłkarzy Berta Molla oraz Jakoba Streitle’a. Nic te roszady jednak nie pomogły, Bayern zajął ostatnie 16 miejsce w Oberlidze i został zdegradowany. Rok wcześniej w Szwajcarii odbyły się V Mistrzostwa Świata w Piłce Nożnej. Turniej zakończył się sensacyjnym rozstrzygnięciem, w którym zwyciężyła reprezentacja Niemiec. Piłkarz Hans Bauer został pierwszym w historii piłkarzem Bayernu, który zdobył tytuł mistrza świata.
(1955-1965) Puchar DFB i oczekiwanie na Bundesligę.
Nowym prezydentem Bayernu w 1955 roku został Alfred Reitlinger, pełnoetatowy dyrektor ministerialny odpowiedzialny za zasoby ludzkie w bawarskim ministerstwie rolnictwa. Za jego rządów klub liczył 2500 członków w 1956 roku, ale pomimo to klub zmagał się z coraz większymi problemami finansowymi. Bayern dość szybko powrócił do Oberliga Süd zwyciężając drugoligowe rozgrywki w sezonie 1955/56. Kulminacją sezonu był pojedynek pod koniec maraca 1956 roku rozegrany pomiędzy Bayernem i SC Freiburg, drużyną założoną m.in. przez Josefa Pollacka (jednego z założycieli Bayernu). Ostatecznie obie drużyny wywalczyły awans.
W tym samym roku Bayern zatrudnił nowego trenera. Został nim Austriak Willibald Hahn, były trener reprezentacji Norwegii. Za namową Hahna władze Bayernu zdecydowały się dołączyć do nie cieszącego się popularnością Pucharu Niemiec. Szefowie klubu poważnie zastanawiali się czy wziąć w tym udział, bowiem rozgrywki były nie opłacalne ze względu na koszty podróży, a terminarz stricte niekorzystny.
Bayern w sezonie 1956/57 przeplatał słabe wyniki w Oberlidze ze świetnymi występami w pucharze Niemiec. Przygoda z Pucharem rozpoczęła się w styczniu 1957 roku na szczeblu regionalnym. Pierwszy rywalem był drugoligowy zespół SpVgg Neu-Isenburg, z którym trzeba było rozegrać dwa mecze aby uzyskać awans do dalszych gier. Nie był to jedyny powtórzony mecz w trakcie trwania tej edycji. Bayern po drodze zmierzył się także z Kickers Offenbach, wicemistrzem Niemiec z 1950 roku, a później pokonał 4:1 zespół Spandauer SV. Mecz półfinałowy z drużyną 1. FC Saarbrücken odbył się późną jesienią, 17 listopada. Bayern wygrał 3:1, ale by rozstrzygnąć losy meczu potrzebował dogrywki. Na finał Bayern udał się do Augsburga. Przeciwnikiem i zarazem murowanym faworytem była drużyna Fortuny Düsseldorf, czwarta ekipa silnej Oberligi West, wyprzedzająca w tabeli m.in. ówczesnego mistrza kraju Borussię Dortmund, a w półfinale eliminując Hamburger SV. Finał rozgrywany był 29 grudnia w trudnych śnieżnych warunkach. Bayern po wyrównanym pojedynku ostatecznie wygrał 1:0 po bramce Rudolfa Jobsta (na co dzień sprzedawcy dywanów) i zdobył pierwszy w historii Puchar Niemiec, sprawiając tym samym małą sensacje. Zawodnicy Bayernu w nagrodę otrzymali złote zegarki i 1000 marek, a sam Jobst został doceniony przez Seppa Herbergera trenera reprezentacji Niemiec.
Finał Pucharu Niemiec w 1957 roku
W lutym 1958 w Monachium doszło tragedii z udziałem zawodników Manchesteru United. Samolot z rodziny dwusilnikowych Airspeed Ambassador, o numerze rejestracyjnym G-ALZU, ochrzczony imieniem angielskiego lorda i polityka – „Lord Burghley”, rozbił się o domostwo i rosnące w jego pobliżu drzewo. W wyniku katastrofy zginęło łącznie 29 osób. W 57 rocznicę katastrofy, 6 lutego 2015 roku, Bobby Charlton (jeden z ocalałych) i prezes Bayernu Karl-Heinz Rummenigge otworzyli nową wystawę muzealną upamiętniającą katastrofę na stadionie Allianz Arena, należącego do Bayernu.
W 1958 roku Bayern sytuacja finansowa Bayernu była już bardzo nieciekawa. W kwietniu Reitlinger (którego obwiniano na burzliwym dorocznym zgromadzeniu) ustąpił ze stanowiska prezydenta i zaproponował na swojego następcę Rolanda Endlera, który zaoferował znaczną pomoc w rozwiązaniu problemów finansowych. W szybko zaplanowanym audycie kierownictwa klubu stwierdzono, że „regulamin kontraktu gracza jest sprzeczny z nadpłatą graczy” ("Bei einer Buchprüfung der neuen Vereinsleitung wurde festgestellt, dass beim FC Bayern in Reitlingers Amtszeit eine dem Vertragsspielerstatut zuwiderlaufende Überzahlung von Spielern erfolgte") w ostatnich latach, w związku z czym nowe władze same zgłosiły to do DFB, aby wykluczyć ewentualne konsekwencje prawne dla obecnego kierownictwa, co ostatecznie doprowadziło do grzywny dla klubu i odliczenia czterech punktów w sezonie 1959/60. Obyło się bez poważniejszych kar ze względu na to, że klub w lecie 1958 roku ostatecznie opuścił Reitlinger, a skarbnik Willy Plank, który był dyrektorem zarządzającym Bayernu w latach 40. XX wieku, został siłą wykluczony z klubu. Na jego miejsce, choć w trochę innym charakterze bo na stanowisko doradcy podatkowego Endler powołał Willi O. Hoffmanna (późniejszego m.in. prezydenta klubu).
W tym samym roku do młodzieżowego klubu Bayernu dołączył Franz Beckenbauer, który był już jedną nogą w TSV, ale z powodu konfliktu z jednym z graczy podczas meczu przeciwko TSV (został uderzony w twarz), postanowił dołączyć do Bayernu. Rok później w tym samym kierunku poszedł Sepp Maier.
Willibalda Hahna w sezonie 1958/59 zastąpił Austriak Adolf Patek, zdobywca Pucharu i wicemistrz Niemiec z Karlsruher SC. Do klubu sprowadzono m.in. mistrza świata z 1954 r. Karla Maia, węgierskiego emigranta Jozsefa Zsamboki oraz jeden z największych talentów tamtych lat Petera Grossera. Zespół zakończył sezon na czwartym miejscu, co było najlepszym rezultatem od 1949 roku. Po sezonie z VfL Wolfsburg do klubu dołączył Willi Giesemann, późniejszy uczestnik Mistrzostw Świata z 1962. Drużyna Wolfsburga zarządzana była przez koncern Volkswagena, który był dużym klientem urządzeń spawalniczych prezydenta Bayernu Endlera. Giesemann trafił zatem do Bayernu na zasadzie dobrych relacji. Bayern byłby nawet trzeci, gdyby wspomniane odliczenie punktów nie doszło do skutku. Bayern był więc piąty.
Bayern powoli wracał na dobre tory. Do drużyny seniorskiej zaczęli dołączać coraz lepsi zawodnicy. W sezonie 1960/61 z drużyny SV Arminia Hanower dołączył młody Werner Olk, a z Schalke przyszedł reprezentant Niemiec (kadra B) Karl-Heinz Borutta. W klubie pojawił się także Miloš Milutinović, król strzelców pierwszej edycji Pucharu Europy Mistrzów Krajowych, któremu Bayern sfinansował leczenie zagrażającej życiu choroby płuc. Bayern sezon zakończył na ósmym miejscu. Pod koniec sezonu Bayern na Grünwalder Stadion zagrał towarzysko ze światowej klasy zespołem FC Santos. Mecz zakończył się porażką 2:3 bramkarz. Było to pożegnalne spotkanie bramkarza Árpáda Fazekasa, a na ławce siedział po raz pierwszy nowy trener Helmut Schneider, były trener Borussii Dortmund (mistrzów Niemiec z 1956 i 1957).
Sezon 1961/62 był najlepszym sezonem Bayernu od czasu zakończenie drugiej wojny światowej. Bayern ukończył sezon na 3 pozycji, tracąc tylko 3 punkty do najlepszej 1. FC Nürnberg i drugiego Eintrachtu. 14 kwietnia 1962 roku w starciu z drużyną VfR Mannheim Bayern w spektakularny sposób roztrwonił przewagę 3:0 po pierwszej połowie i zremisował 3:3. Dwa tygodnie później z Bayernu odszedł Roland Endler, a nowym prezydentem na kilkanaście lat został Wilhelm Neudecker. Podczas wyborów Endler był nieobecny. W uznaniu za zasługi Endler został honorowym prezydentem Bayernu.
Jednym z powodów miały być pewne ograniczenia w Bayernie, a sam chciał zrobić sobie roczną przerwę, w której mógłby poświęcić się szerszym interesom. Endler zainwestował w Bayern znaczne własne środki finansowe, aby zabezpieczyć jego istnienie. W związku z tym Neudecker był często uważany za rozwiązanie tymczasowe. Wkrótce doszło do niepodważalnego rozłamu i w listopadzie Endler ogłosił swoją rezygnację z Bayernu i rezygnację z honorowej prezydentury. Powody nie zostały ogłoszone ani przez Endlera, ani przez klub. Sprawa poszła tak daleko, że spekulowano, że Peterowi Grosserowi odmówiono przedłużenia umowy, ponieważ był zatrudniony w firmie Endlera. Grosser opuścił Bayern w 1963 roku i przeszedł za 50 000 marek do TSV 1860, z którym wygrał Mistrzostwo i Puchar Niemiec. Po latach brazylijski gwiazdor Pelé przyznał, że otrzymał od Endlera ofertę gry dla Bayernu. Ze względu na swoją miłość do Santosu Pelé pozostał w ojczyźnie do 1975 roku, gdzie udał się do New York Cosmos na zwieńczenie swojej piłkarskiej kariery. W ostatnim roku gry dla w USA miał okazję występować w klubie razem z Franzem Beckenbauerem.
Splot okoliczności, w tym nieudane mistrzostwa Świata z 1962 roku, wysoka porażka 1. FC Nürnberg z Benficą Lizbona w Pucharze Europy, zaangażowaniu selekcjonera reprezentacji Seppa Herbergera, Hermana Neubergera oraz Franza Kremera oraz obawy, że najlepsi zawodnicy uciekną zagranicę zaowocowała powstaniem Bundesligi. 28 lipca 1962 roku w Dortmundzie odbyło się walne zgromadzenie DFB, na którym zapadła decyzja o utworzeniu ligi federalnej. Oznaczało to, że nadchodzący sezon 1962/63 będzie ostatnim rozegranym w starej formie.
Nowy prezes sprowadził do Bayernu mistrza Świata z 1954 roku i byłego kapitana reprezentacji Niemiec Herberta Erhardtema. Na początku sezonu 1962/63 wciąż nie wiadomo było, kto zagra w Bundeslidze. Procedura przyznania zespołom udziału była skomplikowana i kontrowersyjna. Na podstawie przecieków prasowych uznano, że DFB kieruje się Rankingiem 12-letnim, za pomocą którego wyłoniona została część drużyn. Bayern wg rankingu zajmował odległe 6 miejsce, ale w tabeli był przed innym monachijskim klubem TSV. Decydującym czynnikiem o przyznaniu udziału w Bundeslidze okazały się rozegrane 3 marca 1963 roku, w którym TSV pokonało Bayern 3:1. Warto zaznaczyć, że w trakcie rozgrywania spotkania nikt nie wiedział o znaczeniu tego meczu. Decyzja o przyznaniu miejsc wywołała falę protestów, DFB pozostała jednak nieugięta. TSV został mistrzem Oberligi i to zdaniem DFB oznaczało kwalifikacje do Bundesligi. Bayern zakończył sezon na 3 miejscu, a w tabeli oprócz TSV wyżej była tylko drużyna 1. FC Nürnberg. W tym samym sezonie Bayern po raz pierwszy zainaugurował w europejskich pucharach, osiągając ćwierćfinał Pucharu Miast Targowych. Pierwszy mecz Bayern rozegrał przeciwko drużynie ze Szwajcarii (zwaną wówczas reprezentacją Bazylei) wygrywając na wyjeździe 3:0. Do rewanżu nie doszło i Bayern awansował po walkowerze. W następnej rundzie Bayern wyeliminował irlandzki klub Drumcondra F.C. i awansował do ćwierćfinału, w którym musiał uznać wyższość chorwackiego Dinamo Zagrzeb. W pierwszym meczu przeciwko irlandzkiemu zespołowi bramkarz Bayernu Fritz Kosar musiał zastąpić w ataku kontuzjowanego Ohlhausera. Kosar dość często dostawał szansę gry w ataku, dzięki czemu 30 grudnia 1962 roku w meczu przeciwko Eintrachtowi Frankfurt w Bayernie zadebiutował 18-letni Sepp Maier.
Podczas gdy 16 zespołów rozpoczęło rozgrywki w Bundeslidze, Bayern mierzył się w nowo utworzonej lidze regionalnej W „Regionalliga”, która funkcjonowała na podobnych zasadach do Oberligi. Regionalliga aż do 1973 roku była drugim poziomem rozgrywkowym w Niemczech, a dwa najlepsze zespoły poszczególnych Regionallig zapewniali sobie udział w barażach do Bundesligi. Przed rozpoczęciem sezonu trenerem Bayernu został Zlatko Čajkovski. Prezydent Bayernu Neudecker zlecił skarbnikowi Williemu O. Hoffmannowi, przygotować i złożyć trenerowi bardzo korzystną ofertę. Čajkovski zadebiutował w roli trenera w Pucharze Intertoto, kiedy to jego zespół rozbił trzeci zespół holenderskiej Eredivisie Spartę Rotterdam 6:0.
Za Čajkovskiego w Bayernie zadebiutowało wielu nowych zawodników, a sam trener zmienił system gry na ofensywne 4-2-4, które umożliwiało zdobywanie większej ilości bramek. Pod jego wodzą Bayern ukończył sezon na drugim miejscu w Regionallidze, zapewniając sobie udział w barażach o Bundesligę. W pierwszym meczu barażowym rozgrywanym 6 czerwca 1964 roku, w wieku zaledwie 18 lat zadebiutował Franz Beckenbauer. Bayern zwyciężył wtedy drużynę FC St. Pauli 4:0, a Beckenbauer zdobył nawet gola. Bayernowi pomimo udanego startu w barażach nie udało się uzyskać awansu do Bundesligi. W Bayernie wielu graczy zastanawiało się nad opuszczeniem zespołu i dołączeniem do TSV, tak jak rok wcześniej uczynił to Peter Grosser. Po latach Franz Beckenbauer przyznał, że rozważał przejście do lokalnego rywala. Ostatecznie Bayernowi brakło tylko jednego punktu do awansu, co zaważyło na tym że Beckenbauer nie opuścił Bayernu. Po sezonie do klubu przybył Gerd Müller, który początkowo nie budził sympatii u ówczesnego trenera. W swoim pierwszym meczu 18 października 1964 roku Müller zdobył bramkę drużynie Freiburger FC, a Bayern wygrał wysoko 11:2. W całym sezonie Müller zdobył w sumie 33 bramki w 26 występach, a Bayern został mistrzem Regionalligi Süd ustanawiając niepobity do dzisiaj rekord różnicy bramek 146:32. W barażach do Bundesligi drużyna Bayernu wygrała 4 z 6 meczów oraz po jednym zremisowała i przegrała, rozbijając po drodze 8:0 zespół Tennis Borussia Berlin w meczu wyjazdowym. Bayern po raz pierwszy awansował do Bundesligi, z której jako jedyny do tej pory zespół nigdy nie spadł.

</doc>
<doc id="4563165" url="https://pl.wikipedia.org/wiki?curid=4563165" title="Lista odcinków serialu Szpital na perypetiach">
Lista odcinków serialu Szpital na perypetiach

Artykuł przedstawia listę wyemitowanych odcinków serialu "Szpital na perypetiach".

</doc>
<doc id="4563168" url="https://pl.wikipedia.org/wiki?curid=4563168" title="Ctibor (szczyt)">
Ctibor (szczyt)

Ctibor (1007 m) – szczyt w Wielkiej Fatrze w Karpatach Zachodnich na Słowacji.
Znajduje się w opadającym do Revúckiej doliny ("Revúcka dolina") południowo-wschodnim grzbiecie szczytu Rakytov. Grzbiet ten oddziela dwa boczne odgałęzienia tej doliny; po zachodniej stronie jest to Veľká Rakytová, po wschodniej Teplá dolina. Ctibor znajduje się w najniższej części grzbietu, nad dnem Revúckiej doliny, powyżej zabudowań osady Nizná Revuca (część miejscowości Liptovské Revúce). Jest porośnięty lasem, trawiasta jest jedynie najniższa część jego południowych i zachodnich zboczy. Są to pasterskie hale. W stokach południowo-wschodnich znajdują się wystające nad lasem wapienne skały i trzy źródła. 

</doc>
<doc id="4563181" url="https://pl.wikipedia.org/wiki?curid=4563181" title="Stadion Landhof">
Stadion Landhof

Stadion Landhof – stadion piłkarski w Bazylei, w Szwajcarii. Został otwarty w 1893 roku. Może pomieścić 3000 widzów. Swoje spotkania na stadionie w latach 1893–1967 rozgrywali piłkarze klubu FC Basel. Na obiekcie w latach 1908–1953 osiem spotkań rozegrała także reprezentacja Szwajcarii. Mecz Szwajcarii z Niemcami 5 kwietnia 1908 roku (5:3) był pierwszym spotkaniem reprezentacji Niemiec w historii.
Historia.
W przeszłości w miejscu stadionu Landhof mieściła się posiadłość Andreasa Meriana-Iselina. W 1892 roku jego przodkowie sprzedali posiadłość, a rok później teren zaadaptowano na boisko dla nowo powstałego wówczas klubu FC Basel. W latach 1895–1901 funkcjonował tutaj również tor kolarski. Przed meczem Szwajcaria – Niemcy (5:3), rozegranym 5 kwietnia 1908 roku wybudowano na stadionie drewnianą trybunę. Spotkanie to było pierwszym meczem reprezentacji Niemiec w historii i trzecim spotkaniem reprezentacji Szwajcarii (drugim na własnym terenie). Ogółem Szwajcaria rozegrała na tym obiekcie do 1953 roku osiem oficjalnych meczów międzynarodowych. W 1920 roku poszerzono drewnianą trybunę z 1908 roku. W listopadzie 1931 roku trybuny częściowo uległy pożarowi, zostały jednak później odbudowane. W 1939 roku obiekt stał się własnością publiczną. W 1951 roku zakończono rozbudowę areny do 13 000 widzów; powstała wówczas m.in. istniejąca do dziś trybuna główna. W trakcie przebudowy, w latach 1949–1951 FC Basel tymczasowo występował na stadionie Schützenmatte. W 1954 roku, w związku z organizowanymi w Szwajcarii mistrzostwami świata otwarto w Bazylei nowy stadion piłkarski, St. Jakob-Stadion. FC Basel pozostał wciąż na swoim starym obiekcie, grywając jednak czasem na nowym stadionie. Ostatecznie w 1967 roku, po zdobyciu drugiego mistrzostwa kraju klub przeniósł się na St. Jakob-Stadion. Stadion Landhof służył odtąd już tylko młodzieży i jako obiekt treningowy.

</doc>
<doc id="4563203" url="https://pl.wikipedia.org/wiki?curid=4563203" title="Freienstein-Teufen">
Freienstein-Teufen

Freienstein-Teufen – miasto na prawach gminy w Szwajcarii, w kantonie Zurych, w dystrykcie Bülach. Według Federalnego Urzędu Statystycznego, 31 grudnia 2018 roku miasto liczyło 2371 mieszkańców.
Miasto położone jest w dolinie Tösstal, przez którą przepływa Ren.
Miejscowość pierwszy raz została wzmiankowana w 890 roku jako Tiuffen, a w 1254 roku jako Frigenstein. W 1958 roku z połączenia dwóch wiosek Freienstein i Teufen, powstało obecne miasto.

</doc>
<doc id="4563223" url="https://pl.wikipedia.org/wiki?curid=4563223" title="Synophis">
Synophis

Synophis – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Kolumbii, Ekwadorze i Peru. 
Systematyka.
Etymologia.
"Synophis": "sun" „wraz, razem”; οφις "ophis", οφεως "opheōs" „wąż”.
Podział systematyczny.
Do rodzaju należą następujące gatunki:

</doc>
<doc id="4563227" url="https://pl.wikipedia.org/wiki?curid=4563227" title="Encyklopedia do krajoznawstwa Galicji">
Encyklopedia do krajoznawstwa Galicji

Encyklopedia do krajoznawstwa Galicji – polska encyklopedia historyczno-geograficzna autorstwa Antoniego Schneidera.
"Encyklopedia" była efektem wielu lat pracy Schneidra, nie udało mu się jej jednak ukończyć. Początkowo pozyskał jedynie 66 prenumeratorów, dzięki czemu w 1868 roku wydrukował pierwszy zeszyt, później dzięki staraniom Antoniego Małeckiego, Alfreda Młockiego i Henryka Strzeleckiego otrzymał subwencję sejmową i pensję, co umożliwiło mu kontynuowanie prac. Mimo to opublikował zaledwie dwa tomy, obejmujące litery A i B (tom drugi kończy się na miejscowości Balin). Pierwszy, złożony z pięciu zeszytów, ukazał się we Lwowie w latach 1868–1871, drugi – tamże w latach 1873–1874.
Dzieło zostało bardzo krytycznie ocenione przez Stanisława Kunasiewicza, który w 1871 roku opublikował obszerną recenzję.

</doc>
<doc id="4563235" url="https://pl.wikipedia.org/wiki?curid=4563235" title="Meyers Lake">
Meyers Lake

Meyers Lake – wieś w Stanach Zjednoczonych, w stanie Ohio, w hrabstwie Stark.

</doc>
<doc id="4563237" url="https://pl.wikipedia.org/wiki?curid=4563237" title="Wil (kanton Zurych)">
Wil (kanton Zurych)

Freienstein-Teufen – miasto na prawach gminy w Szwajcarii, w kantonie Zurych, w dystrykcie Bülach. Według Federalnego Urzędu Statystycznego, 31 grudnia 2018 roku miasto liczyło 1425 mieszkańców.
Miasto znajduje się przy granicy niemiecko-szwajcarskiej.

</doc>
<doc id="4563240" url="https://pl.wikipedia.org/wiki?curid=4563240" title="Navarre (Ohio)">
Navarre (Ohio)

Navarre – wieś w Stanach Zjednoczonych, w stanie Ohio, w hrabstwie Stark.

</doc>
<doc id="4563241" url="https://pl.wikipedia.org/wiki?curid=4563241" title="Bruchela rufipes">
Bruchela rufipes

Bruchela rufipes – gatunek chrząszcza z rodziny kobielatkowatych i podrodziny Urodontinae.
Chrząszcz o ciele długości od 2 do 2,8 mm, ubarwionym czarno z wyjątkiem elementów czułków i odnóży. Biczyk czułka jest czerwony lub żółtoczerwony z ostatnim lub trzema ostatnimi członami przyciemnionymi. Odnóża przedniej pary są w całości czerwone lub żółtoczerwone. W środkowej i tylnej parze barwę tę mają golenie, natomiast stopy są brunatne, a uda głównie czarne. Zarówno wierzch jak i spód ciała gęsto porastają białawe włoski łuskowatego kształtu, przy czym te na wierzchu są szersze niż u "B. suturalis" i "B. conformis". Głowa zaopatrzona jest w przeciętnych rozmiarów wyłupiaste i prawie okrągłe oczy. Przedplecze jest nieco dłuższe niż szersze i ma zarys dzwonkowaty: przedni jego brzeg jest przewężony, boczne zaokrąglone i ku przodowi zwężone, zaś tylny wyciągnięty ku tyłowi i tam prosto ścięty. Pokrywy są półtora raza dłuższe niż w barkach szerokie, przy szwie pozbawione kontrastującej przepaski z białego owłosienia. Na pygidium widnieje szeroka i głęboka bruzda zanikająca w jego tylnej połowie. Dymorfizm płciowy przejawia się w budowie piątego (ostatniego) z widocznych sternitów odwłoka: u samca ma on obrzeżone krawędziami zagłębienie, a u samicy niewielki dołek zarośnięty łuskowatymi włoskami.
Owad ten jest oligofagiem, związanym z rezedami, zwłaszcza z rezedą żółtawą. Owady dorosłe spotyka się w maju i czerwcu. Żerują na kwiatach i liściach rośliny żywicielskiej. Larwy z kolei odbywają rozwój w jej torebkach nasiennych, gdzie żerują na nasionach. Wyrośnięte opuszczają torebki i przepoczwarczają się w wierzchniej warstwie gleby.
Gatunek znany z Hiszpanii, Francji, Szwajcarii, Austrii, Włoch, Niemiec, Polski, Czech, Słowacji, Węgier, Ukrainy, południowej Rosji, Rumunii, Serbii, Bułgarii, Macedonii, Grecji i Algierii. W Polsce odnotowany został na nielicznych stanowiskach, głównie w południowej części kraju.

</doc>
<doc id="4563243" url="https://pl.wikipedia.org/wiki?curid=4563243" title="Waynesburg (Ohio)">
Waynesburg (Ohio)

Waynesburg – wieś w Stanach Zjednoczonych, w stanie Ohio, w hrabstwie Stark.

</doc>
<doc id="4563244" url="https://pl.wikipedia.org/wiki?curid=4563244" title="Wilmot (Ohio)">
Wilmot (Ohio)

Wilmot – wieś w Stanach Zjednoczonych, w stanie Ohio, w hrabstwie Stark.

</doc>
<doc id="4563246" url="https://pl.wikipedia.org/wiki?curid=4563246" title="Tachymenis">
Tachymenis

Tachymenis – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Peru, Chile, Boliwii i Argentynie. 
Systematyka.
Etymologia.
"Tachymenis": "takhus" „szybki”; μηνις "mēnis", μηνιος "mēnios" „gniew”.
Podział systematyczny.
Do rodzaju należą następujące gatunki:

</doc>
<doc id="4563248" url="https://pl.wikipedia.org/wiki?curid=4563248" title="Northfield (Ohio)">
Northfield (Ohio)

Northfield – wieś w Stanach Zjednoczonych, w stanie Ohio, w hrabstwie Summit.

</doc>
<doc id="4563249" url="https://pl.wikipedia.org/wiki?curid=4563249" title="Sina Siegenthaler">
Sina Siegenthaler

Sina Siegenthaler (ur. 27 września 2000 r. w Schangnau) – szwajcarska snowboardzistka, specjalizująca się w snowcrossie, wicemistrzyni świata juniorów.
Kariera.
Starty na arenie międzynarodowej rozpoczęła w marcu 2016 roku. Zadebiutowała wtedy na zawodach juniorskich FIS w niemieckim Grasgehren, gdzie w dwóch konkursach zajęła kolejno 12. oraz 18. miejsce. Na ten sam miesiąc przypadł debiut w zawodach z cyklu Pucharu Europy w szwajcarskim Lenk. Tutaj również w dwóch rozegranych konkursach plasowała się na 29. oraz 24. pozycji. W lutym 2017 roku wystąpiła podczas mistrzostw świata juniorów w Klínovcu, w których zajęła 21. miejsce. Na tej samej imprezie, rozgrywanej rok później w Cardronie, była 9.
W grudniu 2018 roku zadebiutowała w zawodach z cyklu Pucharu Świata. Już podczas debiutu zdobyła pierwsze pucharowe punkty, zajmując 5. lokatę podczas konkursu we włoskiej Cervinii. W lutym 2019 roku zadebiutowała podczas mistrzostw świata w Solitude, na których była 16. W kietniu 2019 roku, na mistrzostwach świata juniorów w Reiteralm, wraz z Gabrielem Zweifelem, zdobyła srebrny medal w snowcrossie drużynowym. Drużyna szwajcarska musiała uznać wyższość jedynie ekipy z Francji. Na tych samych zawodach w rywalizacji indywidualnej była 8. Do tej pory nie startowała w igrzyskach olimpijskich.
Osiągnięcia.
Puchar Świata.
Miejsca na podium w zawodach.
Do tej pory nie stawała na podium zawodów PŚ.

</doc>
<doc id="4563259" url="https://pl.wikipedia.org/wiki?curid=4563259" title="Taeniophallus">
Taeniophallus

Taeniophallus – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Kolumbii, Wenezueli, Surinamie, Gujanie Francuskiej, Brazylii, Peru, Boliwii, Paragwaju, Argentynie i Urugwaju. 
Systematyka.
Etymologia.
"Taeniophallus": "tainia" „przepaska, opaska”; φαλλος "phallos" „penis”.
Podział systematyczny.
Do rodzaju należą następujące gatunki:

</doc>
<doc id="4563261" url="https://pl.wikipedia.org/wiki?curid=4563261" title="Dębniak (gmina Stężyca)">
Dębniak (gmina Stężyca)



</doc>
<doc id="4563265" url="https://pl.wikipedia.org/wiki?curid=4563265" title="Matulewicz">
Matulewicz



</doc>
<doc id="4563272" url="https://pl.wikipedia.org/wiki?curid=4563272" title="Bruchela suturalis">
Bruchela suturalis

Bruchela suturalis – gatunek chrząszcza z rodziny kobielatkowatych i podrodziny Urodontinae.
Morfologia.
Chrząszcz o ciele długości od 2 do 3 mm, ubarwionym czarno z wyjątkiem elementów czułków i odnóży. Czułki są czerwone lub jasnożółte z wyjątkiem ich członów pierwszego i pięciu wierzchołkowych. Przednia para odnóży ma golenie i trzy początkowe człony stóp żółtoczerwone lub czerwonawe, natomiast pozostałe części odnóży są czarne, miejscami brunatnoczarne. Opisano także aberrację barwną "angularis" o odnóżach środkowej i tylnej pary czerwonawych. Zarówno wierzch jak i spód ciała gęsto porastają białawe włoski łuskowatego kształtu, przy czym te na wierzchu są węższe niż u "B. rufipes". Głowa zaopatrzona jest w przeciętnych rozmiarów wyłupiaste oczy, których kształt jest prawie okrągły w widoku bocznym i nieco nerkowaty patrząc od góry. Przedplecze jest tak szerokie jak długie i ma zarys dzwonkowaty: przedni jego brzeg jest przewężony, boczne zaokrąglone i ku przodowi zwężone, zaś tylny wyciągnięty ku tyłowi i tam zaokrąglony. Boki przedplecza, w tym jego kąty tylne, a także episternity i epimeryty porasta szerokie pasmo białych włosków. Pokrywy są nieznacznie dłuższe niż w barkach szerokie, o bokach prawie równoległych, przy szwie z szeroką kontrastującą z resztą owłosienia przepaską białej barwy. Na pygidium widnieje szeroka, ale płytka bruzda zanikająca w jego tylnej połowie. Dymorfizm płciowy przejawia się w budowie piątego (ostatniego) z widocznych sternitów odwłoka: u samca ma on obrzeżone miejscami ząbkowanymi krawędziami zagłębienie, a u samicy brak jest na nim zagłębienia.
Ekologia i występowanie.
Owad ten jest monofagiem związanym z rezedą żółtawą. Owady dorosłe żerują na kwiatach i liściach rośliny żywicielskiej. Larwy z kolei odbywają rozwój w jej torebkach nasiennych, gdzie żerują na nasionach.
Gatunek znany z Hiszpanii, Francji, Austrii, Włoch, Niemiec, Polski, Czech, Słowacji, Węgier, południowej Rosji, Rumunii, Serbii, Bułgarii, Grecji, Afryki Północnej i Azji Mniejszej. W Polsce odnotowany został na nielicznych stanowiskach w południowej części kraju. Na „Czerwonej liście chrząszczy województwa śląskiego” umieszczony jest jako gatunek zagrożony najmniejszej troski (LC).

</doc>
<doc id="4563273" url="https://pl.wikipedia.org/wiki?curid=4563273" title="La Chaux-du-Milieu">
La Chaux-du-Milieu

La Chaux-du-Milieu – miasto na prawach gminy w Szwajcarii, w kantonie Neuchâtel, w dystrykcie Le Locle. Według Federalnego Urzędu Statystycznego, 31 grudnia 2018 roku miasto liczyło 492 mieszkańców.
Miejscowość pierwszy raz została wzmiankowana w 1310 roku jako Calvum de Escoblo, następnie zmieniało nazwę na Chaux de Cachot i Chaux Baussan. 

</doc>
<doc id="4563274" url="https://pl.wikipedia.org/wiki?curid=4563274" title="Annika Bruna">
Annika Bruna

Annika Bruna (ur. 26 listopada 1956 w Wersalu) – francuska polityk i samorządowiec, posłanka do Parlamentu Europejskiego IX kadencji.
Życiorys.
Przez wiele lat związana z Frontem Narodowym (w 2018 przekształconym w Zjednoczenie Narodowe). Bliska współpracowniczka Jeana-Marie Le Pena, pracowała jako jego asystentka poselska. W latach 1998–2010 zasiadała w radzie regionu Île-de-France. W wyborach w 2019 uzyskała mandat eurodeputowanej IX kadencji.

</doc>
<doc id="4563287" url="https://pl.wikipedia.org/wiki?curid=4563287" title="Le Cerneux-Péquignot">
Le Cerneux-Péquignot

Le Cerneux-Péquignot – miasto na prawach gminy w Szwajcarii, w kantonie Neuchâtel, w dystrykcie Le Locle. Według Federalnego Urzędu Statystycznego, 31 grudnia 2018 roku miasto liczyło 311 mieszkańców.
Miejscowość pierwszy raz została wzmiankowana w XVIII wieku jako Pequignot of Montlebon, nazwa ta pochodziła od nazwiska właścicieli tej miejscowości. 

</doc>
<doc id="4563291" url="https://pl.wikipedia.org/wiki?curid=4563291" title="Thamnodynastes">
Thamnodynastes

Thamnodynastes – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Kolumbii, Wenezueli, Gujanie, Brazylii, Ekwadorze, Peru, Paragwaju, Argentynie i Urugwaju. 
Systematyka.
Podział systematyczny.
Do rodzaju należą następujące gatunki:

</doc>
<doc id="4563295" url="https://pl.wikipedia.org/wiki?curid=4563295" title="Drozdowo (powiat kartuski)">
Drozdowo (powiat kartuski)



</doc>
<doc id="4563298" url="https://pl.wikipedia.org/wiki?curid=4563298" title="Thermophis">
Thermophis

Thermophis – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące endemicznie w Chinach. 
Systematyka.
Etymologia.
"Thermophis": "thermos" „ciepły, gorący”; οφις "ophis", οφεως "opheōs" „wąż”.
Podział systematyczny.
Do rodzaju należą następujące gatunki:

</doc>
<doc id="4563299" url="https://pl.wikipedia.org/wiki?curid=4563299" title="Brandon Carlo">
Brandon Carlo

Brandon Carlo (ur. 26 listopada 1996 w Colorado Springs) – hokeista amerykański, gracz ligi NHL, reprezentant Stanów Zjednoczonych.

</doc>
<doc id="4563300" url="https://pl.wikipedia.org/wiki?curid=4563300" title="Martin Horwood">
Martin Horwood

Martin Charles Horwood (ur. 12 października 1962 w Cheltenham) – brytyjski polityk i samorządowiec, poseł do Izby Gmin, deputowany do Parlamentu Europejskiego IX kadencji.
Życiorys.
Kształcił się w Pate's Junior School i Cheltenham College. Następnie studiował historię w The Queen’s College w Oksfordzie na Uniwersytecie Oksfordzkim. Przewodniczył uczelnianej liberalnej organizacji studenckiej, a następnie Union of Liberal Students, studenckiemu związkowi powiązanemu z Partią Liberalną. Pracował m.in. w Londynie w agencji reklamowej oraz w Oksfordzie w organizacji humanitarnej Oxfam. Dołączył do Liberalnych Demokratów. Był wybierany na radnego w wyborach lokalnych.
W 2005 po raz pierwszy został wybrany do Izby Gmin z okręgu wyborczego Cheltenham. Z powodzeniem ubiegał się o reelekcję w 2010, zasiadając w niższej izbie brytyjskiego parlamentu do 2015, kiedy to nie utrzymał mandatu. W latach 2006–2010 w partyjnym gabinecie cieni odpowiadał za sprawy środowiska, żywności i obszarów wiejskich. W 2018 powrócił do samorządu, został wówczas radnym w Cheltenham. W wyborach w 2019 uzyskał natomiast mandat eurodeputowanego IX kadencji.

</doc>
<doc id="4563302" url="https://pl.wikipedia.org/wiki?curid=4563302" title="Wieżyca (powiat kartuski)">
Wieżyca (powiat kartuski)



</doc>
<doc id="4563304" url="https://pl.wikipedia.org/wiki?curid=4563304" title="Rolnik (ujednoznacznienie)">
Rolnik (ujednoznacznienie)



</doc>
<doc id="4563305" url="https://pl.wikipedia.org/wiki?curid=4563305" title="Bathinda (dystrykt)">
Bathinda (dystrykt)

Bathinda – dystrykt w stanie Pendżab w Indiach.
Informacje.
Nazwa dzielnicy pochodzi od miasta Bathinda, które jest równocześnie siedzibą władz dystryktu. Bathinda stała się dystryktem w 1956 roku. W dystrykcie znajduje się 268 wiosek i 313 panchayats. Ma on z resztą kraju połączenie drogowe, kolejowe, a 25 km od głównego miasta znajduje się lotnisko krajowe. W dystrykcie działają zakłady przemysłowe: National Fetilizers Ltd. (produkcja nawozów), Guru Nanak Dev Thermal Plant (elektrociepłownia), Guru Nanak Dev Thermal Plant (elektrociepłownia). Jest podzielony na 4 teshile: Bathinda, Rampura Phul, Talwandi sabo, Maur. Całkowita powierzchnia dystryktu wynosi 3385 km².
Demografia.
W 2011 roku w dystrykcie Bathinda mieszkało 1 388 525 ludności, w tym 868 kobiet na tysiąc mężczyzn. W stosunku do wyników spisu z 2001 roku wzrosła gęstość zaludnienia z 353 osób na kilometr kwadratowy do 414 osób. Według spisu ludności z 2011 roku 68,30% ludności potrafi czytać i pisać, w tym 73,80% mężczyzn i 61,90% kobiet.
Turystyka.
Na terenie dystryktu znajdują miejsca atrakcyjne turystycznie. Należą do nich: Qila Mubarak – fort w Bathinda, Takht Sri Damdama Sahib – miejsce związane z historią Sikhów, świątynia Maiser Khana.

</doc>
<doc id="4563306" url="https://pl.wikipedia.org/wiki?curid=4563306" title="Kościół Chrystusa Króla w Kołczygłowach">
Kościół Chrystusa Króla w Kołczygłowach

Kościół Chrystusa Króla – rzymskokatolicki kościół parafialny należący do parafii pod tym samym wezwaniem (dekanat Bytów diecezji pelplińskiej).
Historia.
Jest to najstarsza budowla z muru pruskiego na Kaszubach Bytowskich. Charakteryzuje się białą bryłą i czarnymi belkami zdobiącymi ściany. Kościół został wzniesiony w 1823 roku dzięki środkom rodziny Puttkamerów, z którego wywodziła się małżonka Ottona von Bismarcka - Joanna. Para wzięła tutaj ślub. 6 grudnia 2001 chór i dach świątyni zostały zniszczone przez pożar. W odbudowanym kościele zostały umieszczone marmurowe figury oraz rzeźba Chrystusa wykonana z 800-letniego drzewa oliwki rosnącego na Sycylii. Rzeźby zostały podarowane przez włoskiego artystę, który zachwycił się tym miejscem w czasie wizyty u swojego przyjaciela - Czesława Langa.

</doc>
<doc id="4563312" url="https://pl.wikipedia.org/wiki?curid=4563312" title="Agnieszka Barczak-Oplustil">
Agnieszka Barczak-Oplustil

Agnieszka Barczak-Oplustil (ur. 1974) – polska prawniczka, doktor habilitowany nauk prawnych, nauczyciel akademicki Uniwersytetu Jagiellońskiego. Specjalizuje się w prawie karnym materialnym.
Życiorys.
W 1998 ukończyła na Wydziale Prawa i Administracji Uniwersytetu Jagiellońskiego studia na kierunku prawo. W 2003 na podstawie napisanej pod kierunkiem Andrzeja Zolla rozprawy pt. "Naruszenie reguł ostrożności jako znamię typu czynu zabronionego" uzyskała na tej samej uczelni stopień naukowy doktora nauk prawnych w zakresie prawa. W 2017 na tym samym wydziale na podstawie dorobku naukowego oraz monografii pt. "Zasada koincydencji winy i czynu w Kodeksie karnym" otrzymała stopień doktora habilitowanego nauk prawnych w zakresie prawa.
Została adiunktem w Katedrze Prawa Karnego Uniwersytetu Jagiellońskiego.

</doc>
<doc id="4563313" url="https://pl.wikipedia.org/wiki?curid=4563313" title="Bruchela conformis">
Bruchela conformis

Bruchela conformis – gatunek chrząszcza z rodziny kobielatkowatych i podrodziny Urodontinae.
Morfologia.
Chrząszcz o ciele długości od 2 do 2,8 mm, ubarwionym czarno z zieloniebieskim połyskiem. Odmiennej barwy są jasnożółta warga górna, żółtoczerwone osiem początkowych członów czułków i brunatne golenie przedniej pary odnóży. Przedplecze jest niemal tak długie jak szerokie, przed przednim brzegiem nieprzewężone, na bokach zaokrąglone, o tylnej krawędzie wyciągniętej ku tyłowi i tam szeroko i łagodnie łukowatej z lekko wciętymi kątami tylnymi. Pokrywy nie mają kontrastującego pasma jasnych włosków wzdłuż szwu, a na przedpleczu brak skupień takich włosków w tylnych kątach. Na pygidium widnieje bardzo płytka bruzda środkowa. Dymorfizm płciowy przejawia się w budowie piątego (ostatniego) z widocznych sternitów odwłoka: u samca ma słabo obrzeżone zagłębienie, a u samicy brak jest na nim zagłębienia.
Ekologia i występowanie.
Owad ten jest monofagiem związanym z rezedą żółtawą. Larwy rozwój w jej torebkach nasiennych, gdzie żerują na nasionach.
Gatunek znany z Hiszpanii, Francji, Niemiec, Czech i Słowacji. W Polsce został znaleziony jednokrotnie – w I połowie XX wieku w okolicach Dąbrowy Górniczej. W związku z tym jego występowanie w tym kraju wymaga potwierdzenia. Umieszczono go na Czerwonej liście zwierząt ginących i zagrożonych w Polsce jako gatunek przypuszczalnie wymarły w tym kraju (EX?). Na „Czerwonej liście chrząszczy województwa śląskiego” pojawia się jako gatunek zagrożony o niedostatecznie rozpoznanym statusie (DD). Z kolei na „Czerwonej liście gatunków zagrożonych Republiki Czeskiej” umieszczony został ze statusem bliskiego zagrożenia wyginięciem (NT).

</doc>
<doc id="4563317" url="https://pl.wikipedia.org/wiki?curid=4563317" title="Faridkot (dystrykt)">
Faridkot (dystrykt)

Faridkot – dystrykt w stanie Pendżab w Indiach.
Informacje.
Nazwa dystryktu pochodzi od głównego miasta Faridkot. W dystrykcie znajduje się 238 wiosek i 223 panchayats. Jest podzielony na 3 teshile:Faridkot, Kotkapura, Jaitu. Całkowita powierzchnia dystryktu wynosi 1475,70 km².
Demografia.
W 2011 roku w dystrykcie Faridkot mieszkało 617 508 ludności, w tym 326 671 68 mężczyzn i 290 837 kobiet. W stosunku do wyników spisu z 2001 roku wzrosła gęstość zaludnienia z 378 osób na kilometr kwadratowy do 424 osób. Według spisu ludności z 2011 roku 69.55% ludności potrafi czytać i pisać, w tym 74.60% mężczyzn i 63.91% kobiet.
Turystyka.
Do miejsc wartych zobaczenia należą: Gurdwara Guru Ki Dhab - świątynia Sikhów, Gurudwara Godari Sahib, pałac Raj Mahal.

</doc>
<doc id="4563321" url="https://pl.wikipedia.org/wiki?curid=4563321" title="Bhathinda (dystrykt)">
Bhathinda (dystrykt)



</doc>
<doc id="4563323" url="https://pl.wikipedia.org/wiki?curid=4563323" title="Fatehgarh Sahib (dystrykt)">
Fatehgarh Sahib (dystrykt)

Fatehgarh Sahib – dystrykt w stanie Pendżab w Indiach.
Informacje.
Dystrykt został utworzony w 1992 roku. Jego nazwa pochodzi od najmłodszego syna Guru Gobinda Singha - Sahibzada Fateh Singha. Główne miasta to: Sirhind, Bassi Pathana, Amloh, Khamano i Mandi Gobindgarh. Dystrykt jest podzielony na 4 teshile: Fatehgarh Sahib, Bassi Pathana, Amloh, Khamano. Gospodarka dystryktu jest związana z rolnictwem i przemysłem. Główne uprawy to pszenica i ryż. Zimą temperatury spadają do 3 stopni Celsjusza, a latem dochodzą do 45 stopni Celsjusza.
Demografia.
W 2011 roku w dystrykcie Fatehgarh Sahib mieszkało 600 163 ludności, w tym 320 795 mężczyzn i 279 368 kobiet. W stosunku do wyników spisu z 2001 roku wzrosła gęstość zaludnienia z 456 osób na kilometr kwadratowy do 509 osób. Według spisu ludności z 2011 roku 79,35% ludności potrafi czytać i pisać, w tym 83,33% mężczyzn i 74,80% kobiet
Turystyka.
Do miejsc wartych odwiedzenia należą: muzeum archeologiczne Sanghol, pałac Aam Khas Bagh, Gurudwara Śri Fatehgarh Sahib, Sri Rauza Sharif Fatehgarh Sahib

</doc>
<doc id="4563325" url="https://pl.wikipedia.org/wiki?curid=4563325" title="Jacques Brotchi">
Jacques Brotchi

Jacques Brotchi (ur. 11 sierpnia 1942 w Liège) – belgijski polityk, lekarz oraz profesor, działacz Ruchu Reformatorskiego (MR), od 2018 do 2019 przewodniczący federalnego Senatu.
Życiorys.
Absolwent medycyny na Uniwersytecie w Liège. Jako nauczyciel akademicki związany z Université Libre de Bruxelles, gdzie doszedł do stanowiska profesora. Specjalizował się w neurochirurgii, kierował oddziałem neurochirurgii w szpitalu Hôpital Erasme w Brukseli. Był przewodniczącym belgijskiego towarzystwa neurochirurgów (1989–1992) i przewodniczącym Société de Neurochirurgie de Langue Française (1991–1994). W latach 2001–2007 przewodniczył komisji do spraw badań klinicznych w FNRS, rządowym funduszu ds. wspierania badań naukowych.
Działacz francuskojęzycznych liberałów z Ruchu Reformatorskiego. W 2004, 2009 i 2014 powoływany w skład Senatu. W latach 2006–2012 zasiadał w radzie miejskiej Uccle. Od 2009 do 2019 był posłem do parlamentu Regionu Stołecznego Brukseli, wchodząc jednocześnie w skład parlamentu wspólnoty francuskiej. W 2018, na kilka miesięcy przed końcem kadencji, zastąpił Christine Defraigne na urzędzie przewodniczącego wyższej izby belgijskiego parlamentu. Stanowisko to zajmował do 2019.
Odznaczony Orderem Leopolda II klasy (2010) oraz Orderem Korony II klasy (2007).

</doc>
<doc id="4563327" url="https://pl.wikipedia.org/wiki?curid=4563327" title="Barbaros Hayreddin">
Barbaros Hayreddin



</doc>
<doc id="4563328" url="https://pl.wikipedia.org/wiki?curid=4563328" title="Tomodon">
Tomodon

Tomodon – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Gujanie Francuskiej, Brazylii, Peru, Boliwii, Paragwaju, Argentynie i Urugwaju. 
Systematyka.
Podział systematyczny.
Do rodzaju należą następujące gatunki:

</doc>
<doc id="4563329" url="https://pl.wikipedia.org/wiki?curid=4563329" title="Turgut Reis (1891)">
Turgut Reis (1891)



</doc>
<doc id="4563330" url="https://pl.wikipedia.org/wiki?curid=4563330" title="Firozpur (dystrykt)">
Firozpur (dystrykt)

Firozpur – dystrykt w stanie Pendżab w Indiach.
Informacje.
Na terenie dystryktu Ferozepur jest 641 wiosek. Dystrykt jest podzielony na 4 teshile: Ferozepur, Zira, Guru HarSahai.
Demografia.
W 2011 roku w dystrykcie Firozpur mieszkało 2 029 074 ludności, w tym 1 071 637 mężczyzn i 957 437 kobiet. W stosunku do wyników spisu z 2001 roku wzrosła gęstość zaludnienia z 327 osób na kilometr kwadratowy do 382 osób, przy powierzchni dystryktu wynoszącej 5 305 km². Według spisu ludności z 2011 roku 68,92% ludności potrafi czytać i pisać, w tym 75,44% mężczyzn i 61,69% kobiet.
Turystyka.
Do miejsc wartych odwiedzenia należą: Saragarhi Memorial Gurudwara, Barki Memorial, Anglo-Sikh War Memorial, National Martyrs Memorial, Gurudwara Shri Jaamani Sahib, w Bazidpur, rezerwat Harike Wild Life Sanctuary w Harike, wpisany w 1990 roku na listę konwencji ramsarskiej.

</doc>
<doc id="4563333" url="https://pl.wikipedia.org/wiki?curid=4563333" title="Kościół św. Mikołaja w Parchowie">
Kościół św. Mikołaja w Parchowie

Kościół świętego Mikołaja – rzymskokatolicki kościół parafialny należący do parafii pod tym samym wezwaniem (dekanat Bytów diecezji pelplińskiej).
Jest to świątynia wzniesiona z cegły w stylu neoromańskim w 1854 roku, W jej wnętrzu znajduje się barokowa chrzcielnica, która umieszczona była dawniej w drewnianym kościele oraz ołtarz główny, w który wkomponowany jest drewniany krzyż z ukrzyżowanym Chrystusem (zapewne także pochodzi ze starej świątyni). Z lewej i prawej strony ołtarza głównego są umieszczone ołtarze boczne. Po lewej znajduje się obraz Matki Boskiej Częstochowskiej, natomiast po prawej obraz św. Mikołaja - patrona świątyni.

</doc>
<doc id="4563335" url="https://pl.wikipedia.org/wiki?curid=4563335" title="Gurdaspur (dystrykt)">
Gurdaspur (dystrykt)

Gurdaspur – dystrykt w stanie Pendżab w Indiach.
Informacje.
Dystrykt Gurdaspur jest najbardziej wysuniętą na północ częścią Pendżabu. Dystrykt jest podzielony na 5 teshili: Gurdaspur, Batala, Dera Baba Nanak, Dinanagar, Kalanaur.
Demografia.
W 2011 roku w dystrykcie Gurdaspur mieszkało 2 298 323 ludności, w tym 1 212 617 mężczyzn i 1 085 706 kobiet. W stosunku do wyników spisu z 2001 roku wzrosła gęstość zaludnienia z 594 osoby na kilometr kwadratowy do 647 osób, przy powierzchni dystryktu wynoszącej 2610 km². Według spisu ludności z 2011 roku 79,95% ludności potrafi czytać i pisać, w tym 84,56% mężczyzn i 74,85% kobiet.
Turystyka.
Do miejsc wartych odwiedzenia należą: Gurudwara Sri Kandh Sahib (BATALA) i świątynia Achleshwar Dham.

</doc>
<doc id="4563336" url="https://pl.wikipedia.org/wiki?curid=4563336" title="Puchar Armenii w piłce nożnej (2018/2019)">
Puchar Armenii w piłce nożnej (2018/2019)

28. edycja piłkarskiego Pucharu Armenii. W sezonie 2018/19 trofeum zdobył .
Uczestnicy.
① Barcragujn chumb – 9 klubów;
② Araczin chumb – 3 kluby (nie biorą udziału drużyny rezerwowe).
Rozgrywki.
Pierwsze mecze 19 i 20 września. Rewanże 3 i 4 października 2018.
Pierwsze mecze 24 i 25 października. Rewanże 7 i 8 listopada 2018.
Pierwsze mecze 3 kwietnia. Rewanże 22 kwietnia 2019.

</doc>
<doc id="4563337" url="https://pl.wikipedia.org/wiki?curid=4563337" title="MVP Euroligi">
MVP Euroligi

MVP Euroligi – nagroda przyznawana corocznie najbardziej wartościowemu zawodnikowi pełnego sezonu rozgrywek Euroligi. Euroliga reprezentuje najwyższy poziom międzynarodowych rozgrywek klubowych w Europie. Nagrodę zaczęto przyznawać od sezonu 2004/2005. W latach 2001–2004 przyznawano osobno nagrody MVP sezonu regularnego oraz TOP 16. Obecnie nagroda obejmuje zarówno fazę zasadniczą, jak i play-off. 
Kryteria wyboru.
Od 2005 nagroda jest przyznawana przez Euroligę najlepszemu zawodnikowi zarówno sezonu regularnego, jak i play-off. Wcześniej przyznawano ją osobno za sezon regularny i fazę Top 16 play-off. W przeszłości nagrodę przyznawano bardziej w oparciu o statystykę PIR stat, niż proces głosowania. MVP całego sezonu Euroligi stworzono, by połączyć w jedną nagrody przyznawane w latach 2001–2004. Wprowadzono też nagrodę MVP miesiąca.
Obecnie nagrodę MVP przyznaje się w oparciu o proces głosowania. Głosowanie internetowe fanów stanowi 25% sumy całkowitego głosowania. Natomiast głosowanie przedstawicieli mediów stanowi 75% wyniku ostatecznego. Sukcesy zespołu są uznawane nieoficjalnie za jeden z czynników, wpływających na proces głosowania. Od momentu stworzenia nagody w 2004 nie została ona nigdy przyznana zawodnikowi, którego zespół nie wszedł do rozgrywek final four. Nie mniej jednak nie istnieje żadna reguła, uniemożliwiająca laureatowi w przyszłowi uzyskanie jej, mimo iż jego zespół nie dotarł do tej fazy rozgrywek. Zazwyczaj zawodnik, który został zwycięzcą jest zaliczany także do składu najlepszych zawodników Euroligi.

</doc>
<doc id="4563338" url="https://pl.wikipedia.org/wiki?curid=4563338" title="Hoshiarpur (dystrykt)">
Hoshiarpur (dystrykt)

Hoshiarpur – dystrykt w stanie Pendżab w Indiach.
Informacje.
Głównym miastem jest Hoshiarpur. Dystrykt ma łagodny klimat w porównaniu z innymi, co wynika z ukształtowania terenu z jednej strony i dużej ilości lasów. Lato rozpoczyna się w kwietniu i trwa do końca czerwca, gdy przechodzi w porę deszczową, robi się wtedy gorąco i parno. Pora deszczowa trwa do końca września. Zima rozpoczyna się w październiku i trwa do końca marca. Najgorętszymi miesiącami są maj i czerwiec, gdy temperatura może dochodzić do 45°C. Zimą w grudniu, styczniu i lutym słupek rtęci może spaść do 5°C, a nawet do 0°C. Na terenie dystryktu jest 1419 wiosek i 10 miast.
Demografia.
W 2011 roku w dystrykcie Hoshiarpur mieszkało 1 566 625 ludności, w tym 809 057 mężczyzn i 777 568 kobiet. W stosunku do wyników spisu z 2001 roku wzrosła gęstość zaludnienia z 436 osób na kilometr kwadratowy do 469 osób, przy powierzchni dystryktu wynoszącej 3 386 km². Według spisu ludności z 2011 roku 84,59% ludności potrafi czytać i pisać, w tym 88,75% mężczyzn i 80,31% kobiet.
Turystyka.
Miejsca warte odwiedzenia: Gurdwara Garna Sahib, świątynia Kamahi Devi, Sheesh Mahal Hoshiarpur, stanowisko archeologiczne Dholbaha, rezerwat przyrody Takhni Rehmapur Wildlife Sanctuary.

</doc>
<doc id="4563342" url="https://pl.wikipedia.org/wiki?curid=4563342" title="Tretanorhinus">
Tretanorhinus

Tretanorhinus – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące na Kubie, Kajmanach, w Meksyku, Belize, Gwatemali, Salwadorze, Hondurasie, Nikaragui, Kostaryce, Panamie, Kolumbii i Ekwadorze. 
Systematyka.
Etymologia.
"Tretanorhinus": "tretos" „przewiercony, mający otwór”; ῥις "rhis", ῥινος "rhinos" „nos, pysk”.
Podział systematyczny.
Do rodzaju należą następujące gatunki:

</doc>
<doc id="4563350" url="https://pl.wikipedia.org/wiki?curid=4563350" title="Neoboletus erythropus">
Neoboletus erythropus



</doc>
<doc id="4563357" url="https://pl.wikipedia.org/wiki?curid=4563357" title="Portia Mary Bennett">
Portia Mary Bennett

Portia Mary Bennett (ur. 28 stycznia 1898 w Balmain, Sydney w Australii, zm. 1 maja 1989 w Nedlands, Perth, tamże) – australijska artystka, tworząca głównie w technice akwareli.
Życiorys.
Była córką Williama Alberta Bennetta, pilota z Londynu, i Portii Bohannah Booth, pochodzącej z Australii. Jej ojciec utonął, gdy była małym dzieckiem. Uczyła się w Fort Street Girls` High School, a następnie studiowała sztukę pod kierunkiem Antonio Dattilo Rubbo w szkole Art Society of New South Wales (1913–1914). 
Uczęszczała także do Sydney Teachers' College oraz do wyróżniającej się artystycznym klimatem uczelni Julian Ashton Art School (1915–1919).
Wykładała w Chatswood Intermediate School oraz w Darlington Public School, a w latach 1921-1925 była zatrudniona jako nauczycielka w Sydney Teachers' College. W 1933 została jednym z członków-założycieli Perth Society of Artists.
26 października 1925 roku poślubiła Williama Henry James Wallace`a, inżyniera morskiego. Para zamieszkała w Brisbane, aby w 1932 przeprowadzić się do Perth. Małżeństwo miało czworo dzieci.
Portia Mary Bennett tworzyła głównie w technice akwarelowej, była pejzażystką – także zmuszona do tworzenia na zewnątrz z powodu braku własnego studia w domu.
Tematyka jej prac to przede wszystkim łodzie i pejzaże oraz widoki miasta Perth, a także sceny z życia miejskiego, architektura. W 1951 za pracę "Morning" otrzymała nagrodę od Perth Society of Artists, a w 1952 jej twórczość akwarelistki została doceniona nagrodą Claude Hotchin Art Prize za obraz "The Dinghy". W 1986 roku Uniwersytet Australii Zachodniej zorganizował retrospektywną wystawę prac artystki.
Jej prace są w kolekcjach: National Gallery of Australia, Art Gallery of Western Australia oraz Holmes à Court Gallery.

</doc>
<doc id="4563362" url="https://pl.wikipedia.org/wiki?curid=4563362" title="Mordechaj Arieli">
Mordechaj Arieli

Mordechaj Arieli "(hebr:מרדכי אריאלי)" ("wł. Mordechaj Morzyński" ur. 1909 w Suwałkach, zm. 9 października 1993 w Izraelu) – izraelski malarz i plastyk pochodzenia polskiego.
Życiorys.
Był synem Jakuba Morzyńskiego, malarza polichromii w synagogach i bratem Dawida, również malarza. Urodził się w Suwałkach, ale jako dziecko przeprowadził się z rodzicami do Krakowa i mieszkał w dzielnicy Kazimierz, gdzie uczył się w chederze. Zetknął się wówczas z Borisem Schatzem, który widząc talent plastyczny zachęcił go do wyjazdu do Mandatu Palestyny i studiów w Akademii Besaleel. Nastąpiło to w 1926, podczas studiów był nazywany buntownikiem ponieważ fascynowała go sztuka współczesna. W 1928 Akademia została zamknięta, w 1931 wyjechał do Paryża, gdzie dołączył do brata Dawida Morzyńskiego. Kontynuował tam naukę w Académie de la Grande Chaumière i Ecole Supérieure des Décines. W 1934 wrócił do Palestyny, tworzył plakaty dla firmy "Migdalor Cinema". W 1937 wstąpił do Stowarzyszenia Malarzy i Rzeźbiarzy, w 1949 dołączył do grupy "Nowe Horyzonty", w latach 1953-1957 był jej sekretarzem. Od 1951 przez dwadzieścia lat wykładał na Uniwersytecie Telawiwskim. Swoje wspomnienia zawarł w autobiografii "Aszkenazyjczyk. Biografia możliwa".
Spoczywa na cmentarzu Yarkon.
Twórczość.
Początkowe obrazy Mordechaja Arieli reprezentowały sztukę naiwną, dopiero w latach 30. pod wpływem zamieszkania w Palestynie zaczął wplatać elementy orientalne do pejzaży i martwych natur. Na początku lat 50. zauważalny jest silny wpływ kubizmu, a w kolejnych latach częstym motywem są formy geometryczne. W połowie lat 60. do swojej twórczości wprowadził konstruktywizm, posługiwał się dużymi, jasnymi plamami będącymi tłem do przedstawianych wyobrażeń architektonicznych. Znaczna część prac to gwasze na papierze, obrazy tworzone metodą olejną na płótnie są z reguły niewielkie i bardzo powściągliwe w formie.

</doc>
<doc id="4563367" url="https://pl.wikipedia.org/wiki?curid=4563367" title="Spinning Top">
Spinning Top

Spinning Top – dziewiąty minialbum południowokoreańskiej grupy Got7, wydany 20 maja 2019 roku przez JYP Entertainment i dystrybuowany przez Iriver. Ukazał się w czterech wersjach: trzech fizycznych („Security ver.”, „&amp; ver.” i „Insecurity ver.”) oraz cyfrowej. Płytę promował główny singel „Eclipse”. Pełnym tytułem wydawnictwa jest "Spinning Top: Between Security &amp; Insecurity".
Sprzedał się w nakładzie egzemplarzy w Korei Południowej (stan na grudzień 2019). Zdobył certyfikat Platinum w kategorii albumów.

</doc>
<doc id="4563368" url="https://pl.wikipedia.org/wiki?curid=4563368" title="Kapurthala (dystrykt)">
Kapurthala (dystrykt)

Kapurthala – dystrykt w stanie Pendżab w Indiach.
Informacje.
Jest to jedyny dystrykt w Pendżabie, który jest podzielony na oddalone od siebie o 32 km dwie części. Pomiędzy nimi znajduje się terytorium dystryktu Jalandhar. Siedziba dystryktu znajduje się w mieście Kapurthala. Na jego terenie wydzielono 4 teshile: Kapurthala, Sultanpur Lodhi, Phagwara, Bholath. Na terenie dystryktu znajduje się 688 wiosek i 6 miast. Są uprawiane ryż, pszenica i trzcina cukrowa.
Demografia.
W 2011 roku w dystrykcie Kapurthala mieszkało 815 168 ludności, w tym 426 311 mężczyzn i 388 857 kobiet. W stosunku do wyników spisu z 2001 roku wzrosła gęstość zaludnienia z 462 osoby na kilometr kwadratowy do 499 osób, przy powierzchni dystryktu wynoszącej 1633 km². Według spisu ludności z 2011 roku 79,07% ludności potrafi czytać i pisać, w tym 83,15% mężczyzn i 74,63% kobiet.
Turystyka.
Miejsca warte odwiedzenia: Jagatjit Palace, Elysee Palace, Kanjli Wetland, Meczet Moorish, Panch Mandir i w mieście Sultanpur Lodhi: Gurudwara Shri Guru Ka Baag, Gurudwara Ber Sahib, Gurdwara Bebe Nanaki Ji, Gurudwara Sri Sant Ghat Sahib.

</doc>
<doc id="4563369" url="https://pl.wikipedia.org/wiki?curid=4563369" title="Apolinary Mauthner">
Apolinary Mauthner



</doc>
<doc id="4563374" url="https://pl.wikipedia.org/wiki?curid=4563374" title="Szkoła uwodzenia Czesława M.">
Szkoła uwodzenia Czesława M.

Szkoła uwodzenia Czesława M. – polski film komediowy z 2016 roku w reżyserii Aleksandra Dembskiego z Czesławem Mozilem w roli głównej.
Film realizowany był w Świnoujściu i Warszawie.
Obsada.
Źródło: Filmpolski.pl.
Soundtrack.
Źródło.

</doc>
<doc id="4563380" url="https://pl.wikipedia.org/wiki?curid=4563380" title="Kościół Niepokalanego Serca Najświętszej Maryi Panny w Trzebielinie">
Kościół Niepokalanego Serca Najświętszej Maryi Panny w Trzebielinie

Kościół Niepokalanego Serca Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Miastko, diecezji koszalińsko-kołobrzeskiej, metropolii szczecińsko-kamieńskiej).
Historia.
Jest to świątynia wzniesiona w latach 1688-1691 i ufundowana przez ówczesnych właścicieli ziemskich Trzebielina Joachima i Ewę Elżbietę Goltzów oraz ich syna Kacpra. Wieża została zbudowana w połowie XVIII wieku. Kościół został gruntownie odrestaurowany w 1888 roku. Kaplica od strony północnej została dostawiona w 1953 roku. W oknach prezbiterium są umieszczone witraże wykonane w 1888 roku. W 1996 roku zostały one poddane renowacji. Interesujące są także organy ozdobione herbem rodu Puttkamerów, wykonane w XIX wieku. W 1968 roku, przy kościele została utworzona parafia. Wcześniej, od 1952 roku działał tutaj wikariat samodzielny obsługiwany przez księży ze zgromadzenia werbistów.

</doc>
<doc id="4563384" url="https://pl.wikipedia.org/wiki?curid=4563384" title="Odprowadź">
Odprowadź

Odprowadź – pierwszy singel z trzeciej płyty Meli Koteluk. Został wydany w październiku 2018. Utwór zdobył status platynowej płyty w Polsce 16 grudnia 2020 roku.

</doc>
<doc id="4563387" url="https://pl.wikipedia.org/wiki?curid=4563387" title="Ca’ Vendramin Calergi">
Ca’ Vendramin Calergi

Ca’ Vendramin Calergi – renesansowy pałac w Wenecji, w dzielnicy (sestiere) Cannaregio, którego budowę, według projektu Maura Codussiego, rozpoczęto w 1481, a ukończono w 1509 roku, pięć lat po śmierci projektanta. Budynek miał licznych właścicieli. W 1946 roku został przekazany Gminie Wenecja, która ustanowiła w nim zimową siedzibę Kasyna Weneckiego.
13 lutego 1883 roku w pałacu zmarł Richard Wagner (co upamiętnia tablica).
Historia.
Dokładna data budowy pałacu Ca’ Vendramin Calergi nie jest znana, jednak według historyków prace budowlane rozpoczęto w 1481 roku, po wykupieniu zabudowanego terenu, na którym miał stanąć nowy budynek. Pierwszym patrycjuszem, który był związany z jego dziejami, był wpływowy wenecki szlachcic, Andrea Loredan oraz jego ród. Projekt sporządził architekt Mauro Codussi, dla którego pałac okazał się szczytowym osiągnięciem. Według źródeł historycznych pałac został ukończony w 1509 roku, pięć lat po śmierci projektanta, przez warsztat Lombardo. W 1581 roku, kiedy rodzina Loredan popadła w kłopoty finansowe, budynek został sprzedany za sumę 50 tysięcy dukatów księciu Brunszwiku-Calenbergu, Erykowi, miłośnikowi Wenecji. Po dwóch latach pałac stał się własnością Wilhelma Gonzagi, markiza Mantui, który z kolei sprzedał go weneckiemu szlachcicowi, Vittore Calergi. Pod jego kierunkiem pałac przeżył rozkwit i został rozbudowany; pojawiło się przy nim tzw. „białe skrzydło” („ala bianca”), wzniesione w 1614 roku na terenie ogrodu według projektu Vincenza Scamozziego.
W 1739 roku pałac, ze względów dynastycznych, przeszedł w ręce Niccolò Vendramina, który wzbogacił go dwoma posągami, "Adam" i "Ewa", dłuta Antonia Rizza oraz dwiema kolumnami z jaspisu, pochodzącymi ze świątyni Artemidy w Efezie. Ponieważ rodzina Vendramin była spokrewniona z Calergi, ich nazwiska dały pałacowi jego obecną nazwę. W 1844 roku pałac został sprzedany księżnej Karolinie Burbon-Sycylijskiej, wdowie po księciu Du Berry, która zarządziła przeniesienie swej kolekcji dzieł sztuki do nowej rezydencji oraz zbudowała teatr, do którego uczęszczali czołowi przedstawiciele weneckiego patrycjatu. Jednak po poważnych trudnościach finansowych zwróciła się o pomoc do syna, Henryka, hrabiego Chambord, który spłacił długi matki, a pałac przekazał rodzinie Lucchesi Palli. Po niepokojach okresu jednoczenia Włoch właściciele musieli sprzedać pałac, a liczne dzieła sztuki wystawiono na aukcji w Paryżu. Po śmierci księżnej Karoliny Burbon-Sycylijskiej stał się rezydencją hrabiego de ’Bardi i książąt Grazii, którzy gościli Richarda Wagnera w czasie, gdy pracował on nad Parsifalem. Wagner mieszkał w pałacu w latach 1882–1883, aż do śmierci, 13 lutego. Na fasadzie zwróconej w stronę Canal Grande wisi poświęcona mu tablica pamiątkowa Wagnerowi z cytatem Gabriele D’Annunzio .
W 1937 roku pałac kupił Giuseppe Volpi, który częściowo go odnowił, urządził mieszkanie na pierwszym piętrze, które miało być wykorzystane na występy i seminaria, natomiast drugie piętro zostało przeznaczone na potrzeby centrum zjawisk elektromagnetycznych i elektrycznych. W 1946 roku pałac stał się własnością Gminy Wenecja, która urządziła w nim zimową siedzibę kasyna miejskiego.
Architektura.
Majestatyczna i jednocześnie harmonijna konstrukcja czyni pałac pierwszym „nowoczesnym” budynkiem nad Canal Grande, w okresie poprzedzającym znaczące realizacje Sansovina. Konstrukcję cechuje geometryczny rygor, harmonia linii i kształtów oraz chromatyczna dekoracja z marmurów, zgodnie z XV-wiecznym gustem. W tym dziele, skierowanym fasadą w stronę Canal Grande, Codussi finalizuje i stosuje, w obszernej skali, schemat architektoniczny, wypracowany już podczas budowy Palazzo Corner Spinelli. Wskazują na to dwa rzędy biforiów na piętrach, oddzielonych od siebie pojedynczymi, lub podwójnymi półkolumnami. Biforia składają się z dwóch łukowo zamkniętych okien, połączonych większym łukiem, z okrągłym oculusem pośrodku. Wyjątkowość obiektu wyraża się również w trzech porządkach architektonicznych oraz w odrodzeniu idei łuku triumfalnego, widocznej w bliźniaczych, skrajnych partiach fasady. 
Kondygnacje przedzielają wydatne, kamienne gzymsy, pokryte zdobieniami. Kamienna dekoracja fasady była czymś wyjątkowym w tamtym okresie, gdy jako materiału wykończeniowego używano cegły lub tynku. Na fasadzie znajduje się łaciński napis „NON NOBIS DNE NON NOBIS”, będący początkiem psalmu 115: „Nie nam, Panie, nie nam, (lecz Twemu imieniu daj chwałę)”. Werset ten, stanowiący motto templariuszy, którego idee były bliskie Andrei Loredanowi, stał się później mottem tego rodu. Dębowe liście wokół napisu symbolizowały w tradycji łacińskiej obrońcę miasta, człowieka oddanego dobru publicznemu, co stanowiło wartość bardzo cenioną przez ówczesną wenecką szlachtę.
W przeciwieństwie do fasady piętra rozplanowano w sposób tradycyjny, w kształcie litery T, gdzie salony sąsiadują z mniejszymi, drugorzędnymi pomieszczeniami.
Wnętrze.
Spośród wielu dzieł, które zdobiły wnętrze pałacu, a które później zniknęły, zachowały się dwa płótna Nicolò Bambiniego w piano nobile.
Na parterze (z wejściem od strony Canal Grande) znajduje się duży, centralny hol i trzy pokoje, urządzone w stylu renesansowym przez kolejnych właścicieli zarządzających rezydencją.
Prestiżowe pokoje na pierwszym piętrze, ozdobione obrazami Palmy młodszego są wykorzystywane do organizacji przyjęć, uroczystych kolacji, spotkań firmowych i konferencji.
Na drugim piętrze budynku mieszczą się pokoje gier kasyna weneckiego. Na ścianach wyłożonych adamaszkiem wiszą cenne obrazy, a na sufitach – żyrandole z Murano. Na posadzkach stoją zielone stoły do gry w ruletki (między innymi we francuską ruletkę) i gry karciane, takie jak, między innymi: poker karaibski, blackjack czy punto banco oraz automaty do gier.
Muzeum Wagnera.
13 lutego 1995 roku pomieszczenie na mezzaninie, w którym mieszkał Richard Wagner, zostało przekazane przez władze lokalne stowarzyszeniu Associazione Richard Wagner di Venezia, kierowanemu przez Giuseppe Pugliese. Pomieszczenie zostało następnie przekształcone w muzeum i otwarte dla publiczności. W 2003 roku do muzeum dodano także sąsiednie pomieszczenia, w których mieści się kolekcja-darowizna Josefa Lienharta, obejmująca rzadkie dokumenty, plakaty, partytury, podpisane listy, obrazy, zapisy, litografie i różne inne pamiątki. Jest to obecnie największa prywatna kolekcja poświęcona Wagnerowi poza Bayreuth. Stowarzyszenie organizuje wystawy, spotkania, konferencje i wydaje publikacje mające na celu poszerzenie wiedzy o życiu i muzyce i twórczości literackiej Richarda Wagnera. W skład stowarzyszenia wchodzi również Centro Europeo di Studi e Ricerche Richard Wagner, mające siedzibę w muzealnych pomieszczeniach.

</doc>
<doc id="4563388" url="https://pl.wikipedia.org/wiki?curid=4563388" title="I liga polska w rugby (1959)">
I liga polska w rugby (1959)

I liga polska w rugby (1959) – trzeci sezon najwyższej klasy ligowych rozgrywek klubowych rugby union w Polsce. Tytuł mistrza Polski zdobyła drużyna Czarni Bytom, drugie miejsce AZS Warszawa, a trzecie Włókniarz Łódź.
Uczestnicy rozgrywek.
Do rozgrywek I ligi przystąpiło 10 istniejących wówczas drużyn – te same, które uczestniczyły w rozgrywkach w poprzednim sezonie. Jedyną zmianą było zastąpienie drużyny AZS Szczecin przez Pionier Szczecin, który przejął z AZS sekcję rugby. 
Przebieg rozgrywek.
Rozgrywki toczyły się w systemie wiosna–jesień i były podzielone na dwie fazy. Wiosną drużyny były podzielone na dwie pięciozespołowe grupy, północną i południową, w których mecze rozgrywano systemem każdy z każdym, mecz i rewanż. Jesienią drużyny podzielono na trzy grupy: drużyny walczące o pierwsze cztery miejsca (te, które zajęły w pierwszej fazie miejsca pierwsze i drugie w swoich grupach), drużyny walczące o miejsca od 5 do 8 (te, które zajęły w pierwszej fazie miejsca trzecie i czwarte w swoich grupach) oraz dwie drużyny walczące o miejsca 9 i 10 (te, które zajęły w pierwszej fazie ostatnie miejsca w swoich grupach). W tej fazie drużyny rozgrywały w poszczególnych grupach spotkania systemem każdy z każdym, ale bez rewanżów (wyjątek stanowiły rozgrywki o dwa ostatnie miejsca).
Runda wiosenna.
Grupa południowa.
Wyniki spotkań:
Tabela:
Grupa północna.
Wyniki spotkań:
Tabela:
Runda jesienna.
Finały o miejsca 1–4.
Wyniki spotkań:
Tabela:
Finały o miejsca 5–8.
Wyniki spotkań:
Tabela:
Finały o miejsca 9–10.
Wyniki spotkań:
Tabela:
Inne rozgrywki.
W sezonie 1959 po raz rozegrano młodzieżowe mistrzostwa Polski. Wśród juniorów zwyciężył Włókniarz Łódź, trampkarzy Zasadnicza Szkoła Budowy Okrętów z Gdańska, a młodzików Technikum Budowlane z Lublina.

</doc>
<doc id="4563389" url="https://pl.wikipedia.org/wiki?curid=4563389" title="Ludhijana (dystrykt)">
Ludhijana (dystrykt)

Ludhijana – dystrykt w stanie Pendżab w Indiach.
Informacje.
Dystrykt jest podzielony na 7 teshili: Ludhijana East, Ludhijana West, Jagraon, Samrala, Khanna, Payal, Raikot. Znajduje się w nim 916 wiosek.
Demografia.
W 2011 roku w dystrykcie Ludhijana mieszkało 3 498 739 ludności, w tym 1 887 816 mężczyzn i 1 630,923 kobiet. W stosunku do wyników spisu z 2001 roku wzrosła gęstość zaludnienia z 848 osoby na kilometr kwadratowy do 978 osób, przy powierzchni dystryktu wynoszącej 3578 km² powierzchni. Według spisu ludności z 2011 roku 82,20% ludności potrafi czytać i pisać, w tym 85,98% mężczyzn i 77,88% kobiet.
Turystyka.
Do miejsc które warto odwiedzić należą: Muzeum Maharaja Ranjit Singh War w Ludhijanie, które powstało w 1999 roku, Gurdwara Charankanwal Sahib w Machhiwarze, Gurdwara Alamgir Sahib w Alamgirze, Nehru Rose Garden w Ludhijana.

</doc>
<doc id="4563394" url="https://pl.wikipedia.org/wiki?curid=4563394" title="Teatr Ugala">
Teatr Ugala

Teatr Ugala – teatr w miejscowości Viljandi, w Estonii. Teatr został otwarty 10 stycznia 1920 roku.
Linki zewnętrzne.
Strona teatru.

</doc>
<doc id="4563397" url="https://pl.wikipedia.org/wiki?curid=4563397" title="Wilhelm Holzbauer">
Wilhelm Holzbauer

Wilhelm Holzbauer (ur. 3 września 1930 w Wiedniu, zm. 15 czerwca 2019) – austriacki architekt, uznany za „pragmatycznego” modernistę. Był uczniem Clemensa Holzmeistera na wiedeńskim uniwersytecie technologicznym w latach 1950–53. W latach 1956–57 studiował w Massachusetts Institute of Technology jako stypendysta Fulbrighta. W latach 1977-1998 był profesorem na Uniwersytecie Sztuk Stosowanych w Wiedniu.

</doc>
<doc id="4563399" url="https://pl.wikipedia.org/wiki?curid=4563399" title="Sutherland (Szkocja)">
Sutherland (Szkocja)

Sutherland (gael. "Cataibh") – hrabstwo historyczne w północnej Szkocji, w granicach współczesnego hrabstwa administracyjnego Highland. Hrabstwo ma dwie linie brzegowe – na północy i północnym zachodzie opływa je Ocean Atlantycki, na wschodzie – zatoka Moray Firth (Morze Północne). Sąsiaduje z hrabstwami Caithness na północnym wschodzie i Ross and Cromarty na południu. Ośrodkiem administracyjnym hrabstwa było Dornoch.
Atlantyckie wybrzeże hrabstwa jest skaliste, z licznymi klifami. Znajduje się tu przylądek Cape Wrath, najbardziej na północny zachód wysunięta część wyspy Wielka Brytania. Wybrzeże Morza Północnego łagodnie opada ku morzu, tworząc piaszczyste plaże. Przeważająca część hrabstwa jest górzysta, porośnięta wrzosowiskami. Najwyższy szczyt, Ben More Assynt wznosi się 998 m n.p.m. Występują tu liczne jeziora, z których największe to Loch Shin, Loch Assynt, Loch Naver, Loch Loyal, Loch Hope i Loch More.
Znajdują się tu liczne ślady ludzkiej działalności z epoki neolitu. We wczesnym średniowieczu na terenach tych osiedli norwescy wikingowie, nadając im nazwę "Suðrland", co oznacza „południowa ziemia” (względem znajdujących się w ich władaniu Orkadów i Szetlandów). W XII wieku za sprawą Wilhelma I hrabstwo znalazło się pod władaniem szkockim.
W XIX wieku duża część ludności została wysiedlona, a ziemie przeznaczone pod wypas owiec w ramach procederu zwanego "Highland clearances". Część wysiedleńców osiadła wzdłuż wybrzeża, utrzymując się z rybołówstwa oraz połowu i palenia wodorostów (z których popiołów pozyskiwano potaż i jod); wielu wyemigrowało do Ameryki i Australii. W 1887 roku liczba ludności hrabstwa wynosiła 23 370, na obszarze 5252 km².

</doc>
<doc id="4563400" url="https://pl.wikipedia.org/wiki?curid=4563400" title="Abby’s">
Abby’s

Abby’s – amerykański serial telewizyjny (komedia) wyprodukowany przez Waila Inc. Productions, Fremulon, 3 Arts Entertainment oraz Universal Television, którego pomysłodawcą jest Josh Malmuth. Serial był emitowany od 28 marca 2019 roku do 13 czerwca 2019 roku przez NBC.Pod koniec maja 2019 roku, stacja NBC anulowała serial po jednym sezonie.
Serial opowiada o Abby, która prowadzi nietypowy bar na swoim podwórzu.
Produkcja.
W lutym 2018 roku, poinformowano, że tytułową rolę otrzymała Natalie Morales.
W kolejnym miesiacu, ogłoszono, że Nelson Franklin, Jessica Chaffin, Leonard Ouzts, Kimia Behpoornia oraz Neil Flynn dołączyli do obsady 
8 maja 2018 roku stacja NBC zamówiła pierwszy sezon komedii, którego premiera była zaplanowana na midsesason 2018/2019.

</doc>
<doc id="4563402" url="https://pl.wikipedia.org/wiki?curid=4563402" title="Antalya Open 2019">
Antalya Open 2019

Antalya Open 2019, właśc. Turkish Airlines Open Antalya 2019 – tenisowy turniej ATP kategorii ATP Tour 250 w sezonie 2019 z cyklu Antalya Open rozgrywany w dniach 23–29 czerwca 2019 roku w Antalyi na kortach trawiastych o puli nagród wynoszącej 507 490 euro.

</doc>
<doc id="4563404" url="https://pl.wikipedia.org/wiki?curid=4563404" title="Powrót do szkoły">
Powrót do szkoły

Powrót do szkoły (oryg. "Back to School") – amerykańska komedia z 1986 w reżyserii Alana Mettera.
Fabuła.
Thorton Melon (Rodney Dangerfield) jest bogatym biznesmenem. Przeżywa kryzys w prywatnym życiu: jego żona zdradza go, a syn nie daje sobie rady na studiach. Thorton rozwodzi się, a syna postanawia odwiedzić. Okazuje się, że chłopak czuje się zagubiony i potrzebuje pomocy. Thorton postanawia wstąpić do college’u jako student, aby syn wiedział, że ma w nim wsparcie. 

</doc>
<doc id="4563407" url="https://pl.wikipedia.org/wiki?curid=4563407" title="Rojda Felat">
Rojda Felat

Rojda Felat, arab. روجدا فلات(ur. 1977 lub 1980 w Al-Kamiszli) – kurdyjska wysoka dowódczyni Kobiecych Jednostek Ochrony (YPJ) oraz Syryjskich Sił Demokratycznych (SDF), która uczestniczy od 2011 w rożawskich działaniach wojennych będących częścią wojny domowej w Syrii.
Dowodziła oddziałami YPJ podczas kilku znaczących kampanii przeciwko Państwu Islamskiemu, m.in. w czasie oblężenia Ajn al-Arab czy operacji odbicia Manbidż albo Rakki.
Rojda Felat jest zadeklarowaną feministką, za swój cel uznaje osiągnięcie transformacji społecznej na Bliskim Wschodzie za pośrednictwem kobiecych oddziałów YPJ. Jak sama mówi: „moim głównym celem jest wyzwolenie kurdyjskiej kobiety i ogólnie syryjskiej kobiety z więzów oraz kontroli tradycyjnego społeczeństwa, jak również wyzwolenie całej Syrii od terroryzmu i tyranii”.
Poglądy.
Felat jest silnie związana z działalnością YPG/YPJ. Jej postanowieniem jest nigdy nie wyjść za mąż oraz nie posiadać dzieci, a zamiast tego zamierza służyć w siłach zbrojnych do końca życia.
Jest zwolenniczką rewolucyjnej ideologii Abdullaha Öcalana i identyfikuje się jako radykalna feministka walcząca o reformy społeczne w Syrii, które stanowiłyby przestrzeganie praw kobiet, równość wszystkich grup etnicznych oraz poprawę jakości ich życia.
Wśród jej osobistych bohaterów są Róża Luksemburg, przywódczyni PKK Sakine Cansız i iracka kurdyjska aktywista Leyla Qasim. Natomiast jako inspirujących dowódców wojskowych wymienia Ottona von Bismarcka, Napoleona, Saladyna oraz swoją zmarłą towarzyszkę Arin Mirkan.
Felat jest również krytyczna wobec kapitalizmu, mówiąc, że „system kapitalistyczny postrzega nas [kobiety] jako przedmioty”. Określa siebie jako niepraktykującą muzułmankę.

</doc>
<doc id="4563411" url="https://pl.wikipedia.org/wiki?curid=4563411" title="Spin doktor">
Spin doktor

Spin doktor, spin doctor – specjalista pracujący dla prominentnych polityków lub partii politycznych, którego zadaniem jest dbanie o ich popularność w mediach i ochrona ich reputacji poprzez odpowiednie interpretowanie na ich korzyść faktów i zdarzeń (tzw. spin).
Efektem działań spin doktorów mają być np. wygrane wybory, wyższe wskaźniki społecznej popularności lub pozytywne postrzeganie w społeczeństwie kwestii spornej.

</doc>
<doc id="4563415" url="https://pl.wikipedia.org/wiki?curid=4563415" title="Moga (dystrykt)">
Moga (dystrykt)

Moga – dystrykt w stanie Pendżab w Indiach.
Informacje.
Dystrykt Moga należy do stanu Pendżab od 1995 roku, Siedzibą władz jest Moga. Dystrykt jest podzielony na 4 teshilie: Moga, Baghapurana, Nihal Singh Wala, Dharmkot.
Demografia.
W 2011 roku w dystrykcie Moga mieszkało 995 746 ludności, w tym 535 920 mężczyzn i 469 826 kobiet. W stosunku do wyników spisu z 2001 roku wzrosła gęstość zaludnienia z 400 osoby na kilometr kwadratowy do 444 osób, przy powierzchni dystryktu wynoszącej 2442 km². Według spisu ludności z 2011 roku 70,68% ludności potrafi czytać i pisać, w tym 74,44% mężczyzn i 66,48% kobiet.
Turystyka.
Do miejsc wartych odwiedzenia w dystrykcie należą: hinduska świątynia Geeta Bhawan w Moga.

</doc>
<doc id="4563420" url="https://pl.wikipedia.org/wiki?curid=4563420" title="Stefan Gromnicki">
Stefan Gromnicki

Stefan Marian Gromnicki (ur. 2 sierpnia 1900 w Czabanówce, zm. 2 sierpnia 1941 w Auschwitz-Birkenau) – porucznik Kawalerii Wojska Polskiego, właściciel stajni wyścigowej, kierownik stadniny w Suchowoli, zamordowany w niemieckim obozie koncentracyjnym Auschwitz.
Życiorys.
Urodził się jako syn Jana Pawła Gromnickiego i Heleny z Tokarzewskich-Karaszewiczów. Osiągnąwszy odpowiedni wiek uczęszczał do gimnazjów w Kamieńcu Podolskim i Kijowie. Następnie studiował w Szkole Handlowej w Odessie. W 1915 wstąpił w Kijowie do polskiego towarzystwa „Sokół” i pod jego przykrywką brał udział w ćwiczeniach wojskowych organizowanych przez POW. W 1917 wraz z rodziną opuścił rodzinny majątek Hołubecze i udał się do Odessy, znajdującej się w tym czasie w strefie działań Białej armii oraz interwencyjnych wojsk francuskich. W latach 1917–1919 służył w harcerskich oddziałach wartowniczych i formacjach kpt. Stanisława Skrzyńskiego. W 1919 wstąpił do dywizjonu gen. Lucjana Żeligowskiego, przeformowanego w pułk ułanów 1 Dywizji Jazdy – późniejszego 14 pułku ułanów jazłowieckich. W kwietniu 1919 wraz z pułkiem osłaniał odwrót sił koalicyjnych do Besarabii. Następnie, w szeregach 4 szwadronu 14 pułku brał udział w całej kampanii wojny polsko-ukraińskiej, uczestnicząc m.in. w bitwie pod Jazłowcem. Brał udział w początku wojny polsko-bolszewickiej. Pod koniec 1919 odkomenderowany został jednak na kurs umożliwiający zdanie matury. Od sierpnia do grudnia 1920 odbył I Kurs Podchorążych Jazdy, po którym uzyskał stopień podporucznika. 
W odrodzonej Polsce służył we Lwowie w macierzystym 14 pułku ułanów, dowodząc plutonem i okresowo szwadronem, uzyskując przy tym sukcesy w zawodach jeździeckich w barwach pułku. W 1921 służył jako oficer ordynansowy w sztabie 6 Brygady Jazdy. W 1923 powrócił do 14 pułku i został awansowany do stopnia porucznika. Z dniem 25 lutego 1925 został przeniesiony do Korpusu Ochrony Pogranicza. Służył w 6, a następnie 13 szwadronie, które były zaangażowane w likwidację sowieckich grup dywersyjnych działających w strefie nadgranicznej. Następnie służył w 15 pułku ułanów poznańskich oraz 11 pułku ułanów legionowych. Następnie krótko służył w Sztabie Generalnym. W kwietniu 1934 został zwolniony z zajmowanego stanowiska w 15 puł i oddany do dyspozycji dowódcy Okręgu Korpusu Nr VII. Z dniem 31 lipca 1934 został przeniesiony w stan spoczynku.
W okresie służby wojskowej brał udział w licznych konkursach i zawodach jeździeckich, zarówno wojskowych na szczeblu pułkowym i dywizyjnym, jak i cywilnych, uzyskując dobre wyniki i nagrody. W 1929 zarejestrował pod swoim imieniem i nazwiskiem stajnię wyścigową, która z powodzeniem brała udział w latach 1929–1932 w wyścigach we Lwowie, Wilnie, Łodzi, Lublinie, Baranowiczach i Piotrkowie. Stefan Gromnicki występował też w tym czasie w zawodach Militari, uzyskując dobre wyniki, w tym m.in. drugie miejsce w Wielkim Steeple Chase Wojskowym, Handicap na dystansie 6000 m w Piotrkowie w 1930. W 1930 zajął 5 miejsce w ogólnopolskiej klasyfikacji jeźdźców dżentelmenów. 
W 1931 poślubił Ewę Marię hr. Łoś, córkę Justyna i Heleny z hr. Dzieduszyckich. Wnuczkę Augusta Łosia. 
Po zakończeniu służby wojskowej podjął praktykę hodowlaną w stadninie Eryka Kurnatowskiego w Łochowie, a następnie objął stanowisko kierownika stadniny w Suchowoli, należącej do Seweryna ks. Czetwertyńskiego. 
Po wkroczeniu Niemców w 1939, jako oficer rezerwy, wyruszył w poszukiwaniu 14 pułku ułanów. Nie mogąc odnaleźć pułku, który już wcześniej wyruszył ze Lwowa, brał udział w kilku potyczkach i w obronie transportu kolejowego przed atakami lotniczymi. Po przegranej kampanii wrześniowej powrócił do Suchowoli, gdzie kontynuował pracę kierownika stadniny. W 1941 ze względu na powiązania z organizacją konspiracyjną „Brochwicz”, aresztowany przez Gestapo. Osadzony w areszcie w Radzyniu Podlaskim, Zamku Lubelskim, a następnie w obozie koncentracyjnym Auschwitz. Tam będąc wraz z innymi więźniami oskarżony o próbę buntu, został skierowany do karnej kompanii i zamordowany w Bloku 11 w dniu 2 sierpnia 1941.

</doc>
<doc id="4563424" url="https://pl.wikipedia.org/wiki?curid=4563424" title="Eurofighter GmbH">
Eurofighter GmbH



</doc>
<doc id="4563428" url="https://pl.wikipedia.org/wiki?curid=4563428" title="Badówka (przystanek kolejowy)">
Badówka (przystanek kolejowy)

Badówka (, ) – przystanek kolejowy w miejscowości Badówka, w rejonie ostrogskim, w obwodzie rówieńskim, na Ukrainie.

</doc>
<doc id="4563429" url="https://pl.wikipedia.org/wiki?curid=4563429" title="Muzeum Oscara Niemeyera">
Muzeum Oscara Niemeyera

Muzeum Oscara Niemeyera (port. Museu Oscar Niemeyer) – muzeum w Kurytybie, zaprojektowane przez brazylijskiego architekta Oscara Niemeyera.
Muzeum zostało otwarte 22 listopada 2002 roku. Ponad 7000 obiektów w kolekcji obejmuje tematykę sztuk wizualnych, architektury i designu. Budynek wkomponowany jest w ogród zaprojektowany przez przyjaciela Oscara Niemeyera, Roberto Burle Marxa.
Muzeum prowadzi działalność wystawienniczą i edukacyjną.
Początkowo budynek nosił nazwę Nowe Muzeum, jednak ze względu na swój wygląd, muzeum nazywane jest "Museu do Olho" lub "Okiem Niemeyera," a od 2003 roku nosi nazwę z imieniem swojego projektanta.
W 2018 w muzeum odbyła się wystawa "Design Dialogue: Polska – Brazylia", prezentująca prace polskich projektantów.

</doc>
<doc id="4563430" url="https://pl.wikipedia.org/wiki?curid=4563430" title="Gang Olsena uderza ponownie">
Gang Olsena uderza ponownie



</doc>
<doc id="4563437" url="https://pl.wikipedia.org/wiki?curid=4563437" title="Ruch Pedagogiczny">
Ruch Pedagogiczny

Ruch Pedagogiczny – polskie czasopismo naukowe wydawane od 1912. Skierowane jest do środowiska naukowego, poświęcone pedagogice jako nauce i jako myśleniu o wychowaniu, a także refleksjom nad praktyką edukacyjną w wielu aspektach, w tym psychologicznym, socjologicznym, filozoficznym, historycznym i porównawczym. Jego misją było i jest udostępnianie miejsca dyskusjom nad pedagogiką i wychowaniem, spojrzeniu krytycznemu i nowatorskiemu oraz upowszechnianie w środowisku nauczycielskim osiągnięć pedagogicznych i rezultatów badań empirycznych. 
W punktacji Ministerstwa Nauki i Szkolnictwa Wyższego z 2015 (część C) „Ruch Pedagogiczny” otrzymał 10 punktów. ISSN 0483-4992.
Historia.
Ruch Pedagogiczny wydawany był z inicjatywy Henryka Rowida, jego pierwszego redaktora naczelnego (1912–1933). Początkowo ukazywał się jako miesięczny dodatek do „Głosu Nauczycielstwa Ludowego”, organu Krajowego Związku Nauczycielstwa Ludowego. Od 1929 poświęcony nowym prądom w wychowaniu i nauczaniu, wpisywał się w klimat ruchu Nowego Wychowania. W roku 1930 został przekształcony w organ Wydziału Pedagogicznego Związku Nauczycielstwa Polskiego, a w kolejnych latach ukazywał się – z przerwą ok. 1939–1956 – jako miesięcznik, kwartalnik, dwumiesięcznik, pozostając związany z ZNP aż do 2016. Obecnie ukazuje się znów kwartalnie, a jego wydawcą jest Warszawska Wyższa Szkoła Humanistyczna im. Bolesława Prusa.
Na jego łamach publikowali między innymi: Henryk Rowid, Jan Władysław Dawid, Marian Falski, Maria Grzegorzewska, Helena Radlińska, Józef Mirski, Sergiusz Hessen, Stefan Szuman, Zygmunt Mysłakowski, Bogdan Suchodolski, Wincenty Okoń, Czesław Kupisiewicz, Władysław Zaczyński, Irena Wojnar. 
Działy.
Już w pierwszych latach działalności Ruchu Pedagogicznego wyłoniły się następujące działy: Artykuły, Recenzje, Kronika – prowadzone do dzisiaj. Obecnie RP publikuje teksty w stałych działach: Artykuły, Relacje z badań, Studia i opinie, Refleksje metodologiczne, Sylwetki pedagogów, Recenzje, Kronika.

</doc>
<doc id="4563441" url="https://pl.wikipedia.org/wiki?curid=4563441" title="Krywyn">
Krywyn

Krywyn () – stacja kolejowa w miejscowości Staryj Krywyn, w rejonie sławuckim, w obwodzie chmielnickim, na Ukrainie.
Od Krzewina odchodzi linia do stacji Silce, która obsługuję Chmielnicką Elektrownię Jądrową. 
Historia.
Stacja powstała w czasach carskich na drodze żelaznej brzesko-kijowskiej pomiędzy stacjami Ożenin i Sławuta. W okresie międzywojennym była to radziecka stacja graniczna na granicy z Polską. Nie prowadzono tu jednak kontroli celno-paszportowych, które odbywały się na stacji Szepetówka. Stacją graniczną po stronie polskiej były Mohylany.

</doc>
<doc id="4563442" url="https://pl.wikipedia.org/wiki?curid=4563442" title="Krzywin (stacja kolejowa)">
Krzywin (stacja kolejowa)



</doc>
<doc id="4563457" url="https://pl.wikipedia.org/wiki?curid=4563457" title="Bernardino Honorati">
Bernardino Honorati

Bernardino Honorati (ur. 17 lipca 1724 w Jesi, zm. 12 sierpnia 1807 w Senigallii) – włoski kardynał.
Życiorys.
Urodził się 17 lipca 1724 roku w Jesi, jako syn Giuseppego Honoratiego Marianny Cimy. Studiował na La Sapienzy, gdzie uzyskał doktorat utroque iure. Następnie został referendarzem Trybunału Obojga Sygnatur i relatorem Świętej Konsulty. 31 grudnia 1759 roku przyjął święcenia kapłańskie. 28 stycznia 1760 roku został tytularnym arcybiskipem Side, a 25 lutego przyjął sakrę. W latach 1760–1767 był nuncjuszem we Florencji, a w okresie 1766–1775 – w Wenecji. 23 czerwca 1777 roku został kreowany kardynałem prezbiterem i otrzymał kościół tytularny Santi Marcellino e Pietro. W tym samym roku został arcybiskupem ad personam Senigallii. Zmarł tamże 12 sierpnia 1807 roku.

</doc>
<doc id="4563466" url="https://pl.wikipedia.org/wiki?curid=4563466" title="Motor Lublin (piłka nożna) w sezonie 2019/2020">
Motor Lublin (piłka nożna) w sezonie 2019/2020

Sezon 2019/2020 był dla Motoru Lublin 13. sezonem na czwartym szczeblu ligowym. Do czasu przerwania rozgrywek z powodu pandemii COVID-19, w dziewiętnastu rozegranych spotkaniach, Motor zdobył 36 punktów i zajmował 2. miejsce w tabeli. Zespół prowadził Mirosław Hajdo. Najlepszym strzelcem był Michał Paluch, zdobywca 9 bramek.
Przebieg sezonu.
Po zakończeniu sezonu z zespołu odszedł trener Robert Góralczyk, który objął funkcję dyrektora sportowego w II-ligowym GKS-ie Katowice. 13 czerwca 2019 związał się z klubem nową, dwuletnią umową Marcin Michota, a profesjonalny kontrakt podpisał Dawid Brzozowski, który zadebiutował w pierwszym zespole w meczu 34. kolejki poprzedniego sezonu z Wiślanami Jaśkowice w wieku 15 lat i 340 dni. 18 czerwca odszedł do Hetmana Zamość bramkarz Andrzej Sobieszczyk.
24 czerwca nowym trenerem Motoru Lublin został Mirosław Hajdo. Do treningów piłkarze Motoru powrócili 4 lipca. W przerwie letniej kontrakty z klubem podpisali Michał Grunt, Krystian Krupa, Sławomir Duda, Przemysław Koszel, Rafał Grodzicki, Adam Nowak, Rafał Kruczkowski, Tomasz Swędrowski, Dominik Kunca, Piotr Ceglarz oraz Adrian Kajpust. Z Motoru odeszli między innymi Konrad Nowak, który pełnił funkcję kapitana zespołu oraz Andrzej Sobieszczyk (do Hetmana Zamość), Szymon Rak (do Stomilu Olsztyn) i Bartosz Waleńcik (do Legionovii Legionowo).
Rundę jesienną Motor rozpoczął od trzech remisów i jednej porażki. Pierwsze zwycięstwo odniósł w domowym meczu piątej kolejki z Podhalem Nowy Targ. Po remisie z Wólczanką Wólka Pełkińska Motor zajmował dziesiąte miejsce z sześciopunktową stratą do lidera Siarki Tarnobrzeg. W listopadzie lubelski zespół wygrał cztery mecze z rzędu i rundę jesienną zakończył na trzecim miejscu z taką samą liczbą punktów co liderująca Korona II Kielce i drugi Hutnik Kraków. W przerwie zimowej drużynę opuścili Grzegorz Bonin, Tomasz Brzyski, Szymon Kamiński, Rafał Kruczkowski i Krystian Krupa.
Do treningów piłkarze Motoru powrócili 13 stycznia 2020. Do drużyny przybyli Rafał Król (poprz. Stal Kraśnik), który występował w lubelskim zespole w latach 2008–2010 oraz 2013–2016, Krzysztof Ropski (poprz. Siarka Tarnobrzeg), Krystian Kalinowski (poprz. Stal Stalowa Wola), Filip Wójcik (poprz. Stal Stalowa Wola) oraz Nazar Melnyczuk (poprz. Wołyń Łuck). Wypożyczeni zostali Michał Grunt (do KSZO 1929 Ostrowiec Świętokrzyski) oraz Adrian Kajpust (do Wisły Sandomierz). Na inaugurację rundy wiosennej Motor pokonał u siebie Chełmiankę Chełm 7:0. Ze względu na zagrożenie epidemiologiczne Polski Związek Piłki Nożnej wydał decyzję o zawieszeniu rozgrywek piłkarskich do 29 marca.
W skróconym z powodu pandemii COVID-19 sezonie 2019/2020 decyzją Lubelskiego Związku Piłki Nożnej, prowadzącego rozgrywki III ligi grupy IV, Motor uzyskał awans do II ligi. 4 czerwca 2020 ogłoszono, że nowym udziałowcem Motoru został Zbigniew Jakubas.

</doc>
<doc id="4563467" url="https://pl.wikipedia.org/wiki?curid=4563467" title="Zadworzany (rejon prużański)">
Zadworzany (rejon prużański)

Zadworzany (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
W dwudziestoleciu międzywojennym leżały w Polsce, w województwie poleskim, w powiecie prużańskim.

</doc>
<doc id="4563468" url="https://pl.wikipedia.org/wiki?curid=4563468" title="Zaniewicze (obwód brzeski)">
Zaniewicze (obwód brzeski)

Zaniewicze (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
W dwudziestoleciu międzywojennym leżały w Polsce, w województwie poleskim, w powiecie prużańskim.

</doc>
<doc id="4563469" url="https://pl.wikipedia.org/wiki?curid=4563469" title="Microsoft Office 2019">
Microsoft Office 2019

Microsoft Office 2019 – wersja pakietu biurowego Microsoft Office, następca Microsoft Office 2016. Został wydany dla systemu Windows 10 i MacOS 24 września 2018. Niektóre funkcje, które wcześniej były ograniczone do subskrybentów usługi Office 365, są dostępne w tej wersji. 
Historia.
27 kwietnia 2018 Microsoft wydał Office 2019 Commercial Preview dla Windows 10. Następcą jest Microsoft Office 2021.
Nowe funkcje.
Pakiet Office 2019 zawiera wiele funkcji dostępnych wcześniej w ramach usługi Office 365, a także ulepszone funkcje pisma odręcznego, obsługę składni LaTeX-a w programie Word, nowe funkcje animacji w programie PowerPoint, w tym funkcje przekształcania i powiększania oraz nowe formuły i wykresy w programie Excel do analizy danych. 
Program OneNote jest nieobecny w pakiecie, ponieważ wersja UWP programu OneNote dołączona do systemu Windows 10 zastępuje go. Program OneNote 2016 można zainstalować jako opcjonalną funkcję w Instalatorze pakietu Office. 
W przypadku użytkowników komputerów Mac tryb ostrości zostanie przeniesiony do programu Word, mapy 2D zostaną przeniesione do programu Excel, a w programie PowerPoint pojawią się nowe przejścia Morph, obsługa SVG i eksport wideo 4K. 
Mimo że został wydany w tym samym miesiącu, nowy interfejs użytkownika pakietu Office (w tym nowe ikony) w programach Word, Excel, PowerPoint i Outlook jest dostępny tylko dla subskrybentów Office 365, a nie dla wieczystych licencjobiorców Office 2019. Interfejs użytkownika pakietu Office 2019 zachowuje język projektu Metro z pakietu Office 2016, z tym że obraz konta Microsoft jest okrągły.
Wymagania systemowe i wsparcie.
Office 2019 wymaga systemu Windows 10, Windows Server 2019 lub macOS Sierra albo późniejszej wersji. Instalacje MacOS można uzyskać ze strony internetowej Microsoft lub Mac App Store. W przypadku Office 2013 i 2016 różne wersje zawierające aplikacje klienckie były dostępne zarówno w formatach Click-To-Run (inspirowanych Microsoft App-V), jak i tradycyjnych instalatorach Windows. W przypadku pakietu Office 2019 aplikacje klienckie mają tylko instalator typu „kliknij, aby uruchomić” i tylko aplikacje serwera mają tradycyjny instalator MSI. Wersja Click-To-Run ma mniejszy rozmiar; w przypadku pakietu Microsoft Office 2019 Pro Plus produkt wymaga 10 GB mniej niż wersja MSI pakietu Office 2016 Pro Plus. 
Office 2019 będzie miał 5 lat podstawowego wsparcia, ale w przeciwieństwie do Office 2016, który ma 5 lat rozszerzonego wsparcia, Office 2019 będzie miał to wsparcie przez 2 kolejne lata. Wsparcie podstawowe kończy się 10 października 2023, natomiast rozszerzone 14 października 2025 r.

</doc>
<doc id="4563471" url="https://pl.wikipedia.org/wiki?curid=4563471" title="Alessandra Basso">
Alessandra Basso

Alessandra Basso (ur. 14 marca 1967 w Treviso) – włoska polityk i prawniczka, posłanka do Parlamentu Europejskiego IX kadencji.
Życiorys.
W 1986 ukończyła szkołę średnią w rodzinnej miejscowości, a w 1992 studia prawnicze na Uniwersytecie Bolońskim. Podjęła praktykę w zawodzie adwokata. Zajęła się również działalnością na rzecz ochrony konsumentów, m.in. w ramach współpracy z organizacją Associazione Consumatori Utenti. Członkini Ligi Północnej. W wyborach w 2019 z listy tego ugrupowania uzyskała mandat deputowanej do Parlamentu Europejskiego IX kadencji.

</doc>
<doc id="4563475" url="https://pl.wikipedia.org/wiki?curid=4563475" title="Annalisa Tardino">
Annalisa Tardino

Annalisa Tardino (ur. 30 kwietnia 1979 w m. Licata) – włoska polityk i prawniczka, posłanka do Parlamentu Europejskiego IX kadencji.
Życiorys.
W 2003 ukończyła studia prawnicze na Uniwersytecie w Palermo. W 2006 uzyskała uprawnienia adwokata w ramach izby adwokackiej w Palermo. Podjęła praktykę w zawodzie, specjalizując się w prawie rodzinnym i prawie konsumenckim. W 2018 kandydowała na burmistrza rodzinnej miejscowości, wstąpiła następnie do Ligi Północnej. W wyborach w 2019 z listy tego ugrupowania uzyskała mandat deputowanej do Parlamentu Europejskiego IX kadencji.

</doc>
<doc id="4563476" url="https://pl.wikipedia.org/wiki?curid=4563476" title="Mario Furore">
Mario Furore

Mario Furore (ur. 25 grudnia 1988 w Foggii) – włoski polityk, poseł do Parlamentu Europejskiego IX kadencji.
Życiorys.
W 2007 ukończył szkołę średnią, a w 2014 studia prawnicze na Uniwersytecie LUISS w Rzymie. Zaangażował się w działalność polityczną w ramach Ruchem Pięciu Gwiazd. Brał udział w kampaniach wyborczych tego ugrupowania. W latach 2015–2019 był doradcą Rosy Barone, radnej regionu Apulia. W wyborach w 2019 z listy Ruchu Pięciu Gwiazd uzyskał mandat deputowanego do Parlamentu Europejskiego IX kadencji.

</doc>
<doc id="4563483" url="https://pl.wikipedia.org/wiki?curid=4563483" title="Wiesław Daszkiewicz">
Wiesław Daszkiewicz

Wiesław Adam Daszkiewicz (ur. 12 lipca 1927 w Aleksandrowie Kujawskim, zm. 13 sierpnia 2013 w Poznaniu) – polski karnista, prof. dr hab.
Życiorys.
Odbył studia na Wydziale Prawnym i Ekonomicznym Uniwersytetu Mikołaja Kopernika w Toruniu, natomiast w 1959 uzyskał doktorat, a potem stopień doktora habilitowanego. W 1967 nadano mu tytuł profesora w zakresie nauk prawnych. Pracował na stanowisku profesora w Zakładzie Postępowania Karnego na Wydziale Prawa i Administracji Uniwersytetu im. Adama Mickiewicza w Poznaniu.
Otrzymał nominację na profesora zwyczajnego Instytutu Państwa i Prawa Polskiej Akademii Nauk, oraz pełnił funkcję członka w wielu Komitetach Redakcyjnych w czasopismach "Ruchu Prawniczego, Ekonomicznego i Socjologicznego", "Państwa i Prawa", a także Komisji do spraw Reformy Prawa Karnego, Komisji do opracowania propozycji zmian prawa karnego i Rady Legislacyjnej przy Prezesie Rady Ministrów. Był współzałożycielem i pierwszym redaktorem naczelnego czasopisma "Przegląd Prawa Karnego".
Zmarł 13 sierpnia 2013 roku. Pochowany został 20 sierpnia 2013 na cmentarzu junikowskim w Poznaniu.
Życie prywatne.
Jego żoną była Krystyna Paluszyńska, z którą miał dwóch synów, Pawła i Piotra.

</doc>
<doc id="4563484" url="https://pl.wikipedia.org/wiki?curid=4563484" title="Mohammed Chahim">
Mohammed Chahim

Mohammed Chahim (ur. 18 kwietnia 1985 w Fezie) – holenderski polityk, ekonomista i samorządowiec marokańskiego pochodzenia, poseł do Parlamentu Europejskiego IX kadencji.
Życiorys.
Kształcił się na Uniwersytecie w Tilburgu. Ukończył studia ekonomiczne pierwszego i drugiego stopnia ze specjalnością w dziedzinie ekonometrii. Doktoryzował się w 2013. Został badaczem w Holenderskiej Organizacji Zastosowań Nauki (TNO), zajmując się głównie zagadnieniami z zakresu kwantyfikacji zrównoważonego rozwoju oraz gospodarki o obiegu zamkniętym. W 2003 wstąpił do Partii Pracy. Od 2006 radny miejscowości Helmond, w 2014 został przewodniczącym frakcji radnych swojego ugrupowania. W wyborach w 2019 uzyskał mandat posła do Parlamentu Europejskiego IX kadencji.

</doc>
<doc id="4563499" url="https://pl.wikipedia.org/wiki?curid=4563499" title="Autor tekstów i sloganów reklamowych">
Autor tekstów i sloganów reklamowych



</doc>
<doc id="4563500" url="https://pl.wikipedia.org/wiki?curid=4563500" title="Michaił Ziemcow">
Michaił Ziemcow

Michaił Grigorjewicz Ziemcow (ur. 1686 lub 1688 w Moskwie, zm. 28 sierpnia 1743 w Sankt Petersburgu) – rosyjski architekt.
Życiorys.
O dzieciństwie i młodości twórcy nie wiadomo praktycznie nic. Pierwszy raz Michaił Ziemcow wspomniany jest w 1709 r. jako osoba ucząca się języka włoskiego w petersburskiej kancelarii gubernialnej. Rok później podjął on pracę w kancelarii spraw miejskich Petersburga, która zajmowała się koordynacją prac nad budową nowego miasta i wznoszeniem wokół niego murowanych fortyfikacji na miejscu ziemnych. Ziemcow pracował w niej pod kierunkiem architekta Domenico Trezziniego. W 1719 r. był już na tyle doświadczonym budowniczym, że powierzono mu koordynację prac nad wznoszeniem budowli kamiennych w moskiewskim Kitaj-grodzie, w miejsce starszych budowli drewnianych. Jednak już w roku następnym został ponownie wezwany do Petersburga, by pracować przy rozbudowie miasta, służąc jako pomocnik i tłumacz nowo przybyłego do Rosji Nicoli Michettiego i dalej kształcąc się pod jego kierunkiem.
W 1721 i 1722 r. brał udział we wznoszeniu pałacu Katarzyny w Rewlu oraz urządzaniu otaczającego go ogrodu. Następnie podróżował do Sztokholmu, by zapoznać się ze specyfiką budowy miasta na bałtyckim wybrzeżu. Poznał tam również architekturę gotycką. Po powrocie w 1723 r. objął obowiązki głównego architekta Petersburga w związku z wyjazdem Michettiego do Włoch, chociaż dopiero rok później oficjalnie otrzymał tytuł zawodowy i pensję architekta. Kierował urządzaniem sadów i ogrodów w Petersburgu, które rozciągały się na miejscu obecnego Ogrodu Letniego, Ogrodu Michajłowskiego i Pola Marsowego, a także ogrodu carskiego w Peterhofie i zespołu kaskad i fontann w tamtejszym parku. W 1726 r. według projektu Ziemcowa wzniesiono budynek dla straży w sąsiedztwie Mostu Aniczkowa.
W latach 30. XVIII w. wpływy Ziemcowa zmalały - Bartolomeo Rastrelli zdołał doprowadzić do tego, by prace przy najbardziej prestiżowych budowach Pałaców Zimowego i Letniego powierzono jego synowi Francesco. Ziemcow pracował natomiast przy rozbudowie Peterhofu i przy wzniesieniu cerkwi Świętych Symeona i Anny w Petersburgu. Kierował także zabudową Newskiego Prospektu, ulic Milionowej i Wielkiej Morskiej. Kończył również budowę innych obiektów, których wznoszenie rozpoczęli inni architekci: Kunstkamery, soboru św. Izaaka, budynku Dwunastu Kolegiów i carskich stajni. W końcu lat 30. zbudował dla siebie dom przy Newskim Prospekcie. W 1737 r. współtworzył generalny projekt Petersburga.
Latem 1741 r. wykonał projekt soboru Trójcy Świętej w Petersburgu, który ostatecznie nie został zrealizowany. Był jednym z autorów soboru św. Sampsona w Dzielnicy Wyborskiej, dla którego zaprojektował pomieszczenie ołtarzowe.
W 1741 r. nowa władczyni Rosji Elżbieta mianowała Ziemcowa architektem nadwornym. Przed koronacją cesarzowej Ziemcow wzniósł w Petersburgu kolejne budynki pałacowe oraz łuk triumfalny. Następnie zakończył budowę Pałacu Aniczkowskiego. W latach 1742-1743 przygotował plan rozbudowy kompleksu pałacowo-parkowego w Carskim Siole, jednak zmarł w 1743, zanim prace zostały ukończone.
Był żonaty z Marią Iwanowną, mieli córki Marię i Aleksandrę oraz synów Michaiła i Aleksandra. Został pochowany w sąsiedztwie soboru św. Sampsona, nagrobek nie przetrwał.

</doc>
<doc id="4563507" url="https://pl.wikipedia.org/wiki?curid=4563507" title="Opiekun marki">
Opiekun marki



</doc>
<doc id="4563508" url="https://pl.wikipedia.org/wiki?curid=4563508" title="Brand manager">
Brand manager



</doc>
<doc id="4563512" url="https://pl.wikipedia.org/wiki?curid=4563512" title="SCID/ADA">
SCID/ADA



</doc>
<doc id="4563520" url="https://pl.wikipedia.org/wiki?curid=4563520" title="Administrator baz danych">
Administrator baz danych



</doc>
<doc id="4563523" url="https://pl.wikipedia.org/wiki?curid=4563523" title="Chemia (ujednoznacznienie)">
Chemia (ujednoznacznienie)



</doc>
<doc id="4563525" url="https://pl.wikipedia.org/wiki?curid=4563525" title="Pinnacle Airlines">
Pinnacle Airlines



</doc>
<doc id="4563529" url="https://pl.wikipedia.org/wiki?curid=4563529" title="Administrator (informatyka)">
Administrator (informatyka)



</doc>
<doc id="4563532" url="https://pl.wikipedia.org/wiki?curid=4563532" title="New York Film Critics Circle">
New York Film Critics Circle



</doc>
<doc id="4563539" url="https://pl.wikipedia.org/wiki?curid=4563539" title="Ondrejkova dolina">
Ondrejkova dolina

Ondrejkova dolina – dolina w Wielkiej Fatrze na Słowacji. Jest orograficznie prawym odgałęzieniem Necpalskiej doliny ("Necpalská dolina") i wcina się w północno-zachodnie zbocza Borišova Zaczyna się na wysokości około 1400 m trawiastą depresją, która stopniowo przekształca się w coraz głębszą, żlebowatą dolinkę. Jest na większej części swojej długości porośnięta lasem. Uchodzi do Necpalskiej doliny w lesie, na wysokości około 800 m.
Południowy stok Borišova jest stromy i w dużej części trawiasty. Powoduje to, że zimą schodzą nim duże lawiny, jedne z największych w całej Wielkiej Fatrze. 

</doc>
<doc id="4563540" url="https://pl.wikipedia.org/wiki?curid=4563540" title="W rytmie dnia">
W rytmie dnia

W rytmie dnia – codzienny serwis informacyjno-publicystyczny emitowany od 1 października 2018 na kanale Polsat News. Zastąpił „Informacje”. W paśmie są prezentowane wydarzenia, które mają miejsce w ciągu doby (bieżące wydarzenia polityczne, wiadomości z kraju i ze świata).

</doc>
<doc id="4563544" url="https://pl.wikipedia.org/wiki?curid=4563544" title="Elektrownia jądrowa Mühleberg">
Elektrownia jądrowa Mühleberg

Elektrownia jądrowa Mühleberg – dawna elektrownia jądrowa znajdująca się na terenie Szwajcarii w kantonie Berno w pobliżu Mühleberg. Wyłączona definitywnie z użytkowania 20 grudnia 2019 r.
Historia.
Budowa elektrowni jądrowej Mühleberg rozpoczęła się w 1967 roku. W 1971 roku podczas testów doszło do wybuchu pożaru. Rok później elektrownia rozpoczęła działalność komercyjną. W latach 1984 do 1990 na terenie obiektu były prowadzone działania mające na celu zwiększenie wydajności oraz udoskonalenie systemów bezpieczeństwa. W 1992 roku wystąpiono z wnioskiem o przyznanie elektrowni stałej licencji na prowadzenie działalności. Rada Federalna zdecydowała się jedynie na przedłużenie licencji na kolejne 10 lat. Tego samego roku zainstalowano system DSFS umożliwiający zalanie oraz ochłodzenie reaktora w przypadku awarii. W 2005 roku sformułowano kolejną prośbę o przyznanie nieograniczonej czasowo licencji. W 2007 roku przeprowadzono analizę dotyczącą bezpieczeństwa elektrowni. Pozwoliło to na wydanie w 2009 roku stałej licencji na prowadzenie działalności dla elektrowni jądrowej Mühleberg przez Federalny Departament Środowiska, Transportu, Energii i Komunikacji. Tego samego roku mieszkańcy pobliskiej miejscowości niezgadzający się z tą decyzją złożyli skargę do Federalnego Sądu Administracyjnego. W 2013 roku Federalny Sąd Najwyższy potwierdził przyznanie kompleksowi stałej licencji. W październiku 2013 roku operator elektrowni BKW podjął decyzję o zakończeniu działalności w 2019 roku.
W 2014 r. elektrownia wyprodukowała 3,01 TWh, tj. ok. 4,3 % łącznej produkcji energii elektrycznej w Szwajcarii .
7 marca 2018 roku na terenie obiektu czujniki wykryły krótkotrwały wzrost radioaktywności. System bezpieczeństwa dokonał automatycznego wyłączenia reaktora. Elektrownia została definitywnie wyłączona 20 grudnia 2019 r. o godz. 12.30.
Dane techniczne.
Źródło:

</doc>
<doc id="4563547" url="https://pl.wikipedia.org/wiki?curid=4563547" title="Giorgi Iwaniszwili">
Giorgi Iwaniszwili

Giorgi Iwaniszwili (, ur. 18 października 1989 w Tbilisi) – gruziński piłkarz występujący na pozycji pomocnika.
Kariera klubowa.
Grę w piłkę nożną rozpoczął w akademii piłkarskiej FC Zürich. W 2007 roku włączono go do składu zespołu rezerw, grającego w 1. Liga, skąd wypożyczano go do klubów Swiss Challenge League, kolejno: FC Wohlen, FC Schaffhausen (spadek z ligi w sezonie 2010/11) i AC Bellinzona. Latem 2012 roku został zawodnikiem Bellinzony na zasadzie transferu definitywnego. Po sezonie 2012/13 z powodu niewypłacalności oraz problemów licencyjnych SFV relegował jego klub do III ligi. Iwaniszwili wkrótce po tym opuścił zespół i z powodu złamania kości ręki przez kolejny rok pozostawał bez pracodawcy.
W lipcu 2014 roku podpisał umowę ze Spartaki Cchinwali prowadzonym przez Kachabera Kaczarawę. 15 sierpnia zadebiutował w Erownuli Lidze w wygranym 1:0 meczu przeciwko Merani Martwili. W lipcu 2015 roku wystąpił po raz pierwszy w europejskich pucharach w dwumeczu z FC Botoșani (1:1, 1:3) w kwalifikacjach Ligi Europy 2015/16. Łącznie przez 2 sezony rozegrał dla tego klubu 53 ligowe spotkania i zdobył 11 goli. Od połowy 2016 roku występował w Czichurze Saczchere, z którą w sezonie 2016 dotarł do finału play-off o mistrzostwo kraju i zdobył Puchar Gruzji 2017. W styczniu 2018 roku przeszedł do Dinamo Tbilisi, z którym wywalczył wicemistrzostwo kraju.
W styczniu 2019 roku, po odbyciu testów, podpisał półroczny kontrakt z Zagłębiem Sosnowiec prowadzonym przez Valdasa Ivanauskasa. 9 lutego 2019 zadebiutował w Ekstraklasie w przegranym 0:2 meczu ze Śląskiem Wrocław. Po zakończeniu rundy wiosennej sezonu 2018/19, w której zaliczył 9 występów, Zagłębie zajęło ostatnie miejsce w tabeli i spadło do I ligi, a on sam opuścił klub.
Kariera reprezentacyjna.
W latach 2007–2010 występował w młodzieżowych reprezentacjach Gruzji w kategorii U-19 oraz U-21.
Życie prywatne.
W wieku 7 lat przeprowadził się z rodziną do Szwajcarii, gdzie nabył obywatelstwo tego kraju. Jest przybranym synem Micheila Kawelaszwiliego. W 2015 roku wstąpił w związek małżeński z Ninuką Gabrichidze. Posługuje się biegle trzema językami obcymi: angielskim, niemieckim oraz włoskim.

</doc>
<doc id="4563548" url="https://pl.wikipedia.org/wiki?curid=4563548" title="Dolnoborišovská dolina">
Dolnoborišovská dolina

Dolnoborišovská dolina – dolina w Wielkiej Fatrze na Słowacji. Jest orograficznie prawym odgałęzieniem Necpalskiej doliny ("Necpalská dolina"). Wcina się pomiędzy północno-zachodnie zbocza Borišova (1510 m) i południowe stoki szczytu Prierastlé (1240 m). Zaczyna się na wysokości około 1450 m płytką depresją, która stopniowo przekształca się w coraz głębszą, żlebowatą dolinkę. Jest na całej swojej długości porośnięta lasem. Jej dnem spływa niewielki potok. Dolnoborišovská dolina uchodzi do Necpalskiej doliny w lesie, na wysokości około 770 m.

</doc>
<doc id="4563554" url="https://pl.wikipedia.org/wiki?curid=4563554" title="Dino Giarrusso">
Dino Giarrusso

Dino Riccardo Maria Giarrusso (ur. 11 września 1974 w Katanii) – włoski polityk, filmowiec i dziennikarz, poseł do Parlamentu Europejskiego IX kadencji.
Życiorys.
W 1992 ukończył szkołę średnią w rodzinnej miejscowości, a w 1997 studia z zakresu nauk o komunikacji na Uniwersytecie w Sienie. Zajmował się dziennikarstwem, pisząc do różnych gazet („il Fatto Quotidiano”, „l’Unità” i innych). Produkował reklamy i programy telewizyjne m.in. dla regionalnej telewizji Teletna. Był nauczycielem w szkole filmowej, a także wykładowcą technik produkcji filmowej i telewizyjnej na Uniwersytecie w Katanii. Jako filmowiec pracował głównie na stanowisku drugiego reżysera, był współpracownikiem takich reżyserów jak Marco Risi, Ettore Scola, Susanna Tamaro czy Ricky Tognazzi. Udzielał się także jako scenarzysta, a okazjonalnie również grał role aktorskie. W latach 2014–2018 regularnie brał udział w satyrycznym programie telewizyjnym "Le Iene".
Zaangażował się w działalność polityczną w ramach Ruchem Pięciu Gwiazd. Kierował działem komunikacji we frakcji radnych partii w Lacjum, później został asystentem wiceministra edukacji Lorenza Fioramontiego. W wyborach w 2019 z listy Ruchu Pięciu Gwiazd uzyskał mandat deputowanego do Parlamentu Europejskiego IX kadencji. W 2022 zrezygnował z członkostwa w M5S.

</doc>
<doc id="4563555" url="https://pl.wikipedia.org/wiki?curid=4563555" title="Božo Musa">
Božo Musa

Božo Musa (ur. 15 września 1988 w Širokim Brijegu) – bośniacki piłkarz chorwackiego pochodzenia występujący na pozycji obrońcy w Miedzi Legnica.
Kariera klubowa.
Grę w piłkę nożną rozpoczął w wieku 9 lat w klubie NK Široki Brijeg z rodzinnego miasta Široki Brijeg. W 2007 roku rozpoczął karierę na poziomie seniorskim w HNK Zmaj Makarska (3. HNL). W pierwszej połowie sezonu 2009/10 występował na tym samym poziomie rozgrywkowym w zespole NK Jadran Luka Ploče. Wiosną 2010 roku był graczem NK Croatia Sesvete, gdzie zaliczył 1 mecz w 1. HNL w przegranym 0:6 spotkaniu z Dinamem Zagrzeb. W latach 2010–2011 grał w trzecioligowych zespołach NK Neretva Metković i NK Vrapče oraz w czwartoligowym klubie liga NK Vinjani.
Na początku 2012 roku podpisał umowę z RNK Split, dla którego rozegrał 2 spotkania w chorwackiej ekstraklasie. W sezonie 2012/13 był piłkarzem bośniackiego HNK Branitelj (Prva Liga FBiH), gdzie zaliczył 23 mecze i zdobył 3 bramki. Latem 2013 roku został graczem NK Zagreb. Rok później awansował z tym klubem do 1. HNL. Na początku 2016 roku z powodu znacznych zaległości finansowych wobec zawodników rozwiązał swój kontrakt i przeniósł się do NK Slaven Belupo. W barwach tego zespołu rozegrał 90 ligowych spotkań i dotarł do finału Pucharu Chorwacji 2014/15, gdzie Slaven uległ 1:2 Dinamo Zagrzeb.
W styczniu 2019 roku podpisał dwuipółletnią umowę z Miedzią Legnica prowadzoną przez Dominika Nowaka. 8 lutego zadebiutował w Ekstraklasie w przegranym 0:3 meczu z Jagiellonią Białystok, w którym wszedł na boisko za Pawła Zielińskiego. W rundzie wiosennej sezonu 2018/19 występował jako podstawowy zawodnik i rozegrał 12 spotkań, a Miedź po zajęciu przedostatniego miejsca w tabeli spadła do I ligi.
Kariera reprezentacyjna.
W 2009 roku otrzymał powołanie na konsultację szkoleniową reprezentacji Bośni i Hercegowiny U-21.
Życie prywatne.
Urodził się w Širokim Brijegu na terenie Hercegowiny w boszniacko-chorwackiej rodzinie. Posiada obywatelstwo Bośni i Hercegowiny i Chorwacji.

</doc>
<doc id="4563560" url="https://pl.wikipedia.org/wiki?curid=4563560" title="Horny Borišov">
Horny Borišov

Horny Borišov – dolina w Wielkiej Fatrze na Słowacji. Jest orograficznie lewym odgałęzieniem Belianskej doliny ("Belianska dolina"). Wcina się w północne zbocza Borišova dwoma żlebami, które na wysokości około 970 m łączą się w jedną żlebowatą dolinkę. Uchodzi do Belianskiej doliny na wysokości około 790 m. W pobliżu jej ujścia na dnie Belianskiej doliny znajduje się szałas.
Całą dolinkę Horny Borišov porasta las. W jej zboczach znajdują się partie skalne, a dnem spływa niewielki potok będący dopływem Belianskego potoku ("Belianský potok"). Dolinka w całości znajduje się w obrębie rezerwatu przyrody Borišov.

</doc>
<doc id="4563564" url="https://pl.wikipedia.org/wiki?curid=4563564" title="Kościół św. Marii Magdaleny w Ryszewku">
Kościół św. Marii Magdaleny w Ryszewku

Kościół św. Marii Magdaleny w Ryszewku – rzymskokatolicki kościół parafialny znajdujący się we wsi Ryszewko, w powiecie żnińskim, w województwie kujawsko-pomorskim.
Historia.
Kościół został wybudowany w XIII wieku, potem włączony został do parafii Gąsawa, by w XV wieku stać się na powrót samodzielną parafią. Istniejący do dziś, drewniany (sosnowy) kościół został zbudowany w 1727, a konsekrowano go w 1788. W 1997 poddano go renowacji.
Architektura.
Obiekt jest barokowy, konstrukcji zrębowej, orientowany, oszalowany i jednonawowy, a wzniesiono go na rzucie prostokąta. Stoi na kamiennej podmurówce. Prostokątne prezbiterium zakończone jest absydą, a kwadratowa kruchta przybudowana jest od południa. Nawa przykryta jest dachem dwuspadowym, a prezbiterium – pięciospadowym. Od zachodu nad nawą umieszczona jest niewielka wieżyczka z baniastym hełmem. 
Wyposażenie.
Wystrój wnętrza pochodzi z XVI–XIX wieku. Główny ołtarz to manierystyczny tryptyk. W lewym bocznym ołtarzu znajduje się renesansowy obraz "Złożenie do grobu", który jest dziełem ucznia Lucasa Cranacha starszego (1538).
Otoczenie.
Przy kościele stoi dzwonnica z 1727 o nietypowej konstrukcji oraz rosną m.in. cztery stare lipy będące pomnikami przyrody o obwodach pni wynoszących około 560 cm.
Na terenie przykościelnym ustawiono tablicę pamiątkową o treści: "Tu urodził się i Chrzest św. przyjął ks. prof. Antoni Słomkowski (1900-1982), doktor teologii, odnowiciel Katolickiego Uniwersytetu Lubelskiego, rektor tej uczelni w latach 1944-1951. Kapłanowi niezłomnego charakteru, duchowemu przywódcy młodzieży, prześladowanemu przez okupacyjny system sowiecki i komunistyczny". Tablicę ufundowali rodzina i przyjaciele, a odsłonięto ją 28 sierpnia 2006.
Oprócz tego przy kościele stoją dwa nagrobki proboszczów:

</doc>
<doc id="4563571" url="https://pl.wikipedia.org/wiki?curid=4563571" title="Joseph Franz Anton von Auersperg">
Joseph Franz Anton von Auersperg

Joseph Franz Anton von Auersperg (ur. 31 stycznia 1734 w Wiedniu, zm. 21 sierpnia 1795 w Pasawie) – austriacki kardynał.
Życiorys.
Urodził się 31 stycznia 1734 roku w Wiedniu, jako syn Heinricha Josefa Johanna von Auersperga i Marii Antonii Franziski Trautson. Studiował filozofię i teologię, a następnie został kanonikiem kapituł w Pasawie i Salzburgu. W 1757 roku przyjął święcenia kapłańskie. 8 maja 1763 roku został wybrany biskupem Lavantu, a dwa tygodnie później przyjął sakrę. Rok później chciał zrezygnować z diecezji, jednak arcybiskup Sigismund von Schrattenbach nie zezwolił na to. Po jego śmierci, Auersperg chciał objąć archidiecezją salzburską, jednak preferowanym kandydatem był Hieronymus von Colloredo. Przyszły kardynał został jednak biskupem Gurk w 1773 roku. Cesarz Józef II Habsburg nakłaniał go do promowania józefinizmu, jako modelu reformy Kościoła. W związku z wydanie edyktu tolerancyjnego, Auersperg opowiadał się za większą wolnością religijną dla Żydów. W 1784 roku został biskupem Pasawy. 30 marca 1789 roku został kreowany kardynałem prezbiterem, jednak nie otrzymał kościoła tytularnego. Zmarł 21 sierpnia 1795 roku w Pasawie.

</doc>
<doc id="4563573" url="https://pl.wikipedia.org/wiki?curid=4563573" title="Specjalista do spraw pozyskiwania funduszy">
Specjalista do spraw pozyskiwania funduszy



</doc>
<doc id="4563574" url="https://pl.wikipedia.org/wiki?curid=4563574" title="I liga polska w rugby (1960)">
I liga polska w rugby (1960)

I liga polska w rugby (1960) – czwarty sezon najwyższej klasy ligowych rozgrywek klubowych rugby union w Polsce. Tytuł mistrza Polski zdobyła Lechia Gdańsk, drugie miejsce Czarni Bytom, a trzecie AZS Warszawa.
Uczestnicy rozgrywek.
Do rozgrywek I ligi przystąpiło 10 tych samych drużyn, które uczestniczyły w rozgrywkach w poprzednim sezonie. Sezonu nie dokończyli obrońcy brązowego medalu, Włókniarz Łódź, którzy nie rozegrali żadnego spotkania w fazie finałowej.
Przebieg rozgrywek.
Rozgrywki toczyły się w systemie wiosna–jesień i były podzielone na dwie fazy. Wiosną drużyny były podzielone na dwie pięciozespołowe grupy, północną i południową, w których mecze rozgrywano systemem każdy z każdym, mecz i rewanż. Jesienią drużyny podzielono na trzy grupy: drużyny walczące o pierwsze cztery miejsca (te, które zajęły w pierwszej fazie miejsca pierwsze i drugie w swoich grupach), drużyny walczące o miejsca od 5 do 8 (te, które zajęły w pierwszej fazie miejsca trzecie i czwarte w swoich grupach) oraz dwie drużyny walczące o miejsca 9 i 10 (te, które zajęły w pierwszej fazie ostatnie miejsca w swoich grupach). W tej fazie drużyny także rozgrywały w poszczególnych grupach spotkania systemem każdy z każdym, mecz i rewanż (z wyjątkiem rozgrywek o miejsca 5–8, gdzie nie rozegrano rewanżów).
Runda wiosenna.
Grupa północna.
Wyniki spotkań:
Tabela:
Grupa południowa.
Wyniki spotkań:
Tabela:
Runda jesienna.
Finały o miejsca 1–4.
Wyniki spotkań:
Tabela:
Finały o miejsca 5–8.
Wyniki spotkań:
Tabela:
Finały o miejsca 9–10.
Wyniki spotkań:
Tabela:
Inne rozgrywki.
W rozgrywanych w tym sezonie mistrzostwach Polski juniorów zwycięstwo odniosła Lechia Gdańsk.

</doc>
<doc id="4563576" url="https://pl.wikipedia.org/wiki?curid=4563576" title="Abby Hatcher">
Abby Hatcher

Abby Hatcher – kanadyjski serial animowany stworzony przez Roba Hoegee oraz wyprodukowany przez Spin Master Entertainment i Nickelodeon Animation Studio.
Oficjalna premiera serialu odbyła się 1 stycznia 2019 na Nickelodeon oraz Nick Jr., po przedpremierowej internetowej emisji, która odbyła się 18 grudnia 2018. W Polsce serial zadebiutował 27 maja 2019 na antenie Nickelodeon Polska w bloku "Nick Jr.".
4 czerwca 2019 zostało potwierdzone, że serial został przedłużony o drugi sezon.
Fabuła.
Serial opisuje perypetie inteligentnej i energicznej siedmiolatki Abby Hatcher i jej przyjaciół Pluszków – niezwykłych i dziwnych stworków mieszkających w hotelu prowadzonym przez rodziców Abby.
Wersja polska.
Wersja polska: na zlecenie Nickelodeon Polska – Start International Polska
Reżyseria: Joanna Węgrzynowska-Cybińska
Wystąpili:
W pozostałych rolach:
i inni
Lektor: Olga Cybińska

</doc>
<doc id="4563580" url="https://pl.wikipedia.org/wiki?curid=4563580" title="Podkański">
Podkański



</doc>
<doc id="4563581" url="https://pl.wikipedia.org/wiki?curid=4563581" title="Demokraci (Słowacja)">
Demokraci (Słowacja)

Demokraci (słow. "Demokrati") – słowacka partia polityczna o profilu konserwatywno-liberalnym i proeuropejskim. Do 2023 działała pod nazwą Razem – Demokracja Obywatelska (słow. "SPOLU – občianska demokracia", SPOLU).
Historia.
Tworzenie nowego ugrupowania zapowiedział w 2017 Miroslav Beblavý, który w poprzednim roku opuścił ugrupowanie Sieć, protestując przeciwko udziałowi w koalicji rządowej. Dołączył do niego m.in. Jozef Mihál, poprzednio działacz Wolności i Solidarności. Na pierwszym zjeździe w kwietniu 2018 Miroslav Beblavý objął funkcję przewodniczącego nowej formacji.
Przed wyborami prezydenckimi w 2019 partia poparła na początku Roberta Mistríka, a po jego rezygnacji opowiedziała się za Zuzaną Čaputovą, która ostatecznie wybory wygrała. Do wyborów europejskich w tym samym roku SPOLU poszło w koalicji z Postępową Słowacją. Sojusz zajął pierwsze miejsce z wynikiem 20,11% głosów i 4 mandatami w Parlamencie Europejskim IX kadencji, z których 2 przypadły kandydatom SPOLU.
W wyborach do Rady Narodowej w 2020 SPOLU tworzyło ponownie koalicję wyborczą z PS. Lista ta otrzymała 6,96% głosów, nie przekraczając wynoszącego 7% progu wyborczego dla koalicji. W konsekwencji tej porażki Miroslav Beblavý ogłosił swoją rezygnację z funkcji przewodniczącego i wycofanie się z działalności politycznej. W kwietniu 2020 na czele partii stanął Juraj Hipš, we wrześniu 2021 zastąpił go deputowany Miroslav Kollár.
W styczniu 2023 ogłoszono przekształcenie ugrupowania w formację "Modrá koalícia". Jednym z jej liderów został były premier Mikuláš Dzurinda, który jednak wkrótce wycofał się z tej inicjatywy. W marcu 2023 przedstawiono nowy projekt powstały na bazie partii – stronnictwo Demokraci. Na jego czele stanął urzędujący premier Eduard Heger (który opuścił OĽaNO), dołączyło do niego także czterech ministrów z jego gabinetu.

</doc>
<doc id="4563584" url="https://pl.wikipedia.org/wiki?curid=4563584" title="Andrea Gioannetti">
Andrea Gioannetti

Andrea Gioannetti OSBCam (ur. 6 stycznia 1722 w Bolonii, zm. 8 kwietnia 1800 tamże) – włoski kardynał.
Życiorys.
Urodził się 6 stycznia 1722 roku w Bolonii, jako syn Baldassarrego Francesca Gioannettiego i Pellegriny Zanoni, otrzymując na chrzcie imiona Melchiorre Benedetto Lucidoro. W młodości wstąpił do zakonu kamedułów. 19 grudnia 1744 roku przyjął święcenia kapłańskie. Wkrótce potem został wykładowcą filozofii i teologii, a także dziekanem zgromadzenia w Romandioli. 29 stycznia 1776 roku został tytularnym arcybiskupem Emerii i administratorem apostolskim Bolonii, a sześć dni później przyjął sakrę. 2 czerwca 1777 roku został kreowany kardynałem in pectore. Jego nominacja na kardynała prezbitera została ogłoszona 15 grudnia i nadano mu kościół tytularny Santa Pudenziana. W tym samym roku został pełnoprawnym arcybiskupem Bolonii. W 1796 roku narósł problem relacji archidiecezji z Senatem, który został przywrócony przez Napoleona, po złożeniu z funkcji legata Giovanniego Andrei Archettiego. Konflikt dotyczył uznawania w nowej konstytucji katolicyzmu jako religii państwowej i inicjatyw wdrażanym przeciwko imigranckim kapłanom. Gdy w 1797 roku doszło do konfiskaty majątków kościelnych i zniesienia immunitetów duchownych, Gioannetti wydał list pasterski, w którym głosił autonomiczny autorytet Kościoła otrzymany od Chrystusa do regulowania działań człowieka w społeczeństwie, a także nawoływał Napoleona do przestrzegania przykazań i zasad Kościoła. Kardynał zmarł 8 kwietnia 1800 roku w Bolonii.

</doc>
<doc id="4563585" url="https://pl.wikipedia.org/wiki?curid=4563585" title="Gorzka siedemnastka">
Gorzka siedemnastka

Gorzka siedemnastka – amerykański komediodramat napisany i wyreżyserowany przez Kelly Fremon Craig. Światowa premiera miała miejsce 16 września 2016 roku na Międzynarodowym Festiwalu Filmowym w Toronto.
Kelly Fremon Craig otrzymała, za ten film, nagrodę NYFCC w kategorii "Najlepszy pierwszy film".

</doc>
<doc id="4563586" url="https://pl.wikipedia.org/wiki?curid=4563586" title="SACEUR">
SACEUR



</doc>
<doc id="4563592" url="https://pl.wikipedia.org/wiki?curid=4563592" title="Letni Puchar Świata w narciarstwie alpejskim 2019">
Letni Puchar Świata w narciarstwie alpejskim 2019

Sezon 2019 Letniego Pucharu Świata w narciarstwie alpejskim rozpoczął się 15 czerwca 2019 r. w austriackim Rettenbach. Ostatnie zawody z tego cyklu w obecnym sezonie zostały rozegrane w dniach 12–15 września tego samego roku we włoskiej miejscowości Schilpario. Przeprowadzono 15 konkursów dla kobiet i dla mężczyzn.
Letni Puchar Świata w narciarstwie alpejskim kobiet.
Wśród kobiet letniego pucharu świata z sezonu 2018 broniła Austriaczka Kristin Hetfleisch. Tym razem triumfowała jej rodaczka Jacqueline Gerlach.
W poszczególnych klasyfikacjach triumfowały, a właściwie triumfowała:
Letni Puchar Świata w narciarstwie alpejskim mężczyzn.
Wśród mężczyzn letniego pucharu świata z sezonu 2018 bronił Włoch Edoardo Frau. W tej edycji triumfował reprezentant Czech Martin Barták.
W poszczególnych klasyfikacjach triumfowali:

</doc>
<doc id="4563595" url="https://pl.wikipedia.org/wiki?curid=4563595" title="Sojusznicze Dowództwo ds. Operacji">
Sojusznicze Dowództwo ds. Operacji



</doc>
<doc id="4563598" url="https://pl.wikipedia.org/wiki?curid=4563598" title="Zamek Lenzburg">
Zamek Lenzburg

Zamek Lenzburg – zamek znajdujący się w miejscowości Lenzburg w kantonie Argowia na terenie Szwajcarii. Został ufundowany przez hrabiego von Lenzburg na początku XII wieku.
Historia.
Pierwsze budynki zamku Lenzburg pochodzą z początku XII wieku. Fundatorem zamku był hrabia von Lenzburg. W 1173 cesarz Fryderyk I Barbarossa wszedł w posiadanie budowli. W latach 1273-1415 zamek znajdował się pod kontrolą Habsburgów, lecz w 1415 roku został zdobyty przez Berneńczyków. Habsburgowie rozbudowali kompleks o bramę oraz dom rycerza. Od 1442 roku w twierdzy urzędował berneński gubernator. W XVII wieku rozbudowano fortyfikacje o wschodni oraz południowy bastion. W tamtym okresie wybudowano również kompleks hodowlany oraz rozpoczęto konserwację i rozbudowę budynków w północnej części zamku. Po założeniu kantonu Argowia w 1803 roku obiekt stał się własnością państwa i został wynajęty w 1823 roku nauczycielowi Christianowi Lippe, który prowadził w nim internat dla chłopców. Po śmierci Lippego zamek wielokrotnie zmieniał właściciela. W 1893 roku Augustus Jessup kupił zamek i wyremontował go dla swojej żony, Mildred Marion Bowes-Lyon, krewnej brytyjskiej rodziny królewskiej. Przywrócono stan budowli z XVII wieku, dzięki usunięciu młodszych budynków. W 1911 roku zamek stał się własnością rodziny Lincolna Ellswortha. Po II wojnie światowej kompleks zakupiły władze kantonu Argowia. W latach 1978-1986 zamek Lenzburg został gruntownie odrestaurowany i umeblowany, co pozwoliło na udostępnienie go do użytku publicznego.

</doc>
<doc id="4563599" url="https://pl.wikipedia.org/wiki?curid=4563599" title="Mick Wallace">
Mick Wallace

Michael (Mick) Wallace (ur. 9 listopada 1955 w m. Wexford) – irlandzki polityk, przedsiębiorca i działacz piłkarski, poseł do Dáil Éireann, deputowany do Parlamentu Europejskiego IX kadencji.
Życiorys.
Studiował anglistykę, historię i filozofię na University College Dublin. W 1983 uzyskał kwalifikacje nauczycielskie. Zajął się jednak pracą w sektorze prywatnym jako właściciel przedsiębiorstwa deweloperskiego. W 2007 zainicjował utworzenie klubu piłkarskiego Wexford Youths. Był przez pewien czas jego menedżerem podczas występów w drugim poziomie ligowym.
W 2011 po raz pierwszy został wybrany do Dáil Éireann jako kandydat niezależny z okręgu wyborczego Wexford. W trakcie kadencji zainicjował powołanie socjalistycznego ugrupowania politycznego o nazwie Independents 4 Change. Brał aktywny udział w kampaniach przeciwko tzw. polityce zaciskania pasa. Stał się barwną postacią irlandzkiej polityki, m.in. ze względu na swój styl bycia (w tym regularne noszenie różowych koszul), a także z uwagi na problemy podatkowe i postępowanie upadłościowe związane z bankructwem.
W wyborach w 2016 z powodzeniem ubiegał się o reelekcję do niższej izby irlandzkiego parlamentu. W 2019 uzyskał natomiast mandat posła do Parlamentu Europejskiego IX kadencji.

</doc>
<doc id="4563602" url="https://pl.wikipedia.org/wiki?curid=4563602" title="Projektant wnętrz">
Projektant wnętrz



</doc>
<doc id="4563603" url="https://pl.wikipedia.org/wiki?curid=4563603" title="Aleksander Axer">
Aleksander Axer

Aleksander Axer (ur. 10 października 1880 w Przemyślu, zm. 4 października 1948 w Zurychu) – polski matematyk, doktor matematyki.
Życiorys.
Był synem pracownika urzędu podatkowego, Abrahama Leona Axera, i Fani Zoftan Grün. Miał trzech braci (Józef, Maurycy, Filip) oraz siostrę – Robertę. Rodzina kilkukrotnie zmieniała adresy zamieszkania w Przemyślu w związku z pracą ojca. Od 1886/1867 Aleksander uczęszczał przez cztery lata do szkoły ludowej w swoim mieście, a następnie zaczął naukę w Gimnazjum Wyższym w Przemyślu, gdzie zdał maturę w roku 1898. W październiku 1898 rozpoczął studia na Wydziale Filozoficznym Uniwersytetu Wiedeńskiego. Studiował nauki matematyczne, fizyczne i filozoficzne. W 1902 obronił pracę doktorską pt. "Über asymptotische Werte zahlentheoretischer Funktionen im Gebiete der aus den dritten Einheitswurzeln gebildeten ganzen complexen Zahlen".
Ponieważ otrzymał stypendium naukowe, w 1903 wyjechał na dalsze studia do Getyngi. Opracował tam m.in. dla czytelni uniwersyteckiej wykłady Hermanna Minkowskiego o geometrii liczb.
W 1904 roku wziął udział w III Międzynarodowym Kongresie Matematyków w Heidelbergu, po czym powrócił do Wiednia. W roku szkolnym 1904/05 uczył młodzież w Szkole Realnej im. Cesarza Franciszka Józefa w Wiedniu. Rok później rozpoczął studia matematyczne w Zurychu, a od 1911 zamieszkał już tam na stałe.
24 grudnia 1912 ożenił się z lekarką, aktywistką polityczną, Reele (Reginą) Kahane. Oboje otrzymali obywatelstwo szwajcarskie pod koniec 1917 roku.
Po I wojnie światowej Aleksander Axer głównie uczył matematyki w szkołach prywatnych. W 1920 rozwiódł się, a 27 marca 1937 roku poślubił Dorothee Caroline Ochsner. Z nią także rozwiódł się – już rok później.
Zmarł w 1948 roku w Szpitalu Prywatnym „Domu Sióstr Czerwonego Krzyża” przy ul. Gloriastrasse 14 w Zurychu. Został pochowany na cmentarzu miejskim Nordheim (grób nr 9405, klasa I).

</doc>
<doc id="4563610" url="https://pl.wikipedia.org/wiki?curid=4563610" title="Naomi Long">
Naomi Long

Naomi Rachel Long (ur. 13 grudnia 1971 w Belfaście) – brytyjska i północnoirlandzka polityk, inżynier oraz samorządowiec, liderka Alliance Party of Northern Ireland, posłanka do Zgromadzenia Irlandii Północnej i do Izby Gmin, deputowana do Parlamentu Europejskiego IX kadencji, minister w rządzie Irlandii Północnej.
Życiorys.
Z wykształcenia inżynier budownictwa, absolwentka Queen’s University Belfast. Pracowała jako inżynier konsultant. Dołączyła do ugrupowania Alliance Party of Northern Ireland. W 2001 po raz pierwszy została radną miejską w Belfaście. W 2003 i 2007 wybierana do Zgromadzenia Irlandii Północnej, była zastępczynią lidera swojej partii. W kadencji 2009–2010 sprawowała urząd burmistrza Belfastu.
W 2010 za drugim podejściem została wybrana do Izby Gmin z okręgu wyborczego Belfast East. Nie utrzymała mandatu w 2015. W wyniku wyborów w 2016 powróciła w skład Zgromadzenia Irlandii Północnej, z powodzeniem ubiegała się o reelekcję w 2017.
Również w 2016 zastąpiła Davida Forda na funkcji lidera Alliance Party of Northern Ireland. W wyborach w 2019 uzyskała mandat posłanki do Parlamentu Europejskiego IX kadencji. Utraciła go z końcem stycznia 2020 w związku z brexitem. Wcześniej w tym samym miesiącu ponownie zasiadła w parlamencie Irlandii Północnej, wybrana na kolejną kadencję w 2022.
W 2020 jej ugrupowanie dołączyło do wielopartyjnego gabinetu Irlandii Północnej pod przywództwem Arlene Foster, którego powołanie zakończyło długotrwały kryzys polityczny. Naomi Long w styczniu 2020 objęła w tym rządzie stanowisko ministra sprawiedliwości. Pozostała na tej funkcji również, gdy na czele gabinetu w 2021 stanął Paul Givan; urząd ten sprawowała do października 2022.
Życie prywatne.
Zamężna z samorządowcem Michaelem Longiem. W 2017 ujawniła, że przez wiele lat zmagała się z endometriozą.

</doc>
<doc id="4563611" url="https://pl.wikipedia.org/wiki?curid=4563611" title="Hanna (serial)">
Hanna (serial)

Hanna – internetowy amerykański serial (dramat akcji) wyprodukowany przez NBC Universal International Studios Working Title Television Focus Features oraz Amazon Studios, który jest adaptacją filmu o tym samym tytule z 2011 roku. Serial jest udostępniony od 3 lutego 2019 roku na stronie internetowej platformy Amazon Studios.
Serial opowiada o Hannie, która przez ojca jest szkolona na płatnego zabójcę.
Obsada.
Główne drugoplanowe.
CIA:
Anglia:
Niemcy
Polska
Produkcja.
Pod koniec maja 2017 roku platforma Amazon ogłosiła zamówienie pierwszego sezonu dramatu. W lutym 2018 roku ogłoszono, że główną rolę w serialu otrzymali: Mireille Enos, Joel Kinnaman oraz Esme Creed-Miles. W grudniu 2018 roku poinformowano, że Joanna Kulig otrzymała rolę jako matka Hanny.
12 kwietnia 2019 roku platforma Amazon przedłużyła serial o drugi sezon.

</doc>
<doc id="4563614" url="https://pl.wikipedia.org/wiki?curid=4563614" title="Projektant stron internetowych">
Projektant stron internetowych



</doc>
<doc id="4563617" url="https://pl.wikipedia.org/wiki?curid=4563617" title="Nagroda Stowarzyszenia Nowojorskich Krytyków Filmowych">
Nagroda Stowarzyszenia Nowojorskich Krytyków Filmowych

Nagroda Stowarzyszenia Nowojorskich Krytyków Filmowych (, ) – nagroda przyznawana corocznie przez Stowarzyszenie Nowojorskich Krytyków Filmowych od 1935 roku.
Do tej pory dwa polskie filmy zostały nagrodzone przez NYFFC:
Kategorie.
W 1935 roku nagrodę przyznano w 4 kategoriach. Obecnie jest ich 13:

</doc>
<doc id="4563621" url="https://pl.wikipedia.org/wiki?curid=4563621" title="Rezydent biura turystycznego">
Rezydent biura turystycznego



</doc>
<doc id="4563624" url="https://pl.wikipedia.org/wiki?curid=4563624" title="Mistrzostwa Europy U-21 w Piłce Nożnej 2019">
Mistrzostwa Europy U-21 w Piłce Nożnej 2019

Mistrzostwa Europy U-21 w Piłce Nożnej 2019 – turniej piłkarski, który odbywał się w dniach 16–30 czerwca 2019. Turniej po raz pierwszy rozgrywany jest we Włoszech i San Marino. Jako gospodarz drużyna z Włoch zakwalifikowała się automatycznie. Pozostałych jedenaście zespołów, w tym współgospodarze San Marino, musiało wziąć udział w eliminacjach. W mistrzostwach mogą brać udział tylko i wyłącznie zawodnicy urodzeni 1 stycznia 1996 i później.
Impreza ta traktowana była również jako eliminacje do męskiego turnieju piłki nożnej na Igrzyskach Olimpijskich w Tokio w 2020 roku, w którym ostatecznie udział wezmą półfinaliści tego turnieju, a zatem młodzieżowe reprezentacje Francji, Hiszpanii, Niemiec oraz Rumunii.
Eliminacje.
54 zespoły zagrały w dziewięciu grupach po sześć drużyn w każdej z nich. Dziewięciu zwycięzców grup zakwalifikowało się bezpośrednio do finału, cztery najlepsze zespoły z drugich miejsc rywalizowały w barażach o miejsce dla dwóch pozostałych uczestników. Mecze grupowe kwalifikacji odbyły się w dniach 20 marca 2017 – 16 października 2018, pierwsze mecze fazy play-off rozegrano 12 listopada 2018, drugi mecz barażowy 20 listopada 2018.
Uczestnicy.
Do turnieju zakwalifikowały się następujące drużyny:
Gospodarze Włosi z broniącymi tytułu Niemcami oraz Anglia zostali umieszczeni w pierwszym koszyku. W drugim znalazły się Hiszpania, Dania i Francja. Pozostałe drużyny zostały przydzielone do trzeciego koszyka.
Losowanie miało miejsce 23 listopada 2018 w Bolonii. Zostało wykonane przez Andreę Pirlo, wielokrotnego reprezentanta Włoch w różnych kategoriach wiekowych.
Zasady.
Dwanaście zespołów zostało podzielonych na trzy grupy po cztery drużyny. Zwycięzcy grup oraz najlepsze zespoły z drugiego miejsca osiągną półfinały, zwycięzcy półfinałów zagrają w finale. Jeśli dwie lub więcej drużyn zakończy fazę grupową z tym samym dorobkiem punktowym zostanie utworzony ranking, który uwzględni następujące warunki:
Jeśli dwie drużyny, które zmierzą się ze sobą w ostatnim meczu grupowym, będą miały taką samą liczbę punktów, tę samą różnicę bramek i taką samą liczbę bramek, a mecz zakończy się remisem, ostateczny ranking dwóch drużyn zostanie określony przez rzuty karne, pod warunkiem, że żadna inna drużyna w tej samej grupie nie zakończy fazy grupowej z taką samą liczbą punktów.
Stadiony.
Włoski Związek Piłki Nożnej 9 grudnia 2016 roku przedstawił sześć stadionów, na których zaplanowano rozegranie spotkań mistrzostw Europy.
Faza grupowa.
Ranking drużyn z drugich miejsc.
Aby określić drugą najlepszą drużynę w poszczególnych grupach, stosuje się następujące kryteria:

</doc>
<doc id="4563627" url="https://pl.wikipedia.org/wiki?curid=4563627" title="Fryzjer zwierząt">
Fryzjer zwierząt



</doc>
<doc id="4563629" url="https://pl.wikipedia.org/wiki?curid=4563629" title="Naftali Avnon">
Naftali Avnon

Naftali Avnon ("wł. Naftali (Tolek) Rubinstein" ur. 1910 w Pińsku, zm. we wrześniu 1977 w Tel Awiwie) – izraelski fotografik pochodzenia polskiego.
Życiorys.
W 1928 wyjechał do Dessau, gdzie studiował w Bauhausie na Wydziale Reklamy i Projektowania Graficznego. Jego wykładowcami byli m.in. Josef Albers, zajęcia z grafiki i reklamy prowadził Joost Schmidt. Lekcje fotografiki pobierał u Waltera Peterhansa, gdzie posługiwał się aparatem marki Leica. W 1929 będąc studentem uczestniczył w wystawie Werkbund "Film und photo" w Stuttgarcie. W 1931 zamieszkał w Warszawie, gdzie otworzył studio grafiki połączone z atelier fotograficznym. W 1936 podjął decyzję o aliji i wyjechał do Mandatu Palestyny, gdzie zaczął nagrywać fotoreportaże dla instytucji publicznych. W 1941 rozpoczął współpracę w jednostce armii brytyjskiej zajmującej się fotografią i kartografią. W 1948 stworzył pierwszą jednostkę filmową w armii izraelskiej, tworzył filmy edukacyjne. Od 1959 był niezależnym grafikiem.

</doc>
<doc id="4563631" url="https://pl.wikipedia.org/wiki?curid=4563631" title="Asystentka kobiety w czasie ciąży i porodu">
Asystentka kobiety w czasie ciąży i porodu



</doc>
<doc id="4563636" url="https://pl.wikipedia.org/wiki?curid=4563636" title="Końcyki">
Końcyki

Końcyki (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
W dwudziestoleciu międzywojennym leżały w Polsce, w województwie poleskim, w powiecie prużańskim.

</doc>
<doc id="4563644" url="https://pl.wikipedia.org/wiki?curid=4563644" title="Kuliki (rejon prużański)">
Kuliki (rejon prużański)

Kuliki (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
W dwudziestoleciu międzywojennym leżały w Polsce, w województwie poleskim, w powiecie prużańskim. Przed II wojną światową był to folwark.

</doc>
<doc id="4563648" url="https://pl.wikipedia.org/wiki?curid=4563648" title="Park Miejski w Bielawie">
Park Miejski w Bielawie

Bielawski Park Miejski – park znajdujący się w Bielawie na Dolnym Śląsku.
Historia.
Park założyła w 1850 rodzina Seidlitz jako park przypałacowy. 1 września 1930 miasto odkupiło park od ostatniego przedstawiciela rodziny Seidlitz-Sandreczkich, Adolfa von Seidlitz. 
Około 1932 w parku otwarto kawiarnię „Café Parkgaststätte” (Kawiarnia Parkowa - dzisiaj budynek nie istnieje), zbudowaną według projektu świdnickiego architekta A.G. Gauerta i prowadzoną przemiennie przez Georga Ludwiga i Ernsta Hübnera. Był to drewniany, parterowy obiekt o wymiarach 12,14 m x 9 m i wysokości 3,5 m (nie licząc spadzistego dachu). W 1939 dobudowano taras i otwarty pawilon. Po 1945, do lat 80. XX w., kawiarnia funkcjonowała pod nazwą „Krystynka”.
W początku XX w. przy dzisiejszym Parku Miejskim funkcjonował młyn zbożowy „Schlossmühle” (Młyn Zamkowy), w l. 20. zwany „Steinbrichsmühle” (Młyn Steinbricha), po którym pozostał kanał młyński (Mühlgraben) obok budynku przy ul. Wojska Polskiego 6. Kanał ten wykorzystywano do zasilania dwóch stawów w parku. W 1934 mniejszy staw zlikwidowano, a w jego miejscu w 1935 powstał basen kąpielowy o powierzchni 6000 m kw. Na obiekcie tym w 1936 kadra pływaków Niemiec rozgrywała eliminacje przed igrzyskami olimpijskimi. Pływalnia miała trampolinę, natryski, kabiny i kawiarenkę. Zarządcą obiektu (Bademeister) był Gerhard Matschijewski.
W latach 30. XX w. na większym stawie ze sztuczną wyspą na środku, umożliwiono pływanie łódkami-gondolami, a zimą na zamarzniętej tafli urządzano ślizgawkę.
W latach 60. park stopniowo podupadał z powodu braku funduszy. Na trawnikach pasły się gęsi, kury, a nawet kozy.
Basen kąpielowy zlikwidowano w latach 80. XX w., a na dawnym stawie gondolowym, w ostatnich latach zainstalowano podświetlaną fontannę.
W parku działa Centrum Edukacyjno-Informatyczne zarządzane przez Ośrodek Sportu i Rekreacji.
W gminnej ewidencji zabytków znajdują się muszla koncertowa oraz pawilon parkowy, powstałe po 1900.
Atrakcje.
Na terenie parku jest wybudowanych wiele atrakcji, m.in.:
Organizowane są spektakle teatralne, koncerty muzyczne, zawody sportowe oraz festyny.
Fauna i flora.
W parku występuje wiele ptaków, między innymi: drozdy, kosy, sroki, kaczki, gołębie grzywacze, zięby czy sikory. Znajdują się tu dwa dęby szypułkowe ("Quercus robur") uznane za pomniki przyrody i wpisane do Rejestru Wojewódzkiego Konserwatora Przyrody we Wrocławiu.

</doc>
<doc id="4563650" url="https://pl.wikipedia.org/wiki?curid=4563650" title="Miopatia immunologiczna związana z dużymi histiocytami">
Miopatia immunologiczna związana z dużymi histiocytami

Miopatia immunologiczna związana z dużymi histiocytami (ang. large-histiocyte-related immune myopathy, LHIM) – rzadko występujący zespół autoimmunologiczny, w którym fagocyty pochłaniające, zazwyczaj martwe tkanki, skupiły się wokół uszkodzonych włókien mięśniowych, powodując ich ból i osłabienie, czyli objawy podobne do rabdomiolizy. Choroba opisana w 2019 r. przez zespół z Washington University School of Medicine w St. Louis na podstawie czterech znanych przypadków.

</doc>
<doc id="4563651" url="https://pl.wikipedia.org/wiki?curid=4563651" title="St. Jakob-Stadion">
St. Jakob-Stadion

St. Jakob-Stadion ("Joggeli") – nieistniejący już stadion piłkarski w Bazylei, w Szwajcarii. Istniał w latach 1954–1998. Swoje spotkania rozgrywali na nim piłkarze klubu FC Concordia, a od 1967 roku również FC Basel; grywała na nim także reprezentacja Szwajcarii. Obiekt był jedną z aren piłkarskich Mistrzostw Świata 1954, rozegrano na nim również cztery finały Pucharu Zdobywców Pucharów. W latach 1998–2001 w jego miejscu wybudowano nowy stadion, St. Jakob-Park.
Budowę obiektu rozpoczęto już przed II wojną światową, lecz prace nie zostały ukończone. Impulsem do dokończenia inwestycji były piłkarskie Mistrzostwa Świata 1954, których Szwajcaria była gospodarzem. Budowę ukończono w latach 1953–1954, a na otwarcie 25 kwietnia 1954 roku rozegrano mecz towarzyski pomiędzy Szwajcarią i Niemcami (3:5). W trakcie Mistrzostw Świata stadion gościł cztery spotkania fazy grupowej, jeden ćwierćfinał oraz jeden półfinał turnieju. Na stadionie pierwotnie swoje spotkania rozgrywali piłkarze klubu FC Concordia. FC Basel niedługo przed otwarciem St. Jakob-Stadion (zwany potocznie Joggeli) zmodernizował swój obiekt, stadion Landhof i na Joggeli przeniósł się dopiero po zdobyciu drugiego tytułu mistrza kraju, w 1967 roku. Obiekt był częstym miejscem spotkań reprezentacji Szwajcarii, która rozegrała na nim łącznie 36 oficjalnych meczów międzypaństwowych. Rozegrano tutaj również cztery finały Pucharu Zdobywców Pucharów (w latach 1969, 1975, 1979 i 1984). Stadion początkowo mógł pomieścić 51 500 widzów, później pojemność ta wzrosła jeszcze do 60 000, a w latach 90. została zredukowana do 36 800. W latach 90. podjęto decyzję o budowie w miejscu starego obiektu nowej areny. Ostatni mecz na St. Jakob-Stadion rozegrano 13 grudnia 1998 roku, następnie obiekt został rozebrany a w jego miejscu wybudowano nowy stadion piłkarski, St. Jakob-Park. Jego inauguracja odbyła się 15 marca 2001 roku. W trakcie budowy FC Basel tymczasowo występował na stadionie Schützenmatte.

</doc>
<doc id="4563653" url="https://pl.wikipedia.org/wiki?curid=4563653" title="Kutniewicze">
Kutniewicze

Kutniewicze (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo, przy linii kolejowej Moskwa - Mińsk - Brześć.
W dwudziestoleciu międzywojennym leżały w Polsce, w województwie poleskim, w powiecie prużańskim. Przed II wojną światową znajdował tu się zespół pałacowo-parkowy należący do barona Neuhoffa-Leja.

</doc>
<doc id="4563656" url="https://pl.wikipedia.org/wiki?curid=4563656" title="Mikołajewicze (obwód brzeski)">
Mikołajewicze (obwód brzeski)

Mikołajewicze (; ) – wieś na Białorusi, w obwodzie brzeskim, w rejonie prużańskim, w sielsowiecie Linowo.
W dwudziestoleciu międzywojennym leżały w Polsce, w województwie poleskim, w powiecie prużańskim.

</doc>
<doc id="4563662" url="https://pl.wikipedia.org/wiki?curid=4563662" title="Nubar Ozanyan">
Nubar Ozanyan

Nubar Ozanyan (, ps. Orhan Bakırcıyan, ur. 1956 w Yozgacie, zm. 14 sierpnia 2017 w Rakkce) – ormiański rewolucjonista, dowódca bojowych oddziałów Tureckiej Partii Komunistycznej / Marksiści-Leniniści (TKP/ML). Walczył w kilku konfliktach, zginął 2017 w bitwie przeciwko Państwu Islamskiemu w czasie oblężenia Rakki.
Życiorys.
Ozanyan urodził się 1956 w Yozgat w ubogiej ormiańskiej rodzinie. Jego matka zmarła, kiedy ten był jeszcze młody. Po ukończeniu szkoły podstawowej zainteresował się ideologią marksizmu i dołączył do TKP/ML. Po zamachu stanu w Turcji w 1980, Ozanyan wyjechał do Francji. Pod koniec lat 80. dołączył do TİKKO - wojskowego skrzydła TKP/ML. W 1988 udał się do Palestyny, gdzie walczył razem z Ludowym Frontem Wyzwolenia Palestyny przeciwko siłom Izraela podczas Pierwszej intifady. W 1990 przeszedł również szkolenie wojskowe prowadzone przez lokalnych bojowników w Dolinie Bekaa (Liban). W latach 1991–92 miał brać udział w walkach przeciwko Azerbejdżanowi w czasie wojny o Górski Karabach. W 1992 wrócił do tureckiej prowincji Tunceli, a następnie uczestniczył w lokalnym powstaniu maoistowskim. W tym czasie Ozanyan zaczął coraz bardziej angażować się w działalność TKP/ML i stał się ważnym organizatorem, ideologiem, rekruterem, trenerem oraz dowódcą wojskowym partii.
W 2013 szkolił bojowników TİKKO w irackim Kurdystanie. W lipcu 2015 został jednym z dowódców nowo utworzonego Międzynarodowego Batalionu Wolności (IFB) w Syrii, którego celem było wsparcie oddziałów YPG i YPJ przeciwko Państwu Islamskiemu. Jako członek IFB miał przeszkolić „wielu” kurdyjskich, tureckich, ormiańskich, arabskich, palestyńskich, greckich, kanadyjskich, sardyńskich, belgijskich i francuskich bojowników internacjonalistycznych. W międzyczasie próbował utrzymywać działalność TKP/ML w Turcji, gdzie partia stanęła w obliczu narastających problemów, kiedy Tureckie Siły Zbrojne nasiliły przeciwdziałanie grupom rebelianckim. Z tego powodu Ozanyan powrócił w 2016 lub na początku 2017, do prowincji Tunceli. Ostatecznie jednak wznowił swój udział w IFB. Do 2017 był czołowym dowódcą TİKKO w Syrii.
Ozanyan brał udział w bitwie o Ar-Rakkę, samozwańczą stolicę Państwa Islamskiego, podczas której zginął w walce 14 sierpnia 2017. Miał wówczas 61 lat.
Ceremonia pożegnalna dla Ozanyana zorganizowana została przez IFB, YPG i YPJ w Rakkce, a ciało zostało pochowane z pełnymi honorami wojskowymi w Al-Malikijja 28 sierpnia. Tysiące ludzi uczestniczyło w pogrzebie poległego dowódcy.
Życie prywatne.
Ozanyan mówił oraz pisał biegle w języku tureckim, ormiańskim oraz rosyjskim. Przetłumaczył kilka lewicowych traktatów.
Brygada Męczennika Nubara Ozanyana.
24 kwietnia 2019 w Syrii została sformowana Brygada Męczennika Nubara Ozanyana. Stanowi ona część Syryjskich Sił Demokratycznych, a za swój cel uznaje obronę ormiańskiej społeczności, jej kultury i języka, a także wszystkich mieszkańców Rożawy przed Państwem Islamskim oraz państwem tureckim, które określane jest jako „współczesny odpowiednik faszystowskiego Komitetu Jedności i Postępu”.

</doc>
<doc id="4563663" url="https://pl.wikipedia.org/wiki?curid=4563663" title="Judith Bunting">
Judith Bunting

Judith Bunting (ur. 27 listopada 1960) – brytyjska polityk i producentka telewizyjna, posłanka do Parlamentu Europejskiego IX kadencji.
Życiorys.
Ukończyła studia z zakresu chemii w Fitzwilliam College na Uniwersytecie w Cambridge. Przez około dwadzieścia lat pracowała w BBC jako dziennikarka i producentka programów dokumentalnych, m.in. w ramach naukowych serii "Tomorrow's World" i "Horizon". Była nominowana do nagrody Grierson Award w kategorii najlepszy dokument naukowy za wyprodukowany dla National Geographic Channel film "The Neanderthal Code". Później związana z Flashing Lights Media, w jej ramach zajęła się produkcją wyświetlanego w CBeebies programu dla dzieci "Magic Hands", którego prezenterzy używali brytyjskiego języka migowego.
Działaczka Liberalnych Demokratów, kandydowała z ramienia tej partii do Izby Gmin. W wyborach w 2019 uzyskała mandat eurodeputowanej IX kadencji.

</doc>
<doc id="4563664" url="https://pl.wikipedia.org/wiki?curid=4563664" title="Britten-Norman BN-2">
Britten-Norman BN-2

Britten-Norman BN-2 — brytyjski samolot wielozadaniowy produkowany przez firmę Britten-Norman. Oblotu konstrukcji dokonano 13 czerwca 1965 roku.
Historia.
Islander.
Konstrukcję samolotu Britten-Norman BN-2 Islander opracował John Britten oraz Desmond Norman. 13 czerwca 1965 roku dokonano oblotu prototypu. Pierwotny wariant Islandera był wyposażony w silnik Continental IO-360-B. Cztery dni po oblocie model pojawił się na Paris Air Show. Kolejną fazą rozwoju projektu było zastosowanie mocniejszego silniku Lycoming O-540-Es o mocy 260 koni. Pozwoliło to na zwiększenie osiągów konstrukcji. W kwietniu 1967 roku wykonano lot pierwszym wyprodukowanym seryjnie samolotem typu BN-2. W sierpniu 1967 roku konstrukcja została certyfikowana na terenie Wielkiej Brytanii, co pozwoliło na rozpoczęcie dostaw do klientów. Cztery miesiące później Islander został certyfikowany na terenie Stanów Zjednoczonych Ameryki. Amerykańskie przedsiębiorstwo Jonas Aircraft zamówiło 30 samolotów, które stanowiły połowę produkcji w 1968 roku. W przeciągu roku firma zamówiła następne 112 egzemplarzy. 
W 1969 roku samolot typu Islander wygrał wyścig lotniczy na trasie Londyn–Sydney. Spowodowało to wzrost liczby zamówień na nowe egzemplarze. Zakłady Britten-Norman nie miały możliwości zrealizowania wszystkich zamówień, więc zawarły umowę z rumuńskimi zakładami Intreprinderea de Reparatii Material Aeronautic zajmującymi się m.in. przeglądem oraz naprawami samolotów. Możliwości produkcyjne Intreprinderea de Reparatii Material Aeronautic pozwoliło na produkcję od 30 do 40 egzemplarzy rocznie na licencji Britten-Norman. W 1968 roku zwiększono maksymalną masę startową z 2585 do 2722 kilogramów. Wprowadzono nowe osłony oraz podwozie o mniejszym oporze aerodynamicznym. Zwiększono również przestrzeń ładunkową. W celu zwiększenia osiągów samolotu podczas pracy silnika na wysokich obrotach, w 1970 roku zastosowano silnik Lycoming IO-540-K1-B5 o mocy 300 koni mechanicznych z wtryskiem paliwa oraz opcjonalne zapasowe zbiorniki paliwowe. Do 1977 roku zakontraktowano 100 kolejnych samolotów.
Trislander.
W 1968 roku Britten-Normann opracował konstrukcję BN-2E o większej pojemności niż poprzednie. W nowej wersji dodano m.in. dodatkowy rząd siedzeń oraz silnik Lycoming O-720 o mocy 350 koni mechanicznych, jednak projektu nie certyfikowano. Wkrótce ukończono projekt wersji BN-2A Mk III, która została nazwana Trislander. W nowej konstrukcji zastosowano silnik Lycoming O-540-E4C5 oraz przewidziano miejsca dla 17 pasażerów. W 1970 roku samolot zaprezentowano na Farnborough Air Show. Trislander powstał w wyniku przebudowania standardowej wersji BN-2A Islander na pojedynczej linii produkcyjnej. Pierwsze zamówienia zostały zrealizowane w czerwcu 1971 roku. Zaprojektowano również wersję BN-2A-4 z startem wspomaganym rakietami. Dostępna była także modyfikacja Trislandera przeznaczona do działań militarnych oznaczona jako Trislander M. Do 1984 roku wyprodukowano 81 Trislanderów. 
Defender.
W 1971 roku na Paris Air Show zaprezentowano nową wersję konstrukcji BN-2 o nazwie Defender. Projekt był przeznaczony głównie do działań o charakterze militarnym oraz paramilitarnym. Maksymalna masa startowa wyniosła 3152 kilogramów. Konstrukcja cechowała się możliwością zamontowania broni oraz dodatkowym miejscem na wyposażenie elektroniczne lub medyczne. Zamówienia na samolot typu Defender pochodziły z ponad 20 krajów. W 1995 roku dokonano oblotu wersji Defender 4000 wyposażonej w silnik Rolls-Royce 250-B17F o mocy 400 koni mechanicznych.

</doc>
<doc id="4563673" url="https://pl.wikipedia.org/wiki?curid=4563673" title="Realizm epistemologiczny">
Realizm epistemologiczny

Realizm epistemologiczny, realizm teoriopoznawczy – pogląd filozoficzny zakładający możliwość poznania przedmiotu transcendentnego (czyli inaczej mówiąc odrębnego) od świadomości podmiotu poznającego. Poglądem przeciwstawnym jest idealizm epistemologiczny.
Realizmu epistemologicznego nie należy mylić z realizmem ontologicznym, który odnosi się nie do problematyki teorii poznania, lecz ontologii – zagadnienia istnienia bytu transcendentnego.

</doc>
<doc id="4563677" url="https://pl.wikipedia.org/wiki?curid=4563677" title="Miłość nigdy nie zawodzi!">
Miłość nigdy nie zawodzi!

Miłość nigdy nie zawodzi! – ogólnoświatowa seria trzydniowych zgromadzeń religijnych zorganizowanych przez Świadków Jehowy. Kongresy rozpoczęły się w maju 2019 roku na półkuli północnej, a zakończyły się w grudniu 2019 roku na półkuli południowej. W trakcie serii zgromadzeń odbyły się 24 duże kongresy międzynarodowe w 22 miastach w 18 krajach świata oraz mniejsze, kongresy regionalne w przeszło 200 krajach w ponad 400 językach. Szacuje się, że na kongresach było ponad 14 milionów obecnych.
Hasło kongresu „Miłość nigdy nie zawodzi!” zaczerpnięto z biblijnego 1 listu do Koryntian 13:8 ("NW"). Program kongresu kierował uwagę na temat prawdziwej miłości, pomocnej w radzeniu sobie z problemami, zjednoczeniu rodziny, w tym jak znaleźć prawdziwych przyjaciół, jak stać się lepszym człowiekiem i mieć dobre relacje z Bogiem, a także zwracał uwagę jak ją okazywać i jak odwzajemniać. Według organizatorów – Ciała Kierowniczego Świadków Jehowy – kongres miał na celu przekonać, że Jehowa Bóg dzięki miłości – swemu dominującemu przymiotowi – zawsze będzie zapewniał ochronę oraz miał unaocznić pozytywny wpływ miłości, która łączy ludzi z różnych środowisk. Poza tym kongres ukazywał 22 miasta kongresów międzynarodowych, wybrane do ugoszczenia delegatów z różnych krajów całego świata. Program kongresu był skierowany do wszystkich grup społecznych i wiekowych.
Kongresy międzynarodowe.
W ramach serii kongresy międzynarodowe odbyły się w Argentynie, Australii, Brazylii, Danii, Ekwadorze, Filipinach, Francji, Grecji, Hiszpanii, Holandii, Kanadzie, Korei Południowej, Meksyku, Niemczech, Polsce, Południowej Afryce, Portugalii i Stanach Zjednoczonych.
Kongresy międzynarodowe zorganizowano w 22 miastach: Atenach, Atlancie, Berlinie, Buenos Aires, Guayaquil, Houston (angielski i hiszpański), Johannesburgu, Kopenhadze, Lizbonie, Madrycie, Manili, Melbourne, Miami (angielski i hiszpański), Monterrey, Paryżu, Phoenix, Saint Louis, São Paulo, Seulu, Toronto, Utrechcie i Warszawie.
Na zakończenie programu kongresu w 2018 roku pod hasłem „Bądź odważny!” poinformowano o zaplanowanych kongresach międzynarodowych w 2019 roku (w tym w Warszawie). Z tej okazji powstał specjalny serwis internetowy oraz bezpłatna aplikacja na urządzenia mobilne – JW Event.
Dział Podróży, działający pod nadzorem Komitetu Nauczania Ciała Kierowniczego przy Biurze Głównym Świadków Jehowy zarezerwował loty oraz zakupił bilety lotnicze dla misjonarzy i innych głosicieli pełniących specjalną służbę pełnoczasową na terenie zagranicznym w przeszło 170 krajach. Dział podróży korzystał ze środków specjalnie przeznaczonych przez zbory na ten cel, a pochodzących z dobrowolnych datków. Postanowienie to dawało takim osobom możliwość wzięcia udziału w tym kongresie w swoich rodzinnych stronach.
140 000 zatwierdzonych delegatów zagranicznych otrzymało zaproszenia na przydzielone kongresy międzynarodowe, korzystali też z możliwości udziału w działalności ewangelizacyjnej z miejscowymi głosicielami, specjalnych spotkaniach oraz możliwości zwiedzania lokalnego Biura Oddziału i atrakcji turystycznych. W samych tylko kongresach międzynarodowych wzięły udział 1 020 453 osoby, w tym 134 930 delegatów zagranicznych, ochrzczono 8454 osoby.
Kongres międzynarodowy w Polsce.
W dniach od 9 do 11 sierpnia 2019 roku kongres międzynarodowy odbył się na Stadionie Legii oraz w hali Torwar w Warszawie. Uczestniczyło w nim 32 069 osób, w tym 6892 zagranicznych delegatów z przeszło 35 krajów (m.in. z Austrii, Białorusi, Chile, Ekwadoru, Estonii, Finlandii, Francji, Gruzji, Gujany Francuskiej, Japonii, Korei Południowej, Litwy, Łotwy, Mołdawii, Mongolii, Niemiec, Rumunii, Stanów Zjednoczonych (3426 osób), Ukrainy i Węgier) oraz 123 zagranicznych misjonarzy i sług specjalnych usługujących w służbie zagranicznej. Program przedstawiany był w języku polskim i angielskim. Ochrzczono 190 osób. Ciało Kierownicze Świadków Jehowy reprezentował Gerrit Lösch. Trzy przemówienia (po jednym w każdym dniu) wygłosił również Robert Luccioni, pomocnik Ciała Kierowniczego z Komitetu Wydawniczego. Delegaci udający się na kongres mieli zapewnione nieodpłatne korzystanie z komunikacji miejskiej.
Przed kongresem wolontariusze wykonali prace porządkowe wokół i na obiekcie kongresowym. W tym roku, podobnie jak w poprzednim, dzień przed kongresem odbywał się tutaj mecz Legii, dlatego prace porządkowe rozpoczęły się o północy z czwartku (8 sierpnia) na piątek (9 sierpnia). W nocy przed kongresem m.in. zainstalowano około 38 ton sprzętu audio-video – w tym 9 własnych wyświetlaczy LED. Ulica Łazienkowska pomiędzy tymi obiektami została na czas wydarzenia zamknięta.
Do pracy przy organizacji kongresu oraz obsłudze zagranicznych delegatów zgłosiło się łącznie ponad 10 000 przeszkolonych wolontariuszy. Codziennie brali oni udział m.in. w obsłudze parkingów i przystanków autobusowych, służby porządkowej, obsłudze wydawania lunchów, sprzątaniu, obsługą delegatów zagranicznych oraz obsłudze systemów audio-video. Dla wolontrariuszy nie mogących w związku z tym skorzystać w pełni z programu, został zorganizowany dodatkowy kongres regionalny w Sali Zgromadzeń w warszawskim Ursusie oraz w 9 innych miejscach w Polsce.
Kongres międzynarodowy przygotowany został przez organizację Świadków Jehowy samodzielnie, bez angażowania agencji eventowej. Przygotowania związane z planowaniem wydarzenia, rozpoczęły się dwa lata wcześniej, a związane z logistyką, opracowaniem sposobu dojazdu uczestników do miejsca odbywały się od roku. Wszyscy delegaci witani byli na lotnisku Chopina (oraz na innych lotniskach w Polsce) i odwożeni do miejsc zakwaterowania, zapewniali to wolontariusze. Specjalna aplikacja Świadków Jehowy, zbierała informacje o tym, która grupa delegatów przyjechała, jak jest liczna i do jakiego hotelu została przydzielona, a wolontariusze – Świadkowie Jehowy z Warszawy i okolic – czekający przy lotnisku otrzymywali SMS-em wiadomość, po kogo mają podjechać. Wielu delegatów uczestniczyło w kongresie w tradycyjnych strojach ludowych ze swoich stron. Osoby witające, a także obsługujące gości na kongresie i zajęciach dodatkowych były ubrane w tradycyjne polskie stroje ludowe (głównie mazowieckich). Delegaci zagraniczni oprócz noclegu i posiłków w hotelu mieli zapewniony również podczas przerwy w programie lunch na stadionie, specjalnie przygotowane lunchboxy zwierały cztery rodzaje posiłków: tradycyjne, bezglutenowe, wegetariańskie oraz bezglutenowo-wegetariańskie (zgodnie z wcześniejszym określeniem preferencji żywieniowych). Oprócz korzystania z trzydniowego programu składającego się z opartych na Biblii przemówień, pokazów, materiałów multimedialnych delegaci podczas całego pobytu mogli zwiedzać miejscowe atrakcje i poczuć turystyczny klimat Warszawy. Organizatorzy kilkanaście miesięcy wcześniej, odwiedzili ponad 200 warszawskich hoteli. Wybrano 59 obiektów, w 23 z nich nocowało 6915 gości zagranicznych, a w 36 – 3400 gości z Polski (głównie uczestniczących wyznawców z województwa mazowieckiego, podlaskiego, z większej części łódzkiego, kujawsko-pomorskiego i warmińsko-mazurskiego). Delegatów gościło także 56 rekomendowanych przez organizatorów kongresu restauracji. Zagranicznym delegatom przygotowano też m.in. program zwiedzania stolicy i okolic (m.in. Muzeum Kolei Wąskotorowej w Sochaczewie, Dom Urodzenia Fryderyka Chopina, Biura Oddziału Świadków Jehowy w Polsce znajdujące się w Nadarzynie), spotkań kulturalno-artystycznych (pokaz tańców ludowych, polskiej kuchni, program muzyczny polskich kompozytorów m.in. Chopina i Wieniawskiego, projekcje multimedialne oraz przedstawienie historii Świadków Jehowy w Polsce) przygotowane przez wolontariuszy z Polski. Część z nich przyjechała do Warszawy tydzień przed kongresem, część została kilka dni po nim. W okolicach warszawskiej Starówki i w innych punktach stolicy, delegaci z zagranicy integrowali się ze Świadkami Jehowy z Polski np. wspólnie śpiewając Pieśni Królestwa. Niektórzy zwiedzili również inne miasta Polski, m.in. Kraków, Zakopane czy Wrocław, gdzie też spotkali się z miejscowymi Świadkami Jehowy.
Delegaci zagraniczni przyjeżdżali z hoteli na kongres 509 autokarami, a polscy – 254. Czas przyjazdu i odjazdu autokarów (przed rozpoczęciem programu i po jego zakończeniu) na miejsca wyznaczone przy Torwarze był dokładnie określony. Autokary, czekające na uczestników na wyznaczonych stanowiskach, odjeżdżały co 5 minut. Miasto zapewniło 15 dodatkowych autobusów ZTM, dojeżdżających do miejsca kongresu. Osoby starsze i niepełnosprawne mogły przyjechać samochodami. Świadkowie Jehowy stworzyli specjalne aplikacje na urządzenia mobilne, które rejestrowały pojazdy mogące podjechać na parking przy obiektach kongresowych. Był to wyjątek, gdyż organizator postawił na transport zbiorowy jako najbardziej efektywną formę dojazdu.
Pozostałych 7 kongresów regionalnych odbyło się w tym samym terminie, a niektóre punkty programu były transmitowane z Warszawy. W sumie uczestniczyły w nich 128 164 osoby, a 803 osoby zostały ochrzczone. Dodatkowo tydzień później zorganizowano dodatkowych 10 mniejszych kongresów regionalnych z odtworzeniem niektórych punktów programu kongresu międzynarodowego, który odbył się w stolicy. Kongresy regionalne zorganizowano w 5 językach: polskim, angielskim, rosyjskim, ukraińskim i polskim migowym.
Pozostałe kongresy międzynarodowe.
Kongres międzynarodowy w Argentynie.
W dniach od 13 do 15 grudnia 2019 roku kongres międzynarodowy odbywał się na Estadio Ciudad de La Plata w Buenos Aires w Argentynie. Uczestniczyło w nim 47 555 osób, w tym również 6300 zagranicznych delegatów z 54 krajów, m.in. z Austrii, Boliwii, Chile, Czech, Danii, Finlandii, Hiszpanii, Meksyku, Paragwaju, Peru, Rumunii, Słowacji, Stanów Zjednoczonych i Włoch. Ochrzczono 563 osoby. Ciało Kierownicze Świadków Jehowy reprezentował Kenneth Cook. Program był przedstawiany w języku angielskim, hiszpańskim i argentyńskim migowym. Poza tym w Argentynie odbyło się 90 kongresów regionalnych. W przygotowaniach i przebiegu kongresu brało udział około 20 000 wolontariuszy. W pierwszym dniu kongresu ogłoszono wydanie Chrześcijańskich Pism Greckich w argentyńskim języku migowym. Jest to pierwsze tłumaczenie Pism Greckich w tym języku. W 2019 roku w Argentynie działało około 2700 głosicieli posługujących się tym językiem, w tym 470 niesłyszących. 12 grudnia 2019 roku legislatura Buenos Aires uznała ten kongres międzynarodowy za wydarzenie o wyjątkowym znaczeniu społecznym, kulturalnym i religijnym.
Kongres międzynarodowy w Australii.
W dniach od 22 do 24 listopada 2019 roku kongres międzynarodowy odbył się na Stadionie Docklands (Marvel Stadium) w Melbourne w Australii. Uczestniczyły w nim 46 582 osoby, w tym 6083 zagranicznych delegatów z przeszło 70 krajów, m.in. z Argentyny, Filipin, Hongkongu, Indii, Japonii, Kambodży, Kanady, Korei Południowej, Południowej Afryki, Stanów Zjednoczonych, Tajwanu, Włoch i Wysp Salomona. Program był przedstawiany w językach angielskim, chińskim (mandaryńskim), hiszpańskim, koreańskim, tagalskim i wietnamskim. Ochrzczono 407 osób. Ciało Kierownicze Świadków Jehowy reprezentował David Splane.
Kongres międzynarodowy w Brazylii.
W dniach od 12 do 14 lipca 2019 roku kongres międzynarodowy odbył się w São Paulo Expo w São Paulo w Brazylii. Uczestniczyły w nim 36 624 osoby, w tym 7000 delegatów z 67 krajów, m.in. z Angoli, Argentyny, Belgii, Czech, Danii, Francji, Gujany Francuskiej, Mozambiku, Portugalii, Słowacji, Stanów Zjednoczonych, Surinamu, Trynidadu i Tobago, Urugwaju, Wenezueli i Włoch. Program został przedstawiony w języku angielskim, portugalskim, francuskim, hiszpańskim, włoskim i brazylijskim migowym. Ochrzczono 291 osób. Ciało Kierownicze Świadków Jehowy reprezentował Samuel Herd. Oprócz tego kongresu międzynarodowego zorganizowano kongresy regionalne w 153 brazylijskich miastach.
Kongres międzynarodowy w Danii.
W dniach od 19 do 21 lipca 2019 roku kongres międzynarodowy odbył się na Stadionie Brøndby i Brøndby Hallen w Kopenhadze w Danii. Uczestniczyło w nim 26 409 osób, w tym 7000 zagranicznych delegatów z 30 krajów, m.in. z Australii, Białorusi, Brazylii, Dominikany, Estonii, Finlandii, Gruzji, Indii, Islandii, Japonii, Kolumbii, Litwy, Łotwy, Meksyku, Niemiec, Polski i Stanów Zjednoczonych. Program był przedstawiany w języku duńskim, angielskim, islandzkim, duńskim migowym, norweskim migowym i szwedzkim migowym. Ochrzczono 141 osób. 19 lipca ogłoszono wydanie Chrześcijańskich Pism Greckich w Przekładzie Nowego Świata w języku islandzkim. W kongresie uczestniczyło 341 delegatów z Islandii. Ciało Kierownicze Świadków Jehowy reprezentował Stephen Lett, który 21 lipca odczytał wiadomość od Dennisa Christensena, obywatela Danii uwięzionego w Rosji za prowadzenie działalności religijnej.
Kongres międzynarodowy w Ekwadorze.
W dniach od 14 do 16 czerwca 2019 roku kongres międzynarodowy odbył się na stadionie Monumental w Guayaquil w Ekwadorze. Uczestniczyło w nim 53 055 osób, w tym ponad 5300 zagranicznych delegatów z przeszło 45 krajów, m.in. z Argentyny, Belgii, Belize, Birmy, Boliwii, Gwatemali, Hiszpanii, Hondurasu, Kazachstanu, Kolumbii, Korea Południowej, Kostaryki, Kuby, Meksyku, Mołdawii, Nikaragui, Panamy, Polski, Salwadoru, Stanów Zjednoczonych i Urugwaju. Program został przedstawiony w języku hiszpańskim, angielskim i ekwadorskim migowym. Ochrzczono 702 osoby. Ciało Kierownicze Świadków Jehowy reprezentował Kenneth Cook. Miasto Guayaquil gościło największą zagraniczną delegację w historii Ekwadoru. Przeszło 14 000 wolontariuszy pomagało gościom w zwiedzaniu miasta i okolic.
Kongres międzynarodowy na Filipinach.
W dniach od 1 do 3 listopada 2019 roku kongres międzynarodowy odbył się w Mall of Asia Arena oraz w SMX Convention Center w Manili na Filipinach. Uczestniczyło w nim 26 265 osób, w tym 5397 zagranicznych delegatów z 67 krajów, m.in. z Australii, Austrii, Birmy, Francji, Indonezji, Kazachstanu, Madagaskaru, Malezji, Nepalu, Niemiec, Nowej Zelandii, Papui-Nowej Gwinei, Południowej Afryki, Stanów Zjednoczonych, Sri Lanki, Szwajcarii, Tajlandii, Tajwanu, Wysp Salomona i Włoch. Ochrzczono 145 osób. Ciało Kierownicze Świadków Jehowy reprezentował Mark Sanderson. Program został przedstawiony w języku angielskim i tagalskim. W przygotowaniu i przebiegu kongresu wzięło udział przeszło 4000 wolontariuszy.
Kongres międzynarodowy we Francji.
W dniach od 2 do 4 sierpnia 2019 roku kongres międzynarodowy odbył się w Parc des Expositions de Paris-Nord Villepinte w Paryżu. Uczestniczyło w nim 37 809 osób, w tym 5500 delegatów zagranicznych, m.in. z Austrii, Chile, Cypru, Ekwadoru, Grecji, Kanady, Kazachstanu, Mołdawii, Niemiec, Nowej Kaledonii, Stanów Zjednoczonych, Tahiti, Wielkiej Brytanii, Wybrzeża Kości Słoniowej i Zambii. Program został przedstawiony w języku angielskim, francuskim, hiszpańskim, niemieckim, rumuńskim i rosyjskim. Ochrzczono 265 osób. Ciało Kierownicze Świadków Jehowy reprezentował Anthony Morris (wówczas członek Ciała Kierowniczego).
Kongres międzynarodowy w Grecji.
W dniach od 5 do 7 lipca 2019 roku kongres międzynarodowy odbył się na Stadionie Olimpijskim w Atenach w Grecji. Uczestniczyło w nim 36 873 osób, w tym także 6000 zagranicznych delegatów z przeszło 20 krajów, m.in. z Albanii, Armenii, Austrii, Australii, Bangladeszu, Bułgarii, Cypru, Fidżi, Grecji, Japonii, Kirgistanu, Meksyku, Niemiec, Macedonii Północnej, Stanów Zjednoczonych i Turcji. Program został przedstawiony w języku greckim, angielskim, albańskim, rosyjskim i romani (południowa Grecja). Ochrzczono 406 osób. Ciało Kierownicze Świadków Jehowy reprezentował David Splane. W przygotowaniu i przebiegu kongresu wzięło udział przeszło 4000 wolontariuszy.
Kongres międzynarodowy w Hiszpanii.
W dniach od 19 do 21 lipca 2019 roku kongres międzynarodowy odbył się na Wanda Metropolitano w Madrycie w Hiszpanii. Uczestniczyło w nim 52 516 osób, w tym 6300 zagranicznych delegatów z 64 krajów, m.in. z Albanii, Argentyny, Belize, Bułgarii, Dominikany, Ghany, Gwatemali, Holandii, Kanady, Korei Południowej, Kostaryki, Nikaragui, Peru, Panamy, Salwadoru, Słowenii, Stanów Zjednoczonych, Tajwanu, Turcji, Urugwaju i Węgier. Program był przedstawiony w języku angielskim, hiszpańskim i hiszpańskim migowym. Niektóre punkty programu były transmitowane na 11 pozostałych kongresów regionalnych w Hiszpanii. 19 lipca 2019 roku ogłoszono wydanie zrewidowanej wersji Pisma Świętego w Przekładzie Nowego Świata w języku hiszpańskim. Ochrzczono 434 osoby. Ciało Kierownicze Świadków Jehowy reprezentował Gerrit Lösch. W przygotowaniu i przebiegu kongresu pomagało 11 000 wolontariuszy.
Kongres międzynarodowy w Holandii.
W dniach od 2 do 4 sierpnia 2019 roku kongres międzynarodowy odbył się w Jaarbeurs Hallencomplex w Utrechcie w Holandii. Uczestniczyło w nim 42 335 osób, w tym 6000 delegatów zagranicznych, m.in. z Australii, Belgii, Brazylii, Indonezji, Kanady, Kolumbii, Korei Południowej, Południowej Afryki, Portugalii, Rumunii, Stanów Zjednoczonych i Surinamu. Program został przedstawiony w języku niderlandzkim, angielskim, arabskim, hiszpańskim, papiamento, polskim, portugalskim i twi. Ochrzczono 212 osób. Ciało Kierownicze Świadków Jehowy reprezentował Geoffrey Jackson.
Kongres międzynarodowy w Kanadzie.
W dniach od 19 do 21 lipca 2019 roku kongres międzynarodowy odbył się w Exhibition Place w Toronto w Kanadzie. Uczestniczyły w nim 46 183 osoby, w tym 5000 zagranicznych delegatów, m.in. z Białorusi, Brazylii, Estonii, Finlandii, Filipin, Indii, Japonii, Korei Południowej, Litwy, Łotwy, Meksyku, Stanów Zjednoczonych, Ukrainy i Wielkiej Brytanii. Program był przedstawiany w języku angielskim, hiszpańskim i portugalskim. Ochrzczono 317 osób. Ciało Kierownicze reprezentował Geoffrey Jackson.
Kongres międzynarodowy w Korei Południowej.
W dniach od 13 do 15 września 2019 roku kongres międzynarodowy odbył się w KINTEX (Korea International Exhibition Center) w Seulu w Korei Południowej. Uczestniczyły w nim 60 082 osoby, w tym również 6076 zagranicznych delegatów, m.in. z Białorusi, Brazylii, Cypru, Czech, Danii, Estonii, Finlandii, Francji, Grecji, Gujany Francuskiej, Indonezji, Kazachstanu, Litwy, Łotwy, Malezji, Słowacji, Stanów Zjednoczonych i Wietnamu. Program został przedstawiony w języku angielskim, chińskim (mandaryńskim), indonezyjskim, koreańskim, rosyjskim i wietnamskim. W przygotowaniach i obsłudze kongresu wzięło udział 17 703 wolontariuszy. Ochrzczono 478 osób. Ciało Kierownicze reprezentował Stephen Lett. W Muzeum Więzienia Seodaemun w Seulu 5700 delegatów zagranicznych obejrzało specjalną wystawę zatytułowaną „Zmienne wichry historii, niezmienne nakazy sumienia”. Ukazywała ona neutralne stanowisko koreańskich Świadków Jehowy w trakcie japońskich rządów i represji w latach 40. XX w. Zwiedziło ją ogółem 51 175 osób.
Kongres międzynarodowy w Meksyku.
Kongres międzynarodowy odbył się w Monterrey w dniach od 7 do 9 czerwca 2019 roku na stadionie BBVA. Uczestniczyło w nim 39 099 osób, a także 4682 delegatów zagranicznych, m.in. z Argentyny, Brazylii, Francji, Hiszpanii, Holandii, Japonii, Kolumbii, Paragwaju, Peru, Stanów Zjednoczonych, Urugwaju i Włoch. Program został przedstawiony w języku angielskim, hiszpańskim i meksykańskim migowym. Punkty programu były transmitowane do 38 miejsc kongresowych w 6 krajach: w Gwatemali, Hondurasie, Kostaryce, Meksyku, Nikaragui i Panamie. Ochrzczono 393 osoby. Ciało Kierownicze Świadków Jehowy reprezentował Mark Sanderson.
Kongres międzynarodowy w Niemczech.
W dniach od 16 do 18 czerwca roku kongres międzynarodowy odbył się na stadionie Olimpijskim w Berlinie w Niemczech. Uczestniczyło w nim 37 115 osób, w tym ponad 5000 zagranicznych delegatów, m.in. z Białorusi, Brazylii, Cypru, Danii, Ekwadoru, Estonii, Finlandii, Grecji, Kanady, Korei Południowej, Litwy, Łotwy, Polski, Słowenii, Stanów Zjednoczonych i Wielkiej Brytanii. Program został przedstawiony w języku niemieckim, angielskim i rosyjskim. Ochrzczono 255 osób. Ciało Kierownicze Świadków Jehowy reprezentował Samuel Herd.
Kongres międzynarodowy w Południowej Afryce.
W dniach od 6 do 8 września 2019 roku kongres międzynarodowy odbył się na FNB Stadium w Johannesburgu w Południowej Afryce. Uczestniczyło w nim 58 149 osób, w tym 6000 zagranicznych delegatów, m.in. z Austrii, Boliwii, Demokratycznej Republiki Konga, Finlandii, Hongkongu, Izraela, Japonii, Kenii, Korei Południowej, Liberii, Madagaskaru, Malawi, Niemiec, Paragwaju, Peru, Stanów Zjednoczonych, Szwajcarii, Ugandy, Wielkiej Brytanii, Węgier, Zambii i Zimbabwe. Ochrzczono 476 osób. Program był przedstawiany w języku angielskim, soto i zulu. Ciało Kierownicze Świadków Jehowy reprezentował Anthony Morris (wówczas członek Ciała Kierowniczego). 6 września 2019 roku ogłoszono wydanie Pisma Świętego w Przekładzie Nowego Świata w języku wenda, a także zrewidowanego wydania w językach afrikaans i xhosa. Na kanale satelitarnym JW Brodcasting transmitowano do dziewięciu innych miejsc główne przemówienia, w tym te wygłaszane przez członka Ciała Kierowniczego. W ośmiu innych obiektach w Południowej Afryce, Lesotho, Namibii i na Wyspie Świętej Heleny z transmisji skorzystało dodatkowo 51 229 osób.
Kongres międzynarodowy w Portugalii.
W dniach od 28 do 30 czerwca 2019 roku odbył się kongres międzynarodowy na Estádio da Luz (Sport Lisboa e Benfica) w Lizbonie w Portugalii. Uczestniczyło w nim 63 390 osób, w tym 5300 zagranicznych delegatów z 46 krajów, m.in. z Angoli, Australii, Belize, Brazylii, Ghany, Gwatemali, Hiszpanii, Indii, Kanady, Kostaryki, Mozambiku, Nikaragui, Nowej Zelandii, Panamy, Salwadoru, Senegalu, Stanów Zjednoczonych i Wenezueli. Program został przedstawiony w języku portugalskim, angielskim, hiszpańskim i portugalskim migowym. Ochrzczono 451 osób. Ciało Kierownicze Świadków Jehowy reprezentował Geoffrey Jackson. W przygotowaniu i przebiegu kongresu brało udział ponad 10 000 wolontariuszy. Delegacje Świadków Jehowy przyjął prezydent Portugalii Marcelo Rebelo de Sousa.
Kongresy międzynarodowe w Stanach Zjednoczonych.
W Stanach Zjednoczonych odbyło się siedem kongresów międzynarodowych, ogółem wzięło w nich udział przeszło 35 000 delegatów zagranicznych ze 105 krajów.
Kongresy międzynarodowe rozpoczęły się 17 maja 2019 roku na stadionie Mercedes-Benz Stadium w Atlancie w amerykańskim stanie Georgia. Najwyższa liczba obecnych wyniosła 46 374 osób, w tym około 5 tysięcy delegatów z 39 krajów, m.in. z Australii, Białorusi, Brazylii, Chile, Danii, Estonii, Etiopii, Finlandii, Francji, Grecji, Grenlandii, Holandii, Hongkongu, Islandii, Izraela, Japonii, Kanady, Kazachstanu, Kolumbii, Litwy, Łotwy, Nepalu, Norwegii, Portugalii, Rumunii, Trynidadu i Tobago, Wielkiej Brytanii, Włoch i Wysp Owczych oraz 164 zaproszonych specjalnych sług pełnoczasowych. Program został przedstawiony w językach amharskim, angielskim i rosyjskim. Ochrzczono 314 osób. Ciało Kierownicze Świadków Jehowy reprezentował Stephen Lett.
Kongres międzynarodowy w Miami na Marlins Park odbył się w dniach od 24 do 26 maja 2019 roku. Uczestniczyły w nim 28 562 osoby w tym 4600 zagranicznych delegatów z ponad 30 krajów, m.in. z Argentyny, Austrii, Belize, Boliwii, Brazylii, Chile, Ekwadoru, Filipin, Gwatemali, Hondurasu, Hiszpanii, Kanady, Kolumbii, Kostaryki, Kuby, Luksemburga, Meksyku, Niemiec, Nikaragui, Panamy, Paragwaju, Peru, Salwadoru, Szwajcarii, Urugwaju, Wielkiej Brytanii oraz zaproszeni specjalni słudzy pełnoczasowi. Program został przedstawiony w języku hiszpańskim. Ochrzczono 230 osób. Ciało Kierownicze reprezentował Kenneth Cook.
Kolejny kongres międzynarodowy na tym samym obiekcie odbył się w dniach od 5 do 7 lipca 2019 roku, tym razem w j. angielskim oraz chińskim (mandaryńskim). Uczestniczyło w nim 28 000 osób, w tym 5000 zaproszonych delegatów zagranicznych z ponad 20 krajów, m.in. z Australii, Brazylii, Cypru, Danii, Dominikany, Fidżi, Ghany, Grecji, Grenlandii, Hiszpanii, Holandii, Hongkongu, Islandii, Izraela, Japonii, Kanady, Kolumbii, Nowej Zelandii, Południowej Afryki, Tajwanu, Trynidadu i Tobago, Ukrainy, Wielkiej Brytanii i Wysp Owczych. Ochrzczono 181 osób. Ciało Kierownicze Świadków Jehowy reprezentował Gerrit Lösch.
Kongres międzynarodowy na NRG Stadium w Houston odbył się w dniach od 12 do 14 lipca 2019 roku w j. angielskim oraz koreańskim. Uczestniczyło w nim 50 901 osób, w tym 5000 delegatów zagranicznych z 28 krajów, m.in. z Australii, Belgii, Brazylii, Czech, Danii, Filipin, Francji, Grenlandii, Indii, Islandii, Japonii, Kambodży, Kanady, Kolumbii, Korei Południowej, Mongolii, Norwegii, Nowej Zelandii, Słowacji, Wielkiej Brytanii, Włoch oraz Wysp Owczych. Ochrzczono 401 osób. Ciało Kierownicze Świadków Jehowy reprezentował Anthony Morris (wówczas członek Ciała Kierowniczego).
Kolejny kongres międzynarodowy na tym obiekcie w Houston odbył się w dniach od 23 do 25 sierpnia 2019 roku z udziałem 56 167 osób, tym razem w j. hiszpańskim. Zaproszono 5500 delegatów zagranicznych z ponad 20 krajów, m.in. z Argentyny, Belize, Boliwii, Chile, Dominikany, Ekwadoru, Filipin, Francji, Gwatemali, Hondurasu, Hiszpanii, Japonii, Kolumbii, Kostaryki, Meksyku, Nikaragui, Panamy, Peru, Salwadoru, Trynidadu i Tobago, Urugwaju, Wenezueli i Włoch. Ochrzczono 626 osób. Ciało Kierownicze Świadków Jehowy reprezentował Mark Sanderson.
Kongres międzynarodowy w Phoenix odbył się w dniach od 9 do 11 sierpnia 2019 roku z udziałem 40 237 osób, w tym 5000 delegatów zagranicznych z ponad 41 krajów, m.in. z Australii, Austrii, Chile, Cypru, Danii, Francji, Ghany, Grecji, Grenlandii, Gujany Francuskiej, Indii, Islandii, Kanady, Korei Południowej, Niemiec, Nowej Zelandii, Szwajcarii, Tajlandii, Turcji, Wielkiej Brytanii, Włoch i Wysp Owczych. Program był przedstawiany w j. angielskim. Ochrzczono 352 osoby. Ciało Kierownicze Świadków Jehowy reprezentował Samuel Herd.
Kongres międzynarodowy w The Dome at America’s Center w Saint Louis odbył się w dniach od 16 do 18 sierpnia 2019 roku. Uczestniczyły w nim 28 122 osoby. Program był przedstawiany w j. angielskim oraz chorwackim. Zaproszono 5000 delegatów zagranicznych z 43 krajów, m.in. z Argentyny, Australii, Austrii, Białorusi, Bośni i Hercegowiny, Chorwacji (najliczniejsza delegacja), Czech, Danii, Estonii, Filipin, Finlandii, Francji, Japonii, Kanady, Kolumbii, Litwy, Luksemburga, Łotwy, Niemiec, Polski, Południowej Afryce, Portugalii, Serbii, Słowacji, Słowenii, Szwajcarii, Urugwaju, Wielkiej Brytanii i Wysp Owczych. Ochrzczono 224 osoby. Ciało Kierownicze Świadków Jehowy reprezentował David Splane.
Kongresy regionalne.
Kongresy regionalne odbyły się w przeszło 200 krajach. Oprócz Polski kongresy regionalne w języku polskim odbyły się w Belgii (Bornem), Holandii (Utrecht), Irlandii (Dublin), Niemczech (Monachium (dla osób z zachodniej części Niemiec), Velten k. Berlina (1500 obecnych ze wschodniej części Niemiec)), Norwegii (Oslo), Stanach Zjednoczonych (Romeoville) i Wielkiej Brytanii (Londyn).
Polska.
W Polsce dodatkowo odbyło się 17 kongresów regionalnych (w tym 7 głównych w tym samym terminie co kongres międzynarodowy w Warszawie); w języku polskim, angielskim, rosyjskim, ukraińskim i w polskim języku migowym.
Azerbejdżan.
W dniach od 26 do 28 lipca 2019 roku w Baku odbył się kongres regionalny. Po raz pierwszy brały w nim udział wszystkie zbory azerskojęzyczne i rosyjskojęzyczne w Azerbejdżanie, w którym działa około 1500 głosicieli. Liczba obecnych wyniosła 1938 osób, a ochrzczono 33 osoby. Po raz pierwszy członek Ciała Kierowniczego Świadków Jehowy był obecny na kongresie w tym kraju. Mark Sanderson otrzymał specjalne zezwolenie na wjazd do Azerbejdżanu, aby wygłosić przemówienia na tym kongresie.
Ghana.
22 listopada 2019 roku na kongresie regionalnym w miejscowości Bawia w Ghanie ogłoszono wydanie Pisma Świętego w Przekładzie Nowego Świata w języku nzema, którym posługuje się około 1530 głosicieli w Ghanie. Na kongresie było obecnych 3051 osób.
Indie.
25 października 2019 roku na kongresie regionalnym w Hajderabadzie w Indiach ogłoszono wydanie Pisma Świętego w Przekładzie Nowego Świata w języku telugu, którym posługuje się około 6000 głosicieli w Indiach. Na kongresie było obecnych 8868 osób.
Kamerun.
2 sierpnia 2019 roku na kongresie regionalnym w Sali Zgromadzeń Logbessou w Duala ogłoszono wydanie Chrześcijańskich Pism Greckich w Przekładzie Nowego Świata w języku basa (Kamerun). W kongresie uczestniczyło 2015 osób. W Kamerunie tym językiem posługuje się 1909 głosicieli.
Kenia.
30 sierpnia 2019 roku na kongresie regionalnym w Kisumu ogłoszono wydanie Pisma Świętego w Przekładzie Nowego Świata w języku luo, którym posługuje się około 1800 głosicieli w Kenii. Ogółem na tym i na dwóch innych kongresach, do których niektóre punkty programu były transmitowane, obecnych było 2481 osób.
Meksyk.
Oprócz kongresu międzynarodowego w Monterrey, w Meksyku odbyły się też kongresy regionalne. Na jednym z nich z udziałem 1983 osób, zorganizowanym w San Blas Atempa w meksykańskim stanie Oaxaca, 27 września 2019 roku ogłoszono wydanie Chrześcijańskich Pism Greckich w Przekładzie Nowego Świata w języku zapotek (przesmyk) używanym przez Indian Zapoteków. Na kolejnym kongresie regionalnym, który odbył się 25 października 2019 roku w Sali Zgromadzeń w Meridzie, którego program był transmitowany do hali Poliforum Zamná w tym mieście, ogłoszono wydanie Pisma Świętego w Przekładzie Nowego Świata w języku maja używanym przez Indian Majów. W tym samym dniu na kongresie regionalnym w Chiapas ogłoszono wydanie Pisma Świętego w Przekładzie Nowego Świata w języku tzotzil używanym przez Indian Tzotzil.
Namibia.
16 sierpnia 2019 roku na kongresie regionalnym w Ongwediva ogłoszono wydanie Chrześcijańskich Pism Greckich w Przekładzie Nowego Świata w języku kwanyama, którym w 2019 roku posługiwało się 490 głosicieli.
Nigeria.
20 grudnia 2019 roku na kongresie regionalnym w City Bay Event Center w Makurdiu, ogłoszono wydanie Chrześcijańskich Pism Greckich w Przekładzie Nowego Świata w języku tiv. W latach 2017–2019 liczba głosicieli posługujących się tym językiem wzrosła z 600 do 1012.
Paragwaj.
16 sierpnia 2019 roku na kongresie regionalnym w Asunción ogłoszono wydanie Pisma Świętego w Przekładzie Nowego Świata w języku guarani. Program był transmismitowany do trzynastu miejsc kongresowych, dzięki czemu ogólna liczba obecnych wyniosła 5631 osób. W Paragwaju w 2019 roku tym językiem posługiwało się 4934 głosicieli.
Rwanda.
W dniach 16–18 sierpnia 2019 roku w Kigali po raz pierwszy zorganizowano kongres regionalny w rwandyjskim języku migowym (RWS). Wzięło w nim udział 620 osób, a 8 zostało ochrzczonych. Na kongresie byli obecni dwaj urzędnicy: Jean Damascène Bizimana, członek zarządu Rwandyjskiego Stowarzyszenia Głuchych oraz Emmanuel Ndayisaba, sekretarz Krajowej Rady do spraw Osób Niepełnosprawnych.
Słowacja.
20 i 21 lipca 2019 roku na stadionie zimowym w Michalovcach na Słowacji, odbył się pierwszy w historii kongres w języku romani (wschodnia Słowacja). Z dwudniowego programu skróconego skorzystało 1276 osób. Na kongres przybyli Romowie posługujący się tą odmianą języka romani, którzy przybyli ze Słowacji, z Czech, Belgii, Wielkiej Brytanii i Ukrainy. Ochrzczono 19 osób. Kongres został zorganizowany zaledwie po pięciu latach od utworzenia pierwszego zboru tego języka na Słowacji. W 2019 roku na Słowacji i w Czechach było 9 zborów, 10 grup i 14 grup pilotażowych tego języka, w których działało 1010 głosicieli posługujących się wschodniosłowacką odmianą języka romani.
Tajlandia.
16 sierpnia 2019 roku na kongresie regionalnym w Nong Khai ogłoszono wydanie Chrześcijańskich Pism Greckich w Przekładzie Nowego Świata w języku laotańskim.
Tajwan.
5 lipca 2019 roku na kongresie regionalnym odbywającym się w Taoyuan Kenneth Cook, członek Ciała Kierowniczego ogłosił wydanie Pisma Świętego w Przekładzie Nowego Świata w wydaniu zrewidowanym w języku mandaryńskim (tradycyjnym oraz uproszczonym). W pięciu kongresach na Tajwanie wzięło udział 12 610 osób.
Włochy.
W kongresach regionalnych zorganizowanych w 14 językach uczestniczyło ponad 400 000 osób, a ochrzczono przeszło 1500.
Niektóre punkty programu.
W programie oprócz 53 krótkich przemówień, pokazów (scenek), wywiadów, wyświetlanych było przeszło 50 krótkich filmów i materiałów multimedialnych nawiązujących do tematów poszczególnych punktów. W filmach tych przedstawiono miłość Boga widoczną w naturze, we wszechświecie, w roślinach i w świecie zwierząt. W niektórych z nich przedstawiono ludzi ze wszystkich stron świata, którzy opowiadają, jak miłość rozwiązuje napięcia i konflikty. Piątkowy program oparty był na 1 Tesaloniczan 4:9 – ‛Bóg was uczy kochać siebie nawzajem’ i omawiał, jak miłość może pomóc przezwyciężyć takie przeciwności, jak trudne dzieciństwo, przewlekła choroba czy ubóstwo. W sobotę program skupił uwagę na omówieniu tego, jak zasady biblijne pomagają mężom, żonom i dzieciom okazywać miłość sobie nawzajem. Oparty był na myśli z Efezjan 5:2 – ‛Przejawiajcie miłość’. Natomiast w trakcie programu niedzielnego, opartego na Judy 21 – ‛Trwajcie w miłości Bożej’, został wygłoszony publiczny wykład biblijny zatytułowany „Gdzie znaleźć prawdziwą miłość w świecie pełnym nienawiści?” (Jana 13:34, 35), który poruszał temat powszechnych uprzedzeń i nienawiści. Każda sesja (poranna i popołudniowa) rozpoczynała się filmowym programem muzycznym.
Kampania informacyjna.
Kongresy poprzedziła trzytygodniowa ogólnoświatowa kampania informacyjna – trzynasta tego rodzaju, polegająca na rozpowszechnianiu specjalnych zaproszeń na kongresy zorganizowane w ponad 200 krajach. Wstęp na kongresy był wolny, również bez zaproszeń.

</doc>
<doc id="4563682" url="https://pl.wikipedia.org/wiki?curid=4563682" title="Gmina Vižinada">
Gmina Vižinada

Vižinada (wł. "Visinada") – gmina w Chorwacji, w żupanii istryjskiej. W 2011 roku liczyła 1158 mieszkańców.
Miejscowości.
Miejscowości wchodzące w skład gminy Vižinada:

</doc>
<doc id="4563683" url="https://pl.wikipedia.org/wiki?curid=4563683" title="Julian Moszyński (ujednoznacznienie)">
Julian Moszyński (ujednoznacznienie)



</doc>
<doc id="4563685" url="https://pl.wikipedia.org/wiki?curid=4563685" title="Traktat Północnoatlantycki">
Traktat Północnoatlantycki



</doc>
<doc id="4563686" url="https://pl.wikipedia.org/wiki?curid=4563686" title="Gmina Žminj">
Gmina Žminj

Gmina Žminj () – gmina w Chorwacji, w żupanii istryjskiej. W 2011 roku liczyła 3483 mieszkańców.
Miejscowości.
Miejscowości wchodzące w skład gminy Žminj:

</doc>
<doc id="4563687" url="https://pl.wikipedia.org/wiki?curid=4563687" title="Dingyuan">
Dingyuan

Dingyuan () – powiat w zachodniej części prefektury miejskiej Chuzhou w prowincji Anhui w Chińskiej Republice Ludowej. Liczba mieszkańców powiatu, w 2010 roku, wynosiła 779 174.

</doc>
<doc id="4563692" url="https://pl.wikipedia.org/wiki?curid=4563692" title="Gmina Višnjan">
Gmina Višnjan

Višnjan () – gmina w Chorwacji, w żupanii istryjskiej. W 2011 roku liczyła 2274 mieszkańców.
Miejscowości.
Miejscowości wchodzące w skład gminy Višnjan:

</doc>
<doc id="4563693" url="https://pl.wikipedia.org/wiki?curid=4563693" title="Fengyang">
Fengyang

Fengyang () – powiat w północno-zachodniej części prefektury miejskiej Chuzhou w prowincji Anhui w Chińskiej Republice Ludowej. Liczba mieszkańców powiatu, w 2010 roku, wynosiła 644 895.

</doc>
<doc id="4563694" url="https://pl.wikipedia.org/wiki?curid=4563694" title="Sveti Petar u Šumi">
Sveti Petar u Šumi

Gmina Sveti Petar u Šumi () – wieś i gmina w Chorwacji, w żupanii istryjskiej. W 2011 roku liczyła 1065 mieszkańców.

</doc>
<doc id="4563696" url="https://pl.wikipedia.org/wiki?curid=4563696" title="Gmina Svetvinčenat">
Gmina Svetvinčenat

Gmina Svetvinčenat () – gmina w Chorwacji, w żupanii istryjskiej. W 2011 roku liczyła 2202 mieszkańców.
Miejscowości.
Miejscowości wchodzące w skład gminy Svetvinčenat:

</doc>
<doc id="4563700" url="https://pl.wikipedia.org/wiki?curid=4563700" title="Gmina Tar-Vabriga">
Gmina Tar-Vabriga

Tar-Vabriga () – gmina w Chorwacji, w żupanii istryjskiej. W 2011 roku liczyła 1990 mieszkańców.
Miejscowości.
Miejscowości wchodzące w skład gminy Tar-Vabriga:

</doc>
<doc id="4563701" url="https://pl.wikipedia.org/wiki?curid=4563701" title="Gmina Tinjan">
Gmina Tinjan

Gmina Tinjan () – gmina w Chorwacji, w żupanii istryjskiej. W 2011 roku liczyła 1684 mieszkańców.
Miejscowości.
Miejscowości wchodzące w skład gminy Tinjan:

</doc>
