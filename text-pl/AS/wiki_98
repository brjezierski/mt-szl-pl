<doc id="4640790" url="https://pl.wikipedia.org/wiki?curid=4640790" title="Yahagi (1911)">
Yahagi (1911)

 − japoński krążownik pancernopokładowy z okresu I wojny światowej, drugi z trzech okrętów typu "Chikuma". Wszedł do służby w Cesarskiej Marynarce Wojennej w 1912 roku. Uczestniczył w działaniach I wojny światowej, pełniąc służbę patrolową na Pacyfiku. Od 1930 roku wycofany z aktywnej służby, a od 1940 skreślony z listy floty, był używany jako hulk. Został złomowany w 1947 roku. Nazwę „Yahagi” nosił m.in. także krążownik z II wojny światowej.
Budowa.
Krążowniki pancernopokładowe typu "Chikuma" były ostatnimi okrętami tej klasy zbudowanymi dla Cesarskiej Marynarki Wojennej. Ich budowę przewidziano w planie rozbudowy floty japońskiej po wojnie rosyjsko-japońskiej, zaakceptowanym w 1907 roku. Drugi okręt został zamówiony w listopadzie 1908 roku w stoczni Mitsubishi w Nagasaki, tymczasowo oznaczony jako krążownik "Ro gō". Budowa miała numer stoczniowy 208. 23 grudnia 1909 roku nadano mu nazwę „Yahagi”, pochodzącą od rzeki. Stępkę pod budowę położono oficjalnie 20 czerwca 1910 roku, a faktycznie budowę rozpoczęto już 2 października 1909 roku. Kadłub wodowano 3 października 1911 roku, a do służby w cesarskiej flocie okręt wszedł 27 lipca 1912 roku. Klasyfikowany był oficjalnie jako krążownik II klasy ("nitō jun’yōkan").
Opis konstrukcji.
Krążowniki typu "Chikuma" miały długość całkowitą kadłuba 144,8 m, szerokość maksymalną 14,2 m i średnie zanurzenie 5,1 m. Wyporność normalna projektowa wynosiła 4950 ts (długich ton), a rzeczywista wyporność normalna sięgnęła 5040 ts. W odróżnieniu od pozostałych dwóch okrętów typu, napęd „Yahagi” stanowiły cztery (zamiast dwóch) turbiny parowe produkcji Mitsubishi, według projektu firmy Parsons, o takiej samej łącznej mocy projektowej 22 500 koni parowych (shp) i 470 obrotach na minutę, przekazujące napęd bezpośrednio na cztery wały śrub. Zewnętrzne wały napędzały turbiny wysokiego ciśnienia, wewnętrzne – turbiny niskiego ciśnienia, prędkości krążowniczej i biegu wstecznego. Podczas prób, okręt uzyskał moc siłowni 29 536 shp i przekroczył prędkość projektową 26 węzłów, osiągając 27,14 w, jako najszybszy z okrętów typu. „Yahagi” przenosił faktycznie zapas 378 ton paliwa płynnego i 1122 t węgla (nieco więcej, niż w projekcie).
Główne uzbrojenie wszystkich okrętów typu "Chikuma" stanowiło 8 pojedynczych dział Typ 41 kalibru 152,4 mm (15 cm), wyposażonych w maski ochronne, umieszczonych po jednym na pokładach dziobowym i rufowym oraz po trzy na każdej burcie na śródokręciu. Uzupełniały je cztery działa szybkostrzelne 76,2 mm (8 cm) Typ 41 oraz dwa przenośne przeciwlotnicze karabiny maszynowe Maxim kalibru 6,5 mm. Ponadto krążowniki dysponował trzema stałymi nadwodnymi wyrzutniami torpedowymi kal. 457 mm.
W 1924 roku trzy działa 8 cm na „Yahagi” zamieniono na dwa działa przeciwlotnicze tego samego kalibru Typ 3. Umieszczono je na platformach po bokach pary kominów nr 3 i 4. Pozostałe jedno działo artylerii średniej zdjęto w 1932 roku. W 1924 roku także stałe kadłubowe wyrzutnie torped zamieniono na okrętach tego typu na cztery wyrzutnie torped kalibru 533 mm. W tym roku również karabiny maszynowe zamieniono na japońskie Typ 3 tego samego kalibru 6,5 mm.
Przebieg służby.
Na początku I wojny światowej „Yahagi” znalazł się w grupie okrętów japońskich poszukujących Niemieckiej Eskadry Wschodnioazjatyckiej admirała von Spee. Między 26 września a 28 grudnia 1914 roku wraz z bliźniaczym „Hirato” i pancernikiem „Satsuma” wchodził w skład 2 Wydzielonego Zespołu Południowego i poszukiwał niemieckich okrętów na Karolinach. W okresie od grudnia 1914 roku do stycznia 1915 roku patrolował u wybrzeży Australii i Nowej Zelandii. Następnie służył na wodach japońskich. Od lutego 1917 ponownie patrolował na wodach Australii. W grudniu 1918 na skutek epidemii grypy zmarło na nim 48 marynarzy.
W latach 1920–22 „Yahagi” wspierał japońską interwencję w Rosji radzieckiej i patrolował na Morzu Japońskim. Od 1 grudnia 1922 do 1 grudnia 1923 był okrętem flagowym 2. Flotylli okrętów podwodnych 2. Floty, po czym do 1927 roku pozostawał w rezerwie w bazie Kure. Reprezentował interesy japońskie na wodach Chin, w składzie 1. Eskadry Wydzielonej od 7 kwietnia 1927 do 1 maja 1930 roku, kiedy został wycofany do rezerwy czwartego stopnia w Kure. Używany był tam jako stacjonarny hulk szkolny. 1 kwietnia 1940 roku został skreślony z listy floty. Pod oznaczeniem "Haikan" No. 12 używany był jednak nadal jako hulk mieszkalny szkoły okrętów podwodnych w Etajima, a od 1943 roku jako hulk w Ōtake. Przetrwał II wojnę światową, po której został przeholowany do Etauchi w rejonie Kure. Między styczniem a lipcem 1947 roku został złomowany w Kasado. 

</doc>
<doc id="4640791" url="https://pl.wikipedia.org/wiki?curid=4640791" title="Chikuma">
Chikuma



</doc>
<doc id="4640794" url="https://pl.wikipedia.org/wiki?curid=4640794" title="Toruń Katarzynka">
Toruń Katarzynka

Toruń Katarzynka (wcześniej pod nazwą roboczą Toruń Jar) – przystanek kolejowy w Toruniu, w województwie kujawsko-pomorskim, w Polsce.
Lokalizacja.
Przystanek kolejowy znajduje się w północnej części miasta, na granicy dwóch dzielnic: Katarzynki i Wrzosów, przy ul. Grudziądzkiej, w sąsiedztwie Centrum Dystrybucyjnego ﬁrmy Neuca i Centralnego Cmentarza Komunalnego.
Historia.
Przystanek kolejowy powstał w ramach modernizacji linii kolejowej nr 207 na odcinku Toruń Wschodni – Chełmża. Składa się on z jednego peronu o długości 125 metrów wyposażonego m.in. w oświetlenie, wiaty i ławki. Obiekt jest przystosowany także do potrzeb osób o ograniczonej możliwości poruszania się.
Zleceniodawcą tego zadania jest spółka PKP Polskie Linie Kolejowe, zaś wykonawcą dokumentacji projektowej oraz wykonawcą robót została Spółka Porr. 
Przystanek czeka na otwarcie.
Obecnie przystanek jest ukończony, lecz pociągi nie zatrzymują się na przystanku, oraz dojście do niego jest utrudnione przez wstawiony płot w miejscu wejścia.

</doc>
<doc id="4640796" url="https://pl.wikipedia.org/wiki?curid=4640796" title="Chikuma (rzeka)">
Chikuma (rzeka)



</doc>
<doc id="4640800" url="https://pl.wikipedia.org/wiki?curid=4640800" title="50 halerzy Protektoratu Czech i Moraw">
50 halerzy Protektoratu Czech i Moraw

50 halerzy () – moneta obiegowa Protektoratu Czech i Moraw o nominale 50 halerzy wyemitowana w 1940 roku a wycofana z obiegu w roku 1948. Wzór monety został zaprojektowany przez medaliera Jaroslava Edera, częściowo w oparciu o wcześniejsze prace Otakara Španiela.
Wzór.
W centralnej części awersu umieszczono pochodzące z małego herbu Protektoratu Czech i Moraw godło – heraldycznego wspiętego koronowanego lwa o podwójnym ogonie. Poniżej znalazł się rok bicia. Całość otoczona była dwuczęściową legendą z nazwą kraju. W górnej zapisanej wewnętrznie części znalazła się inskrypcja gotycką frakturą w języku niemieckim „Böhmen und Mähren”. W części dolnej, zapisanej zewnętrznie, umieszczono czeski napis „”. Oba fragmenty legendy rozdzielono ozdobnymi elementami w kształcie krzyżyków złożonych z pięciu kropek.
Rewers monety przedstawiał symetrycznie ułożone i związane razem wstążką dwa pęki kłosów (po trzy sztuki każdy) oraz dwie lipowe gałązki. W górnej części monety znalazł się zapisany arabskimi cyframi nominał. Wzór rewersu powielał wygląd 50 czechosłowackich halerzy z 1921 roku, co wynikało z umowy pomiędzy Jaroslavem Ederem a autorem pierwotnego projektu, Otakarem Španielem.
Nakład.
Podstawą emisji monet o nominale 50 halerzy było rozporządzenie ministra finansów Protektoratu z 19 lipca 1940 r. Określono w nim zarówno ich wzór, jak i cechy fizyczne. Bito je z cynkowych krążków o masie 3,7 g (z 1 kg surowca wytwarzano 270 sztuk). Gotowe monety miały 22 mm średnicy i ząbkowany rant. Łącznie w latach 1940–1944 wyprodukowano nieco ponad 53 mln sztuk. Bito w je w przedsiębiorstwie Vichr a spol. w Lysej nad Labem.
Pięćdziesięciohalerzówki wprowadzono do obiegu w dniu publikacji rozporządzenia w dzienniku ustaw, to jest 13 sierpnia 1940 r. Demonetyzacji uległy 29 lutego 1948 roku już w państwie czechosłowackim, pięć miesięcy po tym, jak zarządzono ponowną emisję w mosiądzu przedwojennych monet o tym samym nominale.

</doc>
<doc id="4640808" url="https://pl.wikipedia.org/wiki?curid=4640808" title="Naoki Bandō">
Naoki Bandō

 – japoński seiyū związany z agencją Mausu Promotion.

</doc>
<doc id="4640811" url="https://pl.wikipedia.org/wiki?curid=4640811" title="Kościół Nawiedzenia Najświętszej Marii Panny w Mieście Albrechticach">
Kościół Nawiedzenia Najświętszej Marii Panny w Mieście Albrechticach

Kościół Nawiedzenia Najświętszej Marii Panny w Mieście Albrechcicach – zabytkowy kościół katolicki zlokalizowany w Czechach, w Mieście Albrechticach (kraj morawsko-śląski).
Historia.
Kościół istniał w miejscowości już w wiekach średnich, jednak w dobie reformacji został przejęty przez protestantów. W 1608 duchowieństwo katolickie zaczęło wracać na swoje dawne parafie, a Město Albrechtice należało wówczas do parafii Opawica w dekanacie głuchołaskim. Lokalni katolicy dążyli w tych czasach do budowy własnego kościoła. Drewnianą świątynię pod wezwaniem Najświętszej Marii Panny zbudowano w 1610. Miał wieżę i sygnaturkę w środkowej części dachu. W 1621 miejscowość stała się własnością kolegium jezuickiego z Nysy i została wyłączona z diecezji ołomunieckiej i włączona do diecezji wrocławskiej. Kościół stał się filią świątyni w Hynčicach. W 1707 kościół stał się parafialnym, a w 1709 postawiono nową świątynię, która spłonęła 24 lipca 1746 w pożarze całego rynku. Już w roku następnym rozpoczęto prace przy budowie kolejnej świątyni (późnorenesansowej), którą ukończono poświęceniem obecnego kościoła 13 lipca 1766. Poświęcenia dokonał biskup wrocławski Philipp Gotthard von Schaffgotsch. W 1782 na wieży umieszczono zegar. W 1788 zamontowano organy Jana Finklera z Javorníka (w 1897 zamienione na instrument Ringlera z Krnova). Podczas obu wojen światowych świątynia traciła dzwony. Obecne dwa ("Maria" oraz "Józef i Prokop") powieszono w 1947. W 1945 kościół został uszkodzony, ponieważ wysadzeniu uległ pobliski most. W 1954 świątynię odnowiono z datków wiernych i pomocy państwa. Po II wojnie światowej poddano renowacji organy i ołtarze.
Architektura.
Kościół ma długość 39, 7 m, szerokość 17,65 m i jest wysoki na 16,6 m. Nad wejściem głównym stoi rzeźba Matki Boskiej, po prawej stronie św. Karola Boromeusza, a po lewej - św. Jana Nepomucena. Obiekt, za panowania jezuickiego, wyposażono w barokowy ołtarz główny.

</doc>
<doc id="4640820" url="https://pl.wikipedia.org/wiki?curid=4640820" title="Grzegorz Kalwarczyk">
Grzegorz Kalwarczyk

Grzegorz Kalwarczyk (ur. 11 marca 1941 w Nowym Kłopoczynie, zm. 6 kwietnia 2022 w Warszawie) – polski duchowny rzymskokatolicki, infułat, wieloletni kanclerz Kurii Metropolitalnej Warszawskiej i redaktor naczelny „Wiadomości Archidiecezjalnych Warszawskich”, varsavianista.
Dzieciństwo i edukacja.
Urodził się w rodzinie Janiny z domu Szymańskiej i Feliksa Kalwarczyka 11 marca 1941 w Nowym Kłopoczynie należącym do parafii w Lubanii, do której wielokrotnie powracał jako duchowny i której poświęcił jedną ze swoich publikacji. Po ukończeniu szkoły podstawowej w Kłopoczynie i liceum ogólnokształcącym w Nowym Mieście nad Pilicą, wstąpił do Wyższego Metropolitarnego Seminarium Duchownego w Warszawie i 24 maja 1964 został wyświęcony przez kardynała Stefana Wyszyńskiego. Od 1971 do 1974 studiował stacjonarnie na Wydziale Prawa Kanonicznego Katolickiego Uniwersytetu Lubelskiego i został magistrem prawa kanonicznego.
Działalność duszpasterska.
Po święceniach został wikariuszem w parafii św. Jana Chrzciciela w Mszczonowie, a następnie od 15 czerwca 1966 do 1 czerwca 1967 był wikariuszem w parafii św. Jana Chrzciciela i św. Stanisława BM w Stanisławowie, a w okresie od 1 czerwca 1967 do 1 czerwca 1971 był wikariuszem w parafii św. Trójcy w Kobyłce.
Od 1974 do 2012 był związany z Kurią Metropolitalną Warszawską - od 21 czerwca 1974 jako notariusz, a następnie od 23 czerwca 1992 jako jej kanclerz, zastępując księdza Zdzisława Króla. Od 31 maja 1991 był też redaktorem naczelnym miesięcznika „Wiadomości Archidiecezji Warszawskiej”. W czerwcu 2012 przeszedł na emeryturę, a na stanowisku kanclerza kurii zastąpił go ks. dr Janusz Bodzon.
Był też sędzią w Trybunałach Beatyfikacyjnych sług Bożych: kardynała Stefana Wyszyńskiego, księdza Jerzego Popiełuszki oraz matki Elżbiety Czackiej.

</doc>
<doc id="4640821" url="https://pl.wikipedia.org/wiki?curid=4640821" title="Hirado">
Hirado



</doc>
<doc id="4640832" url="https://pl.wikipedia.org/wiki?curid=4640832" title="TrueCAD">
TrueCAD

TrueCAD – ekonomiczna wersja oprogramowania CAD, której producentem jest firma ActCAD LLC USA, należąca do Konsorcjum ITC (IntelliCAD Technology Consortium). TrueCAD jest oprogramowaniem komercyjnym służącym do komputerowego wspomagania projektowania rozwijaną przez ActCAD LLC USA.
Oprogramowanie TrueCAD przeznaczone jest do pracy w środowisku Microsoft Windows. TrueCAD wywodzi się z linii oprogramowania ActCAD Standard, i tak jak ona została okrojona z niektórych dodatków firm zewnętrznych oraz uniemożliwia edycję brył ACIS.
Ostatnią wersją oprogramowania z linii Standard był ActCAD 2019 Standard zastąpiony przez nowy produkt TrueCAD 2019 Premium.
W zamiarze producenta było stworzenie nowej ekonomicznej marki w postaci produktu TrueCAD, niezależnej od produktu z segmentu premium oprogramowania ActCAD.
Tak jak inne produkty ActCAD LLC USA oprogramowanie TrueCAD służy do otwierania, przeglądania, edycji i tworzenia od podstaw oraz drukowania plików DWG i DXF a także DNG; jest również kompatybilne z większością wersji plików .dwg i .dxf stworzonych przy pomocy oprogramowania AutoCAD.
W TrueCAD oprócz silnika IntelliCAD wykorzystywane są również narzędzia programistyczne ACIS (3DS) oraz biblioteki Open Design Alliance (ODA).
TrueCAD jako oprogramowanie oparte na bazie tych samych rozwiązań IntelliCAD Technology Consortium co ActCAD, posiada otwartą architekturę,umożliwiającą tworzenie i dostosowanie własnych modułów rozszerzeń przez innych producentów oprogramowania. Wraz z TrueCAD dostępnych jest 15 wersji językowych, m.in. jest dostępne również w języku angielskim, chińskim (w piśmie uproszczonym i tradycyjnym), czeskim, francuskim, hiszpańskim, holenderskim, japońskim, koreańskim, niemieckim, portugalskim, rosyjskim, serbskim, tureckim, włoskim oraz języku polskim.
TrueCAD wykorzystywany jest w dziedzinach technicznych i inżynierskich m.in. przez architektów, konstruktorów, projektantów różnych branż tj.: elektroników, hydraulików wod-kan, mechaników, klimatyzacji czy geodetów. Wpływać może na to fakt istnienia sporej ilość specjalistycznych „nakładek” działających z produktami opartymi na rozwiązaniach IntelliCAD-a, których przenoszenie pomiędzy różnymi produktami członków Konsorcjum IntelliCADa jest w miarę proste.
Aplikacja TrueCAD dostarczana jest z dodatkowymi aplikacjami, bibliotekami i usługami firm zewnętrznych.
W pierwszej swojej wersji TrueCAD wystartował z technologią IntelliCAD Engine od wersji silnika IntelliCAD 8.4A. W wersji TrueCAD 2019 wprowadzone były kolejno silniki w wersjach IntelliCAD 8.4A i 8.4B. Z kolei TrueCAD 2020 Premium wykorzystywał jądro silnika w wersjach IntelliCAD 9.1 oraz IntelliCAD 9.2. Wykorzystywaną w TrueCAD 2020 wersją silnika IntelliCAD jest wydana w lipcu 2019 wersja IntelliCAD 9.2. TrueCAD 2020 otrzymał aktualizację do niej w dniu 17 października 2020.
Najnowsza wersja silnika IntelliCAD 10.1A została wykorzystana w TrueCAD 2022. TrueCAD oparty o silnik IntelliCAD 10.1a został wprowadzony w dniu 14 grudnia 2021. 
TrueCAD 2022 Premium jest wersją, która w przeciwieństwie do wersji TrueCAD wydawanych w latach poprzednich została okrojona względem ActCAD 2022 Standard, nie posiada na wyposażeniu np. konwertera pdf do dxf.
Tak jak inne produkty ActCAD, TrueCAD wykorzystuje technologię akceleracji sprzętowej grafiki OpenGL.
W chwili obecnej nie posiada obsługi akceleracji sprzętowej DirectX.
Ze względów licencyjnych oprogramowanie TrueCAD dostępne jest w niezależnym kanale dystrybucji niż oprogramowanie ActCAD.
Dostępne nakładki.
OprogramowanieTrueCAD współpracuje między innymi z nakładkami branżowym firm: nakładkami CADprofi, nakładkami geodezyjnymi firmy CubicOrb(dawniej Geox) czy nakładkami geodezyjnymi TojoCAD.
Obsługiwane platformy.
System operacyjny:
Microsoft Windows Vista (32-bitowy i 64-bitowy)
Microsoft Windows 7 (32-bitowy i 64-bitowy)
Microsoft Windows 8 / 8.1 (32-bitowy i 64-bitowy)
Microsoft Windows 10 (32-bitowy i 64-bitowy)
Procesor:
Minimum: 2 GHz Dual core lub nowszy
Zalecane: co najmniej 3 GHz i3 lub nowszy
Pamięć RAM:
Minimum: co najmniej 2 GB
Zalecane: 4 GB
Możliwe jest uruchomienie programu na emulatorach, takich jak Microsoft Virtual PC, VirtualBox lub Wine

</doc>
<doc id="4640836" url="https://pl.wikipedia.org/wiki?curid=4640836" title="Joachim Christoffel Benckendorff">
Joachim Christoffel Benckendorff

Joachim Christoffel Benckendorff, Joachim Christoffel van Benckendorff (ur. 25 stycznia 1605 we Frankfurcie nad Odrą, zm. 11 kwietnia 1652 w Gdańsku) - niemiecki prawnik, dyplomata brandenburski.
Życiorys.
Syn Martina Benckendorffa (1545-1621), profesora prawa uniwersytetu we Frankfurcie nad Odrą, i Margarethy, córki księcia elektora Brandenburgii Thomasa Huebnera. Studiował na uniwersytecie we Frankfurcie nad Odrą (1611 lub 1621 ?), i na uniwersytecie w Królewcu ("Albertus-Universität Königsberg") (1625-), gdzie w 1629 uzyskał doktorat z prawa. Był doradcą Elektora Brandeburskiego Fryderyka Wilhelma. Odbył podróż do Konstantynopola, gdzie przeprowadził rozmowy z patriarchą Cyrylem (1629). Udał się z misją do szwedzkiego kanclerza Axela Oxenstierny w celu wynegocjowania ewentualnego małżeństwa między elektorem brandenburskim Fryderykiem Wilhelmem a szwedzką królową Kristiną (1645). Pełnił funkcję rezydenta Brandenburgii w Gdańsku (1646-1652).

</doc>
<doc id="4640837" url="https://pl.wikipedia.org/wiki?curid=4640837" title="Joachim Friedrich Benkendorf">
Joachim Friedrich Benkendorf

Joachim Friedrich Benkendorf (ur. 1648 w Gdańsku, zm. 27 stycznia 1705 w Gdańsku) - dyplomata brandenburski.
Syn Joachima Christoffera Benkendorfa (1605-1652), agenta Brandenburgii w Gdańsku, i Marii van Duschelen. Funkcję tę agenta Brandenburgii w Gdańsku (1671-1678), objął również Joachim Friedrich.

</doc>
<doc id="4640840" url="https://pl.wikipedia.org/wiki?curid=4640840" title="Mid-Season Invitational">
Mid-Season Invitational

Mid-Season Invitational – coroczny turniej gry komputerowej "League of Legends" organizowany przez wydawcę Riot Games od 2015 roku. Jest drugim najważniejszym międzynarodowym turniejem w "League of Legends", pierwszym są Mistrzostwa Świata. W pierwszej edycji turnieju zwyciężyła drużyna z Chin EDward Gaming, pokonując w finale koreańską drużynę SK Telecom T1. Mistrzem MSI w 2019 roku została europejska drużyna G2 Esports, która jako pierwsza drużyna spoza Azji wygrała turniej. SK Telecom T1 oraz Royal Never Give Up są jedynymi drużynami, które wygrały ten turniej więcej niż jeden raz. Natomiast Royal Never Give Up jest jedyną drużyną, która wygrała ten turniej 3 razy.

</doc>
<doc id="4640843" url="https://pl.wikipedia.org/wiki?curid=4640843" title="Open Design Alliance">
Open Design Alliance

Open Design Alliance (ODA) – organizacja non-profit tworząca zestawy API SDK dla aplikacji inżynierskich. 
ODA oferuje narzędzia interoperacyjne CAD dla plików .dwg, .dxf, .dgn, .ifc Autodesk® Revit®, Autodesk Navisworks® takie jak ODA Drawings Explorer czy ODA File Converter oraz zestaw technologii do wizualizacji, tworzenia stron internetowych, publikowania, modelowania 3D PDF i innych.
Członkostwo ODA.
Istnieje sześć rodzajów członkostwa w ODA:
Istnieje również bezpłatny okres próbny.

</doc>
<doc id="4640848" url="https://pl.wikipedia.org/wiki?curid=4640848" title="Zmarli w listopadzie 2019">
Zmarli w listopadzie 2019



</doc>
<doc id="4640849" url="https://pl.wikipedia.org/wiki?curid=4640849" title="Aleksandra Szmyd">
Aleksandra Szmyd

Aleksandra Szmyd (ur. 21 marca 1992 w Krośnie) – polska śpiewaczka operowa.
Wykształcenie.
Jest absolwentką I Liceum Ogólnokształcącego im. Mikołaja Kopernika w Krośnie. Następnie ukończyła studia na Wydziale Prawa i Administracji Uniwersytetu Jagiellońskiego i Akademię Muzyczną w Krakowie.
W wieku 6 lat rozpoczęła naukę gry na fortepianie w Szkole Muzycznej „Pro Musica” Anny i Adama Mϋnzbergerów w Krośnie. W tej samej szkole w 2011 roku ukończyła z wyróżnieniem klasę śpiewu. W Polsce i za granicą uczestniczyła dotychczas w kursach prowadzonych przez: Ryszarda Karczykowskiego, Edith Lienbaher, Nielsa Muusa, Petera Edelmana, Hao Jiang Tiana, Massimiliana Muralliego, Bożenę Harasimowicz, Katherinę Chu, Marianne Cornetti, Michaela Sylvestra, Leonarda Catalanotto, Jadwigę Romańską.
Kariera.
W 2010 roku jako najmłodsza uczestniczka zwyciężyła w konkursie na Ogólnopolskim Festiwalu „KiepuraFest” w Sosnowcu. Sześć lat później została zaproszona jako jedna z siedmiu solistów na jubileuszową 50. edycje Festiwalu im. Jana Kiepury w Krynicy w ramach koncertu „Kiepura i co dalej?”. W 2015 roku jako laureatka przesłuchań konkursowych w Bolonii i Nowym Jorku, została uczestniczką International Young Artists Festival iSING! w Chinach, który odbył się pod honorowym patronatem Plácido Domingo. Była tam główną solistką podczas koncertów występując z Philharmonic Symphony Orchestra w Shanghai Symphony Hall w Suzhou, następnie wystąpiła podczas koncertu w Grand Hangzhou Theatre. Koncert z Suzhou był retransmitowany przez międzynarodową telewizję Medici TV. Podczas studiów w Krakowie była główna solistką w spektaklu „Diversity Rock Opera” w Operze Krakowskiej, następnie w spektaklu „Musicalowa Podróż Poza Horyzonty” w Teatrze Ludowym.
W Wiedniu.
Po ukończeniu studiów na Uniwersytecie Jagiellońskim i w Akademii Muzycznej w Krakowie zamieszkała w Wiedniu. W 2017 roku zadebiutowała tytułową partią w „Alcinie” Georga Friedricha Händla w wiedeńskim MuTh Theater w reżyserii Dmitra Bertmana. Następnie, w ramach Letniej Akademii Filharmoników Wiedeńskich, wcieliła się w rolę Zuzanny w „Weselu Figara” Wolfganga Amadeusa Mozarta występując w przedstawieniach  tej opery w Wiedniu, Grazu, Salzburgu oraz St. Pölten. W maju 2018 roku, w wiedeńskim Theater Akzent,  wykonywała partię Ilii w „Idomeneuszu, królu Krety” Wolfganga Amadeusa Mozarta. Po roku zadebiutowała na scenie Theater an der Wien rolą Paquette w „Kandydzie” Leonarda Bernsteina. Obecnie związana jest z Filharmonią Wiedeńską.
Nagrody.
Złoty Medal podczas konkursu pianistycznego Musicale de France w Paryżu. III miejsce w Międzynarodowym Konkursie Wokalnym im. Gulio Perottiego w Ueckermünde w Niemczech. Grand Prix na Ogólnopolskim Festiwalu „Kiepura Fest”. Nagroda Prezydenta Miasta Krosna za zasługi artystyczne.

</doc>
<doc id="4640850" url="https://pl.wikipedia.org/wiki?curid=4640850" title="Kazimierz Mamro">
Kazimierz Mamro

Kazimierz Mamro (ur. 5 lutego 1932 w Dziewinie, zm. 14 września 2019 w Krakowie) – polski specjalista w zakresie metalurgii, prof. zw. dr hab. inż.
Życiorys.
Syn Karola i Marii. W 1954 ukończył studia w zakresie metalurgii w Akademii Górniczej i Hutniczej im. Stanisława Staszica w Krakowie. Obronił pracę doktorską, następnie uzyskał stopień doktora habilitowanego. W 1977 nadano mu tytuł profesora nauk technicznych.
Pracował na stanowisku kierownika w Zakładzie Fizykochemicznych Podstaw Metalurgii na Wydziale Metalurgii i Inżynierii Materiałowej Akademii Górniczo-Hutniczej im. Stanisława Staszica w Krakowie, oraz pełnił funkcję przewodniczącego rady naukowej w Instytucie Metalurgii Żelaza im. Stanisława Staszica.
Pochowany na cmentarzu Salwatorskim (SC3/1/34).

</doc>
<doc id="4640852" url="https://pl.wikipedia.org/wiki?curid=4640852" title="Przełęcz Wierch Młynne">
Przełęcz Wierch Młynne



</doc>
<doc id="4640855" url="https://pl.wikipedia.org/wiki?curid=4640855" title="Pontoclausia tomis">
Pontoclausia tomis

Pontoclausia tomis – gatunek widłonogów z rodziny Clausiidae. Nazwa naukowa tego gatunku skorupiaków została opublikowana w 1959 roku przez Mihaia Băcescu i F. Pora.

</doc>
<doc id="4640857" url="https://pl.wikipedia.org/wiki?curid=4640857" title="Pontoclausia wilsoni">
Pontoclausia wilsoni

Pontoclausia wilsoni – gatunek widłonogów z rodziny Clausiidae. Nazwa naukowa tego gatunku skorupiaków została opublikowana w 1963 roku przez amerykańskiego zoologa Richarda Goodinga.

</doc>
<doc id="4640858" url="https://pl.wikipedia.org/wiki?curid=4640858" title="Dobler">
Dobler

Dobler – miedziana moneta o wartości 2 denarów, bita na Majorce od XIV w., do 1750 r.

</doc>
<doc id="4640860" url="https://pl.wikipedia.org/wiki?curid=4640860" title="Jednostka obrachunkowa">
Jednostka obrachunkowa

Jednostka obrachunkowa – stosowany w dawnym systemie pieniężnym standard obrachunkowy służący do nominalnego wartościowania pieniądza. Na ziemiach polskich od pierwszej połowy XVI w. był oparty na 30-groszowym złotym, w postaci monetarnej wybitym dopiero w 1663 r.

</doc>
<doc id="4640862" url="https://pl.wikipedia.org/wiki?curid=4640862" title="Pieniądze płytowe">
Pieniądze płytowe

Pieniądze płytowe – miedziane szwedzkie pieniądze emitowane w latach 1644–1776 w formie płyt o masie mającej stanowić ekwiwalent wyrażonych nominalnie srebrnych monet talarowych, zgodnie ze stosunkiem wartości miedzi i srebra jak .
Przyczyną emisji "pieniędzy płytowych" była kontrybucja ogołacająca Szwecję ze srebra w rezultacie przegranej wojny kalmarskiej z Danią oraz duża produkcja miedzi w kopalni w Sater. W mennicy w Aweście odlano 10-talarówkę o wymiarach cm i masie 19,71 kg, zaopatrzoną w stemple umieszczane na rogach – z 523 ton miedzi wyprodukowano egzemplarze, z których tylko nieliczne weszły do obrotu rynkowego. 
W późniejszym okresie emitowano pieniądze płytowe o niższych nominałach: ½, ¾, 1, 1½, 2, 3, 4, 5, 8 talarów, a do emisji dopuszczano także osoby prywatne. 
W okresie III wojny północnej, bardzo rzadko "pieniądze płytowe" produkowano w mosiądzu. 
W XVIII w. na ograniczoną skalę emisji "pieniędzy płytowych" dokonywała Rosja.

</doc>
<doc id="4640863" url="https://pl.wikipedia.org/wiki?curid=4640863" title="Pieniądz płytowy">
Pieniądz płytowy



</doc>
<doc id="4640867" url="https://pl.wikipedia.org/wiki?curid=4640867" title="Pieniądze porcelanowe">
Pieniądze porcelanowe

Pieniądze porcelanowe – 

</doc>
<doc id="4640869" url="https://pl.wikipedia.org/wiki?curid=4640869" title="Pieniądz porcelanowy">
Pieniądz porcelanowy



</doc>
<doc id="4640870" url="https://pl.wikipedia.org/wiki?curid=4640870" title="Thanks for the Dance">
Thanks for the Dance

Thanks for the Dance – piętnasty i ostatni album studyjny kanadyjskiego muzyka i barda Leonarda Cohena, wydany pośmiertnie album z niepublikowanymi wcześniej nagraniami z prac nad albumem "You Want It Darker". Datę premiery wyznaczono na 22 listopada 2019 roku nakładem wytwórni muzycznej Sony Music.
W Polsce nagrania uzyskały certyfikat złotej płyty.

</doc>
<doc id="4640872" url="https://pl.wikipedia.org/wiki?curid=4640872" title="Piętnastokrajcarówka">
Piętnastokrajcarówka

Piętnastokrajcarówka – srebrna moneta austriacka, także węgierska i śląska, wprowadzona przez Leopolda I na pokrycie kosztów wojny tureckiej z lat 1659–1664, jako odpowiednik 1/6 talara, bita w dużych nakładach w wielu mennicach habsburskich i książęcych śląskich, obiegająca niemal całą Europę Środkową do połowy XVIII w.

</doc>
<doc id="4640876" url="https://pl.wikipedia.org/wiki?curid=4640876" title="Go! (album)">
Go! (album)

Go! – pierwszy album studyjny zespołu Gang Olsena wydany w 1992 roku.
Lista utworów.
"Opracowano na podstawie materiału źródłowego:"
Twórcy.
"Opracowano na podstawie materiału źródłowego:"

</doc>
<doc id="4640877" url="https://pl.wikipedia.org/wiki?curid=4640877" title="Pignatelle">
Pignatelle

Pignatelle – bilonowa moneta francuska o wartości grosza, bita w czasach Henryka III przez micmistrza J. Pigantella.

</doc>
<doc id="4640881" url="https://pl.wikipedia.org/wiki?curid=4640881" title="Metropolia Ozamiz">
Metropolia Ozamiz

Metropolia Ozamiz – jedna z 16 metropolii kościoła rzymskokatolickiego na Filipinach. Została erygowana 21 stycznia 1983.

</doc>
<doc id="4640884" url="https://pl.wikipedia.org/wiki?curid=4640884" title="Pilarte">
Pilarte

Pilarte – bilonowa moneta portugalska o wartości 5 soldów, zawierająca 0,26 grama czystego srebra, bita przez Ferdynanda I.

</doc>
<doc id="4640885" url="https://pl.wikipedia.org/wiki?curid=4640885" title="Pinto (moneta)">
Pinto (moneta)

Pinto – złota moneta portugalska o wartości 480 reis, pomimo napisu określającego nominał 400, bita w latach 1717–1821, zwana także cruzado.

</doc>
<doc id="4640893" url="https://pl.wikipedia.org/wiki?curid=4640893" title="Piorunek">
Piorunek

Piorunek – fałszywy półgrosz koronny Zygmunta I, bity po zamknięciu mennicy krakowskiej w 1511 r., przypisywany byłemu podskarbiemu koronnemu Piotrowi Kurozwęckiemu.

</doc>
<doc id="4640894" url="https://pl.wikipedia.org/wiki?curid=4640894" title="3 Grupa Aeronautyczna">
3 Grupa Aeronautyczna



</doc>
<doc id="4640896" url="https://pl.wikipedia.org/wiki?curid=4640896" title="Leon Antoni Barański">
Leon Antoni Barański

Leon Antoni Barański (ur. 18 stycznia 1943 w Bukareszcie, zm. 9 czerwca 2019 w Bielawie) – polski artysta plastyk, grafik, malarz, scenograf. Członek Związku Polskich Artystów Plastyków.
Życiorys.
Leon Antoni Barański ukończył Akademię Sztuk Pięknych im. Jana Matejki w Krakowie (studia w latach 1962–1969). Był związany z Krakowem oraz niewielkim górskim miastem – Bielawą. Miejsce szczególne w jego twórczości zajmowało malarstwo, grafika, projektowanie scenografii, projektowanie obiektów przestrzennych (wolno stojących, dekoracyjnych). Współpracując (m.in.) z Teatrem Wybrzeże, Teatrem A.T.Gong 2, Teatrem Lalki i Aktora im. Hansa Christiana Andersena, Teatrem Ludowym, Teatrem Stu, Teatrem im. Juliusza Osterwy, Teatrem im. Stefana Jaracza, Teatrem Polskim, Teatrem im. Juliusza Słowackiego – zrealizował około 50 scenografii teatralnych. 
Leon Antoni Barański był autorem i współautorem wielu wystaw (między innymi grafiki, malarstwa, plakatów) indywidualnych oraz zbiorowych. Jego prace otrzymały wiele akceptacji, nagród, medali, dyplomów, listów gratulacyjnych. W 1969 roku został przyjęty w poczet członków rzeczywistych Okręgu Wrocławskiego Związku Polskich Artystów Plastyków. W 1971 roku był założycielem "Galerii Kwarantanna", którą prowadził do 1975 roku w Dzierżoniowie oraz w latach 1979–1980 w Bielawie. W 1972 roku był założycielem grupy plastycznej "POZA""." 
W 1976 roku został stypendystą Ministerstwa Kultury i Sztuki.

</doc>
<doc id="4640897" url="https://pl.wikipedia.org/wiki?curid=4640897" title="Małgorzata Nalewajko">
Małgorzata Nalewajko

Małgorzata Joanna Nalewajko (ur. 2 stycznia 1955 w Warszawie) – filolog, historyk, iberystka i latynoamerykanistka, pracownik naukowy Uniwersytetu Warszawskiego.
Życiorys.
Absolwentka XLI Liceum Ogólnokształcącego im. Joachima Lelewela w Warszawie (1973). Ukończyła studia iberystyczne na Wydziale Neofilologii Uniwersytetu Warszawskiego (UW), uzyskując magisterium na podstawie pracy nt. rewolucji peruwiańskiej 1968 roku, napisanej pod kierunkiem Tadeusza Łepkowskiego (1979). W 1994 roku obroniła w Instytucie Historii Polskiej Akademii Nauk (IH PAN) pracę doktorską nt. procesów narodowotwórczych w Peru, napisaną pod kierunkiem Marcina Kuli. W roku 2014 habilitowała się na Wydziale Neofilologii UW na podstawie pracy na temat stosunków polsko-hiszpańskich i polskiej imigracji w Hiszpanii.
W latach 80., pracując jako tłumaczka i lektorka języka hiszpańskiego, kontynuowała równolegle badania naukowe w zakresie latynoamerykanistyki, prowadziła też zajęcia dydaktyczne z historii Ameryki Łacińskiej XIX i XX wieku w Katedrze Iberystyki UW i ze współczesnych problemów Ameryki Łacińskiej w Instytucie Krajów Rozwijających się UW. W latach 1991–2015 była zatrudniona w IH PAN, początkowo w Zakładzie Dziejów Ameryki Łacińskiej, potem w Zakładzie Dziejów Migracji Masowych, którym kierowała w latach 2005–2010. W latach 2001–2008 koordynowała lub uczestniczyła we wspólnych projektach badawczych PAN i hiszpańskiego Consejo Superior de Investigaciones Científicas (CSIS) nt. wzajemnego obrazu Polski i Hiszpanii oraz migracji masowych. Po odejściu z IH PAN pozostała współpracownikiem Zakładu Historii Społecznej XIX i XX Wieku.
Od roku 1993 pracuje w Katedrze Iberystyki Wydziału Neofilologii UW, przekształconej w 2000 roku w Instytut Studiów Iberyjskich i Iberoamerykańskich, gdzie wypromowała ponad 120 prac magisterskich, głównie z zakresu historii oraz problematyki społecznej, etnicznej i kulturowej Ameryki Łacińskiej.
Jest członkiem Polskiego Towarzystwa Studiów Latynoamerykanistycznych (PTSL). W latach 1986–1996 była sekretarzem redakcji czasopisma PTSL „Estudios Latinoamericanos”, od roku 2004 należy do Rady Redakcyjnej wrocławskich „Estudios Hispánicos”.

</doc>
<doc id="4640898" url="https://pl.wikipedia.org/wiki?curid=4640898" title="Operacja Iceberg">
Operacja Iceberg



</doc>
<doc id="4640900" url="https://pl.wikipedia.org/wiki?curid=4640900" title="Pite (moneta)">
Pite (moneta)

Pite – srebrna moneta francuska o wartości denara bita od XIII do XV w., początkowo w hrabstwie Poitou, a następnie w innych regionach Francji.
W XVII w. określano tym mianem obrachunkowe ¼ denara.

</doc>
<doc id="4640902" url="https://pl.wikipedia.org/wiki?curid=4640902" title="Pitjis">
Pitjis

Pitjis (Pitis) – cynowe lub ołowiane monety odlewane od XVII w., do 1903 r. na wyspach indonezyjskich, głównie na Jawie i Sumatrze, oraz na Półwyspie Malajskim, w kształcie okrągłym, ośmiokątnym, z otworem pośrodku i innym, o masie 0,12 – 4,70 grama, o wartości 1/460 talara hiszpańskiego, przedstawiające napisy arabskie, rzadziej chińskie.

</doc>
<doc id="4640903" url="https://pl.wikipedia.org/wiki?curid=4640903" title="Jalen Adams">
Jalen Adams

Jalen R. Adams (ur. 11 grudnia 1995 w Roxbury) – amerykański koszykarz, występujący na pozycji rozgrywającego.
W 2014 zdobył brązowy medal, podczas turnieju Adidas Nations. Rok później wystąpił w spotkaniach gwiazd amerykańskich szkół średnich, Jordan Classic Regional oraz Derby Classic. W pierwszym z wymienionych został wybrany MVP.
19 października 2019 został zwolniony przez New Orleans Pelicans.

</doc>
<doc id="4640904" url="https://pl.wikipedia.org/wiki?curid=4640904" title="Pitis (moneta)">
Pitis (moneta)



</doc>
<doc id="4640905" url="https://pl.wikipedia.org/wiki?curid=4640905" title="Dzika Wolność">
Dzika Wolność

Dzika wolność – drugi album studyjny zespołu Gang Olsena wydany w 1994 roku.
Lista utworów.
"Opracowano na podstawie materiału źródłowego:"

</doc>
<doc id="4640908" url="https://pl.wikipedia.org/wiki?curid=4640908" title="Polon (waluta)">
Polon (waluta)

Polon – umowna jednostka monetarna równa 25 centom USA, przyjęta na bonie wydanym przez Komitet Obrony Narodowej w Ameryce na okoliczność zbiórki pieniężnej wspierającej walkę zbrojną o niepodległość Polski podczas I wojny światowej.

</doc>
<doc id="4640910" url="https://pl.wikipedia.org/wiki?curid=4640910" title="Wang Sijia">
Wang Sijia

Wang Sijia (, ur. 2 czerwca 2001) – chińska skoczkini narciarska.
19 stycznia 2019 zadebiutowała w Pucharze Świata biorąc udział w konkursie drużynowym w Zaō, gdzie zajęła ósme miejsce.

</doc>
<doc id="4640911" url="https://pl.wikipedia.org/wiki?curid=4640911" title="Plack">
Plack

Plack – bilonowa moneta:

</doc>
<doc id="4640913" url="https://pl.wikipedia.org/wiki?curid=4640913" title="Plagatschen">
Plagatschen

Plagatschen – używane na Śląsku niemieckie określenie podwójnych groszy saskich.

</doc>
<doc id="4640914" url="https://pl.wikipedia.org/wiki?curid=4640914" title="Plaisans">
Plaisans

Plaisans – srebrna moneta flamandzka o wartości 1 grosza lub 15 denarów turońskich bita w Hainaut przez Wilhelma III (1356–1389).

</doc>
<doc id="4640918" url="https://pl.wikipedia.org/wiki?curid=4640918" title="Mariusz Kałużny">
Mariusz Kałużny

Mariusz Piotr Kałużny (ur. 10 sierpnia 1986 w Toruniu) – polski polityk, samorządowiec i działacz sportowy. W latach 2018–2019 dyrektor Centralnego Ośrodka Sportu, od 2019 poseł na Sejm IX kadencji.
Życiorys.
Na Uniwersytecie Mikołaja Kopernika w Toruniu ukończył studia magisterskie w 2011 z zakresu teologii oraz w 2015 z zakresu politologii. W 2018 został także absolwentem Master of Business Administration w Wyższej Szkole Finansów i Zarządzania w Warszawie. Pracował w urzędzie miasta w Toruniu, następnie był katechetą w Zespole Szkół w Górsku.
W 2007, startując z własnego komitetu, uzyskał w wyborach uzupełniających mandat radnego miasta Chełmża. W 2010 z ramienia komitetu Inicjatywa Chełmży uzyskał reelekcję. W 2012 został działaczem Solidarnej Polski, z ramienia której w 2014 kandydował bez powodzenia do Parlamentu Europejskiego. Kilka tygodni później objął funkcję prezesa klubu piłkarskiego Legia Chełmża, którą pełnił przez półtora roku. W 2014 z ramienia komitetu Razem dla Chełmży ponownie uzyskał mandat radnego miejskiego, pełniąc go do 2018.
Jako przedstawiciel Solidarnej Polski w 2015 bez powodzenia kandydował z listy PiS do Sejmu. W 2016 objął funkcję zastępcy dyrektora, a w 2018 dyrektora Centralnego Ośrodka Sportu. Zarządzając COS, nadzorował m.in. rozbudowę i modernizację Wielkiej Krokwi w Zakopanem. W 2018 kandydował bezskutecznie do sejmiku kujawsko-pomorskiego. W 2019, startując jako reprezentant Solidarnej Polski z ósmej pozycji listy PiS w okręgu toruńskim, uzyskał mandat poselski, otrzymując 10 984 głosy. Po wyborze na posła zakończył pełnienie funkcji dyrektora COS. W grudniu tego samego roku objął funkcję sekretarza generalnego Solidarnej Polski, którym był do kwietnia 2022.
Życie prywatne.
Od 2009 żonaty z Anną, ma trzy córki. Jest członkiem Domowego Kościoła oraz SOS dla Polskiej Rodziny Kujawsko-Pomorskie, którego był inicjatorem.

</doc>
<doc id="4640919" url="https://pl.wikipedia.org/wiki?curid=4640919" title="Gerard De Rooy">
Gerard De Rooy



</doc>
<doc id="4640921" url="https://pl.wikipedia.org/wiki?curid=4640921" title="Agnieszka Gorgoń-Komor">
Agnieszka Gorgoń-Komor

Agnieszka Aleksandra Gorgoń-Komor z domu Gorgoń (ur. 10 czerwca 1970 w Czechowicach-Dziedzicach) – polska lekarka, kardiolog, działaczka samorządowa, społeczna i polityczna, senator X kadencji.
Życiorys.
Córka Zbigniewa i Czesławy. Ukończyła studia na Wydziale Lekarskim Collegium Medicum Uniwersytetu Jagiellońskiego w Krakowie. Specjalizowała się w zakresie chorób wewnętrznych oraz kardiologii. Została też absolwentką Podyplomowej Szkoły Medycyny Estetycznej w Warszawie. Została starszym asystentem na oddziale kardiologii w szpitalu wojewódzkim, następnie zastępczynią ordynatora oddziału kardiologii Beskidzkiego Centrum Onkologii w szpitalu miejskim. Podjęła też prywatną praktykę jako kardiolog oraz lekarz medycyny estetycznej.
Współorganizowała „białe soboty” i „białe niedziele”, akcje społeczne na rzecz profilaktycznego rozpoznania chorób układu krążenia oraz chorób cywilizacyjnych. Była współorganizatorką Beskidzkiego Dnia Serca oraz autorką projektu „Akademia Lekarza Rodzinnego”. Pełniła funkcję zastępczyni sekretarza okręgowej rady lekarskiej, w 2013 została koordynatorką ośrodka kształcenia Beskidzkiej Izby Lekarskiej. Związana także z Kongresem Kobiet Podbeskidzia.
Działaczka Platformy Obywatelskiej. W wyborach samorządowych w 2014 została wybrana na radną Bielska-Białej (dostała 759 głosów). W wyborach w 2018 z powodzeniem ubiegała się o reelekcję (zdobyła wówczas 2173 głosy).
W wyborach parlamentarnych w 2019 z ramienia Koalicji Obywatelskiej została wybrana do Senatu X kadencji z okręgu wyborczego nr 78, otrzymując 114 113 głosów.

</doc>
<doc id="4640922" url="https://pl.wikipedia.org/wiki?curid=4640922" title="Lloyd Evans">
Lloyd Evans

Lloyd Evans, dawniej występujący pod pseudonimem John Cedars (ur. 10 września 1979) pisarz, aktywista, Youtuber, filmowiec oraz były Świadek Jehowy (obecnie ateista). Tworzy filmy przedstawiające różne nauki Świadków Jehowy, kontrowersje, oraz historię organizacji Strażnica – Towarzystwo Biblijne i Traktatowe.
Życiorys.
Młodość i rodzina pochodzenia.
Lloyd Evans urodził się w Manchesterze w Anglii w 1979 roku, a wychowywał w Wilmslow. Ma jedną siostrę, Hannah. Został ochrzczony jako Świadek Jehowy w grudniu 1990 roku w wieku 11 lat; ojciec Lloyda, Jonathan Evans, był podówczas i nadal jest starszym w zborze. Studiował sztukę w college'u przez dwa lata. Po zauważeniu, jego zdaniem, sprzeczności doktrynalnej w książce "Pilnie zważaj na proroctwa Daniela!", napisanej i wydanej przez Świadków Jehowy, zaczął wątpić w swoje wyznanie. W 2001 roku matka Lloyda, Lesley Margaret Evans, zmarła nagle na raka piersi, co skłoniło go do „odsunięcia wszelkich utrzymujących się wątpliwości tak daleko, jak to możliwe”. Relacje z matką, która była dwa razy zamężna, zanim poznała ojca Lloyda (drugi mąż zginął w pożarze, któremu to wydarzeniu Evans przypisuje wpływ na konwersję matki), była dla niego istotna i doświadczenie z jej utraty odbiło się na jego życiu mocno. 
Jako Świadek Jehowy.
W wieku 19 lat został pionierem i sługą pomocniczym, a w wieku 25 lat skończył Kurs Usługiwania w Dudley​. Podczas kursu został poproszony o wykreślenie kilku słów w książce "Insight on the Scriptures" ze względu na zmianę pewnych szczegółów doktryny Świadków Jehowy, co skłoniło go do ponownego zakwestionowania swojej religii. 
W kwietniu 2008 roku Lloyd został mianowany starszym zboru i zaczął dostrzegać jeszcze więcej problematycznych elementów swojej religii. W tym samym roku wdał się w konflikt z "nadzorcą przewodniczącym" (obecnie "koordynator grona starszych"), którego zachowanie wydawało mu się nie licować z zasadami obowiązującymi starszych, co skutkowało odebraniem Evansowi przywilejów w zborze (w tym pioniera; pionierem przestała być również jego żona, Dijana.) W tym samym roku Dijana Evans odkryła, że Lloyd „spotykał się z dziewczynami w internecie w sposób, jakiego nie powinien był robić jako żonaty mężczyzna”. Wyraził skruchę i „uważa, że ​​te działania są w dużej mierze produktem ubocznym represji seksualnych w [jego] młodości”. W celu zbadania sprawy wyznaczony został komitet sądowniczy.
W 2009 roku Lloyd i jego żona przeprowadzili się do Chorwacji, do rodziców Dijany, by zaradzić problemom, jakie narosły w małżeństwie. Lloyd zaczął wątpić w swoje przekonania, ponieważ z powodu bariery językowej nie miał stałego kontaktu z miejscowym zborem oraz nie uczestniczył regularnie w zebraniach zborowych w lokalnej Sali Królestwa. Skłoniło go to do przeprowadzenia samodzielnego badania oraz zgłębienia informacji o tym jak Świadkowie Jehowy zajmują się tematem wykorzystywania seksualnego dzieci. Według jego relacji w maju 2011 roku ogłosił się „nieczynnym”. Po dalszych konfliktach na tle religijnym (starszy skonfrontował się z Dijaną i oskarżył Lloyda o znęcanie się nad nią w związku z jego statusem nieaktywnego Świadka) i samodzielnych poszukiwaniach informacji w internecie, Lloyd zorganizował stworzenie spisu-badania wśród Świadków Jehowy, które dało początek stronie JWWatch.org.
Lloyd formalnie odszedł ("odłączył się") od Świadków Jehowy 29 grudnia 2013 roku, po 23 latach członkostwaczęściowo motywując to ciążą żony i chęcią wychowania swojej córki poza tą religią. Wszyscy jego krewni w Wielkiej Brytanii przestali utrzymywać z nim kontakty towarzyskie, zgodnie z doktryną religijną.
Życie prywatne i rodzinne.
Rok po ukończeniu Kursu Usługiwania, wyjechał do Chorwacji na zlot absolwentów, gdzie poznał swoją żonę, Dijanę, tłumaczkę przysięgłą z serbsko-chorwackiego i bośniackiego. Pobrali się w 2007 r. i zamieszkali w Anglii, skąd później przeprowadzili się do rodzinnego kraju jego żony. Jego pierwsze dziecko, Jessica Liberty, urodziło się 7 maja 2014 roku. Druga córka, Julia Lesley Evans, urodziła się 22 marca 2019 r. Evans mieszkał do 2022 r. we wsi Gornje Komarevo w Chorwacji (obecnie mieszka w wynajmowanym mieszkaniu w Zagrzebiu), teściowie częściowo utrzymują z nim kontakty i mają kontakt z jego żoną oraz dwójką dzieci. W czerwcu 2022 roku Evans ogłosił, że jest w separacji ze swoją żoną.
Kontrowersje.
31 stycznia 2022 roku Kim Silvio, była prawniczka i Świadek Jehowy, która pracowała dla Lloyda jako wolontariuszka, zaczęła ujawniać w serwisie Reddit informacje o życiu prywatnym Lloyda. Lloyd szukał ochrony prawnej w odpowiedzi na zaistniałą sytuację, jak i według niego niepotwierdzonych insynuacji, dotyczące naruszeń prawa i branie udziału w korzystaniu z prostytucji dziecięcej ze względu na podróż do Tajlandii. 1 marca 2022 r. Lloyd powrócił do YouTube po dwumiesięcznej przerwie. W nagraniu zapowiadającym jego powrót przyznał się jednak do niewierności i zdrady małżeńskiej wobec żony.
Aktywizm.
Kanał YouTube.
W październiku 2011 roku Lloyd założył pod pseudonimem John Cedars serwis JWWatch.org, który gromadzi opinie obecnych i byłych Świadków Jehowy na temat ich wiary i życia. Wcześniej był znany jako JW Survey. Evans założył także kanał w serwisie YouTube, gdzie publikuje materiały pozyskane bezpośrednio z jw.org, które komentuje krytycznie, a także przeprowadza wywiady z ekspertami i apostatami różnych religii. 
Lloyd Evans ma ponad 102 tys. subskrybentów. Nagrywa swoje filmy w przystosowanej piwnicy, którą nazywa bunkrem w odniesienia do filmu z kongresu Świadków Jehowy, w którym Świadkowie Jehowy czekają podczas wielkiego ucisku, poprzedzającego rozpoczęcie się Armagedonu). 
Filmy i wywiady.
Lloyd Evans opublikował kilka filmów na swoim kanale (w tym "Polish Exodus", "Jehovah's Witnesses and Child Abuse - Is there a problem?" , "Warwick: A Journey to My Former Faith" oraz "The Selters Escape"⁣. 
W kwietniu 2017 roku Lloyd udzielił jako ekspert wywiadu BBC na temat rosyjskiego zakazu praktykowania religii Świadków Jehowy i ich zgromadzenia się, którego to zakazu Evans jest głośnym przeciwnikiem. We wrześniu 2021 roku udzielił wywiadu tej samej stacji w sprawie raportu na temat wykorzystywania seksualnego dzieci. 
Evans wypowiadał się w mediach i na swoim kanale odnośnie przypadków molestowania seksualnego dzieci w zborach.
W 2018 roku Lloyd razem z innymi byłymi Świadkami Jehowy wystąpił w odcinku specjalnym programu "Leah Remini: Scientology and the Aftermath". Program dokumentalny traktuje o życiu w sekcie Kościoła Scjentologów, jednak prowadząca, Leah Remini, postanowiła nakręcić dodatkowy odcinek opowiadający m.in. o podobieństwach między religią Świadków a Scjentologią.
W 2020 roku Lloyd asystował The Independent Inquiry into Child Sexual Abuse (IICSA) w sprawie wykorzystywania seksualnego dzieci w Wielkiej Brytanii. Evans opublikował materiały dotyczące informacji pozyskanych przez Australijską Komisję Królewską, która przebadała w 2020 r. organizacje, w szeregach których znajdują się dzieci, pod kątem zasad dotyczących prewencji, zgłaszania i przeciwdziałania molestowaniu seksualnemu dzieci. Organizacja Świadków Jehowy została w finalnym raporcie wskazana jako jedna z tych, które wymagają najszerszych reform.
Książki.
„Reluctant Apostate; Leaving Jehovah's Witnesses Comes at a Price” opisuje jego doświadczenia dorastania jako Świadek Jehowy oraz jego dekonwersję. Zaczął ją pisać pod koniec 2012 roku, a została opublikowana w styczniu 2017 roku, z przedmową napisaną przez Hemanta Mehta, aktywistę ateistycznego. 
„How to Escape From Jehovah's Witnesses” opublikowano 25 kwietnia 2018 r. Jest to rodzaj poradnika opuszczania Świadków Jehowy i znajdowania wsparcia wśród osób niebędących Świadkami.

</doc>
<doc id="4640923" url="https://pl.wikipedia.org/wiki?curid=4640923" title="Arianna Sieff">
Arianna Sieff

Arianna Sieff (ur. 26 listopada 2000) – włoska skoczkini narciarska oraz kombinatorka norweska. Reprezentantka klubu US Lavaze. 
9 lutego 2019 zadebiutowała w Pucharze Świata startując w konkursie drużynowym, gdzie zajęła ósme miejsce. 
Jej siostra, Annika Sieff, również uprawia skoki narciarskie i kombinację norweską.

</doc>
<doc id="4640924" url="https://pl.wikipedia.org/wiki?curid=4640924" title="Giovanni Muzzioli">
Giovanni Muzzioli

Giovanni Muzzioli (Muzziòli) (ur. 10 lutego 1854 w Modenie, zm. 5 sierpnia 1894 tamże) – włoski malarz akademicki, twórca obrazów historycznych (głównie o tematyce antycznej) i religijnych. Uważany za włoski odpowiednik Lawrence'a Alma-Tademy i obok Adeodata Malatesty za najwybitniejszego malarza z Modeny. 
Był synem Andrei Muzziolego i Marianny Gilioli, przybyłych do Modeny z pobliskiego Castelvetro. Już jako 15-latek podjął naukę w miejscowej akademii, gdzie po jej ukończeniu w 1871 uznano go za obiecująco uzdolnionego i przyznano stypendium umożliwiające czteroletni pobyt studyjny w Rzymie i Florencji. Po nauce malarstwa historycznego w rzymskiej Akademii Św. Łukasza ("Accademia di San Luca") pod kierunkiem F. Podestiego i F. Coghettiego, stworzył dyplomową pracę zatytułowaną "Abraham i Sara na dworze faraona" (1875), którą na dowód nabytych umiejętności podarował rodzinnemu miastu. Wcześniej prezentował swe prace (m.in. "Ścięcie św. Jana Chrzciciela") na wystawie krajowej w Mediolanie w 1872. Z uznaniem spotkała się także kolejna kompozycja historyczna zatytułowana "Poppea przynosząca Neronowi głowę Oktawii" (znana też jako "Zemsta Poppei" albo "Neron i Poppea", 1875-76). 
Podczas paryskiej wystawy światowej 1878 roku zapoznał się z malarstwem Lawrence'a Alma-Tademy, które wywarło na nim przemożne wrażenie, skutkując zdecydowanym zwróceniem się ku tematyce z dziejów klasycznej Grecji i Rzymu. Pierwszym obrazem powstałym w tej inspiracji był "Taniec wśród mieczów" (albo "Kubisteteira", 1878), kolejnym zwracającym uwagę – "Obrzędy pogrzebowe w Egipcie" (1881). Szczególnie ważna w jego dorobku kompozycja "W świątyni Bachusa" (1881) odniosła niezwykły sukces na wystawie mediolańskiej i zdobyła nagrodę krytyki; uprzednio duże uznanie wzbudziła "Magdalena" eksponowana na wystawie w Turynie w 1880. 
Od połowy lat 70. zajmował się też z powodzeniem malarstwem portretowym, tworząc liczne wizerunki osób z miejscowego środowiska ("Portret księdza Bonetti", "Dama z kwiatami", "Pani Diena", "Koneser", portrety markizów Campori, Fontanelli). 
Od 1878 osiadł we Florencji, gdzie tworzył do końca życia, będąc od 1882 członkiem Florenckiego Kręgu Artystów oraz profesorem akademii we Florencji i Modenie. Na początku lat 80. powstały jego pierwsze kompozycje pejzażowe ("Na klepisku", "Gorąca pora", "Spokojne życie"). Stopniowo odchodząc od sentymentalnej poetyki tych przedstawień, artysta zwracał się ku naturalizmowi w ukazywaniu wiejskiego życia wraz z jego obyczajowością, czego szczególny przejaw stanowi obraz "Wrześniowe słońce" pokazany na krajowej wystawie w Wenecji (1887). Rozwijając coraz szerzej paletę twórczą, artysta odnowił też zainteresowanie malarstwem rodzajowym (np. "Różowy wóz"); równocześnie powstawały szkice malowideł do lunety florenckiego kościoła Santa Maria. 
Muzzioli zarazem pozostał wierny tematyce antycznej, w obrazach takich jak "Ofiara ślubna" (1883), zakupionym przez miasto Triest, czy "Bachanalia", który odniósł duży sukces zarówno na wystawie mediolańskiej w 1886, jak i na późniejszej światowej ekspozycji w Paryżu (1889). Od 1887 na pokazach publicznych wystawiał wyłącznie obrazy związane tematycznie ze starożytnym Rzymem, wśród których do najwybitniejszych należał "Pogrzeb Brytanika" (1888), prezentowany na dorocznej krajowej wystawie sztuk pięknych w Bolonii (1888).Jego „archeologiczna” wierność antycznym szczegółom uzasadniała wówczas porównywanie go z Alma-Tademą, którego oczywisty wpływ widoczny jest w nastrojowych „rzymskich” scenach rodzajowych ("Zaloty", "Idylla"). 
W 1891 wybrano go do Rady Sztuk Pięknych przy ministerstwie oświaty. Nieuleczalnie chory, zmarł jako zaledwie 40-letni; jego pogrzeb stał się szczególnym wydarzeniem w życiu publicznym Modeny. Zorganizowana tam wkrótce pośmiertna wystawa 126 prac malarza (listopad 1894) wywarła silne wrażenie, istotnie poświadczając wartość jego dorobku twórczego.
Linki zewnętrzne.
 

</doc>
<doc id="4640927" url="https://pl.wikipedia.org/wiki?curid=4640927" title="Plappart">
Plappart

Plappart – srebrna moneta szwajcarska i południowoniemiecka o wartości szeląga, bita w XV w.

</doc>
<doc id="4640929" url="https://pl.wikipedia.org/wiki?curid=4640929" title="Plaquette">
Plaquette

Plaquette – bilonowa moneta bita od 1755 r. do 1793 r. w Niderlandach pod panowaniem austriackim oraz w biskupstwie Liège.

</doc>
<doc id="4640930" url="https://pl.wikipedia.org/wiki?curid=4640930" title="Wojciech Feleszko">
Wojciech Feleszko

Wojciech Kazimierz Feleszko (ur. 17 lipca 1968 w Warszawie) – polski lekarz, doktor habilitowany nauk medycznych, nauczyciel akademicki Warszawskiego Uniwersytetu Medycznego, specjalności naukowe i lekarskie: pediatria, immunologia kliniczna, choroby płuc. Zainicjował w 2019 projekt naukowo-badawczy „Smog a zdrowie dzieci”, (we współpracy z agencją badawczą ARC oraz Politechniką Warszawską) wykazujący skalę obciążeń zdrowotnych polskich dzieci eksponowanych na smog. W 2019 roku został wybrany Szefem Grupy „Infekcje” oraz Członkiem Zarządu Sekcji Immunologii Europejskiej Akademii Alergologii i Immunologii Klinicznej ("European Academy of Allergy and Clinical Immunology").
Życiorys.
W 1993 ukończył studia na Wydziale Lekarskim Akademii Medycznej w Warszawie, od 1995 pracuje na macierzystej uczelni oraz w Szpitalu Pediatrycznym przy ulicy Działdowskiej w Warszawie. Studiował na Wydziale Lekarskim Universität des Saarlandes (Niemcy).
W 1995 otrzymał nagrodę (stypendium) Fundacji na Rzecz Nauki Polskiej.
Uzyskał stopień naukowy doktora w Instytucie Biostruktury Akademii Medycznej w Warszawie, uhonorowany Nagrodą Prezesa Rady Ministrów w 1999.
W 2013 roku na podstawie dorobku naukowego oraz monografii pt. „Ocena wpływu dymu tytoniowego na mechanizmy immunologiczne w układzie oddechowym u dzieci oraz ryzyko choroby alergicznej” otrzymał stopień doktora habilitowanego w medycynie, specjalność: pediatria.
Od 2015 jest konsultantem ds. immunologii klinicznej i chorób płuc w Szpitalu Pediatrycznym Warszawskiego Uniwersytetu Medycznego.
Wybrane publikacje.
Autor kilkudziesięciu oryginalnych prac naukowych oraz artykułów przeglądowych na temat roli czynników środowiskowych w alergiach i chorobach układu oddechowego. Jest również autorem serii książek popularnonaukowych dla dzieci wydawnictwa Hokus-Pokus.

</doc>
<doc id="4640931" url="https://pl.wikipedia.org/wiki?curid=4640931" title="Mennica w Płocku">
Mennica w Płocku

Mennica w Płocku – mennica książąt piastowskich okresu rozbicia dzielnicowego, w której bito brakteaty, w końcu XX w. niedostatecznie rozszyfrowane i powiązane z którymkolwiek z władców.

</doc>
<doc id="4640933" url="https://pl.wikipedia.org/wiki?curid=4640933" title="Podkładacz">
Podkładacz

Podkładacz – robotnik mennicy podkładający krążki mennicze pod tłok do wybicia, wymieniany w instrukcji Komisji Rządowej Przychodów i Skarbu Królestwa Polskiego z 1816 r. przygotowanej dla mennicy warszawskiej.

</doc>
<doc id="4640938" url="https://pl.wikipedia.org/wiki?curid=4640938" title="Air Accidents Investigation Branch">
Air Accidents Investigation Branch

Air Accidents Investigation Branch ("AAIB") – brytyjska agenda rządowa odpowiedzialna za badanie wypadków w lotnictwie cywilnym Wielkiej Brytanii i terytoriach zależnych.
AAIB zostało utworzone w 1915 r. Siedziba zarządu AAIB znajduje w miejscowości Farnborough. AAIB zatrudnia obecnie 49 osób (w tym śledczych, ekspertów analizy nagrań z „czarnych skrzynek”, ekspertów zajmujących się silnikami lotniczymi oraz inspektorów operacyjnych). Organem nadrzędnym AAIB jest Departament Transportu Wielkiej Brytanii.

</doc>
<doc id="4640939" url="https://pl.wikipedia.org/wiki?curid=4640939" title="Pollard (moneta)">
Pollard (moneta)

Pollard – nazwa naśladowczych lub fałszywych pensów przemycanych z kontynentu do Anglii w czasach Edwarda I, obiegających po kursie ½ pensa, wywołanych w 1310 r.

</doc>
<doc id="4640941" url="https://pl.wikipedia.org/wiki?curid=4640941" title="Popolino">
Popolino

Popolino – włoska moneta bita w XIV w. we Florencji o wartości 2 soldów oraz w Rzymie o wartości 2 denarów.

</doc>
<doc id="4640943" url="https://pl.wikipedia.org/wiki?curid=4640943" title="Postulat (moneta)">
Postulat (moneta)

Postulat – złoty gulden biskupstwa utrechckiego bity w drugiej ćwierci XV w. odznaczający się niską jakością.

</doc>
<doc id="4640944" url="https://pl.wikipedia.org/wiki?curid=4640944" title="Mount Siyeh">
Mount Siyeh

Mount Siyeh – szczyt w USA, w stanie Montana (hrabstwie Glacier), położony wschodniej części Parku Narodowego Glacier, około 2 km na północ od drogi "Going-To-The-Sun Road", która poprzez przełęcz Logana pozwala pokonać park w kierunku wschód-zachód. Jest to piąty pod względem wysokości szczyt w parku i czwarty łańcucha Lewis Range. 
Dostęp do szczytu najłatwiejszy jest od drogi "Going-To-The-Sun Road" skąd poprzez Piegan Pass prowadzi stosunkowo łatwa droga wspinaczkowa. Natomiast północna ściana jest bardzo trudna i uchodzi za najtrudniejszą ścianę wspinaczkową w Parku Narodowym Glacier.
Góra została nazwana przez G. B. Grinnella słowem zaczerpniętym z języka Indian Blackfeet. Słowem tym określano Grinnela, jako człowieka lekkomyślnie odważnego. Dosłowne tłumaczenie z języka słowa "Sai-ye" w języku Czarnych Stóp oznaczają "Zwariowanego psa" lub "Szalonego wilka".

</doc>
<doc id="4640947" url="https://pl.wikipedia.org/wiki?curid=4640947" title="Jakub Wawrzyniak (dyplomata)">
Jakub Wawrzyniak (dyplomata)

Jakub Jan Wawrzyniak (ur. 1980) – polski prawnik, dyplomata, urzędnik, konsul generalny w Kolonii (od 2018).
Życiorys.
 Jakub Wawrzyniak jest absolwentem Uniwersytetu Kolońskiego, magistrem medioznawstwa, filozofii i lingwistyki.
Związany zawodowo z Ministerstwem Spraw Zagranicznych. W latach 2007–2015 wicekonsul ds. dyplomacji publicznej i kulturalnej w Konsulacie Generalnym RP w Kolonii. W latach 2015–2018 pełnił m.in. funkcję dyrektora Biura Rzecznika Prasowego oraz zastępcy dyrektora Departamentu Konsularnego, nadzorującego Centrum Operacyjne oraz Centrum Informacji Konsularnej. Był odpowiedzialny za sprowadzenie Polaków z Mariupola i Donbasu w listopadzie 2015, koordynację działań związanych z organizacją konsularnego wymiaru Światowych Dni Młodzieży w 2016 w Krakowie, zapewnienie pomocy konsularnej polskim kibicom udającym się na piłkarskie Mistrzostwa Świata w Rosji w 2018. W 2019 wyróżniony przez Ministra tytułem „Konsula Roku”. W 2020 wyróżniony nagrodą Ministra Spraw Zagranicznych „Amicus Oeconomiae” za szczególny wkład w promocję polskiej gospodarki i wsparcie polskich przedsiębiorców za granicą.
Włada biegle językami: niemieckim i angielskim.

</doc>
<doc id="4640951" url="https://pl.wikipedia.org/wiki?curid=4640951" title="Mennica w Poznaniu">
Mennica w Poznaniu

Mennica w Poznaniu – działająca w mieście mennica:
Pod zarządem Walentego Jahnsa (za panowania Zygmunta III) zakład mieścił się w budynku murowanym przy ulicy Psiej.

</doc>
<doc id="4640957" url="https://pl.wikipedia.org/wiki?curid=4640957" title="TS-1/34 Promyk">
TS-1/34 Promyk

TS-1/34 "Promyk" – polski szybowiec wyczynowy zbudowany w dwudziestoleciu międzywojennym. 
Historia.
Koncepcja szybowca powstała w 1934 roku, kiedy to inżynierowie Tadeusz Tarczyński i Wiesław Stępniewski opracowali założenia dla szybowca o małej rozpiętości skrzydeł. Był to pomysł wynikający z dyskusji i badań przeprowadzonych w tym czasie wielu krajach.
Do realizacji projektu, z powodów problemów finansowych Warsztatów Szybowcowych ZASPL oraz przeniesienia inż. Stępniewskiego z PZL do Instytutu Techniki Szybownictwa we Lwowie, doszło dopiero w 1936 roku. Była to pierwsza w Polsce konstrukcja, w której zastosowano klapy. W ITS opracowano dokumentację konstrukcyjną, nie powstała natomiast dokumentacja szczegółowa. Sprawdzano w ten sposób możliwość prowadzenia produkcji w oparciu o dokumentację uproszczoną.
Warsztaty Szybowcowe ZASPL ukończyły budowę prototypu na początku 1937 roku. Oblotu szybowca dokonał Zbigniew Żabski na lotnisku w Skniłowie. Następnie został przekazany do Instytutu Technicznego Lotnictwa w Warszawie do dalszych badań. Potwierdziły one bardzo dobre osiągi i własności pilotażowe szybowca. Odznaczał się bardzo dobrą sterownością na dużych kątach natarcia. Zastosowane w szybowcu klapy dawały możliwość krążenia z prędkościami poniżej 50 km/h, skracały znacznie start za samolotem oraz mogły być wykorzystywane jako hamulec aerodynamiczny.
Jesienią 1937 roku inż. Zbigniew Oleński na podstawie badań własności lotnych szybowca opracował technikę walki powietrznej z użyciem klap, którą później zaprezentował Brytyjczykom w bazie RAF w Farnborough.
Szybowiec został przekazany do szkoły szybowcowej w Bezmiechowej, gdzie był używany do wybuchu II wojny światowej. Z uwagi na jednoczęściową konstrukcję płata, utrudniającą transport, szybowiec nie był wykorzystywany do przelotów. Konstruktorzy opracowali wersję rozwojową oznaczoną jako TS-2, jednak wybuch wojny przerwał dalsze prace. Jedyny istniejący egzemplarz nie przetrwał wojny.
Konstrukcja.
Jednomiejscowy szybowiec wyczynowy w układzie wolnonośnego grzbietopłatu o konstrukcji drewnianej.
Kadłub o konstrukcji półskorupowej, zakończony statecznikiem pionowym. Osłona kabiny jednoczęściowa, zdejmowana.
Płat o obrysie trapezowym, jednoczęściowy, jednodźwigarowy. Mocowany trzema sworzniami do wieżyczki nad kadłubem. Wyposażony w lotki oraz klapy z zamykanym przepływem konstrukcji Rudolfa Matza.
Usterzenie klasyczne, krzyżowe. Usterzenie poziome płytowe, wychylane różnicowo, zamontowane na dwóch wysięgnikach do kadłuba. Statecznik poziomy i pionowy o konstrukcji i pokryciu drewnianym, stery kryte płótnem.
Podwozie jednotorowe z płozą podkadłubową amortyzowaną dętką i płozą ogonową.
Malowanie.
Cały szybowiec był malowany na kremowo, z czerwonym noskiem kadłuba, pasem wzdłuż kadłuba i środkową częścią skrzydła. Na stateczniku znajdował się napis "TS-1/34 Promyk" i logo ZASPL.

</doc>
<doc id="4640958" url="https://pl.wikipedia.org/wiki?curid=4640958" title="Damerkow">
Damerkow

Damerkow (Damerko, Damirke, Dąbrowski V, Damerkow-Dąbrowski) – polski herb szlachecki, używany przez rodzinę osiadłą na Kaszubach.
Opis herbu.
Znane są przynajmniej dwa warianty tego herbu.
Damerkow: "Na tarczy dwudzielnej w skos lewy, w polu górnym, srebrnym, pół lwa wspiętego, czarnego, pole dolne czarne. W klejnocie nad hełmem bez korony dwa skrzydła orle srebrno-czarne - prawe w skos lewy, lewe w skos. Labry czarne, podbite srebrem."
Damerkow odmienny: "Na tarczy dzielonej w pas, srebrnej i czarnej, lew wspięty w lewo, czarno-srebrny na przemian. W klejnocie nad hełmem bez korony dwa skrzydła orle dwudzielne w pas - prawe czarne i srebrne, lewe srebrne i czarne. Labry czarne, podbite srebrem."
Najwcześniejsze wzmianki.
Herb w wariancie podstawowym najwcześniej pojawił się na mapie Pomorza Lubinusa z 1618 roku. Następnie wymieniały go herbarze Bagmihla ("Pommersches Wappenbuch", 1855) i tzw. "Nowy Siebmacher" ("Ausgestorbener Preussischer Adel. Provinz Pommern", 1894). Wariant odmienny przytoczył tzw. "Stary Siebmacher", z początku XVII wieku.
Herbowni.
Damerkow (Damerko, Damirke, Damerkow-Dąbrowski).
Rodzina Damerkow.
Rodzina kaszubska pochodząca z Dąbrówki Małej w ziemi lęborskiej. Wieś ta została nadana w 1357 roku rycerzowi Henningowi Lankow i jego prawnym następcom. Wedle wykazu z roku 1523 właściciel miejscowy nosił nazwisko Damerkow i zaliczał się do rycerstwa. Kolejni członkowie rodziny Damerkow wymieniani byli w 1575 roku - Blasius, Matthias i Jacob. Przedstawicielem rodziny miał być też Hans Damirka, wymieniany w 1607 roku. W roku 1658 hołd elektorowi brandenburskiemu składał ze wsi tylko jeden właściciel - Simon. Ród miał wygasnąć w 1672 lub 1673 roku na Matthiasie.

</doc>
<doc id="4640963" url="https://pl.wikipedia.org/wiki?curid=4640963" title="Dąbrowski V">
Dąbrowski V



</doc>
<doc id="4640964" url="https://pl.wikipedia.org/wiki?curid=4640964" title="Dąbrowski V (herb szlachecki)">
Dąbrowski V (herb szlachecki)



</doc>
<doc id="4640968" url="https://pl.wikipedia.org/wiki?curid=4640968" title="Magdalena Biejat">
Magdalena Biejat

Magdalena Agnieszka Biejat (ur. 11 stycznia 1982 w Warszawie) – polska tłumaczka literatury hiszpańskojęzycznej, działaczka społeczna i polityczna, z wykształcenia socjolog, posłanka na Sejm IX kadencji (od 2019), od 2022 współprzewodniczącą partii Lewica Razem.
Życiorys.
W 2006 uzyskała magisterium z socjologii na Uniwersytecie w Grenadzie. W 2007 ukończyła studia podyplomowe z zarządzania organizacjami pozarządowymi organizowane przez Collegium Civitas i Instytut Studiów Politycznych PAN. Zawodowo zajęła się tłumaczeniem literatury hiszpańskojęzycznej. Związana także z organizacjami pozarządowymi, m.in. Helsińską Fundacją Praw Człowieka, Fundacją im. Stefana Batorego, Fundacją Pracownia Badań i Innowacji Społecznych „Stocznia”. W tej ostatniej została kierowniczką do spraw badań i doradztwa. Jako wolontariuszka pracowała z osobami dotkniętymi bezdomnością.
W 2015 wstąpiła do Partii Razem (przemianowanej w 2019 na Lewica Razem); zasiadła w radzie okręgu warszawskiego. W wyborach samorządowych 2018 kandydowała do rady dzielnicy Praga-Północ z listy KWW Jana Śpiewaka – Wygra Warszawa (uzyskała wówczas 147 głosów). W wyborach do Parlamentu Europejskiego w 2019 kandydowała z ramienia koalicji Lewica Razem w okręgu nr 4, otrzymując 616 głosów i nie zdobywając mandatu W wyborach w 2019 uzyskała mandat poselski, startując z listy Sojuszu Lewicy Demokratycznej w okręgu warszawskim i otrzymując 19 501 głosów. Została członkinią sejmowej Komisji Polityki Społecznej i Rodziny oraz wiceprzewodniczącą klubu parlamentarnego Lewicy. W listopadzie 2022 Magdalena Biejat i Adrian Zandberg zostali współprzewodniczącymi Lewicy Razem.
Życie prywatne.
Zamieszkała na warszawskiej Pradze. Mężatka, matka dwójki dzieci. Jest wegetarianką.

</doc>
<doc id="4640970" url="https://pl.wikipedia.org/wiki?curid=4640970" title="Rajd Kormoran 1988">
Rajd Kormoran 1988

Rajd Kormoran 1988 – 16. edycja Rajdu Kormoran. Był to rajd samochodowy rozgrywany od 9 do 10 września 1988 roku. Była to trzecia runda Rajdowych Samochodowych Mistrzostw Polski w roku 1988. Rajd składał się z dwudziestu trzech odcinków specjalnych. Rajd rozgrywany był na nawierzchni szutrowej. Zwycięzcą został Marian Bublewicz, zespołowo wygrał OKS Stomil Olsztyn.

</doc>
<doc id="4640972" url="https://pl.wikipedia.org/wiki?curid=4640972" title="Mennica w Lublinie">
Mennica w Lublinie

Mennica w Lublinie – mennica koronna działająca w Lublinie w okresie panowania Zygmunta III, w latach 1595–1601, zorganizowana przez K. Rytkiera, zarządzana kolejno przez:
W mennicy bito:

</doc>
<doc id="4640974" url="https://pl.wikipedia.org/wiki?curid=4640974" title="Rejon III - „Dęby” (Rembertów) Obwodu Powiat Warszawski Armii Krajowej">
Rejon III - „Dęby” (Rembertów) Obwodu Powiat Warszawski Armii Krajowej

Rejon III Obwodu VII „Obroża" Powiat Warszawski Armii Krajowej – kryptonimy: „Dęby” działająca w konspiracji w okresie okupacji niemieckiej w Polsce oraz walczącego w powstaniu warszawskim.
"Obroża" stanowiła jednostkę terytorialną Okręgu Warszawskiego Armii Krajowej obejmującą powiat warszawski. Składała się z dziewięciu rejonów.
Specyfika Rejonu III.
Topografia.
Rejon III obejmował wąski pas terenu położony w granicach powiatu warszawskiego, wzdłuż linii kolejowej i strategicznej drogi prowadzącej do Terespola, Brześcia i Moskwy. Zarówno linia kolejowa jak i tzw. Trakt Brzeski obsługiwały front wschodni stąd ich strategiczne znaczenie dla Niemców.
Po stronie północnej Rejon III graniczył z Rejonem II (Marki), a po stronie południowej z Rejonem IV (Otwock), Sięgał od Kawęczyna po Mińsk Mazowiecki. Tuż przed wybuchem powstania Rejon III stał się osią natarcia Rosjan w wielkiej bitwie pancernej, jaka rozegrała się tu w dniach 29 lipca - 5 sierpnia 1944 r.
Kolejną strategiczną drogą, która biegła przez Rejon III jest tzw. „droga forteczna”. Droga pomiędzy Zegrzem a Wawrem dla Niemców obsadzających podwarszawskie garnizony stanowiła drogę łącznikową (dziś droga wojewódzka nr 631).
Stacjonowanie sił niemieckich w Rejonie III.
Siedzibą Rejonu III był Rembertów. Ze względu na strategiczne położenie na tzw. Trakcie Brzeskim przez cały okres okupacji, od 14 września 1939 r. do końca lipca 1944 obszar ten był silnie nasycony oddziałami wroga. Samo miasto powstało jako osada założona obok rosyjskiego poligonu artyleryjskiego z 1888 r. W trakcie II Wojny Światowej liczba żołnierzy niemieckich stacjonujących na tym terenie sięgała do 4 tysięcy. Sąsiednie miejscowości Sulejówek oraz Wesoła także były silnie obsadzone przez Wehrmacht, policję i SS.
Zadania.
Dowództwo AK stawiało przez zgrupowaniem "Dęby" zasadniczo trzy zadania: prowadzenie szkoleń, łączności i obserwacji wojsk nieprzyjaciela.
Organizowano tu i prowadzono szkolenia rekruckie i sanitarne, kolportowano prasę konspiracyjną, utrzymywano łączność pomiędzy sztabem a dowódcami oddziałów, a także z pododdziałami, przygotowywano zaplecze gospodarcze i kwatermistrzowskie oraz systematycznie przygotowywano oddziały liniowe do walki.
Struktura zgrupowania.
Zgrupowanie składało się z 2 batalionów.
W 1943 r. dowództwo Rejonu III objął kpt/mjr dr Franciszek Amalowicz ps."Tatara". Z czasem zgrupowanie osiągnęło liczebność pułku.
Działalność w konspiracji do 1 sierpnia 1944 r..
Podobnie jak w innych, w III. Rejonie operował ponad trzydziestoosobowy Oddział Dywersji Bojowej „Dęby”, który przeprowadził 64 akcje dywersyjno-bojowe. Za szczególne osiągnięcie uważa się wysadzenie stacji goniometrycznej SS na Grochowie 6 stycznia 1943 r.
Przed wybuchem powstania, w drugiej połowie lipca najważniejszym zadaniem Zgrupowania stała się działalność wywiadowcza. Zmieniająca się z dnia na dzień, a pod koniec miesiąca - z godziny na godzinę sytuacja wojenna na „przyczółku praskim”, była opisywana i przekazywana w raportach do Dowództwa Obwodu w Warszawie. Informacje dostarczone przez łączniczki Rejonu, stały się jedną z przyczyn decyzji o terminie Godziny W.
Działalność po wybuchu powstania warszawskiego.
W wyniku pancernej bitwy pod Warszawą, jaką wydała Niemcom armia radziecka jeszcze przed wybuchem powstania warszawskiego dowódca Rejonu III utracił kontakt z dowództwem Obwodu. 30 sierpnia nawiązano kontakt z żołnierzami Rejonu II "Obroży" z Marek. W toku bitwy polscy żołnierze znaleźli się tymczasowo po drugiej stronie frontu.
Rozkaz dotyczący wybuchu powstania został przekazany do Rembertowa o godz. 15 1 sierpnia 1944 r. Działania bojowe mogły podjąć tylko 2 oddziały: z Zielonki i Rembertowa. Pozostałe znajdowały się po radzieckiej stronie frontu.
Zgrupowanie z Zielonki, w sile około 200 ludzi, złożone z 2 kompanii 1. Batalionu oraz plutonu DB i plutonu łączności, otrzymało zadanie natarcia i zniszczenia baterii artylerii niemieckiej mieszczącej się przy cmentarzu rembertowskim. 
Pluton DB z Rembertowa otrzymał zadanie wysadzenia tunelu na stacji PKP bronionego przez 15 osobowy oddział niemiecki, aby uniemożliwić przejazd do Warszawy pociągu pancernego znajdującego się na poligonie. 
Niestety oba zadania były niewykonalne. Na tyły nacierających na baterię wyjechał zagon pancerny złożony z 14 ciężkich czołgów, a świetnie uzbrojeni w broń maszynową Niemcy na stacji - nie dali się zaskoczyć. Pół godziny potem między godz. 17.30 a 18 do Rembertowa wjechała kolumna 70 czołgów z dywizji pancernej „Wiking”. Mieszkańców Magenty, Karolówki i Zygmuntówki w ciągu 15 minut wypędzono z domów.
Tak sytuację Rejonu III w chwili wybuchu powstania opisują kpr. pchor. Zbigniewa Pawelskiego ps. "Jastrząb" i kpr. Tadeusza Woźniaka ps. "Sęp I" z plutonu 760 III Rejonu "Dęby" (Rembertów) VII Obwodu "Obroża", (w powstaniu w plutonie 686 "Grochów",):
""Byliśmy drużyną 4 plutonu 3 kompanii 1 batalionu III Rejonu "Dęby", zorganizowaną w okresie okupacji w latach 1940/1941, która przeszkolenie wojskowe teoretycznie i ćwiczenia polowe z bronią przeszła w konspiracji. Część z nas ukończyła szkołę podchorążych, a część kursy partyzanta. Dowódcą naszego plutonu był ppor. Eugeniusz Lokajski "Brok"."
"Drużynę tworzyli następujący żołnierze:"
"kpr. pchor. Leszek Rydzy "Mały""
"kpr. pchor. Zbigniew Pawelski "Jastrząb""
"kpr. Tadeusz Woźniak "Sęp I""
"kpr. Antoni Sanlewicz "Chętny""
"kpr. Henryk Wardęcki "Nowy""
"kpr. Roman Kwiek "Cygan""
"kpr. Ryszard Adamski "Wróbel""
"st. strz. "Wrzos""[być może Zygmunt Kupski] "oraz dwóch żołnierzy o nie ustalonych nazwiskach."
"Na 3 dni przed wybuchem Powstania zostaliśmy skoszarowani w Rembertowie, aby 1 sierpnia 1944 r. przystąpić do akcji. Jednakże po 24 godzinach rozwiązano nasz oddział i polecono udać się do domów, uznając akcję na terenie Rembertowa za niemożliwą. Na decyzję odwołania akcji miał wpływ fakt postoju na tym terenie silnego zgrupowania broni pancernej, co skazywało z góry każdą naszą akcję zbrojną na całkowite niepowodzenie."
"Wybuch powstania zastał nas w naszych mieszkaniach na Grochowie i na Pradze. Po otrząśnięciu się z przykrego wrażenia, że pozostawiono nas bez przydziału, zaczęliśmy kontaktować się ze sobą, szukać możliwości uczestniczenia w akcji przeciw Niemcom"""."

</doc>
<doc id="4640976" url="https://pl.wikipedia.org/wiki?curid=4640976" title="Mennica w Lubowli">
Mennica w Lubowli

Mennica w Lubowli – mennica zorganizowana w stolicy starostwa polskiego na Spiszu, działająca w okresie władzy w starostwie sprawowanej przez Henryka Brühla (1757–1763), zniszczona w 1769 r. przez konfederatów barskich. Jej odbudowie sprzeciwiły się w 1770 r. władze węgierskie.

</doc>
<doc id="4640977" url="https://pl.wikipedia.org/wiki?curid=4640977" title="1 korona Protektoratu Czech i Moraw">
1 korona Protektoratu Czech i Moraw

1 korona () – moneta obiegowa Protektoratu Czech i Moraw o nominale 1 korony wyemitowana w 1941 roku a wycofana z obiegu z końcem roku 1951. Wzór monety został zaprojektowany przez Jaroslava Edera oraz Otakara Španiela.
Wzór.
W centralnej części awersu umieszczono pochodzące z małego herbu Protektoratu Czech i Moraw godło – heraldycznego wspiętego koronowanego lwa o podwójnym ogonie. Wzdłuż krawędzi przewidziano dwuczłonową legendą z nazwą kraju. W górnej zapisanej wewnętrznie części znalazła się inskrypcja w języku niemieckim „”. W części dolnej, zapisanej zewnętrznie, umieszczono czeski napis „”. Oba fragmenty legendy rozdzielono ozdobnymi elementami w kształcie krzyżyków złożonych z pięciu krążków.
Rewers monety przedstawiał dwie skierowane ku dołowi i krzyżujące się pośrodku, ukwiecone gałązki lipowe. Powyżej znalazła się duża cyfra arabska odpowiadająca nominałowi, u dołu zaś mniejszy, zapisany wzdłuż krawędzi monety rok bicia.
Nakład.
Podstawą emisji monet o nominale 1 korony było rozporządzenie ministra finansów Protektoratu z 20 listopada 1941 r. Określono w nim zarówno ich wzór, jak i cechy fizyczne. Bito je z cynkowych krążków o masie 4,5 g (z 1 kg surowca wytwarzano 222 sztuki). Gotowe monety miały 23 mm średnicy i ząbkowany rant. Łącznie w latach 1941–1944 wyprodukowano ich blisko 103 mln sztuk. Bito w je w przedsiębiorstwie Vichr a spol. w Lysej nad Labem. Autorem awersu był Jaroslav Eder, rewersu zaś Otakar Španiel, projektant większości przedwojennych monet czechosłowackich.
Pięćdziesięciohalerzówki wprowadzono do obiegu w dniu publikacji rozporządzenia w dzienniku ustaw, to jest 15 grudnia 1941 r. Była to ostatnia moneta wydana w dobie Protektoratu, co wynikało z faktu, że w 1940 roku władze czesko-morawskie emitowały tymczasowe banknoty państwowe ("státovky") o nominale 1 korony. Monety wycofano z obiegu 31 grudnia 1951 r. już w państwie czechosłowackim, po tym, jak w 1946 a następnie w 1950 zarządzono ponowną emisję przedwojennych monet o tym samym nominale – odpowiednio w mosiądzu i aluminium.

</doc>
<doc id="4640979" url="https://pl.wikipedia.org/wiki?curid=4640979" title="Mennica w Lwówku Śląskim">
Mennica w Lwówku Śląskim

Mennica w Lwówku Śląskim – mennica Księstwa Jaworsko-Świdnickiego w Lwówku Śląskim, w której Bolko I lub Bernard, lub Henryk bili kwartniki i halerze.

</doc>
<doc id="4640980" url="https://pl.wikipedia.org/wiki?curid=4640980" title="AAIB">
AAIB



</doc>
<doc id="4640982" url="https://pl.wikipedia.org/wiki?curid=4640982" title="Artur Dziambor">
Artur Dziambor

Artur Erwin Dziambor (ur. 27 stycznia 1982 w Gdyni) – polski polityk, nauczyciel i przedsiębiorca, poseł na Sejm IX kadencji, od 2022 prezes partii Wolnościowcy.
Życiorys.
Ukończył zarządzanie i marketing w Wyższej Szkole Administracji i Biznesu w Gdyni oraz filologię angielską w Pomorskiej Wyższej Szkole Nauk Stosowanych. W 2007 otworzył własną szkołę językową na terenie Gdyni.
Współtworzył struktury Stowarzyszenia KoLiber, przystąpił także do Młodych Konserwatystów, a w 2001 do Stronnictwa Konserwatywno-Ludowego. Należał potem do Unii Polityki Realnej oraz Prawa i Sprawiedliwości. Od 2011 do 2018 działał w Kongresie Nowej Prawicy, którego był wiceprezesem. Był również wiceprzewodniczącym rady gdyńskiej dzielnicy Cisowa. W 2018 dołączył do partii KORWiN, w której objął funkcję członka rady krajowej. Kandydował na radnego Gdyni w wyborach samorządowych w 2002 i 2006. W wyborach w 2014 i 2018 ubiegał się o mandat radnego sejmiku pomorskiego (w 2014 kandydował równocześnie na prezydenta Gdyni). W wyborach w 2014 i 2019 bez powodzenia ubiegał się o mandat eurodeputowanego.
W wyborach parlamentarnych w 2019 kandydował do Sejmu z listy współtworzonej przez jego ugrupowanie federacyjnej partii Konfederacja Wolność i Niepodległość w okręgu gdyńskim. Został wybrany na posła IX kadencji, otrzymując 19 334 głosy. W listopadzie 2019 wybrany na jednego z wiceprezesów partii KORWiN oraz na jednego z zastępców przewodniczącego Komisji Edukacji, Nauki i Młodzieży. Został następnie jednym z kandydatów w zorganizowanych przez Konfederację prawyborach mających wyłonić jej kandydata w wyborach prezydenckich w 2020.
W marcu 2022 wraz z Jakubem Kuleszą i Dobromirem Sośnierzem opuścił partię KORWiN. W tym samym roku został prezesem partii Wolnościowcy. 10 lutego 2023 został wykluczony z Konfederacji, zarzucono mu „działanie na szkodę partii” (według Artura Dziambora miało to związek z kilkoma jego wypowiedziami medialnymi). W tym samym miesiącu ogłosił współtworzenie koła poselskiego Wolnościowców.
Życie prywatne.
Żonaty, ojciec dwójki dzieci.

</doc>
<doc id="4640986" url="https://pl.wikipedia.org/wiki?curid=4640986" title="Mądry (herb szlachecki)">
Mądry (herb szlachecki)

Mądry (Mondri, Mondry, Mądry-Dąbrowski, Poraj odmienny) – polski herb szlachecki, odmiana herbu Poraj, używany przez rodzinę osiadłą na Kaszubach.
Opis herbu.
"W polu róża czteropłatkowa. Barwy nieznane. Bezpośrednio na tarczy korona."
Najwcześniejsze wzmianki.
Opis i wizerunek herbu odnaleziony w 1905 roku w Archiwum Gdańskim przez Wojciecha Kętrzyńskiego.
Herbowni.
Mądry (Mondri, Mondry, Mądry-Dąbrowski).
Rodzina Mądry-Dąbrowski.
Nazwisko Mądry to najwcześniej notowane nazwisko właścicieli wsi Czarna Dąbrowa. Rodzina ta była licznie rozgałęziona w ziemi bytowskiej i przyjmowała różne odmiejscowe nazwiska, ale Mądry-Dąbrowski poświadczone jest dopiero w 1723 roku. Jakiś przedstawiciel tego rodu przyjął prawdopodobnie na przełomie XVIII i XIX wieku herb Dąbrowski.

</doc>
<doc id="4640987" url="https://pl.wikipedia.org/wiki?curid=4640987" title="ARA Almirante Brown">
ARA Almirante Brown

ARA „Almirante Brown” – nazwa noszona na przestrzeni dziejów przez kilka okrętów Armada de la República Argentina; pochodzi od argentyńskiego bohatera narodowego Guillermo Browna:

</doc>
<doc id="4640990" url="https://pl.wikipedia.org/wiki?curid=4640990" title="Mennica w Malborku">
Mennica w Malborku

Mennica w Malborku – mennica:

</doc>
<doc id="4641000" url="https://pl.wikipedia.org/wiki?curid=4641000" title="Odcinek (moneta)">
Odcinek (moneta)



</doc>
<doc id="4641005" url="https://pl.wikipedia.org/wiki?curid=4641005" title="Abhijit Banerjee">
Abhijit Banerjee

Abhijit Vinayak Banerjee (beng. অভিজিৎ বিনায়ক বন্দ্যোপাধ্যায়; ur. 21 lutego 1961 w Mumbaju) – indyjski ekonomista, pracownik Massachusetts Institute of Technology, laureat Nagrody Banku Szwecji im. Alfreda Nobla w dziedzinie ekonomii w 2019.
Życiorys.
W 2019 wraz z Esther Duflo (która jest jego żoną od 2015) i Michaelem Kremerem został laureatem Nagrody Banku Szwecji im. Alfreda Nobla w dziedzinie ekonomii za wspólną pracę poświęconą łagodzeniu globalnego ubóstwa.

</doc>
<doc id="4641006" url="https://pl.wikipedia.org/wiki?curid=4641006" title="Julian Gierowski">
Julian Gierowski

Julian Gierowskyj, ukr. Юлиан Михайлович Геровский, pol. Julian Gierowski (ur. 26 maja 1838 w Porsznej – zm. 25 stycznia 1910 w Waszkowcach) – ukraiński prawnik, urzędnik skarbowy i adwokat, działacz społeczny i poseł do austriackiej Rady Państwa.
Życiorys.
Ukończył studia na wydziale prawa Uniwersytetu Lwowskiego, studia uzupełniał w Wiedniu, gdzie otrzymał tytuł doktora praw (1873). Po powrocie do Galicji pracował w administracji skarbowej. Był kolejno praktykantem konceptowym (1868–1869), koncypientem (1870–1874) i adiunktem (1875–1894) w Prokuratorii Skarbu Państwa we Lwowie – w latach 1888–1894 oddelegowanym do Prokuratorii Skarbu Państwa w Innsbrucku w Tyrolu. W 1895 przeszedł w stan spoczynku. Następnie prowadził kancelarię adwokacką w Czerniowcach (1895–1910) i Waszkowcach (1900–1910) na Bukowinie.
Politycznie związany z ruchem staroruskim, był przez długi czas w latach 70. XIX wieku prezesem Towarzystwa "Narodny Dom" we Lwowie. Członek Towarzystwa im. Mychajła Kaczkowskiego. Poseł do austriackiej Rady Państwa V kadencji (4 listopada 1873 – 22 maja 1879), wybranym w kurii IV (gmin wiejskich) w okręgu wyborczym nr 20 (Złoczów-Zborów-Olesko-Przemyślany-Gliniany). W parlamencie należał do Klubu Ruskiego (Ruthenenklub).
Rodzina i życie prywatne.
Urodzony w rodzinie greckokatolickiego duchownego Michała (Mychajła) proboszcza parafii w Porsznej, w pow. lwowskim. Ożenił się z Aleksją z Dobrianskich, miał z nią 2 córki i 2 synów. Zięć Adolfa Dobrianskiego (1817-1901) – znanego polityka staroruskiego.

</doc>
<doc id="4641009" url="https://pl.wikipedia.org/wiki?curid=4641009" title="Octavo (moneta)">
Octavo (moneta)

Octavo –

</doc>
<doc id="4641011" url="https://pl.wikipedia.org/wiki?curid=4641011" title="Asia Durr">
Asia Durr

Asia Durr (ur. 5 kwietnia 1997 w Douglasville) – amerykańska koszykarka występująca na pozycjach rozgrywającej lub rzucającej, obecnie zawodniczka Atlanty Dream.
8 czerwca 2022 została wytransferowana do Atlanty Dream w zamian za Megan Walker oraz prawa do Raquel Carrery.

</doc>
<doc id="4641012" url="https://pl.wikipedia.org/wiki?curid=4641012" title="Michael Kremer">
Michael Kremer

Michael Robert Kremer (ur. 12 listopada 1964 w Nowym Jorku) – amerykański ekonomista, pracownik Uniwersytetu Harvarda, laureat Nagrody Banku Szwecji im. Alfreda Nobla w dziedzinie ekonomii w 2019.
Życiorys.
W 2019 wraz z Abhijitem Banerjee i Esther Duflo został laureatem Nagrody Banku Szwecji im. Alfreda Nobla w dziedzinie ekonomii.
Przypisy.
 

</doc>
<doc id="4641016" url="https://pl.wikipedia.org/wiki?curid=4641016" title="Traktat z Bogue">
Traktat z Bogue

Traktat z Bogue – podpisany 8 października 1843 r. traktat stanowiący uzupełnienie traktatu nankińskiego pomiędzy Wielką Brytanią a Chinami, wprowadzał zasadę największego uprzywilejowania dla Wielkiej Brytanii.

</doc>
<doc id="4641018" url="https://pl.wikipedia.org/wiki?curid=4641018" title="Marine Bressand">
Marine Bressand

Marine Bressand (ur. 5 października 2001) – francuska skoczkini narciarska oraz kombinatorka norweska. Reprezentantka klubu CS Chamonix. Uczestniczka mistrzostw świata juniorów (2019) oraz olimpijskiego festiwalu młodzieży Europy (2017).
Przebieg kariery.
Pierwszy występ w międzynarodowych zawodach pod egidą FIS zaliczyła 1 marca 2014 roku w Gérardmer podczas konkursu OPA Games, w którym zajęła dziesiąte miejsce. Rok później zadebiutowała w zawodach Alpen Cup w Chaux-Neuve zajmując piętnaste miejsce, dzień później była sklasyfikowana o sześć pozycji niżej.
W marcu 2016 roku po raz pierwszy wystartowała w zawodach FIS Cup. W konkursach odbytych w czeskim Harrachovie zajęła miejsca w połowie czwartej dziesiątki zawodów.
W połowie lutego 2017 roku wzięła udział w zawodach olimpijskiego festiwalu młodzieży Europy rozgrywanych w Erzurum. Konkurs indywidualny zakończyła na trzynastym miejscu zwyciężając jedynie z Estonką Annemarii Bendi i Słowaczką Viktórią Šidlovą. Trzy dni później w konkursie drużyn mieszanych wraz z Romane Dieu, Mathisem Contamine i Jonathanem Learoydem sięgnęła po srebrny medal przegrywając tylko z reprezentacją Słowenii.
Jej debiut w zawodach Pucharu Kontynentalnego miał miejsce w drugiej połowie stycznia 2018 roku w Planicy, gdzie plasowała się w obu konkursach na miejscach w czwartej dziesiątce.
Rok później, pod koniec stycznia 2019 roku wystartowała w mistrzostwach świata juniorów w Lahti. Konkurs indywidualny zakończyła na trzydziestej ósmej lokacie, zaś konkurs drużynowy na miejscu szóstym.

</doc>
<doc id="4641021" url="https://pl.wikipedia.org/wiki?curid=4641021" title="Mennica w Oleśnicy">
Mennica w Oleśnicy

Mennica w Oleśnicy – mennica:

</doc>
<doc id="4641023" url="https://pl.wikipedia.org/wiki?curid=4641023" title="Konwencja z Chuenpi">
Konwencja z Chuenpi

Konwencja z Chuenpi – podpisane 20 stycznia 1841 r. porozumienie pomiędzy Wielką Brytanią a Chinami w trakcie I wojny opiumowej, na mocy którego Brytyjczycy uzyskali wyspę Hongkong.
Po rozpoczęciu przez jednostki brytyjskie blokady Rzeki Perłowej, brytyjskie okręty HMS „Volage” i HMS „Hyacinth” 3 listopada 1839 r. usiłowały zablokować wejście brytyjskiego statku „Royal Saxon” do Kantonu. Chińskie okręty usiłowały przyjść statkowi z pomocą, ale zostały odparte przez brytyjskie okręty, Chińczycy w starciu o Chuenpi stracili cztery zatopione jednostki.
W czerwcu 1840 r. do Chin dotarł z Indii korpus ekspedycyjny liczący 20 okrętów i 4 tys. żołnierzy pod dowództwem George’a Elliota, który rozpoczął morską blokadę Kantonu i podjął ekspedycję na północ celem wymuszenia powrotu do handlu opium oraz zapłacenie odszkodowania za zniszczone opium. Ekspedycja ta zdobyła forty Dagu oraz porty Dinghai i Makau. 7 stycznia 1941 r. Brytyjczycy po raz drugi pokonali Chińczyków w II bitwie o Chuenpi i zdobyli forty w cieśninie Humen oraz rozszerzyli swoje operacje w północnych Chinach.
Cesarz Daoguang ostatecznie zdecydował się pertraktować z Wielką Brytanią. Wysłany do tej misji Qishan 20 stycznia 1841 r. podpisał porozumienie, na mocy którego Brytyjczycy uzyskali wyspę Hongkong wraz z portem, odszkodowanie 6 mln dolarów za zniszczone opium i pełne uwolnienie handlu. Konwencja nie została ratyfikowana przez żadną ze stron, gdyż brytyjski rząd uznał ją za zbyt mało korzystną i precyzyjną, a Chińczycy uznali ją za upokorzenie.
Chińczycy próbowali bronić Kantonu i wyprzeć Brytyjczyków z Rzeki Perłowej, ale ci niepodzielnie panowali na wodzie i przełamywali kolejne chińskie pozycje obronne, zdobywając Kanton, który Chińczycy musieli potem odkupić za 6 milionów dolarów. W kolejnym roku nastąpiła eskalacja działań brytyjskich, w tym przeniesienie działań na północ, m.in. Brytyjczycy zdobyli Xiamen i Szanghaj oraz miasta w rejonie Wielkiego Kanału i rzeki Jangcy, co groziło przerwaniem dostaw żywności do Pekinu.
Wojnę zakończył dopiero 29 sierpnia 1842 r. traktat nankiński.

</doc>
<doc id="4641025" url="https://pl.wikipedia.org/wiki?curid=4641025" title="Linia kolejowa Sarny – Udryck">
Linia kolejowa Sarny – Udryck

Linia kolejowa Sarny – Udryck – linia kolejowa na Ukrainie łącząca stację Sarny ze stacją Udryck i granicą państwa z Białorusią. W całości znajduje się w obwodzie rówieńskim. Zarządzana jest przez Kolej Lwowską (oddział ukraińskich kolei państwowych). Jest to fragment linii Równe – Baranowicze – Wilno.
Linia na całej długości jest jednotorowa i niezelektryfikowana.
Historia.
Linia ta stanowi fragment dawnej poleskiej drogi zależnej Równe – Wilno, powstałej w XIX w.. Do końca I wojny światowej leżała w Rosji. W latach 1918 - 1939 położona była w Polsce, następnie leżała w Związku Sowieckim (1945 - 1991). Od 1991 znajduje się na Ukrainie.

</doc>
<doc id="4641026" url="https://pl.wikipedia.org/wiki?curid=4641026" title="Donimirski">
Donimirski

Donimirski (Donimierski, Brochwicz-Donimierski, Brochwicz odmienny) – polski herb szlachecki, odmiana herbu Brochwicz, używany przez rodzinę osiadłą na Kaszubach.
Opis herbu.
Znane są przynajmniej cztery warianty tego herbu.
Donimirski I: "W polu srebrnym jeleń wspięty czerwony z gwiazdą złotą z prawej u głowicy tarczy, drugą z lewej, pomiędzy rogami i trzecią pod brzuchem. W klejnocie nad hełmem w koronie ogon pawi. Labry: czerwone, podbite srebrem."
Donimirski II: "W polu jeleń skaczący z gwiazdą między rogami, ponad ogonem i pod brzuchem. W klejnocie nad hełmem bez korony pół wspiętego jelenia z gwiazdą między rogami i drugą na lewo od grzbietu. Labry. Barwy herbu nieznane."
Donimirski II odmienny: "W polu błękitnym jeleń barwy naturalnej skaczący na murawie zielonej i trzy gwiazdy złote w słup - między rogami, nad grzbietem i pod brzuchem. Bezpośrednio na tarczy korona." Rekonstrukcja barw jest domysłem autora opisu.
Donimirski: Według Ostrowskiego herb ten jest odmianą herbu Brochwicz III, polegającą na tym, że półksiężyc z gwiazdą jest srebrny.
Najwcześniejsze wzmianki.
Herb w wersji podstawowej wzmiankuje tzw. "Nowy Siebmacher" ("Der Adel des Königreichs Preußen", 1906). Odmiana oznaczona numerem II pochodzi z pieczęci jakiegoś Donimirskiego z nieokreślonego okresu. Kolejna odmiana pochodzi z talerza z pałacu rodzinnego w Zajezierzu w ziemi sztumskiej.
Herbowni.
Donimirski (Doijmierski, Dojmierski, Dojmierowski, Donemerski, Doniemiersky, Doniemirski, Donimierski, Donimiersky, Doniomirsz, Doymierski).
Rodzina Donimirskich.
Rodzina pochodząca ze wsi Donimierz w dawnym powiecie mirachowskim. Przedstawiciele tej rodziny objęli wieś prawdopodobnie w połowie XV wieku. Przybyli prawdopodobnie ze Śląska i wywodzili się z rodu heraldycznego Brochwiczów, choć mogą także być wspólnego pochodzenia z Poturgami. Oprócz rodowego gniazda, na początku XVII wieku, członkowie rodziny posiadali także część Będargowa, Wiczlina i Robakowa. Rodzina utraciła gniazdo przed połową XVIII wieku, ale nadal dziedziczyła w owym czasie w Będargowie. Członkowie rodu pełnili kilka niższej rangi funkcji ziemskich na Pomorzu. Na przełomie wieków XIX i XX członkowie rodziny zasłużyli się dla krzewienia polskości i kultury gospodarowania na Powiślu.

</doc>
<doc id="4641037" url="https://pl.wikipedia.org/wiki?curid=4641037" title="Dosięgnąć kosmosu">
Dosięgnąć kosmosu

Dosięgnąć kosmosu – amerykański film biograficzny z 1999, oparty na powieści "October Sky", autorstwa Homera Hickama.
Fabuła.
W październiku 1957 do Coalwood dociera informacja o wystrzeleniu Sputnika 1. W noc przelotu satelity nad miastem mieszkańcy gromadzą się na zewnątrz, by go obserwować. Homer Hickam pod wpływem tego wydarzenia postanawia zacząć budować rakiety, by zrealizować swoje marzenie o studiowaniu poza Coalwood. Ojciec nastolatka, John, krytykuje jego pomysł, stwierdzając, że Homer powinien kontynuować rodzinną tradycję i pracować w miejscowej kopalni.
Mimo braku wsparcia ze strony Johna Homer dzieli się swoim pomysłem ze szkolnymi kolegami – Quentinem Wilsonem, Royem Lee Cookem i Shermanem O'Dellem. Przy wsparciu Friedy J. Riley, nauczycielki nauk przyrodniczych w Big Creek High School, chłopcy budują cztery małe rakiety. Pierwsze próby odpalenia rakiet kończą się porażkami, ostatecznie jednak konstruktorzy odnoszą sukces, a o ich projekcie pisze miejscowa gazeta. Niedługo później zostają jednak oskarżeni o przypadkowe podpalenie lasu i aresztowani.
Po tym wydarzeniu postanawiają przestać budować rakiety i niszczą miejsce, w którym je odpalali, a Homer, po tym jak jego ojciec zostaje ranny w wypadku górniczym, opuszcza szkołę i zaczyna pracować w kopalni.
Panna Riley przekonuje Homera do przeczytania książki tłumaczącej, w jaki sposób należy obliczać trajektorię rakiet. Korzystając z nowozdobytej wiedzy, on i Quentin lokalizują zaginioną rakietę i dowodzą, że nie mogła ona spowodować pożaru. Homer wraca do szkoły i kontynuuje prace nad rakietami. Razem z Quentinem, Royem i Shermanem wygrywa szkolne targi nauki, po czym, jako reprezentant zespołu, zostaje wysłany na National Science Fair.
Wystawa Homera zostaje dobrze przyjęta i cieszy się dużą popularnością. W ciągu nocy wszystkie elementy wystawy zostają ukradzione. Homer mówi o tym matce, która usiłuje przekonać męża, by zakończył strajk w kopalni i pozwolił jednemu ze swoich pracowników zbudować nową dyszę de Lavala dla ich syna. John ustępuje, dopiero gdy Elsie, zmęczona jego podejściem do pasji Homera, grozi mu odejściem. Części zostają dostarczone na czas, a Homer wygrywa główną nagrodę. Chłopak otrzymuje oferty stypendialne z wielu uczelni, gratuluje mu również jego idol, Wernher von Braun.
Homer wraca do Coalwood i odwiedza pannę Riley, umierającą z powodu chłoniaka Hodgkina. Postanawia nazwać na jej cześć swoją nową, największą jak dotąd, rakietę. Podczas jej startu Homer pozwala Johnowi, który wcześniej nigdy nie brał udziału w pokazach, nacisnąć uruchamiający ją przycisk. Miss Riley osiąga wysokość 9100 metrów.
Produkcja.
Zdjęcia rozpoczęły się 23 lutego 1998. Chociaż akcja filmu rozgrywa się w Wirginii Zachodniej film kręcony był w Tennessee. Panująca w tym stanie pogoda sprawiała filmowcom problemy i opóźniła produkcję filmu, Joe Johnston stwierdził jednak, że "ostatecznie to dzięki niej film wygląda tak świetnie". Ekipa filmowa zrekonstruowała Coalwood i odtworzyła fragmenty miejscowej kopalni.
Odbiór.
Box office.
W weekend otwarcia film emitowany był w 1495 kinach i zarobił 5,9 miliona dolarów. Ostateczny przychód filmu wynosi 34,7 milionów dolarów.
Krytyka w mediach.
W serwisie Rotten Tomatoes filmowi przyznano 91% na podstawie 74 recenzji, przy średniej ocenie 7,6/10. Na portalu Metacritic dostał on 71 punktów na 100 możliwych, w oparciu o 23 oceny.
Wielu krytyków chwaliło film za sposób ukazania w nim rodziny głównego bohatera. Duża część recenzji koncentruje się na relacach Homera z ojcem i występach aktorskich Jake'a Gyllenhaala i Chrisa Coopera. Jeden z recenzentów, Roger Ebert, stwierdził, że: „film nie upraszcza postaci Johna, nie robi z niego złego gościa ani tyrana. Jest po prostu człowiekiem, który chce, by jego syn podążał jego śladami a jednym z najlepszych elementów jest to jak Homer uwalnia się spod jego wpływów, jednocześnie zachowując dla niego szacunek".

</doc>
<doc id="4641038" url="https://pl.wikipedia.org/wiki?curid=4641038" title="Mennica w Oławie">
Mennica w Oławie

Mennica w Oławie – mennica:

</doc>
<doc id="4641039" url="https://pl.wikipedia.org/wiki?curid=4641039" title="Parafia Zwiastowania Pańskiego w Borku Szlacheckim">
Parafia Zwiastowania Pańskiego w Borku Szlacheckim

Parafia Zwiastowania Pańskiego w Borku Szlacheckim – rzymskokatolicka parafia znajdująca się w archidiecezji krakowskiej, w dekanacie Skawina, w Polsce.

</doc>
<doc id="4641042" url="https://pl.wikipedia.org/wiki?curid=4641042" title="Parafia Wniebowstąpienia Pańskiego w Facimiechu">
Parafia Wniebowstąpienia Pańskiego w Facimiechu

Parafia Wniebowstąpienia Pańskiego w Facimiechu – rzymskokatolicka parafia znajdująca się w archidiecezji krakowskiej, w dekanacie Skawina, w Polsce.

</doc>
<doc id="4641043" url="https://pl.wikipedia.org/wiki?curid=4641043" title="Mennica w Olkuszu">
Mennica w Olkuszu

Mennica w Olkuszu – mennica koronna w Olkuszu, korzystająca z zasobów kruszców z miejscowych złóż, usytuowana przy rynku miejskim, zarządzana przez:
w której bito:

</doc>
<doc id="4641046" url="https://pl.wikipedia.org/wiki?curid=4641046" title="Jacek Bury">
Jacek Bury

Jacek Bury (ur. 1 stycznia 1967 w Józefowie) – polski polityk, przedsiębiorca i samorządowiec, senator X kadencji.
Życiorys.
Ukończył studia na Wydziale Ogrodniczym Akademii Rolniczej w Lublinie. W czasie studiów działał w Ruchu Światło-Życie, następnie pracował w wydawnictwie Wspólnoty Chrześcijańskiej „Pojednanie” w Lublinie. W 1997 był współzałożycielem Kościoła Nowego Przymierza (wraz z Pawłem Chojeckim). Opuścił KNP po tym, jak zauważył, że nabiera cechy sekty. Później zajął się prowadzeniem własnej działalności gospodarczej. Został prezesem zarządu przedsiębiorstwa Bury (działającego m.in. w branży transportowej) i współwłaścicielem spółki Educo (prowadzącej działalność w sektorze oświatowym).
Po powstaniu w 2015 partii Nowoczesna był przewodniczącym struktur ugrupowania Ryszarda Petru w regionie, zasiadał też w jego zarządzie krajowym. W wyborach samorządowych w 2018 uzyskał mandat radnego sejmiku lubelskiego z listy Koalicji Obywatelskiej; zagłosowało wówczas na niego 22 708 osób. W czerwcu 2019 zrezygnował z członkostwa w Nowoczesnej.
W wyborach parlamentarnych w tym samym roku został kandydatem Koalicji Obywatelskiej do Senatu w okręgu wyborczym nr 16. Startował z poparciem Koalicji Polskiej i Lewicy. W wyniku głosowania uzyskał mandat senatora X kadencji, otrzymując 84 889 głosów.
18 stycznia 2021 ogłosił decyzję o opuszczeniu Klubu Parlamentarnego Koalicji Obywatelskiej, dołączył do ruchu Polska 2050 Szymona Hołowni. 1 marca 2021 wstąpił do nowo powołanego koła parlamentarnego tego ugrupowania. W styczniu 2022 został członkiem powołanej przez Senat komisji nadzwyczajnej ds. wyjaśnienia przypadków inwigilacji przy użyciu systemu Pegasus.

</doc>
<doc id="4641049" url="https://pl.wikipedia.org/wiki?curid=4641049" title="Parafia Najświętszej Maryi Panny Matki Kościoła w Jaśkowicach">
Parafia Najświętszej Maryi Panny Matki Kościoła w Jaśkowicach

Parafia Najświętszej Maryi Panny Matki Kościoła w Jaśkowicach – rzymskokatolicka parafia znajdująca się w archidiecezji krakowskiej, w dekanacie Skawina, w Polsce.

</doc>
<doc id="4641050" url="https://pl.wikipedia.org/wiki?curid=4641050" title="Mennica w Drezdenku">
Mennica w Drezdenku

Mennica w Drezdenku – mennica pruskiego lennika Rzeczypospolitej Jana Zygmunta, w której bito:

</doc>
<doc id="4641051" url="https://pl.wikipedia.org/wiki?curid=4641051" title="Mennica w Grodzisku Wielkopolskim">
Mennica w Grodzisku Wielkopolskim

Mennica w Grodzisku Wielkopolskim – mennica Księstwa Głogowskiego, w której na początku XIV w. bito kwartniki (MONETA PO DE GRODIS).

</doc>
<doc id="4641052" url="https://pl.wikipedia.org/wiki?curid=4641052" title="Parafia Matki Bożej Nieustającej Pomocy w Kopance">
Parafia Matki Bożej Nieustającej Pomocy w Kopance

Parafia Matki Bożej Nieustającej Pomocy w Kopance – rzymskokatolicka parafia znajdująca się w archidiecezji krakowskiej, w dekanacie Skawina, w Polsce.

</doc>
<doc id="4641055" url="https://pl.wikipedia.org/wiki?curid=4641055" title="Muzeum Etnograficzne we Włocławku">
Muzeum Etnograficzne we Włocławku

Muzeum Etnograficzne we Włocławku – oddział Muzeum Ziemi Kujawskiej i Dobrzyńskiej we Włocławku.
Lokalizacja.
Muzeum Etnograficzne mieści się w kompleksie budynków z zabytkowym spichlerzem przy Bulwarach Marszałka J. Piłsudskiego 6 we Włocławku.
Historia.
Zabytkowy spichrz należący do muzeum został wzniesiony w połowie XIX wieku, przed 1848 (wg projektu Franciszka Turnelle’a – ówczesnego architekta miejskiego Włocławka). Do jego szczytu dobudowano w latach 1980-1985 nową część, która nawiązujące architektonicznie do jego bryły. Urządzono w niej salę wystaw czasowych, salę audiowizualną oraz bibliotekę, pracownie i pomieszczenia biurowe. 
10 października 1986 roku nastąpiło uroczyste otwarcie muzeum, udostępniono dla zwiedzających wystawę stałą „Kultura ludowa Kujaw i ziemi dobrzyńskiej. Wybrane zagadnienia” oraz wystawę czasową „Współczesna sztuka ludowa Kujaw i ziemi dobrzyńskiej”. W 1987 muzeum otrzymało nagrodę II stopnia w konkursie „Wydarzenie muzealne roku 1986” za udostępnienie gmachu i wystawę stałą, natomiast w 1988 zostało nagrodzone za wystawę pokonkursową „Współczesny strój regionalny” w konkursie „Wydarzenie Muzealne Roku 1988”. 
Od 2011 do 2014 r. trwały prace remontowo-modernizacyjne sześciu budynków wchodzących w skład kompleksu muzeum: przeprowadzono remonty wnętrz, gruntowny remont dziedzińca a strychy i piwnice zaadaptowano do potrzeb magazynów zbiorów muzealnych i bibliotecznych. W 2015 w budynku muzeum powstała Pracownia Digitalizacji i Reprografii. 
W 2016 r. muzeum obchodziło 30-lecie swojej działalności. W ciągu tych 30 lat muzeum było organizatorem blisko 100 wystaw czasowych oraz 37 wystaw objazdowych. Zbiory muzeum powiększono o 5729 pozycji inwentarzowych, przygotowano również ponad 100 różnych imprez, które zyskały sporą popularność wśród mieszkańców Włocławka. 
Ekspozycje.
Wystawa stała:
Od 1986 są organizowane imprezy zapustne, które w 1995 przekształciły się w coroczne „Korowody Grup Zapustnych Ulicami Włocławka”. Muzeum Etnograficzne cyklicznie organizuje również spotkania „Niedziela z kustoszem”, podczas których uczestnicy mogą zwiedzać wystawy czasowe.
Od 2014 na dziedzińcu muzeum odbywa się „Włocławski targ z darami lata” – impreza o charakterze kulinarnym, promująca produkty tradycyjne, wyrabiane z lokalnych surowców.
Muzeum prowadzi również szeroką działalność edukacyjną: warsztaty całoroczne i okolicznościowe. 

</doc>
<doc id="4641056" url="https://pl.wikipedia.org/wiki?curid=4641056" title="František Drtina">
František Drtina

František Drtina (ur. 3 października 1861 w Hněvšínie, zm. 11 stycznia 1925 w Pradze) – czeski pedagog, popularyzator pedagogiki, ekspert w dziedzinie zagranicznych systemów szkolnictwa, autor inicjatywy reform szkolnych, a po ustanowieniu niezależnego państwa czechosłowackiego, jeden z głównych realizatorów tych reform.
Życiorys.
Po ukończeniu studiów filozoficznych w Pradze kontynuował studia na Uniwersytecie Humboldtów w Berlinie. Dwa lata przebywał w Paryżu, na podstawie stypendium Czeskiej Akademii Nauki, Literatury i Sztuki. Po powrocie z Paryża habilitował się z zakresu filozofii na Wydziale Sztuki Uniwersytetu Karola w Pradze. Zdał też państwowy egzamin stenograficzny. Nauczał potem w gimnazjum na Smíchovie. Zaczął intensywnie poświęcać się zagadnieniom pedagogiki, a w 1899 został mianowany profesorem uniwersyteckim filozofii i pedagogiki.
Jako profesor pracował w tzw. Komitecie Rozszerzeń Uniwersyteckich, w ramach którego odbywały się wykłady nauczycieli akademickich przeznaczone dla nauczycieli praktycznych. Działał w stowarzyszeniach nauczycielskich oraz był redaktorem naczelnym czasopisma „Perspektywy Pedagogiczne”.
Był politycznie związany z Tomaszem Masarykiem i jego Czeską Partią Postępową. W latach 1907–1911 promował interesy czeskiego systemu edukacji jako członek austro-węgierskiej Rady Cesarskiej. Po ustanowieniu niezależnego państwa czechosłowackiego został sekretarzem stanu w Ministerstwie Edukacji i Oświecenia Narodowego. W tym charakterze odgrywał zasadniczą rolę w powoływaniu zasłużonych nauczycieli-praktyków na stanowiska ministerialne. Propagował swoje koncepcje reform czeskiego systemu edukacji i dalszego rozwoju edukacji dziewcząt.
W 1920, wyczerpany i rozczarowany poziomem wdrażania reform szkolnych, odszedł ze stanowiska ministra. Po odpoczynku (zwolnienie lekarskie) wrócił na Wydział Artystyczny Uniwersytetu Karola, gdzie pracował przez dwa następne lata. Wziął potem kolejne zwolnienie lekarskie i 11 stycznia 1925 zmarł. Pochowano go na Cmentarzu Olszańskim w Pradze.
Działalność naukowa i społeczna.
Jego obszerna działalność wydawnicza ma szczególne znaczenie dla kluczowej pracy Drtina – "Ideały edukacji" (Praga, 1900). Omówiono w niej historię rozwoju edukacji. Autor podkreślił, żepodstawą wiedzy nie może być jedynie jej suma, ale przede wszystkim szeroka edukacja intelektualna. Widział rolę nauczycieli we wskazywaniu drogi do wiedzy i oferowaniu właściwej metodyki nauczania. Przywiązywał dużą wagę do praktyczności wyciąganych wniosków i był niewątpliwie jednym z pierwszych, który podkreślił ideę powiązania edukacji humanistycznej i naukowej z edukacją techniczną. Ważnym jego wkładem była też jego propozycja organizacyjnego połączenia uniwersytetów i techników w uniwersytety techniczne (politechniki). Koncepcja ta (później szeroko wdrażana) była za jego życia mocno krytykowana przez jego przeciwników. Pomysły Drtina na temat systemu zarządzania edukacją były również szeroko dyskutowane. Podkreślił, że szkoła wymaga nie tylko poświęcenia, ale także nacjonalizacji.
W swoich esejach przedstawiał przekrojowe dane na temat edukacji nauczycieli w niektórych innych krajach i zaproponował, korzystając z wiedzy i doświadczenia z zagranicy, kompleksową reformę edukacji nauczycieli w Czechach. Podstawą koncepcji Drtina było to, że po czteroletnich instytutach kształcenia nauczycieli zakończonych egzaminem maturalnym, powinny następować dwuletnie studia uniwersyteckie. Eseje te przyczyniły się do zorganizowania publicznej ankiety wśród nauczycieli na temat ich edukacji. Na podstawie wyników tej ankiety dopracował całą koncepcję i nakreślił ją w propozycjach reformy organizacyjnej uniwersytetów. 
Jego pomysły i działania praktyczne, mające na celu rozwój edukacji dziewcząt, były bardzo ważne z punktu widzenia planów proponowanych przez niego reform edukacyjnych. Zaproponował sześcioletnie licea dziewczęce przedłużane o dwa lata określonych specjalizacji. Pomysł został wprowadzony w życie w 1907 w Wołoskim Międzyrzeczu, a w 1908 w Brnie. Eksperyment (następnie znacznie rozszerzany) zakończył się w 1922, kiedy działalność tych szkół została zlikwidowana decyzją Ministerstwa Edukacji i Oświecenia Narodowego lub szkoły te zostały przekształcone w licea ogólnokształcące.
Jako filozof i filolog koncentrował się na filologii klasycznej oraz na zagadnieniach filozofii starożytnej i historii filozofii.
Upamiętnienie.
W 1937, z inicjatywy nauczycieli z Příbramu, w jego domu rodzinnym w Hněvšínie odsłonięto tablicę pamiątkową z napisem o treści: "Twórcy edukacji czechosłowackiej poświęconej nauczaniu wdzięcznemu".

</doc>
<doc id="4641058" url="https://pl.wikipedia.org/wiki?curid=4641058" title="Parafia Przemienienia Pańskiego w Paszkówce">
Parafia Przemienienia Pańskiego w Paszkówce

Parafia Przemienienia Pańskiego w Paszkówce – rzymskokatolicka parafia znajdująca się w archidiecezji krakowskiej, w dekanacie Skawina, w Polsce.
Swoim zasięgiem obejmuje cztery miejscowości: Bęczyn, Paszkówkę, Sosnowice i Wielkie Drogi.
Zmiana nazwy.
Parafia w Paszkówce do roku 1966 nazywała się parafią w Pobiedrze. Pobiedr po I wojnie światowej przestał być jednostką administracyjną i stał się przysiółkiem gromady Paszkówka. Był to powód, dla którego kardynał Karol Wojtyła 2 listopada 1966 r. zdecydował o zmianie nazwy parafii z „parafii w Pobiedrze” na „parafię w Paszkówce”.
Historia parafii.
Pierwsza wzmianka  o parafii Pobiedr pochodzi z 1325 r. z wykazu świętopietrza, które płacił pleban Mathius (Maciej). Była to pierwsza parafia w Korytarzu Radwanickim utworzonym w 1274 roku, kiedy to książę krakowski Bolesław Wstydliwy przekazał księciu opolskiemu tereny położone między rzekami Skawą a Skawinką.
Osoby związane z parafią.
Stanisław Słonka – pracował jako wikariusz od 1 sierpnia 1923 roku do 13 sierpnia 1925 roku.
Piotr Dańkowski – pracował jako wikariusz w latach 1931 – 1932.

</doc>
<doc id="4641061" url="https://pl.wikipedia.org/wiki?curid=4641061" title="Parafia Matki Bożej Królowej Polski w Rzozowie">
Parafia Matki Bożej Królowej Polski w Rzozowie

Parafia Matki Bożej Królowej Polski w Rzozowie – rzymskokatolicka parafia znajdująca się w archidiecezji krakowskiej, w dekanacie Skawina, w Polsce.

</doc>
<doc id="4641063" url="https://pl.wikipedia.org/wiki?curid=4641063" title="Mennica we Lwowie">
Mennica we Lwowie

Mennica we Lwowie – mennica:
Mennica funkcjonowała prawdopodobnie w kamienicy Bandinellego na rogu Rynku 2 i ul. Dominikańskiej oraz w dwóch dostawionych szopach drewnianych.

</doc>
<doc id="4641064" url="https://pl.wikipedia.org/wiki?curid=4641064" title="Columnata">
Columnata

Columnata (łac. "Diocesis Columnatensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4641065" url="https://pl.wikipedia.org/wiki?curid=4641065" title="Beata Maciejewska (polityk)">
Beata Maciejewska (polityk)

Beata Monika Maciejewska (ur. 13 sierpnia 1968 w Gdańsku) – polska działaczka polityczna i społeczna, publicystka, posłanka na Sejm RP IX kadencji, od 2021 wiceprzewodnicząca Nowej Lewicy.
Życiorys.
Absolwentka III Liceum Ogólnokształcącego w Gdyni oraz skandynawistyki na Uniwersytecie Gdańskim (1995). Zawodowo zajmowała się dziennikarstwem, publikowała w „Gazecie Wyborczej”, „Newsweeku” i prasie kobiecej. Dołączyła do ugrupowania Zieloni 2004. Jako jego przedstawicielka w wyborach w 2005 kandydowała do Sejmu z listy Socjaldemokracji Polskiej.
Należała do fundatorów Zielonego Instytutu. Założycielka Fundacji Przestrzenie Dialogu, stanęła na czele jej zarządu. Współtworzyła programy szkoleniowe, m.in. na rzecz aktywizacji kobiet z małych miejscowości czy warsztaty równościowe dla mediów lokalnych oraz pracowników administracji publicznej. Autorka lub współautorka publikacji: "Jak pisać i mówić o dyskryminacji. Poradnik dla mediów", "Pomorze – kurs na równość", "Zrównoważony rozwój metropolii Silesia" oraz "Polka Powiatowa i zielona modernizacja". Przewodniczyła jednemu z zespołów przy pełnomocniku rządu do spraw równego traktowania, gdy funkcję tę pełniła Małgorzata Fuszara. Była pełnomocniczką do spraw zrównoważonego rozwoju w słupskim urzędzie miejskim w okresie prezydentury Roberta Biedronia, kierowała tam też jego gabinetem.
W 2019 dołączyła do tworzonej przez byłego prezydenta Słupska partii Wiosna. W maju tegoż roku otwierała gdańską listę kandydatów ugrupowania w wyborach europejskich. W wyborach parlamentarnych w październiku 2019 uzyskała mandat posłanki na Sejm RP IX kadencji. Startowała z pierwszego miejsca listy Sojuszu Lewicy Demokratycznej (w ramach porozumienia partii lewicowych) w okręgu gdańskim, otrzymując 23 319 głosów. Objęła funkcję wiceprzewodniczącej klubu parlamentarnego Lewicy. Została członkinią Komisji do Spraw Energii i Skarbu Państwa oraz Komisji Gospodarki i Rozwoju, a także przewodniczącą Parlamentarnego Zespołu ds. Legalizacji Marihuany oraz Parlamentarnego Zespołu na rzecz Ochrony Zwierząt Hodowlanych. W czerwcu 2021, po rozwiązaniu Wiosny, została posłanką Nowej Lewicy; objęła funkcję wiceprzewodniczącej tego ugrupowania.

</doc>
<doc id="4641075" url="https://pl.wikipedia.org/wiki?curid=4641075" title="Beata Maciejewska">
Beata Maciejewska

Zobacz też:

</doc>
<doc id="4641077" url="https://pl.wikipedia.org/wiki?curid=4641077" title="19 Brygada Zmechanizowana">
19 Brygada Zmechanizowana

19 Lubelska Brygada Zmechanizowana im. gen. dyw. Franciszka Kleeberga (19 BZ) – oddział Sił Zbrojnych Rzeczypospolitej Polskiej.
Formowanie.
Formowanie brygady rozpoczęto w czerwcu 2019 roku. 15 lipca 2019 batalion dowodzenia Wielonarodowej Brygady w Lublinie został podporządkowany brygadzie, a na dowódcę wyznaczono płk. Michała Rohde.
1 października 2019 r. przekazano 19 Brygadzie w podporządkowanie: 1 Kołobrzeski batalion zmechanizowany oraz dywizjon artylerii samobieżnej z Chełma i 3 Zamojski batalion zmechanizowany z Zamościa.
Planowane jest przekazanie batalionu czołgów z 21 Brygady Strzelców Podhalańskich (po sformowaniu 3 batalionu strzelców podhalańskich w Wojnarowej) oraz sformowanie batalionu czołgów w Lublinie. Pełną gotowość operacyjną jednostka wojskowa ma osiągnąć w 2022 roku.
25 maja 2020 rozpoczęto formowanie 19 batalionu czołgów, a 17 sierpnia 2020 poinformowano o dostarczeniu pierwszych czołgów T-72M1R.
4 listopada 2020 trzy pierwsze przeciwlotnicze zestawy rakietowe bardzo krótkiego zasięgu Poprad trafiły do nowo formowanego dywizjonu przeciwlotniczego.
Tradycje.
Na podstawie decyzji Nr 148/MON ministra obrony narodowej z 18 września 2019 brygada przejęłą i z honorem kultywuje dziedzictwo tradycji Samodzielnej Grupy Operacyjnej „Polesie”, otrzymała wyróżniającą nazwę „Lubelska” oraz przyjęła imię gen. dyw. Franciszka Kleeberga, a dzień 5 października został ustanowiony dorocznym świętem brygady.
4 października 2020 brygada otrzymała sztandar, którego fundatorem był społeczny komitet pod przewodnictwem wojewody lubelskiego, a rodzicami chrzestnymi zostali Małgorzata Rohde i Piotr Kleeberg - wnuczka i wnuk gen. dyw. Franciszka Kleeberga.
Struktura organizacyjna.
Struktura w 2020-2022

</doc>
<doc id="4641081" url="https://pl.wikipedia.org/wiki?curid=4641081" title="ARA Azopardo">
ARA Azopardo

ARA „Azopardo” – nazwa noszona na przestrzeni dziejów przez kilka okrętów Armada de la República Argentina; pochodzi od argentyńskiego oficera marynarki Juana Bautisty Azopardo:
Nazwa pochodząca od Juana Azopardo noszona była też przez jednostki argentyńskiej straży granicznej:

</doc>
<doc id="4641083" url="https://pl.wikipedia.org/wiki?curid=4641083" title="Mennica w Krośnie Odrzańskim">
Mennica w Krośnie Odrzańskim

Mennica w Krośnie Odrzańskim – mennica:

</doc>
<doc id="4641086" url="https://pl.wikipedia.org/wiki?curid=4641086" title="S-nitrozylacja">
S-nitrozylacja

S-nitrozylacja – modyfikacja potranslacyjna białek polegającą na kowalencyjnym przyłączeniu tlenku azotu (-NO) do grupy tiolowej w cysteinie, w efekcie powstanie SNO-białka.
S-nitrozylacja wpływa na szeroki zakres parametrów funkcjonalnych białek, takich jak aktywność enzymatyczna, stabilność białka czy oddziaływania między białkami. Działa jako jeden z podstawowych mechanizmów sygnalizacji komórkowej i jest odpowiedzialna za znaczną część bioaktywności NO w organizmach. 
S-nitrozylacja jest precyzyjnie ukierunkowana, odwracalna, ograniczona czasowo i konieczna dla szerokiego zakresu odpowiedzi komórkowych. Zgromadzone dowody sugerują, że S-nitrozylacja jest zależna od aktywności enzymatycznej, w którą zaangażowane są syntazy tlenku azotu (NOS). Pozwalają one na sprzężenie NO z białkami.
Ważnym przykładem białka, którego aktywność jest regulowana przez S-nitrozylację, jest receptor glutaminianowy typu NMDA w mózgu. S-nitrozylacja bierze również udział w funkcjonowaniu mięśnia sercowego, dróg oddechowych i mięśni szkieletowych oraz układu odpornościowego.
Szacuje się, że ~70% proteomu ulega S-nitrozylacji i w większości są to sekwencje konserwatywne. Wykazano, że S-nitrozylacja występuje we wszystkich królestwach filogenetycznych i jest opisywana jako prototypowy mechanizm sygnalizacyjny oparty na reakcjach redoks.
Teoretycznie możliwa jest S-nitrozylacja każdej wolnej grupy tiolowej, jednak w praktyce NO reaguje przede wszystkim z najbardziej podatnymi na tę modyfikację grupami tiolowymi. Na prawdopodobieństwo S-nitrozylacji wpływa między innymi bliskość NOS (bezpośredniego źródła NO). W warunkach fizjologicznych, gdy poziom tlenku azotu w organizmie jest niski, S-nitrozylacja wspiera prawidłowe funkcjonowanie organizmu, w tym funkcje neuronów. Podwyższony poziom NO może prowadzić do S-nitrozylacji cystein, które w prawidłowych warunkach nie ulegają tej modyfikacji. Prowadzi to do chorób neurodegeneracyjnych, takich jak choroba Alzheimera, choroba Parkinsona oraz stwardnienia zanikowego bocznego.

</doc>
<doc id="4641088" url="https://pl.wikipedia.org/wiki?curid=4641088" title="Tomasz Aniśko">
Tomasz Aniśko

Tomasz Witold Aniśko (ur. 7 kwietnia 1963 w Ośnie Lubuskim) – polski polityk, architekt krajobrazu, wykładowca akademicki, poseł na Sejm IX kadencji.
Życiorys.
Ukończył studia na Akademii Rolniczej w Poznaniu. Doktoryzował się w zakresie ogrodnictwa na University of Georgia. Przez około 25 lat mieszkał w Stanach Zjednoczonych. Pracował jako wykładowca akademicki na amerykańskich uczelniach. Założył również wraz z żoną pracownię projektową Aniśko Architektura Krajobrazu, specjalizującą się w rewitalizacji przestrzeni publicznej i projektowaniu przestrzennym. Kurator wystaw botanicznych, autor publikacji specjalistycznych, uczestnik ekspedycji botanicznych i działacz organizacji kulturalnych w województwie lubuskim.
Kilka lat po powrocie do Polski wstąpił do Partii Zieloni. W wyborach samorządowych w 2018 kandydował do sejmiku lubuskiego. Startował także w wyborach do Parlamentu Europejskiego w 2019. W wyborach krajowych w tym samym roku uzyskał mandat posła na Sejm IX kadencji. Kandydował z ramienia Partii Zielonych z 1. miejsca listy Koalicji Obywatelskiej w okręgu nr 8 (Zielona Góra), otrzymując 23 870 głosów. W Sejmie został zastępcą przewodniczącego Komisji Ochrony Środowiska, Zasobów Naturalnych i Leśnictwa oraz członkiem Komisji Rolnictwa i Rozwoju Wsi, a następnie członkiem kilku podkomisji stałych (do spraw monitorowania gospodarki odpadami, do spraw monitoringu Wspólnej Polityki Rolnej Unii Europejskiej oraz do spraw biogospodarki i innowacyjności w rolnictwie).
Życie prywatne.
Jest żonaty, ma dwoje dzieci.

</doc>
<doc id="4641093" url="https://pl.wikipedia.org/wiki?curid=4641093" title="Mennica w Ujazdowie">
Mennica w Ujazdowie

Mennica w Ujazdowie – mennica koronna i litewska mieszcząca się na zamku w Ujazdowie pod Warszawą, w której została zorganizowana przez Tytusa Liwiusza Boratiniego duża produkcja szelągów miedzianych, tzw. boratynek:
W pierwszym okresie produkcyjnym (do 1661 r.) Boratini nielegalnie podwoił przyznany limit na emisje szelągów – koronnych na sumę złotych polskich i litewskich na sumę złotych polskich. W drugim okresie (1663–) Boratiniego zmuszono do przestrzegania naznaczonego limitu – złote polskie. W rezultacie w ciągu 8 lat "mennica w Ujazdowie" wypuściła miedzianych szelągów:

</doc>
<doc id="4641096" url="https://pl.wikipedia.org/wiki?curid=4641096" title="Wydział Antropologii i Kulturoznawstwa Uniwersytetu im. Adama Mickiewicza w Poznaniu">
Wydział Antropologii i Kulturoznawstwa Uniwersytetu im. Adama Mickiewicza w Poznaniu

Wydział Antropologii i Kulturoznawstwa Uniwersytetu im. Adama Mickiewicza w Poznaniu – jeden z 20 wydziałów Uniwersytetu im. Adama Mickiewicza w Poznaniu, należący do Szkoły Nauk Humanistycznych UAM.
Historia.
Wydział Antropologii i Kulturoznawstwa powstał w 2019 roku, wskutek reorganizacji uczelni. W jego skład wchodzą Instytuty: Antropologii i Etnologii oraz Kulturoznawstwa, a także Katedra Teatru i Sztuki Mediów.
Kierunki kształcenia.
Studia I stopnia.
Dostępne kierunki:
Studia II stopnia.
Dostępne kierunki:
Władze Wydziału.
W kadencji 2020–2024:

</doc>
<doc id="4641097" url="https://pl.wikipedia.org/wiki?curid=4641097" title="ARA Bouchard">
ARA Bouchard

ARA „Bouchard” – nazwa noszona na przestrzeni dziejów przez kilka okrętów Armada de la República Argentina; pochodzi od argentyńskiego oficera marynarki Hipólito Boucharda:

</doc>
<doc id="4641098" url="https://pl.wikipedia.org/wiki?curid=4641098" title="Urszula Zielińska">
Urszula Zielińska

Urszula Sara Zielińska (ur. 3 października 1977 w Warszawie) – polska działaczka społeczna i polityczna, posłanka na Sejm IX kadencji, od 2022 przewodnicząca Partii Zieloni (w ramach parytetu wraz z Przemysławem Słowikiem).
Życiorys.
Ukończyła zarządzanie i marketing w Akademii im. Leona Koźmińskiego w Warszawie (tytuł zawodowy magistra uzyskała w 2003). Mieszkała i pracowała m.in. w Niemczech i Wielkiej Brytanii. Została kierowniczką ds. marketingu w jednej z firm. Deklaruje biegłą znajomość języka angielskiego i niemieckiego. Uczestniczyła w protestach przeciwko wycince Puszczy Białowieskiej, angażowała się w projekt Ratujmy Kobiety. Brała udział w protestach w obronie niezależności i niezawisłości sądów. Członkini zarządu krajowego Partii Zieloni i zarządu koła Warszawa Centrum. Jest autorką programu pt. "Polska bez smogu", postulowanego przez Partię Zielonych.
Bezskutecznie kandydowała w wyborach do Parlamentu Europejskiego w 2019, uzyskując 7783 głosy. W wyborach parlamentarnych w 2019 uzyskała mandat posłanki na Sejm IX kadencji z listy Koalicji Obywatelskiej z ramienia Partii Zieloni (otrzymała 7536 głosów w okręgu wyborczym nr 19).
15 stycznia 2022 została wybrana na przewodniczącą Partii Zieloni (w ramach parytetu wraz z Przemysławem Słowikiem).

</doc>
<doc id="4641099" url="https://pl.wikipedia.org/wiki?curid=4641099" title="Adjuntas (Portoryko)">
Adjuntas (Portoryko)

Adjuntas – miasto w Portoryko, w gminie Adjuntas.

</doc>
<doc id="4641100" url="https://pl.wikipedia.org/wiki?curid=4641100" title="Szczęście (film)">
Szczęście (film)



</doc>
<doc id="4641102" url="https://pl.wikipedia.org/wiki?curid=4641102" title="Klaudia Jachira">
Klaudia Jachira

Klaudia Krystyna Jachira (ur. 31 maja 1988 we Wrocławiu) – polska aktorka lalkarka, satyryczka, youtuberka i działaczka polityczna, posłanka na Sejm IX kadencji.
Życiorys.
W 2008 ukończyła Policealne Studium Aktorskie „L’Art Studio” w Krakowie, zaś w 2013 została absolwentką Wydziału Lalkarskiego we Wrocławiu Państwowej Wyższej Szkoły Teatralnej im. Ludwika Solskiego w Krakowie. Występowała w pojedynczych odcinkach różnych seriali telewizyjnych ("Na Wspólnej", "Pierwsza miłość", "Przyjaciółki").
W 2015 kandydowała bez powodzenia w wyborach parlamentarnych do Sejmu z szóstego miejsca na liście Nowoczesnej Ryszarda Petru we Wrocławiu, zdobywając 629 głosów. W tym samym roku zagrała rolę epizodyczną w rosyjskim filmie wojennym "Jedynka".
Od 2015 prowadzi kanał na platformie YouTube, zamieszczając w nim nagrania o charakterze satyrycznym i publicystycznym. W publikowanych materiałach m.in. krytykowała działania Prawa i Sprawiedliwości oraz prezesa tej partii, a także część polskiego duchowieństwa katolickiego. Uzyskała pewien rozgłos medialny, jej niektóre nagrania oraz wystąpienia publiczne (w tym w trakcie kampanii wyborczej w 2019) niejednokrotnie były określane jako kontrowersyjne.
W wyborach parlamentarnych w 2019 uzyskała mandat poselski na Sejm IX kadencji z listy Koalicji Obywatelskiej. Kandydowała z 13. miejsca w okręgu wyborczym nr 19 w Warszawie, otrzymując 6434 głosy. W marcu 2023 przystąpiła do partii Zieloni.
Jest ateistką, dokonała apostazji z Kościoła katolickiego.

</doc>
<doc id="4641104" url="https://pl.wikipedia.org/wiki?curid=4641104" title="Duch oporu">
Duch oporu

Duch oporu – album studyjny rapera Bisza i producenta muzycznego Radexa. Wydawnictwo ukazało się 4 października 2019 roku nakładem wytwórni muzycznej Pchamytensyf.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4641105" url="https://pl.wikipedia.org/wiki?curid=4641105" title="ARA Buenos Aires">
ARA Buenos Aires

ARA „Buenos Aires” – nazwa noszona na przestrzeni dziejów przez kilka okrętów Armada de la República Argentina; pochodzi od prowincji Buenos Aires:

</doc>
<doc id="4641106" url="https://pl.wikipedia.org/wiki?curid=4641106" title="Aleksandra Gajewska">
Aleksandra Gajewska



</doc>
<doc id="4641107" url="https://pl.wikipedia.org/wiki?curid=4641107" title="Añasco (Portoryko)">
Añasco (Portoryko)

Añasco – miasto w Portoryko, w gminie Añasco.

</doc>
<doc id="4641112" url="https://pl.wikipedia.org/wiki?curid=4641112" title="Cidra (Portoryko)">
Cidra (Portoryko)

Cidra – miasto w Portoryko, w gminie Cidra.

</doc>
<doc id="4641116" url="https://pl.wikipedia.org/wiki?curid=4641116" title="Florida (Portoryko)">
Florida (Portoryko)

Florida – miasto w Portoryko.

</doc>
<doc id="4641117" url="https://pl.wikipedia.org/wiki?curid=4641117" title="Aleksandra Gajewska (ur. 1989)">
Aleksandra Gajewska (ur. 1989)

Aleksandra Małgorzata Gajewska (ur. 22 sierpnia 1989 w Warszawie) – polska działaczka samorządowa i polityk, posłanka na Sejm IX kadencji, wiceprzewodnicząca Platformy Obywatelskiej w Warszawie.
Życiorys.
Uprawiała koszykówkę, była zawodniczką drużyny SKS 12 Warszawa, powołana do reprezentacji Polski na mistrzostwa świata szkół we Wrocławiu (2005). Ukończyła stosunki międzynarodowe i dyplomację publiczną w Collegium Civitas w Warszawie (była wiceprzewodniczącą naukowego Koła Stosunków Międzynarodowych). Zajęła się prowadzeniem własnej firmy z branży reklamowej i szkoleniowej.
Działaczka Stowarzyszenia „Młodzi Demokraci” (objęła funkcję przewodniczącej w Warszawie) i Platformy Obywatelskiej, wybrana na wiceprzewodniczącą PO w Warszawie. W 2010 po raz pierwszy wybrana do Rady m.st. Warszawy. Z powodzeniem ubiegała się o reelekcję w 2014 oraz w 2018), gdy uzyskała najlepszy indywidualny wynik w mieście (i najwyższy w Polsce wynik w wyborach do rad miejskich). W 2019 została wiceprzewodniczącą tego gremium.
W wyborach w 2019 uzyskała mandat posłanki na Sejm IX kadencji, kandydując z ostatniego miejsca na liście Koalicji Obywatelskiej w okręgu warszawskim i otrzymując 10 228 głosów. W Sejmie zasiadła w Komisji Ochrony Środowiska, Zasobów Naturalnych i Leśnictwa oraz w Komisji Polityki Społecznej i Rodziny. Zainicjowała powołanie i została przewodniczącą Parlamentarnego Zespołu ds. m.st. Warszawy.
Życie prywatne.
Związana z Maciejem Cnotą, który został dziennikarzem stacji TVN24. Ma syna Aleksandra (ur. 2019). Jej matka Joanna zawarła związek małżeński z aktorem Piotrem Polkiem.

</doc>
<doc id="4641118" url="https://pl.wikipedia.org/wiki?curid=4641118" title="Guayanilla (Portoryko)">
Guayanilla (Portoryko)

Guayanilla – miasto w Portoryko, w gminie Guayanilla.

</doc>
<doc id="4641119" url="https://pl.wikipedia.org/wiki?curid=4641119" title="I liga północnomacedońska w piłce nożnej mężczyzn">
I liga północnomacedońska w piłce nożnej mężczyzn



</doc>
<doc id="4641120" url="https://pl.wikipedia.org/wiki?curid=4641120" title="II liga północnomacedońska w piłce nożnej mężczyzn">
II liga północnomacedońska w piłce nożnej mężczyzn



</doc>
<doc id="4641124" url="https://pl.wikipedia.org/wiki?curid=4641124" title="Lajas (Portoryko)">
Lajas (Portoryko)

Lajas – miasto w Portoryko, w gminie Lajas.

</doc>
<doc id="4641126" url="https://pl.wikipedia.org/wiki?curid=4641126" title="Las Piedras (Portoryko)">
Las Piedras (Portoryko)

Las Piedras – miasto w Portoryko, w gminie Las Piedras.

</doc>
<doc id="4641129" url="https://pl.wikipedia.org/wiki?curid=4641129" title="Karaorman Struga">
Karaorman Struga

Karaorman Struga (maced. "ФК Караорман") – północnomacedoński klub piłkarski, mający siedzibę w mieście Struga w południowo-zachodniej części kraju. Obecnie występuje w Wtora makedonska fudbałska liga.
Historia.
Chronologia nazw:
Klub piłkarski Crn Drin został założony w miejscowości Struga w 1923 roku przez miejscową młodzież. Jednym z jego twórców był słynny malarz macedoński Wangeł Kodżoman. Po zakończeniu drugiej wojny światowej klub połączył się z innym miejscowym klubem "FK Jugoslavija (Struga)" i jako FK Karaorman występował w Mistrzostwach Macedońskiej ligi republikańskiej, która była III, a potem IV poziomem Mistrzostw Jugosławii.
Po uzyskaniu niepodległości przez Macedonię Północną w 1992 zespół startował w drugiej lidze, w której zajął drugie miejsce i awansował do pierwszej ligi. Debiutowy sezon na najwyższym poziomie 1993/94 zakończył na przedostatniej 15.pozycji i wrócił do drugiej ligi. W sezonie 2002/03 uplasował się na 16.miejscu i spadł do trzeciej ligi. Po dwóch latach w 2005 wygrał grupę południowo-zachodnią trzeciej ligi i zdobył promocję do drugiej ligi. Sezon 2007/08 zakończył na 16.pozycji i został zdegradowany do trzeciej ligi.
Barwy klubowe, strój.
Klub ma barwy czerwono-białe. Zawodnicy swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe na stadionie Gradska Płaża w Struga, który może pomieścić 500 widzów.
Inne sekcje.
Klub prowadzi drużyny dla dzieci i młodzieży w każdym wieku.

</doc>
<doc id="4641130" url="https://pl.wikipedia.org/wiki?curid=4641130" title="Anna Maria Żukowska">
Anna Maria Żukowska

Anna Maria Żukowska (ur. 11 czerwca 1983 w Warszawie) – polska działaczka polityczna i prawniczka, posłanka na Sejm IX kadencji.
Życiorys.
Uczęszczała do Autorskiego Liceum Ogólnokształcącego nr 42 w Warszawie, gdzie była w jednej klasie z Hanną Konarowską i Sylwią Stano. Ukończyła filologię angielską (licencjat w 2013) i prawo (magisterium w 2015) na Uniwersytecie Warszawskim. Współprowadziła rodzinną firmę, pracowała również jako tłumaczka. Była działaczką Żydowskiej Ogólnopolskiej Organizacji Młodzieżowej, zasiadła też w komitecie organizacyjnym Parady Równości w Warszawie.
Wstąpiła do Sojuszu Lewicy Demokratycznej, została wiceprzewodniczącą regionu mazowieckiego partii. W wyborach samorządowych w 2010 kandydowała do rady dzielnicy Mokotów, nie uzyskując mandatu. W 2016 objęła funkcję rzeczniczki prasowej SLD. W wyborach samorządowych w 2018 bezskutecznie kandydowała do Rady miasta stołecznego Warszawy.
W wyborach parlamentarnych w 2019 uzyskała mandat posłanki na Sejm IX kadencji z listy SLD w okręgu warszawskim, zdobywając 18 864 głosy. W parlamencie została wiceprzewodniczącą Komisji Sprawiedliwości i Praw Człowieka, członkinią Komisji Odpowiedzialności Konstytucyjnej oraz rzeczniczką prasową Klubu Parlamentarnego Lewicy.
W styczniu 2021 złożyła rezygnację ze stanowiska rzeczniczki prasowej SLD, co było następstwem przyjęcia przez zarząd tej partii uchwały zakazującej łączenia tej funkcji z wykonywaniem mandatu poselskiego.
Życie prywatne.
Ma córkę Amelię. Jest osobą biseksualną.

</doc>
<doc id="4641135" url="https://pl.wikipedia.org/wiki?curid=4641135" title="Artur Łącki">
Artur Łącki

Artur Jarosław Łącki (ur. 5 grudnia 1961 w Trzebiatowie) – polski przedsiębiorca, samorządowiec i polityk, poseł na Sejm IX kadencji.
Życiorys.
W 2001 został absolwentem prawa na Uniwersytecie Szczecińskim. Od 1982 do 2002 zajmował się prowadzeniem własnej działalności gospodarczej w branży turystycznej w Rewalu. Został też wiceprezesem Zachodniopomorskiego Związku Piłki Nożnej. Od 1994 był członkiem rady sołeckiej, a od 1998 radnym gminy Rewal. W 2002 i 2006 uzyskiwał mandat radnego powiatu gryfickiego, zasiadał w zarządzie powiatu.
Został działaczem Platformy Obywatelskiej, kierował jej strukturami w powiecie, a od 2003 zasiadał we władzach wojewódzkich. Z jej ramienia w 2010, 2014 i 2018 wybierany do sejmiku zachodniopomorskiego. Objął funkcję przewodniczącego klubu radnych Koalicji Obywatelskiej. Bez powodzenia kandydował do parlamentu w 2005. W wyborach w 2019 z listy KO uzyskał mandat posła na Sejm IX kadencji z okręgu szczecińskiego, otrzymując 5668 głosów.

</doc>
<doc id="4641136" url="https://pl.wikipedia.org/wiki?curid=4641136" title="Muzeum Diecezjalne we Włocławku">
Muzeum Diecezjalne we Włocławku

Muzeum Diecezjalne we Włocławku – prywatne muzeum diecezji włocławskiej, prezentujące zbiory sztuki sakralnej różnych epok, założone w 1995 roku.
Lokalizacja.
Muzeum Diecezjalne znajduje się w dawnym kolegium wikariuszy katedralnych, przy placu Mikołaja Kopernika 3 we Włocławku.
Historia.
Pierwsze Muzeum Diecezjalne powstało w 1870 przy Seminarium Duchownym. Było pierwszym placówką tego typu, znajdującą się na ziemiach polskich pod zaborem rosyjskim.
Zbiory muzealne zaczęli zbierać – Zenon i Stanisław Chodyński, kontynuowali zaś Stanisław Kazimierz Zdzitowiecki, księża Idzi Radziszewski i Józef Jędrychowski. Początkowo były to eksponaty do celów naukowych, które dały początek kolekcji zwanej muzeum seminaryjnym. W okresie przedwojennym gromadzono obiekty z całej diecezji. Wśród zbiorów były dzieła sztuki religijnej oraz świeckiej: malarstwo, rzeźba, szaty liturgiczne, numizmaty, medale, fotografie. Eksponaty pochodziły głównie z darów, z prywatnych kolekcji kapłanów diecezji włocławskiej. W okresie II Rzeczypospolitej kolekcje muzealne były już użyczane na wystawy ogólnopolskie, prowadzony był także inwentarz zbiorów. Kolekcja była powiększana o nowe zabytki, zaczęto również udostępniać zbiory za porozumieniem z kustoszem. Niestety w czasie II wojny światowej większość cennych eksponatów uległa rozgrabieniu, przetrwała jedynie niewielka część zbiorów. Po II wojnie światowej na długie lata Muzeum Diecezjalne przestało istnieć.
W 1995 dekretem ówczesnego biskupa ordynariusza podjęto decyzję o reaktywacji muzeum. Placówka otrzymała część parteru budynku przy pl. Kopernika 2. Muzeum zostało ponownie otwarte w 2005 roku. W 2007 postanowiono rozbudować dawne kolegium wikariuszy. Prace rozpoczęły się w marcu 2011 roku, dzięki staraniom biskupa włocławskiego Wiesława Alojzego Meringa.
W 2012 zakończyła się gruntowna modernizacja muzeum. Przebudowa polegała nie tylko na przywróceniu budynkowi historycznego wyglądu, rekonstrukcji detali architektonicznych, ale również na podniesieniu jego funkcjonalności poprzez dobudowanie nowej części, w której znalazła się aula z infrastrukturą dla organizacji wystaw czasowych, koncertów oraz magazyny muzealne, zaplecze socjalne, pracownie konserwatorskie.
Ekspozycja muzealna.
Muzeum posiada ponad dwa tysiące eksponatów prezentowanych w ośmiu salach i korytarzu, w układzie epok historycznych m.in. szaty liturgiczne (ornaty renesansowe i barokowe) iluminowane inkunabuły, naczynia liturgiczne z pracowni augsburskiej z XVII w., obrazy (Ukrzyżowanie "Cerrea de Vivar", Modlitwa w Ogrójcu), rzeźby (Piety i grupy Świętej Anny Samotrzeć, Madonny), rokokowe meble, pamiątki po Ojcu Świętym Janie Pawle II, portrety biskupów kujawskich, kolekcja medali pamiątkowych, krzyże celtyckie, rzeźby antyczne, kielichy gotyckie, monstrancje, relikwiarze.
W zbiorach muzeum znajduje się również kopia czary włocławskiej, przekazana w 2011 r. przez Ministerstwo Kultury i Dziedzictwa Narodowego na ręce biskupa włocławskiego Wiesława Meringa. Oryginał pochodzący z I poł. X w. znajduje się obecnie w Muzeum Narodowym w Krakowie.
W muzeum znajdują się także Izby pamięci biskupa Michała Kozala oraz kardynała Stefana Wyszyńskiego.
Muzeum organizuje liczne wystawy czasowe, koncerty muzyki jazzowej, fortepianowe, zespołów smyczkowych oraz spotkania, konferencje.

</doc>
<doc id="4641139" url="https://pl.wikipedia.org/wiki?curid=4641139" title="Justyna Humięcka-Jakubowska">
Justyna Humięcka-Jakubowska

Justyna Humięcka-Jakubowska – polska muzykolog, dr hab. nauk humanistycznych, profesor nadzwyczajny i dyrektor Instytutu Muzykologii Wydziału Historycznego Uniwersytetu im. Adama Mickiewicza w Poznaniu.
Życiorys.
Odbyła indywidualne studia w zakresie muzykologii na Uniwersytecie im. Adama Mickiewicza w Poznaniu, natomiast 13 czerwca 2005 uzyskała doktorat za pracę pt. "Determinanty barwy dźwięku w dwudziestowiecznych technikach kompozytorskich w świetle koncepcji Alberta S. Bregmana", 17 lutego 2014 habilitowała się na podstawie pracy zatytułowanej "Intuicja czy scjentyzm: Stockhausen - Ligeti - Nono - Berio - Xenakis - Grisey".
Objęła funkcję adiunkta w Katedrze Muzykologii na Wydziale Historycznym Uniwersytetu im. Adama Mickiewicza, oraz piastuje stanowisko profesora nadzwyczajnego i dyrektora Instytutu Muzykologii Wydziału Historycznego Uniwersytetu im. Adama Mickiewicza w Poznaniu.

</doc>
<doc id="4641140" url="https://pl.wikipedia.org/wiki?curid=4641140" title="Magdalena Filiks">
Magdalena Filiks

Magdalena Filiks z domu Kominowska (ur. 8 grudnia 1978 w Barlinku) – polska działaczka społeczna i polityczna, przedsiębiorca, liderka Komitetu Obrony Demokracji, posłanka na Sejm IX kadencji.
Życiorys.
Ukończyła zarządzanie i marketing na Uniwersytecie Szczecińskim (licencjat w 2001, magisterium w 2003). Na tej samej uczelni przez kilka lat studiowała też filozofię. W 2019 ukończyła 27. edycję Szkoły Liderów Politycznych. Prowadziła sklep z odzieżą używaną oraz agencję nieruchomości, była też zatrudniona w firmie farmaceutycznej. Później nie pracowała zawodowo, zajmowała się wychowywaniem dzieci. Działała społecznie w organizacji Caritas, gdzie zajmowała się zbieraniem i wydawaniem odzieży.
W 2015 należała do założycieli Komitetu Obrony Demokracji. Pełniła funkcję koordynatorki regionalnej, a następnie przewodniczącej regionu KOD w Szczecinie. Stała się jedną z najbardziej rozpoznawalnych osób działających w tej organizacji. Była wiceprzewodniczącą Zarządu Głównego Komitetu Obrony Demokracji, a 17 grudnia 2018, w związku z czasowym zawieszeniem przewodnictwa w KOD przez Krzysztofa Łozińskiego (z którego ostatecznie zrezygnował on 26 czerwca 2019), została pełniącą obowiązki przewodniczącego zarządu głównego organizacji. Stanowisko to zajmowała do czasu objęcia mandatu poselskiego w listopadzie 2019.
W wyborach parlamentarnych w 2019 kandydowała do Sejmu z listy Koalicji Obywatelskiej w okręgu wyborczym nr 41 w Szczecinie. Otrzymała 14 224 głosy i uzyskała mandat posłanki na Sejm IX kadencji. W 2022 wstąpiła do Platformy Obywatelskiej.
Życie prywatne.
Córka Mieczysława i Ireny. Matka trojga dzieci: Aleksandry i Mai oraz Mikołaja, który zmarł śmiercią samobójczą w lutym 2023, kilkanaście dni przed swoimi szesnastymi urodzinami.

</doc>
<doc id="4641143" url="https://pl.wikipedia.org/wiki?curid=4641143" title="Aleksander Miszalski">
Aleksander Miszalski

Aleksander Miszalski (ur. 7 sierpnia 1980 w Krakowie) – polski polityk, przedsiębiorca i samorządowiec. Poseł na Sejm IX kadencji.
Życiorys.
Absolwent II Liceum Ogólnokształcącego im. Króla Jana III Sobieskiego w Krakowie. Ukończył następnie trzy krakowskie uczelnie: Uniwersytet Ekonomiczny (kierunek stosunki międzynarodowe), Uniwersytet Jagielloński (kierunek socjologia) oraz Akademię Wychowania Fizycznego im. Bronisława Czecha (kierunek turystyka i rekreacja). Zajął się prowadzeniem własnej działalności gospodarczej w branży turystycznej, został też sekretarzem Krakowskiej Izby Turystyki. Od 2005 do 2010 był przewodniczącym stowarzyszenia Forum dla Polski.
Od 2009 członek Platformy Obywatelskiej, w 2010 wszedł w skład jej zarządu w Krakowie, a w 2016 został przewodniczącym partii w mieście. W 2017 objął funkcję przewodniczącego PO w województwie małopolskim. W 2011 zasiadł w radzie Dzielnicy I Stare Miasto. W 2014 po raz pierwszy wybrany na radnego Krakowa (dostał 2268 głosów). W wyborach samorządowych w 2018 uzyskał reelekcję, zdobywając wówczas 9021 głosów, tj. 17,37% głosów ważnych w okręgu (najwyższy wynik w okręgu).
W wyborach parlamentarnych w 2019 uzyskał mandat posła IX kadencji z ramienia Koalicji Obywatelskiej w okręgu wyborczym nr 13; otrzymał wówczas 15 987 głosów.

</doc>
<doc id="4641145" url="https://pl.wikipedia.org/wiki?curid=4641145" title="Jiří Svoboda">
Jiří Svoboda



</doc>
<doc id="4641146" url="https://pl.wikipedia.org/wiki?curid=4641146" title="Riad Haidar">
Riad Haidar

Riad Haidar (ur. 1 sierpnia 1951 w As-Suwajdzie) – polski lekarz, polityk, samorządowiec i działacz społeczny pochodzenia syryjskiego, poseł na Sejm IX kadencji.
Życiorys.
Urodził się w Syrii, w 1989 uzyskał polskie obywatelstwo. W 1981 ukończył studia lekarskie na Akademii Medycznej w Lublinie. Uzyskał specjalizację w zakresie pediatrii, na krótko powrócił do Syrii, po czym zawarł kontrakt na pracę w zawodzie lekarza w libijskim mieście Al-Bajda. Powrócił następnie do Polski, w 1991 podejmując praktykę na Oddziale Neonatologicznym Wojewódzkiego Szpitala Specjalistycznego w Białej Podlaskiej. Objął stanowisko ordynatora tego oddziału. Uzyskał w międzyczasie specjalizację w dziedzinie neonatologii, ukończył też studia podyplomowe m.in. z zakresu zarządzania w służbie zdrowia na UMCS.
Jest długoletnim szefem sztabu WOŚP w Białej Podlaskiej. Kierowanemu przez niego przez wiele lat oddziałowi nadano imię Wielkiej Orkiestry Świątecznej Pomocy.
Od 2000 do 2019 należał do Sojuszu Lewicy Demokratycznej. Z jego ramienia w latach 2002–2010 zasiadał w Radzie Miasta Biała Podlaska. W wyborach samorządowych w 2010 skutecznie kandydował z listy SLD do Sejmiku Województwa Lubelskiego z okręgu wyborczego nr 3, w którym zdobył 13 982 głosy (9,57% głosów w okręgu). W 2014 jako kandydat SLD Lewica Razem uzyskał reelekcję, otrzymując 13 133 głosy (9,51% głosów w okręgu). W wyborach samorządowych w 2018 ponownie został wybrany na radnego sejmiku, uzyskując 18 826 głosów (11,93% głosów w okręgu).
W eurowyborach w 2019 bezskutecznie kandydował z listy Koalicji Europejskiej do Parlamentu Europejskiego. Uzyskał wówczas 16 858 głosów. Po odejściu z SLD w wyborach parlamentarnych w 2019 wystartował do Sejmu z pierwszego miejsca na liście Koalicji Obywatelskiej w okręgu chełmskim. Uzyskał mandat posła IX kadencji, otrzymując 21 483 głosy.
Z końcem grudnia 2019 kontrakt Riada Haidara ze szpitalem w Białej Podlaskiej wygasł, a urzędujący od tego samego roku dyrektor placówki (i jednocześnie miejski radny PiS) zaproponował mu pozostanie w szpitalu na stanowisku lekarza bez możliwości dalszego pełnienia funkcji ordynatora oddziału neonatologii. Riad Haidar odmówił przyjęcia tych warunków, uznając, że decyzją dyrektora szpitala kierowały pobudki polityczne. 2 stycznia pod szpitalem w Białej Podlaskiej odbył się protest „Murem za Haidarem”. Za Riadem Haidarem wstawili się m.in. Adam Bodnar oraz Jerzy Owsiak. Sprawa nieprzedłużenia kontraktu na dotychczasowych warunkach przez radnego PiS była szeroko komentowana w polskich mediach.
W listopadzie 2020 zajął się organizacją lokalnych struktur Inicjatywy Polskiej (formalnie nie wstępując do partii).
Odznaczenia i wyróżnienia.
W 2000, "za zasługi w działalności na rzecz społeczności lokalnej", odznaczony przez Aleksandra Kwaśniewskiego Srebrnym Krzyżem Zasługi. W 2007 Lech Kaczyński, "za zasługi w pracy zawodowej na rzecz ochrony zdrowia", nadał mu Złoty Krzyż Zasługi.
W 2005 został wyróżniony tytułem „Lekarza Niezwykłego” w plebiscycie miesięcznika „Zdrowie”. W 2018 Fundacja Ekumeniczna „Tolerancja” za działalność społeczną przyznała mu medal „Zasłużony dla Tolerancji”.

</doc>
<doc id="4641149" url="https://pl.wikipedia.org/wiki?curid=4641149" title="Letnie Mistrzostwa Polski w Skokach Narciarskich 2019">
Letnie Mistrzostwa Polski w Skokach Narciarskich 2019

Letnie Mistrzostwa Polski w Skokach Narciarskich 2019 – zawody rozegrane 12 października 2019 w Szczyrku na skoczni normalnej Skalite.
Konkurs drużynowy wygrał zespół AZS Zakopane, w skład którego weszli Mateusz Gruszka, Krzysztof Leja, Andrzej Stękała i Maciej Kot. Na drugim miejscu ze stratą 23,6 pkt. sklasyfikowana została druga drużyna Wiślańskiego Stowarzyszenia Sportowego, w której najwyższą notę uzyskał Bartosz Czyż. Skład podium uzupełniła ekipa TS Wisła Zakopane, którą reprezentowali m.in. Klemens Murańka i Dawid Kubacki. W zawodach wystartowało łącznie trzynaście drużyn.
Konkurs w kategorii mężczyzn wygrał Piotr Żyła z przewagą 2,5 pkt. nad drugim Kamilem Stochem. Trzecią pozycję wywalczył Stefan Hula, który stracił do wicemistrza 1,2 pkt. W konkursie wzięło udział 83 zawodników, w tym gościnnie 26 skoczków z Norwegii oraz po jednym Islandczyku i Czechu. Zdyskwalifikowanych zostało sześciu skoczków.
Złoto wśród kobiet zdobyła Kinga Rajda. Na drugim miejscu ze stratą 12,5 pkt. sklasyfikowana została Joanna Szwab. Trzecie miejsce zajęła Nicole Konderla, tracąc do Szwab dwa punkty. W konkursie wystartowało dwanaście zawodniczek, w tym trzy reprezentujące Norwegię.

</doc>
<doc id="4641150" url="https://pl.wikipedia.org/wiki?curid=4641150" title="Adam Pawluś">
Adam Pawluś

Adam Pawluś (ur. 20 maja 1955 w Jaśle) – polski prawnik i samorządowiec, działacz opozycji demokratycznej i niepodległościowej w PRL oraz organizacji polonijnych, starosta jasielski od 2016.
Życiorys.
Urodził się w 1955 roku w podkarpackim Jaśle. Wychowywał się w Przysiekach, ale jego przodkowie od strony ojca pochodzą z Bączala Dolnego. Ukończył Liceum Ogólnokształcące w Bieczu. Jest absolwentem Wydziału Prawa Uniwersytetu Jagiellońskiego (1980). 
Działał w strukturach „Solidarności” oraz udzielał porad prawnych członkom NSZZ „Solidarności” RI. Aresztowany przez władze stanu wojennego otrzymał propozycję współpracy z reżimem komunistycznym – odmówił. W lutym 1982 po napisaniu i rozkolportowaniu komunikatu wzywającego do strajku generalnego został zatrzymany i skazany wyrokiem Sądu Wojskowego na 3 lata więzienia i 2 lata pozbawienia praw publicznych. Był osadzony w zakładzie karnym w Załężu koło Rzeszowa i Hrubieszowie, skąd został zwolniony w wyniku amnestii. 
W 1989 wyemigrował do Stanów Zjednoczonych, gdzie zaangażował się w działalność Komitetu Akcja Polska. Powrócił do Polski w 1998 i rozpoczął pracę w Wydziale Organizacji i Nadzoru Urzędu Wojewódzkiego na stanowisku dyrektora, a następnie dyrektora generalnego Urzędu Wojewódzkiego w Krośnie. W latach 1999–2002 był dyrektorem Urzędu Marszałkowskiego w Rzeszowie. Od 2006 był członkiem Zarządu Powiatu w Jaśle, a od 2016 pełni funkcję starosty jasielskiego. 
W wyborach parlamentarnych w 1997 był kandydatem na senatora z ramienia Ruchu Odbudowy Polski, jednak nie uzyskał elekcji. W wyborach parlamentarnych w 2019 kandydował do Sejmu w okręgu krośnieńskiego z dziewiątego miejsca na liście komitetu wyborczego Prawa i Sprawiedliwości.

</doc>
<doc id="4641153" url="https://pl.wikipedia.org/wiki?curid=4641153" title="Magdalena Łośko">
Magdalena Łośko

Magdalena Łośko z domu Waszak (ur. 30 sierpnia 1984 w Inowrocławiu) – polska polityk i działaczka samorządowa, posłanka na Sejm IX kadencji.
Życiorys.
Córka Henryka i Aleksandry. Absolwentka pedagogiki na Uniwersytecie Kazimierza Wielkiego w Bydgoszczy. Działaczka Platformy Obywatelskiej, objęła funkcję przewodniczącej miejskich struktur partii. Od 2008 zajmowała stanowisko dyrektora biura poselskiego Krzysztofa Brejzy. W 2010 wybrana na radną miejską w Inowrocławiu, w 2014 i 2018 uzyskiwała reelekcję. Pełniła funkcję wiceprzewodniczącej Rady Miejskiej Inowrocławia. W 2019 została naczelnikiem wydziału kultury i promocji w Starostwie Powiatowym w Inowrocławiu.
W wyborach w tym samym roku z listy Koalicji Obywatelskiej została wybrana na posłankę IX kadencji, otrzymując 14 407 głosów w okręgu bydgoskim.

</doc>
<doc id="4641154" url="https://pl.wikipedia.org/wiki?curid=4641154" title="Schronisko w Winnicy Drugie">
Schronisko w Winnicy Drugie

Schronisko w Winnicy Drugie, Schronisko w Winnicy II, Schronisko w Górze Winnicy w Tyńcu II – schronisko na wzgórzu Winnica w Tyńcu. Pod względem administracyjnym należy do Dzielnicy VIII Dębniki w Krakowie. Pod względem geograficznym znajduje się na Wzgórzach Tynieckich na Pomoście Krakowskim w obrębie makroregionu Bramy Krakowskiej. Wzgórza te włączone zostały w obszar Bielańsko-Tynieckiego Parku Krajobrazowego.
Opis obiektu.
Schronisko znajduje się pod czarnym okapem skały Skurwysyn od strony Wisły. Jego otwór ma wysokość do 10 m i szerokość 6,5 m. Schronisko składa się głównie z dużej nyży przechodzącej w szczelinę. Końcowy jej fragment znajdujący się około 1 m powyżej dna był obrabiany, wskutek czego powstało zagłębienie o wymiarach około 2 × 3 m.
Skały, w których powstała jaskinia, to skaliste wapienie z jury późnej. Schronisko jest suche i w całości oświetlone. Nacieków brak. Namulisko składa się z próchnicy zmieszanej z wapiennym gruzem.
Historia.
Schronisko znane jest od dawna. Było też wykorzystywane – świadczą o tym zachowane w nim ślady przeróbki. W latach 70. XX wieku na otaczających go ścianach zaczęli się wspinać krakowscy wspinacze. Poprowadzili we wnęce schroniska oraz na jego brzegu i na okapie nad schroniskiem 9 trudnych dróg wspinaczkowych (VI–VI.6 w skali krakowskiej). Zamontowali na nich stałe punkty asekuracyjne (ringi i stanowiska zjazdowe).
Schronisko opisał Kazimierz Kowalski w 1951 roku.

</doc>
<doc id="4641155" url="https://pl.wikipedia.org/wiki?curid=4641155" title="Kościół Świętej Trójcy w Przewornie">
Kościół Świętej Trójcy w Przewornie

Kościół Świętej Trójcy – rzymskokatolicki kościół filialny należący do parafii Najświętszej Maryi Panny Królowej Polski w Przewornie (dekanat Strzelin archidiecezji wrocławskiej). Znajduje się w Siemisławicach, przysiółku wsi Przeworno, w powiecie strzelińskim, w województwie dolnośląskim.
Jest to świątynia wzmiankowana w 1335 roku. Obecny kościół w stylu barokowym został zbudowany w latach 1729-1733. Budowla posiada jedną nawę z węższym prezbiterium. Wnętrze świątyni nakrywa sklepienie kolebkowe. Kościół odznacza się małą wieżyczką zbudowaną ze względu na wklęsło-wypukłą elewację zachodnią. We wnętrzu zachowało się barokowe wyposażenie, powstałe w tym samym czasie co świątynia.

</doc>
<doc id="4641158" url="https://pl.wikipedia.org/wiki?curid=4641158" title="Nicole Konderla">
Nicole Konderla

Nicole Konderla (ur. 8 grudnia 2001 w Bełchatowie) – polska skoczkini narciarska. Reprezentantka klubu sportowego AZS-AWF Katowice, medalistka mistrzostw Polski.
Przebieg kariery.
W zawodach międzynarodowych rangi FIS zadebiutowała podczas konkursu FIS Cup, który odbył się w połowie lipca 2018 roku w Szczyrku, gdzie zajęła 29. pozycję. Na początku sierpnia 2019 roku zadebiutowała w konkursie Letniego Pucharu Kontynentalnego w Szczyrku plasując się na 26. i 28. pozycji. 18 sierpnia 2019 po raz pierwszy wystąpiła w zawodach Letniego Grand Prix; konkurs we Frenštácie ukończyła na 35. miejscu.
Podczas Letnich Mistrzostw Polski 2019 zdobyła brązowy medal w konkursie indywidualnym.

</doc>
<doc id="4641163" url="https://pl.wikipedia.org/wiki?curid=4641163" title="Sejm 1698">
Sejm 1698



</doc>
<doc id="4641167" url="https://pl.wikipedia.org/wiki?curid=4641167" title="Iwona Hartwich">
Iwona Hartwich

Iwona Hartwich z domu Zielińska (ur. 6 września 1970 w Rypinie) – polska działaczka społeczna i polityk, posłanka na Sejm IX kadencji z listy Koalicji Obywatelskiej.
Życiorys.
W 1988 uzyskała wykształcenie zasadnicze zawodowe w kierunku sprzedawca w ramach Zespołu Szkół Ekonomicznych w Toruniu. W 2022 została absolwentką Liceum Ogólnokształcącego dla Dorosłych w tym samym mieście. Zawodowo pracowała jako handlowiec, pracę zakończyła po urodzeniu niepełnosprawnego syna. Działaczka na rzecz osób niepełnosprawnych i ich opiekunów, założyła Stowarzyszenie „Mam Przyszłość”. Dwukrotnie uczestniczyła w protestach na terenie Sejmu, będąc w grupie osób, które nieprzerwanie przebywały na terenie parlamentu. Stała się liderką tych protestów. Pierwszy z nich trwał 17 dni (marzec-kwiecień 2014) i dotyczył żądania zwiększenia wysokości świadczenia pielęgnacyjnego. Drugi trwał 40 dni (kwiecień-maj 2018), obejmował m.in. postulat zwiększenia renty socjalnej. Po obu tych akcjach była objęta zakazem wstępu do Sejmu (drugi z nich został uchylony po wyborze na posłankę).
Przyjęła propozycję wystartowania w wyborach parlamentarnych w 2019 do Sejmu z listy Koalicji Obywatelskiej w okręgu wyborczym nr 5 (Toruń). Początkowo zaproponowano jej 3. miejsce, jednak po ogłoszeniu wstępnych list umieszczono ją na 7. miejscu. Iwona Hartwich zapowiedziała wówczas, że nie będzie kandydowała. Ostatecznie po spotkaniu z Grzegorzem Schetyną otrzymała 3. miejsce na toruńskiej liście. W wyniku tych wyborów uzyskała mandat posłanki na Sejm IX kadencji, otrzymała 10 865 głosów.
2 grudnia 2021 według oficjalnych wyników nie wzięła udział w głosowaniu nad odrzuceniem w pierwszym czytaniu projektu ustawy o Polskim Instytucie Rodziny i Demografii; Iwona Hartwich oświadczyła, że było to wynikiem awarii systemu zliczającego głosy. W odpowiedzi Centrum Informacyjne Sejmu przedstawiło nagrania monitoringu mające potwierdzać nieoddanie przez nią głosu mimo obecności na Sali Posiedzeń.
W 2022 została przewodniczącą komitetu inicjatywy ustawodawczej, wnioskującego o zrównanie renty socjalnej z płacą minimalną. Projekt i podpisy zostały złożono w marcu 2023. 6 marca tegoż roku ogłosiła wznowienie protestu osób niepełnosprawnych w Sejmie. Protest zawieszono 24 marca 2023, motywując to stanem zdrowia jego uczestników.
Życie prywatne.
Zamężna, ma dwoje dzieci. Starszy syn Jakub porusza się na wózku inwalidzkim, urodził się z porażeniem mózgowym. Uczestniczył z matką w protestach w Sejmie.

</doc>
<doc id="4641168" url="https://pl.wikipedia.org/wiki?curid=4641168" title="Drugie danie">
Drugie danie



</doc>
<doc id="4641172" url="https://pl.wikipedia.org/wiki?curid=4641172" title="Jan Kanty Mroczkowski">
Jan Kanty Mroczkowski

Jan Kanty Mroczkowski – polski ksiądz katolicki.
Życiorys.
Przed 1717 pełnił funkcję wikariusza w katedrze chełmskiej. Pod koniec 1717 mianowany proboszczem w parafii Wniebowzięcia Najświętszej Maryi Panny w Biłgoraju. Stanowisko objął w 1718. Doprowadził do budowy obecnie istniejącego, barokowego kościoła parafialnego. Obiekt ten wzniesiono w latach 1732-1755.
Ks. Jan Kanty Mroczkowski zorganizował też przykościelną bibliotekę, szpital dla ubogich i szkołę. Funkcję proboszcza pełnił do końca życia. Zmarł w 1764 i został pochowany w kryptach kościoła.

</doc>
<doc id="4641178" url="https://pl.wikipedia.org/wiki?curid=4641178" title="Ewa Gawęda">
Ewa Gawęda

Ewa Maria Gawęda z domu Porwoł (ur. 2 lipca 1971 w Pszowie) – polska polityk, działaczka samorządowa, fotograf i przedsiębiorca, senator X kadencji. Żona Adama Gawędy.
Życiorys.
Córka Henryka i Doroty. Pochodzi z Pszowa w powiecie wodzisławskim. Ukończyła liceum ogólnokształcące w Wodzisławiu Śląskim-Pszowie (później włączone w skład Zespołu Szkół Ponadpodstawowych w Pszowie). Uzyskała dyplom mistrza fotografii, pracowała jako fotograf i nauczyciel zawodu. W 1990 otworzyła w Pszowie własne przedsiębiorstwo fotograficzne, wyróżnione w 2000 przez regionalną izbę rzemieślniczą. W 2014 bezskutecznie kandydowała do rady powiatu wodzisławskiego z komitetu „Zgoda i Rozwój”. W 2018 z ramienia Prawa i Sprawiedliwości (do którego przystąpiła) uzyskała mandat radnej sejmiku śląskiego VI kadencji (dostała 13 702 głosy). W sejmiku była zastępczynią przewodniczącego Komisji Sportu, Turystyki i Rekreacji, pracowała też w Komisji Edukacji, Nauki i Kultury oraz Komisji Rolnictwa i Terenów Wiejskich.
W wyborach parlamentarnych w 2019 wystartowała do Senatu z ramienia Prawa i Sprawiedliwości w okręgu nr 72. Została wybrana na senatora X kadencji, otrzymując 97 412 głosów (tj. 54,05%). Otworzyła biuro senatorskie w Wodzisławiu Śląskim.

</doc>
<doc id="4641185" url="https://pl.wikipedia.org/wiki?curid=4641185" title="Sachio Yoshioka">
Sachio Yoshioka

 – japoński tkacz i farbiarz tkanin, właściciel farbiarni Somenotsukasa Yoshioka piątego pokolenia i założyciel wydawnictwa Shinkōsha.
Przywracając starożytne techniki farbowania, był zaangażowany w restaurację dóbr kultury, takich jak Yakushi-ji i Tōdai-ji, a także aktywnie pracował nad pisaniem i wykładami.
W 1991 roku otrzymał nagrodę Kimono Culture Award, natomiast w 2010 roku – nagrodę Kikuchi-kan.
Życiorys.
W 1971 roku ukończył studia na wydziale literatury uniwersytetu Waseda. Dwa lata później założył wydawnictwo Shinkōsha. W 1988 roku został właścicielem farbiarni Somenotsukasa Yoshioka w piątym pokoleniu.
W 1993 roku wyprodukował odzież dla świątyń Yakushi-ji i Tōdai-ji, zaś w 2001 roku brał udział w pracach restauratorskich Choshi Karifumi Nishiki, natomiast rok później – Shirasagi.
Zmarł 30 września 2019 w Kasugai, w wieku 73 lat.

</doc>
<doc id="4641187" url="https://pl.wikipedia.org/wiki?curid=4641187" title="Kolor purpury (powieść)">
Kolor purpury (powieść)

Kolor purpury ("The Color Purple") – powieść epistolarna z 1982 roku autorstwa amerykańskiej pisarki Alice Walker. Fabuła książki, rozgrywająca się głównie na prowincji stanu Georgia, koncentruje się na życiu afroamerykańskich kobiet w południowych Stanach Zjednoczonych w latach 30. XX wieku, zajmując się wieloma kwestiami, w tym wyjątkowo niską pozycją Afroamerykanek w amerykańskiej kulturze społecznej.
"Kolor purpury" znajduje się na sporządzonej przez American Library Association liście stu książek najczęściej niedopuszczanych do dystrybucji w latach 2000-2009, przede wszystkim ze względu na drastyczne opisy przemocy. Powieść Walker została nagrodzona National Book Award w 1983 roku, a także Nagrodą Pulitzera w kategorii fikcji literackiej. W 1985 roku Steven Spielberg wyreżyserował adaptację filmową pod tym samym tytułem, a w 2005 roku powieść Walker została wystawiona w formie musicalu broadwayowskiego.

</doc>
<doc id="4641188" url="https://pl.wikipedia.org/wiki?curid=4641188" title="Tomasz Trela">
Tomasz Trela

Tomasz Dominik Trela (ur. 30 grudnia 1979 w Łodzi) – polski działacz samorządowy i polityk, w latach 2014–2019 zastępca prezydenta Łodzi, poseł na Sejm IX kadencji.
Życiorys.
Jest absolwentem Wydziału Organizacji i Zarządzania Politechniki Łódzkiej oraz podyplomowego studium finansów i strategii spółek na Uniwersytecie Łódzkim. Pracował w Wojewódzkim Funduszu Ochrony Środowiska i Gospodarki Wodnej w Łodzi.
Działacz Sojuszu Lewicy Demokratycznej, został przewodniczącym tej partii w województwie łódzkim. W 2006 bez powodzenia kandydował do Rady Miejskiej w Łodzi, mandat objął jednak w trakcie kadencji w 2010. Wybierany następnie w kolejnych wyborach samorządowych (2010, 2014, 2018). W 2013 został przewodniczącym klubu radnych SLD. W 2014 bezskutecznie ubiegał się o urząd prezydenta miasta. Objął następnie stanowisko wiceprezydenta Łodzi, które utrzymał też po wyborach z 2018. Zajmował się kwestiami związanymi z edukacją, przedsiębiorczością, rynkiem pracy, gospodarką komunalną, sportem i rekreacją.
W wyborach parlamentarnych w 2019 uzyskał mandat posła na Sejm IX kadencji, kandydując z pierwszego miejsca na liście SLD w okręgu łódzkim i otrzymując 40 811 głosów. W Sejmie został członkiem Komisji Finansów Publicznych oraz Komisji Samorządu Terytorialnego i Polityki Regionalnej. W lutym 2020 został szefem sztabu Roberta Biedronia podczas wyborów prezydenckich.
Życie prywatne.
Syn Zbigniewa i Zofii. Jego żoną jest Anna Rakowska-Trela.

</doc>
<doc id="4641191" url="https://pl.wikipedia.org/wiki?curid=4641191" title="Michał Wypij">
Michał Wypij

Michał Piotr Wypij (ur. 13 grudnia 1985 we Wrocławiu) – polski polityk, samorządowiec i muzyk, poseł na Sejm IX kadencji.
Życiorys.
Uzyskał licencjat ze stosunków międzynarodowych na Uniwersytecie Warmińsko-Mazurskim w Olsztynie. W 2009 na tej samej uczelni ukończył studia magisterskie z politologii ze specjalnością w zakresie międzynarodowych stosunków politycznych i gospodarczych.
W 2011 związał się z partią Polska Jest Najważniejsza, z listy której ubiegał się o mandat posła na Sejm w wyborach parlamentarnych w tym samym roku (partia nie przekroczyła wyborczego progu). Po jej rozwiązaniu w 2013 znalazł się w Polsce Razem, został przewodniczącym jej struktur w województwie warmińsko-mazurskim. W wyborach samorządowych w 2014 w ramach porozumienia Prawa i Sprawiedliwości z Polską Razem i Solidarną Polską bezskutecznie ubiegał się o mandat radnego Olsztyna z listy PiS. W wyborach parlamentarnych w 2015 z listy PiS ponownie bezskutecznie ubiegał się o mandat posła. W 2017, po przekształceniu Polski Razem w Porozumienie, został przewodniczącym partii w okręgu olsztyńskim i zasiadł w zarządzie krajowym ugrupowania (w 2020 wybrany prezesem okręgowym partii na kolejną kadencję). W wyborach samorządowych w 2018 był kandydatem PiS (w ramach Zjednoczonej Prawicy) w wyborach na prezydenta Olsztyna. Zajął trzecie miejsce, uzyskując 13 924 głosy. W tych samych wyborach uzyskał mandat radnego miejskiego.
W 2015 został powołany w skład rady programowej TVP3 Olsztyn. Od grudnia 2015 do sierpnia 2018 był doradcą w gabinecie politycznym wicepremiera Jarosława Gowina w Ministerstwie Nauki i Szkolnictwa Wyższego. Następnie objął tożsame stanowisko w Kancelarii Prezesa Rady Ministrów. W wyborach parlamentarnych w 2019 uzyskał mandat posła na Sejm IX kadencji w okręgu olsztyńskim, otrzymując 14 170 głosów. W listopadzie 2019 został wybrany na funkcję wiceprzewodniczącego Klubu Parlamentarnego Prawo i Sprawiedliwość. W czerwcu 2021 został wybrany na wiceprezesa Porozumienia. W sierpniu tegoż roku, w związku decyzją o wystąpieniu parlamentarzystów Porozumienia z KP PiS, współtworzył nowo powstałe koło parlamentarne swojej partii, obejmując funkcję jego przewodniczącego. W lutym 2023 wraz z grupą działaczy (głównie z młodzieżówki) opuścił Porozumienie, nie zgadzając się z decyzją ugrupowania o zamiarze połączenia z Agrounią.
Życie prywatne.
W 2004 założył zespół punkowy Monolit, w którym był gitarzystą. Grupa zakończyła działalność w 2014. W 2021 został obrońcą w występującym w klasie A w piłce nożnej klubie sportowym Leśnik Nowe Ramuki z siedzibą w Nowym Ramuku.
Żonaty, ma dwoje dzieci.

</doc>
<doc id="4641195" url="https://pl.wikipedia.org/wiki?curid=4641195" title="Bitwa pod Živohoštem">
Bitwa pod Živohoštem

Bitwa pod Živohoštem – starcie zbrojne, które miało miejsce w 4 listopada 1419 roku podczas powstania husyckiego, w okresie wojen husyckich.
4 listopada 1419 roku grupa husyckich pielgrzymów, zmierzająca z Sezimova na kongres husycki w Pradze została zaatakowana pod wsią Živohošť przez grupę katolickich szlachciców popierających Zygmunta Luksemburskiego, pod dowództwem "Petra Konopišťský ze Šternberka." W pierwszej fazie bitwy wielu pielgrzymów zostało zabitych lub schwytanych, lecz posiłki husyckie z Novego Knína zmusiły feudałów do odwrotu do Kutnej Hory. Według relacji z jej okresu była to pierwsza wielka bitwa wojen husyckich.

</doc>
<doc id="4641196" url="https://pl.wikipedia.org/wiki?curid=4641196" title="Mennica w Babimoście">
Mennica w Babimoście

Mennica w Babimoście – działająca w Babimoście mennica księcia głogowskiego Henryka III (1273–1309), w której bito kwartniki.

</doc>
<doc id="4641197" url="https://pl.wikipedia.org/wiki?curid=4641197" title="Olsztyn Jezioro Ukiel">
Olsztyn Jezioro Ukiel

Olsztyn Jezioro Ukiel – przystanek osobowy przy ul. Bałtyckiej w Olsztynie, w województwie warmińsko-mazurskim. 
W marcu 2019 r. PKP PLK rozstrzygnęły przetarg na remont odcinka linii kolejowej nr 220, obejmujący budowę przystanku. Natomiast w kwietniu 2019 roku podpisano umowę z konsorcjum Torhamer – Rajbud na prace projektowe i budowlane na linii kolejowej nr 220 na odcinku Olsztyn – Gutkowo. Wartość prac to 66,1 mln zł netto.
Według koncepcji projektowych na przystanku o roboczej nazwie Olsztyn Szkoła miała być zlokalizowana mijanka, która pozwoli na zwiększenie przepustowości linii kolejowej nr 220 Ostatecznie przystanek, otwarty 13 czerwca 2021, otrzymał nazwę Olsztyn Jezioro Ukiel, zaś mijanka powstała przy sąsiednim przystanku Olsztyn Likusy.

</doc>
<doc id="4641198" url="https://pl.wikipedia.org/wiki?curid=4641198" title="Państwowa Szkoła Muzyczna I i II stopnia im. Franciszka Liszta w Głogowie">
Państwowa Szkoła Muzyczna I i II stopnia im. Franciszka Liszta w Głogowie

Państwowa Szkoła Muzyczna I i II stopnia im. Franciszka Liszta w Głogowie – zespół szkół muzycznych, który tworzą: Państwowa Szkoła Muzyczna I stopnia w Głogowie oraz Państwowa Szkoła Muzyczna II stopnia w Głogowie.
Historia szkoły.
Życie muzyczne w Głogowie rozpoczęło się w roku 1950, kiedy to powstało Społeczne Ognisko Muzyczne, przekształcone następnie w Państwowe Ognisko Muzyczne. W 1971 roku na jego bazie powstała Państwowa Szkoła Muzyczna I stopnia, powołana do życia na podstawie zarządzenia Ministra Kultury i Sztuki z dnia 16 września tamtego roku. Naukę rozpoczęło wówczas 120 uczniów, głównie w klasach fortepianu, akordeonu i skrzypiec.
Pierwszym dyrektorem szkoły, w latach 1971–1974, był mgr Edward Fechner. Mimo wielu trudności prestiż szkoły wzrastał, coraz więcej dzieci i młodzieży podejmowało naukę gry na instrumencie. We wrześniu 1974 roku stanowisko dyrektora szkoły objął mgr Kazimierz Walendzik. Dzięki jego staraniom szkoła otrzymała w 1976 roku budynek przy ulicy Słowiańskiej 13. Poszerzona została oferta edukacyjna dla mieszkańców miasta. Uczniowie mogli uczyć się gry na fortepianie, akordeonie, skrzypcach, trąbce, gitarze, puzonie, klarnecie, wiolonczeli i flecie. Młodzi muzycy brali udział w wielu konkursach i przeglądach oraz zdobywali na nich liczne nagrody i wyróżnienia.
Brak sali koncertowej utrudniał bardzo organizację imprez muzycznych. Wynajmowanie sali w Zamku Książąt Głogowskich, czy w Miejskim Ośrodku Kultury przysparzało wiele kłopotów technicznych. W 1980 roku dyrektor, Rada pedagogiczna i Związek Zawodowy Solidarność wystąpili z wnioskiem do władz miasta o zmianę lokalizacji szkoły i przydzielenie budynku przy ulicy Jedności Robotniczej 14. Po przeprowadzeniu remontu, przy finansowej pomocy Wydziału Kultury i Sztuki Urzędu Wojewódzkiego w Legnicy, 1 września 1984 roku nastąpiła inauguracja roku szkolnego w nowym obiekcie.
Szkoła doczekała się wreszcie sali koncertowej na 200 miejsc. Można było organizować koncerty i zapraszać znanych i uznanych muzyków z Polski i zagranicy. W murach szkoły koncertowali między innymi: Regina Smendzianka, Lidia Grychtołówna, Halina Czerny-Stefańska, Waldemar Malicki, Wadim Brodzki, Wanda Wiłkomirska i wielu innych.
Za swoją działalność Państwowa Szkoła Muzyczna odznaczona została medalem za zasługi dla miasta Głogowa, medalem za zasługi w rozwoju województwa legnickiego, Złotą odznakę honorową Zarządu Głównego Polskiego Związku Emerytów, Rencistów i inwalidów oraz licznymi listami pochwalnymi i dyplomami.
Ukoronowaniem rozwoju szkolnictwa muzycznego w Głogowie było utworzenie Państwowej Szkoły Muzycznej II stopnia, która działa od 1 września 1985 roku. Uczęszczają do niej absolwenci szkoły I stopnia oraz z okolicznych miejscowości: Lubina, Nowej Soli, Wschowy i innych. 
Aktualnie uczniowie uczą się w klasach fortepianu, fletu, klarnetu, trąbki, akordeonu, skrzypiec, wiolonczeli, gitary oraz saksofonu. 
Remont szkoły.
W okresie od lipca do grudnia 2017 roku przeprowadzono termomodernizację i remont budynku szkoły, co znacznie polepszyło warunki nauczania. 

</doc>
<doc id="4641199" url="https://pl.wikipedia.org/wiki?curid=4641199" title="Vicente Zeballos">
Vicente Zeballos

Vicente Zeballos (Tacna, 10 maja 1963) – peruwiański polityk i prawnik. Gubernator prowincji Mariscal Nieto (2003-2006), deputowany do parlamentu reprezentujący Moquegua (2011-2019). Minister spraw wewnętrznych i praw człowieka (2018-2019). Od 30 września 2019 do 15 lipca 2020 premier Peru.

</doc>
<doc id="4641201" url="https://pl.wikipedia.org/wiki?curid=4641201" title="Batzen">
Batzen

Batzen – srebrna moneta niemiecka i szwajcarska powstała z potrzeby nominału pośredniego pomiędzy złotym guldenem a krajcarem w Niemczech południowych i Szwajcarii u schyłku XV w. 
"Batzen," zwany początkowo "rollbatzen", miał wartość 4 krajcarów. Bito go od początku XVI w. w wielu mennicach tego regionu. Jakość "batzenów" emitowanych intensywnie w pierwszej połowie XVI w. stale spadała. 
Ostatnie "batzeny" wybito w Graubunden w 1842 r.

</doc>
<doc id="4641203" url="https://pl.wikipedia.org/wiki?curid=4641203" title="Bejm">
Bejm

Bejm – ludowa nazwa niemieckiej monety 10-fenigowej stosowana do 1939 r. przez ludność niemiecką i polską na terenie byłego zaboru pruskiego.
Stąd pochodzi gwarowe określenie poznańskie na pieniądze - "bejmy".

</doc>
<doc id="4641204" url="https://pl.wikipedia.org/wiki?curid=4641204" title="Marek Gołkowski">
Marek Gołkowski

Marek Maria Gołkowski (ur. 8 kwietnia 1958 w Sochaczewie) – polski dyplomata, Konsul Generalny w Kaliningradzie (2008–2014).
Życiorys.
Pochodzi z Sochaczewa, gdzie ukończył szkołę średnią. Następnie polonistykę na Uniwersytecie Warszawskim (1982).
Bezpośrednio po studiach zaczął pracę w Instytucie Języka i Kultury Polskiej dla Cudzoziemców „Polonicum” UW. Był współautorem certyfikowanego, kilkukrotnie wznawianego podręcznika do nauki języka polskiego jako obcego na poziomie B1. Na początku lat 90. był wiceprzewodniczącym rady miejskiej Sochaczewa. Od 1991 związany z Ministerstwem Spraw Zagranicznych. Zakładał i dyrektorował Instytutem Polskim w Mińsku (1994–1996), współuczestniczył w otwarciu Muzeum Adama Mickiewicza w Nowogródku, Muzeum Stanisława Moniuszki w Ubieli. W latach 1996–1998 naczelnik Wydziału Promocji w Departamencie Promocji i Informacji MSZ. W 2007 przebywał na placówce w Moskwie. Kierował Konsulatem Generalnym w Kaliningradzie (2008–2014). Był dyrektorem ds. współpracy regionalnej Polskiej Organizacji Turystycznej oraz, przez pięć lat, dyrektorem Zagranicznego Ośrodka POT w Rzymie. Wykładowca Studium Europy Wschodniej UW.
Prezes Polsko-Ukraińskiej Fundacji Współpracy Akademickiej „Obserwatorium”, odpowiedzialnej za odbudowę obserwatorium astronomicznego na górze Pop Iwan w Czarnohorze.
W wyborach samorządowych w 2018 na burmistrza Sochaczewa zajął drugie miejsce, otrzymując 4868 głosów (33,5%), kandydował także do rady miasta.
Zna angielski, białoruski, rosyjski i włoski. Syn nauczycieli – Marii, honorowej obywatelki Sochaczewa i Jana. Żonaty z Danutą, terapeutką. Ich syn Michał jest tłumaczem i autorem fantasy, zaś córka Anna, italianistką i rysowniczką komiksów.

</doc>
<doc id="4641205" url="https://pl.wikipedia.org/wiki?curid=4641205" title="Bastardo">
Bastardo

Bastardo – kolonialna moneta portugalska z czasów Manuela I (1495–1521) oraz Sebastiana I (1557–1578) bita w Malakce ze stopu tutenag, o wartości 60 reis.

</doc>
<doc id="4641207" url="https://pl.wikipedia.org/wiki?curid=4641207" title="Tutenag">
Tutenag

Tutenag – stop metali zawierający:
zastosowany po raz pierwszy przez Portugalczyków w XVI w. do bicia monet w swojej kolonii w Malakce, wykorzystywany w tym celu do drugiej połowy XIX w. w Indiach i Annamie.

</doc>
<doc id="4641208" url="https://pl.wikipedia.org/wiki?curid=4641208" title="Kazimierz Antoni Krasicki">
Kazimierz Antoni Krasicki

Kazimierz Antoni Bazyli Krasicki herbu Rogala (ur. 14 czerwca 1807 w Dubiecku, zm. 28 lipca 1882 we Lwowie) – hrabia, właściciel dóbr, poseł Stanów Galicyjskich oraz członek Izby Panów austriackiej Rady Państwa, działacz gospodarczy.
Życiorys.
Syn Macieja i Teofili ze Stadnickich. Ukończył Akademię Inżynierii Wojskowej w Wiedniu w 1826, potem do 1829 w armii Cesarstwa Austriackiego.
Wziął udział w powstaniu listopadowym. Walczył w bitwie o Olszynkę Grochowską w stopniu podporucznika. Później wziął udział w wyprawie generała Antoniego Giełguda na Wilno, jednak po przegranej bitwie pod Ponarami przekroczył granicę z Prusami. 
Powrócił go Galicji, gdzie miał majątek Boratyn. Był posłem do Stanów Galicyjskich. W czasie Wiosny Ludów w 1848 należał do Gwardii Narodowej w stopniu kapitana.
Położył wiele zasług dla rozwoju życia gospodarczego w Galicji. Był członkiem zarządu Galicyjskiego Towarzystwa Kredytowego Ziemskiego od chwili jego powstania w 1842, a w latach 1861–1882 jego prezesem. Był również prezesem Galicyjskiej Kasy Oszczędności w latach 1861–1882. Był współzałożycielem w 1845 Galicyjskiego Towarzystwa Gospodarskiego, członkiem Komitetu GTG (31 stycznia 1846 - 6 lutego 1858, 18 czerwca 1862 - 30 stycznia 1866, 10 czerwca 1877 - 15 czerwca 1879), wiceprezesem (10 lutego 1860-25 czerwca 1861), w latach 1862–1865 był jego tymczasowym zarządcą, a następnie prezesem (30 stycznia 1866 – 16 lutego 1868). Był wiceprezesem spółki Towarzystwo Akcyjne Galicyjskiej Kolei Karola Ludwika w latach 1874–1882. W latach 1872–1882 był kuratorem literackim Ossolineum (po Jerzym Lubomirskim). Uzyskał dla Ossolineum prawo wydawania podręczników po polsku dla szkół ludowych.
Był dożywotnim członkiem Izby Panów Rady Państwa od 1869.
Jeden z poddanych Kazimierza Krasickiego Antoni Bryk uciekł z domu, by uniknąć pańszczyzny i móc studiować. Ukończył medycynę na Uniwersytecie Wiedeńskim w 1846. Jednak, gdy zmarł ojciec Bryka, hrabia Krasicki zażądał (zgodnie z ówczesnym prawem), by Bryk powrócił i przejął gospodarstwo oraz świadczył powinności na rzecz pana. Bryk musiał zaciągnąć się do armii, by tego uniknąć. Poddaństwo zniesiono w Galicji w 1848. Bryk został profesorem medycyny Uniwersytetu Jagiellońskiego, jednak niechętnie odnosił się do polskości, co przypisywano dawnemu konfliktowi z Krasickim.
Rodzina.
Ożenił się z Marią Izabellą ze Stadnickich (1812–1879), córką Jana Stadnickiego. Mieli dwoje dzieci: syna Jana Kantego (1837–1893), członka Izby Panów w Wiedniu oraz córkę Teofilę Marię Rozalię (1842–1915), żonę hr. Juliusza Komorowskiego i matkę m.in. Stefana Komorowskiego.

</doc>
<doc id="4641210" url="https://pl.wikipedia.org/wiki?curid=4641210" title="Bob Hearts Abishola">
Bob Hearts Abishola

Bob kocha Abisholę () – amerykański serial telewizyjny (sitcom) wyprodukowany przez Chuck Lorre Productions oraz Warner Bros. Television, którego twórcami są Chuck Lorre, Eddie Gorodetsky, Al Higgins i Gina Yashere. Serial jest emitowany od 23 września 2019 roku przez CBS.
Fabuła opowiada o Robercie "Bobie" Wheelerze, biznesmenie, który po zawale serca zakochuje się w Abisholi, swojej pielęgniarce.
Mężczyzna stara się wszystko zrobić, aby kobieta się z nim umówiła.
Produkcja.
W grudniu 2018 roku ogłoszono, że Folake Olowofoyeku, Christine Ebersole, Maribeth Monroe, Shola Adewusi, Barry Shabaka Henley oraz Matt Jones dołączyli do obsady komedii.
10 maja 2019 roku stacja CBS zamówiła serial na sezon telewizyjny 2019/2020.
Na początku maja 2020 roku, stacja CBS potwierdziła produkcję drugiego sezonu. W połowie lutego 2021 roku stacja CBS zamówiła trzeci sezon.

</doc>
<doc id="4641211" url="https://pl.wikipedia.org/wiki?curid=4641211" title="Bastião">
Bastião

Bastião – srebrna moneta o wartości 300 reis, bita przez Portugalczyków za Sebastiana I (1557–1578) w indyjskiej kolonii Goa, przedstawiająca na rewersie przeszytego strzałami św. Sebastiana.

</doc>
<doc id="4641212" url="https://pl.wikipedia.org/wiki?curid=4641212" title="Battezone">
Battezone

Battezone – ludowa nazwa grosza florenckiego z lat 1503–1504, ukazującego św. Jana Chrzciciela.

</doc>
<doc id="4641213" url="https://pl.wikipedia.org/wiki?curid=4641213" title="L.F. Dean">
L.F. Dean



</doc>
<doc id="4641217" url="https://pl.wikipedia.org/wiki?curid=4641217" title="Posłowie na Sejm Rzeczypospolitej Polskiej IX kadencji">
Posłowie na Sejm Rzeczypospolitej Polskiej IX kadencji

Posłowie na Sejm Rzeczypospolitej Polskiej IX kadencji – posłowie wybrani podczas wyborów parlamentarnych, które odbyły się w dniu 13 października 2019.
Pierwsze posiedzenie odbyło się 12, 13, 19 i 21 listopada 2019. Kadencja Sejmu trwa od 12 listopada 2019.
Kluby i koła na pierwszym posiedzeniu Sejmu IX kadencji i stan aktualny.
Przynależność klubowa.
Stan aktualny.
Posłowie IX kadencji zrzeszeni są w następujących klubach i kołach:
Ponadto 7 posłów jest niezrzeszonych. W trakcie kadencji istniało Koło Poselskie Wybór Polska.

</doc>
<doc id="4641223" url="https://pl.wikipedia.org/wiki?curid=4641223" title="Amirhosajn Esfandiar">
Amirhosajn Esfandiar



</doc>
<doc id="4641224" url="https://pl.wikipedia.org/wiki?curid=4641224" title="Flaga Prezydenta Czech">
Flaga Prezydenta Czech

Flaga Prezydenta Czech lub "sztandar Prezydenta Republiki Czeskiej" jest (zgodnie z ustawą nr 3/1993, w sprawie symboli państwowych Republiki Czeskiej), oficjalnym państwowym symbolem Czech.
Jego autorem (a także wcześniejszych flag Prezydenta Republiki Czech i Słowacji) był czeski heraldyk Jiří Louda.
Opis.
Oficjalny opis:
Użycie.
Jedynym legalnym użytkownikiem sztandaru jest Prezydent Czech. Warunki użytkowania flagi zostały określone w ustawie nr 355/2001 w sprawie używania symboli państwowych Republiki Czeskiej.
Można użyć flagi Prezydenta do wskazania:
Prezydenci.
Opisanej wyżej flagi używali następujący prezydenci:
Nadużycie flagi.
Kodeks karny nie zawiera przepisów regulujących czyn znieważenia symboli państwowych (w tym sztandaru Prezydenta Republiki). Ustawa o użyciu symboli państwowych z 2001 r. stanowi, że za „niewłaściwe użycie, celowe uszkodzenie lub rażące nadużycie symboli państwowych Republiki Czeskiej można nałożyć grzywnę w wysokości do dziesięciu tysięcy koron”.

</doc>
<doc id="4641225" url="https://pl.wikipedia.org/wiki?curid=4641225" title="Metoda analizy strategicznej TOWS">
Metoda analizy strategicznej TOWS

Metoda analizy strategicznej TOWS – metoda analizy strategicznej wnętrza danej organizacji i jej otoczenia. Główny nacisk skierowany jest na znalezienie przesłanek świadczących o możliwości zaistnienia zagrożeń wewnątrz struktur organizacji oraz minimalizacji ich skutków.
Różnice między TOWS a SWOT.
Uzupełnieniem analizy SWOT jest analiza TOWS, której założeniem jest przeprowadzenie badania w kierunku „od zewnątrz do wewnątrz”. Szanse i zagrożenia z zewnątrz organizacji zderza się z jej możliwościami wykorzystania szans i niwelowania zagrożeń. Podczas analizy SWOT kierunek prac jest odwrotny, poszukiwane są mocne i słabe strony organizacji, które następnie wykorzystywane są jak najefektywniej w danym otoczeniu. W analizie TOWS zakłada się odwrotne założenie. Doktryna przedsiębiorstwa powinna zakładać, umiejętne dostosowywanie się do sygnałów płynących z wewnętrznego otoczenia firmy.
Biorąc pod rozwagę samą nazwę analizy TOWS widać, że jest to lustrzane odbicie analizy SWOT. Powstała ona poprzez przestawienie liter w słowie SWOT. W analizie TOWS należy zacząć od rozpatrzenia szans i zagrożeń, przed którymi stoi organizacja. Podobnie jak w przypadku analizy SWOT, analiza TOWS obejmuje identyfikację mocnych i słabych stron organizacji, szans i zagrożeń. Często jednak kluczową krytyką analizy SWOT jest to, że nie ukazuje ona relacji pomiędzy różnymi czynnikami i kategoriami. Na przykład: szczególne zagrożenie może spowodować, że słabość stanie się o wiele bardziej znacząca i uniemożliwi działanie organizacji. Natomiast analiza TOWS ma na celu dopasowanie czynników wewnętrznych do czynników zewnętrznych, aby pomóc w zidentyfikowaniu istotnych opcji strategicznych, które organizacja mogłaby realizować. Może ona pomóc organizacji zobaczyć, w jaki sposób może ona wykorzystać możliwości, zmniejszyć zagrożenia, przezwyciężyć słabości i wykorzystać swoje mocne strony.
Od strony technicznej przeprowadzenie analizy SWOT/TOWS wygląda tak samo jak miało to miejsce podczas omawianej już analizy SWOT. Należy więc zidentyfikować mocne i słabe strony, szanse i zagrożenia, a następnie ocenić ich znaczenie, wybrać te które są kluczowe i dokładnie je opisać
TOWS (terroryzm).
Analiza rozpoczyna się od identyfikacji szans i zagrożeń wokół danej organizacji. Kolejnym etapem jest przeciwstawianie szans i zagrożeń posiadanym uwarunkowaniom do wykorzystywania możliwości oraz usuwania bądź niwelowania zagrożeń.
W naszym wariancie analizie zostanie poddany podmiot bezpieczeństwa jakim jest państwo. 
TOWS Analyse jest synonimem metody SWOT, różnica polega nas tym, iż według Heinza Wihhricha abrewiacja terminów Threats-Opportunities-Weaknesses-Strenghts ma należytą kolejność. Istotne jest aby, podczas tworzenia strategii na rzecz poprawy bezpieczeństwa narodowego uwzględniać należytą, właściwą kolejność podanych terminów
Patrząc na obecną sytuację panującą w Europie należy przedsięwziąć kroki w celu poprawy bezpieczeństwa. Będziemy posiłkowali się analizą TOWS.
Metoda analizy strategicznej TOWS może zostać użyta zarówno do dużych struktur korporacyjnych jak i do analizy zagadnień bezpieczeństwa.

</doc>
<doc id="4641226" url="https://pl.wikipedia.org/wiki?curid=4641226" title="Witalij Borisowicz Wołoszynow">
Witalij Borisowicz Wołoszynow

Witalij Borisowicz Wołoszynow (; ur. 20 marca 1947 w Berlinie, zm. 28 września 2019 w Moskwie) – rosyjski fizyk, specjalista w dziedzinie akustooptyki, honorowy wykładowca Uniwersytetu Moskiewskiego im. Łomonosowa.
Życiorys.
Ukończył studia na Wydziale Fizyki Uniwersytetu Moskiewskiego im. Łomonosowa w roku 1971. W latach 1971–1973 pracował na stanowiskach inżyniera oraz starszego inżyniera-badacza w naukowo-badawczym Instytucie przyrządów techniki kosmicznej.
W roku 1977 po ukończeniu doktorantury w swojej Alma-Mater obronił rozprawę doktorską (kand. nauk) na temat „Sterowanie promieniami świetlnymi z wykorzystaniem dyfrakcji Bregga w anizotropowym środowisku optycznym” po specjalności nr 01.04.03 radifizyka i elektronika kwantowa. Kierownik naukowy: W. N. Parygin.
Od roku 1976 – pracownik naukowy Wydziału Fizyki Uniwersytetu Moskiewskiego (MGU).
Od roku 1992 – docent Wydziału Fizyki MGU.
Wypromował 15 doktorów (kand. nauk).
Znani uczniowie: , G. A. Kniziew, P. A. Nikitin.
Uczestnik projektu „Zespół ekspertów w zakresie nauk przyrodniczych”. Liczba cytowań jego prac po roku 1976 wynosi 1683.
Zmarł nagle 28 września 2019 r. w Moskwie. Został pochowany na Mitinskim cmentarzu w Moskwie.
Zainteresowania naukowe.
Akusto-optyka, optyczna obróbka informacji, technika laserowa, spektroskopia, optyka i akustyka środowisk anizotropowych, akustoelektronika.
Badania naukowe.
W roku 1989 brał udział w skonstruowaniu przełączalnego szerokoaperturowego (do 52° apertury optycznej) filtru akustyczno-optycznego do obróbki obrazów w widzialnym, bliskim i średnim zakresach podczerwieni (IR).
Na początku lat 90. przez W. B. Wołoszynowa został zaproponowany quasi-kolinearny filtr akustyczno-optyczny na podstawie kryształu paratelurytu, co istotnie poszerzyło możliwości i zakres stosowań przyrządów akustyczno-optycznych.
Na początku lat 2000-ch W. B. Wołoszynem wspólnie z N. B. Polikarpową zostało zarejestrowane metodą akustyczno-optyczną zwrotne odbicie fal akustycznych na granicy podziału dwóch środowisk. Od tego czasu pod jego kierownictwem zaczęto badania systematyczne tego niezwykłego zjawiska.
Działalność dydaktyczna.
Na oddziale radiofizyki prowadził wykłady i speckursy, a także fizpraktikum:
Publikacje.
Opublikował 335 artykułów w renomowanych czasopismach krajowych i zagranicznych:
Optics; Optical Engineering; J. of Optics A; Optics and Laser Technology; Optics Letters; Acta Physica Polonica; Quantum Electronics; Physics of Wave Phenomena; Radiotechnika i Elektronika; Vestnik Moskowskogo Universiteta.
3 książki, 139 komunikatów konferencyjnych, 222 streszczeń pokonferencyjnych, 9 prac naukowo-badawczych, 9 patentów, 2 członkostwa w kolegiach redakcyjnych, 6 członkostw w komitetach konferencji międzynarodowych, promotor 15 dysertacji, 59 prac dyplomowych, prowadził 21 kursów dydaktycznych, miał 1 wystąpienie w środkach przekazu masowego.

</doc>
<doc id="4641227" url="https://pl.wikipedia.org/wiki?curid=4641227" title="Xinyu Wang">
Xinyu Wang



</doc>
<doc id="4641240" url="https://pl.wikipedia.org/wiki?curid=4641240" title="Krzysztof Tuduj">
Krzysztof Tuduj

Krzysztof Tuduj (ur. 25 kwietnia 1981 w Warszawie) – polski prawnik i polityk, poseł na Sejm IX kadencji.
Życiorys.
Ukończył studia prawnicze na Uniwersytecie Wrocławskim (2010) oraz studia podyplomowe z zakresu zarządzania kryzysowego w Akademii Wojsk Lądowych we Wrocławiu (2017). Pracował m.in. jako prawnik i handlowiec. Wstąpił do Ruchu Narodowego, był przewodniczącym okręgu dolnośląskiego partii, został pełnomocnikiem do spraw budowy i rozwoju krajowych i zagranicznych struktur ugrupowania oraz wiceprezesem RN. Był między innymi wieloletnim współorganizatorem Wrocławskiego Marszu Rodzin. W wyborach samorządowych w 2018 bezskutecznie ubiegał się o mandat radnego sejmiku województwa dolnośląskiego. Bezskutecznie kandydował także w wyborach do Parlamentu Europejskiego w 2019.
W wyborach parlamentarnych w 2019 uzyskał mandat posła na Sejm IX kadencji. Kandydował w okręgu wrocławskim z listy Konfederacji Wolność i Niepodległość, otrzymując 19 617 głosów.

</doc>
<doc id="4641243" url="https://pl.wikipedia.org/wiki?curid=4641243" title="Karzeł (powieść)">
Karzeł (powieść)

Karzeł (szw. "Dvärgen") – powieść historyczna autorstwa szwedzkiego pisarza Pära Lagerkvista z 1944. Jest jedną z trzech opowieści składających się na cykl "Zło". 
Powieść powstała w okresie niemieckiego terroru, jaki zalał prawie całą Europę w czasie II wojny światowej, w wyniku czego autor odszedł od wcześniej poruszanej tematyki poszukiwania sensu życia oraz metafizyki i skierował się ku zagadnieniom moralności w czasach zagrożenia kultury i egzystencji. Pisarz broni swoim utworem ideałów humanistycznych i walczy z obecną wokół każdego z ludzi przemocą. Akcja utworu rozgrywa się w okresie renesansu, a jej przedmiotem jest problem istoty zła, w tym wypadku wcielonego w postać wyalienowanego karła egzystującego przy dworze włoskiego księcia. Według Lagerkvista "Każdy człowiek ma swego karła. Karzeł to zło, które towarzyszy człowiekowi".

</doc>
<doc id="4641244" url="https://pl.wikipedia.org/wiki?curid=4641244" title="Bastiao">
Bastiao



</doc>
<doc id="4641245" url="https://pl.wikipedia.org/wiki?curid=4641245" title="Jan Kanthak">
Jan Kanthak

Jan Jakub Kanthak (ur. 20 września 1991 w Gdańsku) – polski polityk i samorządowiec, w latach 2018–2019 radny miasta Gdańska, w 2019 został wybrany na posła na Sejm IX kadencji. Od 2021 sekretarz stanu w Ministerstwie Aktywów Państwowych.
Życiorys.
Jest absolwentem Wydziału Prawa i Administracji Uniwersytetu Warszawskiego. W trakcie studiów odbył staż w Parlamencie Europejskim. Od 2016 zatrudniony w Ministerstwie Sprawiedliwości. . Zbigniew Ziobro powierzył mu funkcję szefa Gabinetu Politycznego oraz rzecznika prasowego MS.
Związany z Solidarną Polską. Jako jej kandydat z listy Prawa i Sprawiedliwości w wyborach samorządowych w 2018 został wybrany na radnego miasta Gdańska z 5. okręgu (dzielnice Przymorze i Zaspa) zdobywając 4799 głosów. W Radzie Miasta Gdańska zasiadał w Komisji Sportu i Turystyki oraz Komisji Zrównoważonego Rozwoju. Następnie, w wyborach parlamentarnych w 2019 został wybrany z listy Prawa i Sprawiedliwości do Sejmu IX kadencji w okręgu lubelskim, otrzymując  głosy. Zasiada w sejmowych Komisjach Sprawiedliwości i Praw Człowieka oraz Spraw Zagranicznych.
Pod koniec lutego 2020, jako przedstawiciel Solidarnej Polski wszedł w skład sztabu wyborczego prezydenta Andrzeja Dudy. 12 listopada 2021 wicepremier, minister aktywów państwowych wręczył mu powołanie na sekretarza stanu w Ministerstwie Aktywów Państwowych. W listopadzie 2022 został pełnomocnikiem rządu ds. strategicznych inwestycji zagranicznych spółek z udziałem Skarbu Państwa.
Życie prywatne.
Jest synem polskiego dyplomaty, ambasadora RP w Republice Południowej Afryki Andrzeja Kanthaka oraz gdańskiej pisarki Anny Kanthak, posługującej się pseudonimem literackim Hanna Cygler. 
Proces przeciw Michałowi Kowalówce.
W sierpniu 2020 Jan Kanthak wytoczył działaczowi politycznemu Michałowi Kowalówce proces o zniesławienie w związku ze słowami tego ostatniego, który stwierdził: „Po wstrętnych atakach J. Kanthaka wymierzonych w LGBT+ podjąłem decyzję (nie znoszę hipokryzji i szczucia na mniejszości) o ujawnieniu faktu: przed laty w 2011r. w krakowskim klubie Kitsch Janek – wtedy mi nieznany – wielokrotnie i obcesowo nagabywał mnie swoją ofertą seksu oralnego”. Kanthak zarzucił Kowalówce kłamstwo. W lipcu 2022 warszawski sąd w pierwszej instancji uniewinnił Michała Kowalówkę, w związku z czym Jan Kanthak zapowiedział odwołanie od tej decyzji.

</doc>
<doc id="4641247" url="https://pl.wikipedia.org/wiki?curid=4641247" title="Zachodnia obwodnica Szczecina">
Zachodnia obwodnica Szczecina



</doc>
<doc id="4641248" url="https://pl.wikipedia.org/wiki?curid=4641248" title="Krystian Kamiński">
Krystian Kamiński

Krystian Kamiński (ur. 9 lutego 1983 w Zielonej Górze) – polski polityk i przedsiębiorca, poseł na Sejm IX kadencji.
Życiorys.
Ukończył I Liceum Ogólnokształcące w Zielonej Górze. Absolwent kulturoznawstwa na Europejskim Uniwersytecie Viadrina we Frankfurcie nad Odrą. Na Uniwersytecie Zielonogórskim ukończył w 2008 studia podyplomowe z zakresu zarządzanie ochroną informacji niejawnej, zdał egzamin dla kandydatów na członków rad nadzorczych. Deklaruje znajomość języka niemieckiego i angielskiego. Po studiach zajął się prowadzeniem własnej działalności gospodarczej w ramach przedsiębiorstwa logistyczno-transportowego, działającego przede wszystkim w Niemczech i Holandii.
W młodości należał do Młodzieży Wszechpolskiej. Został następnie członkiem Ruchu Narodowego i pełnomocnikiem partii w województwie lubuskim. W wyborach parlamentarnych w 2019 uzyskał mandat posła na Sejm IX kadencji. Kandydował z ramienia Konfederacji Wolność i Niepodległość w okręgu wyborczym nr 8 (Zielona Góra), otrzymując 14 251 głosów. Zasiadł w kole poselskim Konfederacji, Komisji Spraw Zagranicznych oraz Komisji Samorządu Terytorialnego i Polityki Regionalnej.

</doc>
<doc id="4641249" url="https://pl.wikipedia.org/wiki?curid=4641249" title="Mennica w Dreźnie">
Mennica w Dreźnie

Mennica w Dreźnie – saska mennica działająca w Dreźnie, w której za czasów panowania Augusta III z dynastii Wettynów bito między innymi:

</doc>
<doc id="4641250" url="https://pl.wikipedia.org/wiki?curid=4641250" title="Michał Urbaniak (polityk)">
Michał Urbaniak (polityk)

Michał Piotr Urbaniak (ur. 24 listopada 1990 w Gdyni) – polski polityk i przedsiębiorca, poseł na Sejm IX kadencji.
Życiorys.
Ukończył studia licencjackie na kierunku bezpieczeństwo narodowe na Akademii Marynarki Wojennej, a także studia podyplomowe z zakresu zarządzania projektami w Wyższej Szkole Administracji i Biznesu im. Eugeniusza Kwiatkowskiego w Gdyni. Został przedsiębiorcą i analitykiem w branży IT.
W 2009 wstąpił do Młodzieży Wszechpolskiej. W 2014 został członkiem Ruchu Narodowego, w ramach którego objął funkcję prezesa okręgu pomorskiego. Bezskutecznie ubiegał się o mandat radnego sejmiku pomorskiego w wyborach samorządowych w 2014 i 2018 z list Ruchu Narodowego, a także o mandat europosła w wyborach w 2019 z listy Konfederacji KORWiN Braun Liroy Narodowcy.
W wyborach krajowych w tym samym roku uzyskał mandat posła na Sejm IX kadencji. Kandydował z ramienia Konfederacji Wolność i Niepodległość w okręgu wyborczym nr 25 (Gdańsk), otrzymując 14 918 głosów. Na pierwszym posiedzeniu Sejmu IX kadencji został wybrany na jednego z 20 sekretarzy izby niższej parlamentu.

</doc>
<doc id="4641253" url="https://pl.wikipedia.org/wiki?curid=4641253" title="Bertrand Bonello">
Bertrand Bonello

Bertrand Bonello (ur. 11 września 1968 w Nicei) – francuski reżyser, scenarzysta, kompozytor i producent filmowy. 
Życiorys.
Zdobywca Nagrody FIPRESCI w sekcji "Międzynarodowy Tydzień Krytyki" na 54. MFF w Cannes za film "Pornograf" (2001). Autor biograficznego filmu "Saint Laurent" (2014), nominowanego dziesięciokrotnie do nagrody Cezara.
Zasiadał w jury sekcji "Cinéfondation" na 62. MFF w Cannes (2009). Przewodniczył obradom jury tej sekcji na 71. MFF w Cannes (2018).

</doc>
<doc id="4641255" url="https://pl.wikipedia.org/wiki?curid=4641255" title="Mennica w Lipsku">
Mennica w Lipsku

Mennica w Lipsku – saska mennica działająca w Lipsku, w której obok monet dla Saksonii, bito za panowania:

</doc>
<doc id="4641260" url="https://pl.wikipedia.org/wiki?curid=4641260" title="Skuteczni Piotra Liroya-Marca">
Skuteczni Piotra Liroya-Marca



</doc>
<doc id="4641266" url="https://pl.wikipedia.org/wiki?curid=4641266" title="Jikkan">
Jikkan



</doc>
<doc id="4641267" url="https://pl.wikipedia.org/wiki?curid=4641267" title="Wagony Graz nr 50–55 (tramwaje w Brnie)">
Wagony Graz nr 50–55 (tramwaje w Brnie)

Wagony Graz nr 50–55 – typ dwuosiowego, dwukierunkowego tramwaju, wytwarzanego w 1911 r. w zakładach "Grazer Waggon- &amp; Maschinen-Fabriks-Aktiengesellschaft vorm. Joh. Weitzer" w Grazu dla przedsiębiorstwa "Společnost brněnských elektrických pouličních drah".
Konstrukcja.
Nadwozie tramwaju miało zbliżoną konstrukcję do nadwozi starszych tramwajów nr 1–41 z lat 1899–1900; w porównaniu z nimi zmniejszono szerokość (2500 mm wobec 2070 mm u serii 1–41). Innymi różnicami były zabudowane platformy wejściowe oraz brak nadbudówki na dachu. Podwozie tramwaju tworzyła stalowa kratownica, natomiast sam szkielet zbudowano z drewna i wykończono blaszanym poszyciem. Dach wykonano z drewnianych desek pokrytych płótnem. Do wnętrza prowadziły jednoskrzydłowe drzwi przesuwne. Przestrzeń dla pasażerów oddzielono od platform wejściowych za pomocą drewnianych ścianek z drzwiami przesuwnymi. Podobna ścianka dzieliła wnętrze na dwie równe części. Siedzenia rozmieszczono w układzie 2+2, nad nimi zamontowano półki na bagaż. Każdą ze ścian bocznych nadwozia wyposażono w osiem okien z lufcikami w górnej części. Nadwozie zamontowano nie na klasycznym wózku, lecz na dwóch oddzielnych osiach. Wyposażenie elektryczne dostarczyła firma AEG. Rezystory rozruchowe i hamujące umieszczono pod podłogą. Nastawniki B 6-30 umożliwiały ustawienie 9 stopni jazdy oraz 6 stopni hamowania hamulcem elektrodynamicznym. Były to jedyne brneńskie tramwaje z hamulcem hydraulicznym. Odbiór prądu umożliwiał odbierak pałąkowy. Wnętrze oświetlono połączonymi szeregowo żarówkami, zasilanymi napięciem stałym o wartości 120 V.
W trakcie eksploatacji wagony uległy przebudowom. Na przełomie lat 10. i 20. XX wieku fartuch nadwozia zabudowano drewnianymi deskami. W latech 1925–1928 silniki typu U 104 o mocy 29,5 kW z powodu zbyt niskiej mocy przy hamowaniu wymieniono na typ DU 158 o mocy 40,5 kW, a hamulec hydrauliczny zastąpiono solenoidowym. W latach 30. XX wieku odbierak pałąkowy zastąpiono lirowym, a ten po drugiej wojnie światowej – pantografem. W drugiej połowie lat 50. XX wieku małe boczne okna wymieniono na większe, w wyniku czego liczba okien z boków nadwozia zmniejszyła się z ośmiu do czterech.
Dostawy.
W 1911 r. wyprodukowano 6 wagonów tego typu.
Eksploatacja.
Wagony serii 50–55 były pierwszymi nowo zakupionymi tramwajami od 1904 roku. Sześć egzemplarzy wytworzono w 1911 r. i dostarczono do Brna na początku 1912 r. W porównaniu ze wszystkimi starszymi tramwajami odznaczały się większą szerokością, dlatego też mogły obsługiwać tylko linię nr 1 (Královo Pole – Pisárky), która była przystosowana do ruchu szerokich, towarowych wagonów kolejowych. Tramwaje serii 50–55 wykorzystywano do zestawiania składów na liniach 1 i 6, być może z powodu zwiększone liczby pasażerów. W czasie II wojny światowej wagony obsługiwały głównie dodatkową linię B i kursowały jako środkowe wagony w składach potrójnych. Eksploatowane były do 1945 r., kiedy to wszystkie egzemplarze z wyjątkiem nr 52 spłonęły w zajezdni Pisárky. Tramwaj nr 52 pozostał w ruchu liniowym, a w 1950 r. w związku ze zmianą systemu numeracji nadano mu numer 13. W tym czasie obsługiwał linię wahadłową z głównego cmentarza do Horních Heršpic. W 1964 r. stał się częścią taboru technicznego i otrzymał numer 817. W 1967 r. wagon wycofano z eksploatacji i sprzedano osobie prywatnej.
Od roku 1945 wagon nr 52 był ostatnim zachowanym egzemplarzem serii 50–55. W czasie tworzenia zbioru pojazdów miejskiego transportu publicznego jego nadwozie znaleziono na polu w Přízřenicach. Po zawarciu porozumienia z właścicielką, w 1971 r. tramwaj otrzymało Muzeum techniki w Brnie, które na miejsce przywiozło nadwozie innego tramwaju. Wagon nr 52 poddano pracom renowacyjnym w 1972 r. w warsztatach głównych DPmB. W trakcie remontu tramwaj odzyskał dawny wygląd. Wyjątkiem jest lirowy odbierak prądu i brak hamulca hydraulicznego. Niektóre części i silniki trakcyjne pozyskano z wagonu–polewaczki nr 1.

</doc>
<doc id="4641275" url="https://pl.wikipedia.org/wiki?curid=4641275" title="Katarzyna Ueberhan">
Katarzyna Ueberhan

Katarzyna Ueberhan (ur. 26 sierpnia 1975 w Poznaniu) – polska filozofka, działaczka społeczna, feministyczna i polityczna, posłanka na Sejm IX kadencji.
Życiorys.
Absolwentka II Liceum Ogólnokształcącego im. Generałowej Zamoyskiej i Heleny Modrzejewskiej w Poznaniu. Ukończyła filozofię na Wydziale Nauk Społecznych Uniwersytetu im. Adama Mickiewicza w Poznaniu. Zajęła się prowadzeniem własnej działalności gospodarczej, w tym w ramach spółek prawa handlowego.
Jest aktywistką na rzecz praw kobiet, przeciwdziałania przemocy oraz równego traktowania. Współorganizatorka i koordynatorka wydarzeń związanych z Ogólnopolskim Strajkiem Kobiet, Manifą w Poznaniu oraz akcją Nazywam się miliard, jak również demonstracji antynacjonalistycznych i antyrasistowskich. Została członkinią Stowarzyszenia Kongres Kobiet, organizatorką Marszu Równości w Poznaniu oraz współpracowniczką Stowarzyszenia Grupa Stonewall.
Była członkinią partii Twój Ruch. Kandydowała bez powodzenia w wyborach parlamentarnych w 2015 z ramienia Zjednoczonej Lewicy. W 2019 przystąpiła do Wiosny. Bezskutecznie kandydowała w wyborach do Parlamentu Europejskiego z trzeciego miejsca w okręgu wielkopolskim.
W wyborach parlamentarnych w tym samym roku wystartowała do Sejmu w okręgu poznańskim z pierwszego miejsca na liście Sojuszu Lewicy Demokratycznej (w ramach porozumienia Lewica). Otrzymała 33 373 głosy, co było czwartym najwyższym indywidualnym wynikiem w okręgu, i uzyskała mandat posłanki na Sejm IX kadencji. W Sejmie została członkinią Komisji Sprawiedliwości i Praw Człowieka oraz Komisji Łączności z Polakami za Granicą. W czerwcu 2021, po rozwiązaniu Wiosny, została posłanką Nowej Lewicy.

</doc>
<doc id="4641276" url="https://pl.wikipedia.org/wiki?curid=4641276" title="Mennica lubelska">
Mennica lubelska



</doc>
<doc id="4641277" url="https://pl.wikipedia.org/wiki?curid=4641277" title="Mennica lwowska">
Mennica lwowska



</doc>
<doc id="4641278" url="https://pl.wikipedia.org/wiki?curid=4641278" title="Mennica bydgoska">
Mennica bydgoska



</doc>
<doc id="4641279" url="https://pl.wikipedia.org/wiki?curid=4641279" title="Mennica malborska">
Mennica malborska



</doc>
<doc id="4641280" url="https://pl.wikipedia.org/wiki?curid=4641280" title="Mennica mitawska">
Mennica mitawska



</doc>
<doc id="4641281" url="https://pl.wikipedia.org/wiki?curid=4641281" title="Porija Jali">
Porija Jali

Porija Jali (ur. 21 stycznia 1999 w Ghuczan) – irański siatkarz, grający na pozycji atakującego, reprezentant Iranu. 
Sukcesy klubowe.
Liga irańska:
Klubowe Mistrzostwa Azji:
Sukcesy reprezentacyjne.
Mistrzostwa Świata Kadetów:
Mistrzostwa Azji Juniorów:
Puchar Azji:
Mistrzostwa Azji:
Mistrzostwa Świata Juniorów:

</doc>
<doc id="4641283" url="https://pl.wikipedia.org/wiki?curid=4641283" title="Mennica oliwska">
Mennica oliwska



</doc>
<doc id="4641284" url="https://pl.wikipedia.org/wiki?curid=4641284" title="Mennica olkuska">
Mennica olkuska



</doc>
<doc id="4641285" url="https://pl.wikipedia.org/wiki?curid=4641285" title="Mennica poznańska">
Mennica poznańska



</doc>
<doc id="4641286" url="https://pl.wikipedia.org/wiki?curid=4641286" title="Mennica ryska">
Mennica ryska



</doc>
<doc id="4641287" url="https://pl.wikipedia.org/wiki?curid=4641287" title="Mennica toruńska">
Mennica toruńska



</doc>
<doc id="4641288" url="https://pl.wikipedia.org/wiki?curid=4641288" title="Mennica tykocińska">
Mennica tykocińska



</doc>
<doc id="4641290" url="https://pl.wikipedia.org/wiki?curid=4641290" title="Mennica ujazdowska">
Mennica ujazdowska



</doc>
<doc id="4641294" url="https://pl.wikipedia.org/wiki?curid=4641294" title="Mennica wschowska">
Mennica wschowska



</doc>
<doc id="4641295" url="https://pl.wikipedia.org/wiki?curid=4641295" title="Mennica łobżenicka">
Mennica łobżenicka



</doc>
<doc id="4641296" url="https://pl.wikipedia.org/wiki?curid=4641296" title="Mennica opolska">
Mennica opolska



</doc>
<doc id="4641297" url="https://pl.wikipedia.org/wiki?curid=4641297" title="Mennica oławska">
Mennica oławska



</doc>
<doc id="4641298" url="https://pl.wikipedia.org/wiki?curid=4641298" title="Mennica oleśnicka">
Mennica oleśnicka



</doc>
<doc id="4641299" url="https://pl.wikipedia.org/wiki?curid=4641299" title="Mennica kluczborska">
Mennica kluczborska



</doc>
<doc id="4641300" url="https://pl.wikipedia.org/wiki?curid=4641300" title="Mennica płocka">
Mennica płocka



</doc>
<doc id="4641303" url="https://pl.wikipedia.org/wiki?curid=4641303" title="Mennica lipska">
Mennica lipska



</doc>
<doc id="4641315" url="https://pl.wikipedia.org/wiki?curid=4641315" title="Jarosław Krajka">
Jarosław Krajka

Jarosław Krajka – polski językoznawca, dr hab. nauk humanistycznych, profesor nadzwyczajny Katedry Anglistyki Wydziału Nauk Humanistycznych i Społecznych SWPS Uniwersytetu Humanistycznospołecznego z siedzibą w Warszawie.
Życiorys.
W 1999 ukończył studia w zakresie filologii angielskiej na Uniwersytecie Marii Curie-Skłodowskiej w Lublinie, natomiast 26 września 2002 obronił pracę doktorską "Internet jako podręcznik w nauczaniu języka angielskiego"', 14 listopada 2011 habilitował się na podstawie pracy zatytułowanej "Nauczyciel języka obcego w cyfrowym świecie - w stronę systemowego podejścia do kształcenia nauczycieli".
Objął funkcję adiunkta w Instytucie Neofilologii na Wydziale Humanistycznym Uniwersytetu Marii Curie-Skłodowskiej, oraz profesora nadzwyczajnego Katedry Anglistyki na Wydziale Nauk Humanistycznych i Społecznych SWPS Uniwersytetu Humanistycznospołecznego z siedzibą w Warszawie.

</doc>
<doc id="4641319" url="https://pl.wikipedia.org/wiki?curid=4641319" title="Tunel nad Okapem Pierwszy">
Tunel nad Okapem Pierwszy

Tunel nad Okapem Pierwszy, Tunel nad Okapem I, Schronisko nad Okapem I – jaskinia na wzgórzu Winnica w Tyńcu. Pod względem administracyjnym znajduje się w Dzielnicy VIII Dębniki w Krakowie, pod względem geograficznym na Wzgórzach Tynieckich na Pomoście Krakowskim, w makroregionie Bramy Krakowskiej. Wzgórza te włączone zostały w obszar Bielańsko-Tynieckiego Parku Krajobrazowego.
Opis obiektu.
Jaskinia znajduje się w skale Skurwysyn, z tyłu za restauracją „Tarasy Tynieckie”. Z parkingu przy restauracji widoczny jest duży, czarny okap tej skały. Pod okapem znajduje się Schronisko w Winnicy Drugie, a nad okapem trzy trudno zauważalne otwory jaskiń Tunel nad Okapem Pierwszy, Tunel nad Okapem Drugi i Tunel nad Okapem Trzeci. Lewy (północny) otwór to otwór Tunelu Pierwszego. Znajduje się on w pionowej ścianie na wysokości 10 m nad podstawą skały. Dostać się do niego można trudną wspinaczką (VI.3–VI.5 w skali polskiej).
Otwór jaskini ma wymiary 1,5 × 1m. Ciągnie się za nim dość obszerny korytarz, po 5 m dochodzący do progu o wysokości 3 m. Za progiem korytarz pod kątem 900 skręca w prawo i zamienia się w wąską szczelinę, dla człowieka możliwą do przejścia tylko na krótkim odcinku.
Jaskinia wytworzyła się w wapieniach skalistych z jury późnej. Są w niej dobrze zachowane grzybki naciekowe. Namulisko skąpe, w tylnej części jaskini piaszczyste, w przedniej kamieniste. Jaskinia jest sucha, widna tylko do zakrętu, za zakrętem jest ciemna. Występują w niej pająki, obserwowano także ślady drobnych ssaków.
Historia.
Początkowa część jaskini była zapewne odwiedzana przez wspinaczy – tuż przy jej otworze zamontowany jest ring. Nie była jednak w literaturze wzmiankowana. Po raz pierwszy opisali ją M. Pruc i T. Kościelniak w sierpniu 1999 roku. Oni też opracowali jej dokumentację i plan. W 2000 r. w inwentarzu jaskiń Wyżyny Śląsko-Krakowskiej obiekt został wymieniony jako Schronisko nad Okapem I. 

</doc>
<doc id="4641322" url="https://pl.wikipedia.org/wiki?curid=4641322" title="Tunel nad Okapem Drugi">
Tunel nad Okapem Drugi

Tunel nad Okapem Drugi, Tunel nad Okapem II, Schronisko nad Okapem II – schronisko na wzgórzu Winnica w Tyńcu. Pod względem administracyjnym znajduje się w Dzielnicy VIII Dębniki w Krakowie, pod względem geograficznym na Wzgórzach Tynieckich na Pomoście Krakowskim, w makroregionie Bramy Krakowskiej. Wzgórza te włączone zostały w obszar Bielańsko-Tynieckiego Parku Krajobrazowego.
Opis obiektu.
Schronisko znajduje się w skale Skurwysyn, z tyłu za restauracją „Tarasy Tynieckie”. Z parkingu przy restauracji widoczny jest duży, czarny okap tej skały. Pod okapem znajduje się Schronisko w Winnicy Drugie, a nad okapem trzy trudno zauważalne otwory jaskiń Tunel nad Okapem Pierwszy, Tunel nad Okapem Drugi i Tunel nad Okapem Trzeci. Środkowy otwór to otwór Tunelu Drugiego. Jest najmniejszy. Znajduje się on w pionowej ścianie na wysokości 10 m nad podstawą skały. Dostać się do niego można trudną wspinaczką (VI.3–VI.6 w skali polskiej).
Otwór ma wymiar 0,4 × 0,5 m. Za nim jest prosty, krótki i myty korytarzyk. Jest możliwy do przejścia tylko na długości 3 m, dalej znajduje się niemożliwe do przejścia zwężenie. Za zwężeniem ciągnie się korytarzyk w kierunku Tunelu nad Okapem Pierwszym.
Schronisko wytworzyło się w wapieniach skalistych z jury późnej. Brak nacieków. Namulisko skąpe, złożone z piasku i skalnego rumoszu. Schronisko jest widne w całości.
Historia.
Schronisko nie było w literaturze wzmiankowane. Po raz pierwszy opisali go M. Pruc i T. Kościelniak w sierpniu 1999 roku. Oni też opracowali jego dokumentację i plan. W 2000 r. w inwentarzu jaskiń Wyżyny Śląsko-Krakowskiej obiekt został wymieniony jako Schronisko nad Okapem II. 

</doc>
<doc id="4641327" url="https://pl.wikipedia.org/wiki?curid=4641327" title="Abel Hermant">
Abel Hermant

Abel Hermant (ur. 3 lutego 1862 w Paryżu, zm. 29 września 1950 w Chantilly) – francuski poeta, prozaik, dramaturg i eseista. 

</doc>
<doc id="4641328" url="https://pl.wikipedia.org/wiki?curid=4641328" title="Military Medal">
Military Medal



</doc>
<doc id="4641333" url="https://pl.wikipedia.org/wiki?curid=4641333" title="Lucien Descaves">
Lucien Descaves

Lucien Descaves (ur. 19 marca 1861 w Montrouge, zm. 6 września 1949 w Paryżu) – francuski pisarz.
Pisał powieści antymilitarystyczne, dramaty i pamiętniki. Rozgłos przyniosła mu powieść "Le Sous-Offs" (1889), która wywołała skandal. Opowiadała ona tragiczną historię młodego podoficera, którego surowość świata wojskowego doprowadziła do samobójstwa.

</doc>
<doc id="4641336" url="https://pl.wikipedia.org/wiki?curid=4641336" title="Tunel nad Okapem Trzeci">
Tunel nad Okapem Trzeci

Tunel nad Okapem Trzeci, Tunel nad Okapem III, Schronisko nad Okapem III – niewielka jaskinia na wzgórzu Winnica w Tyńcu. Pod względem administracyjnym znajduje się w Dzielnicy VIII Dębniki w Krakowie, pod względem geograficznym na Wzgórzach Tynieckich na Pomoście Krakowskim, w makroregionie Bramy Krakowskiej. Wzgórza te włączone zostały w obszar Bielańsko-Tynieckiego Parku Krajobrazowego.
Opis obiektu.
Schronisko znajduje się w skale Skurwysyn, z tyłu za restauracją „Tarasy Tynieckie”. Z parkingu przy restauracji widoczny jest duży, czarny okap tej skały. Pod okapem znajduje się Schronisko w Winnicy Drugie, a nad okapem trzy trudno zauważalne otwory jaskiń Tunel nad Okapem Pierwszy, Tunel nad Okapem Drugi i Tunel nad Okapem Trzeci. Prawy otwór to otwór Tunelu Trzeciego. Znajduje się on w pionowej ścianie na wysokości 10 m nad podstawą skały. Dostać się do niego można trudną wspinaczką (VI w skali polskiej).
Jest to krasowa rura o średnicy dochodzącej do 0,6 m i wysokości do 0,8 m. W odległości około 1,5 m od otworu zakręca ona ostro w prawo, po 3,5 m od otworu zacieśnia się i staje się niemożliwa do przejścia.
Tunel wytworzył się w wapieniach skalistych z jury późnej. Brak nacieków. Namulisko skąpe, złożone z piasku i skalnego rumoszu. Tunel jest oświetlony rozproszonym światłem słonecznym do zakrętu.
Historia.
Tunel nie był w literaturze wzmiankowany. Po raz pierwszy opisali go M. Pruc i T. Kościelniak w sierpniu 1999 roku. Oni też opracowali jego dokumentację i plan. W 2000 r. w inwentarzu jaskiń Wyżyny Śląsko-Krakowskiej obiekt został wymieniony jako Schronisko nad Okapem III.

</doc>
<doc id="4641349" url="https://pl.wikipedia.org/wiki?curid=4641349" title="Sterylizacja plazmowa">
Sterylizacja plazmowa

Sterylizacja plazmowa – sterylizacja wykorzystująca synergiczny efekt oddziaływania zarówno promieniowania UV, jak i cząstek reaktywnych, elektronów i jonów, na mikroorganizmy. Do wyjaławiania np. instrumentów metalowych czy narzędzi wykonanych z materiałów termowrażliwych najczęściej jest wykorzystywana niskotemperaturowa plazma, wytwarzana w warunkach ciśnienia atmosferycznego. Taki rodzaj plazmy cechuje brak równowagi termodynamicznej, co jest niezbędne w procesie wyjaławiania materiałów, na których stwierdzono obecność drobnoustrojów.

</doc>
<doc id="4641353" url="https://pl.wikipedia.org/wiki?curid=4641353" title="Jan Kanty Krasicki">
Jan Kanty Krasicki

Jan Kanty Maria Ignacy Aleksy Krasicki herbu Rogala, hrabia (ur. 26 października 1837 w Nawojowej, zm. 16 stycznia 1893 w Wiedniu) – ziemianin, działacz gospodarczy, polityk konserwatywny, poseł do austriackiej Rady Państwa oraz członek Izby Panów w Wiedniu.
Życiorys.
Ukończył studia prawnicze na uniwersytecie we Lwowie. Praktykant koncepcyjny, od 1862 był koncypientem w Namiestnictwie Galicyjskim we Lwowie (1859-1862). W 1862 został oddelegowany jako komisarz do Ministerstwa Stanu, następnie od 1865 urzędnik Namiestnictwa, od 1866 przebywający na urlopie. W 1873 przeszedł w stan spoczynku.
Ziemianin, od 1860 właściciel dóbr Glinne w pow. leskim, a po śmierci ojca w 1882 także Boratyń w pow. jarosławskim. Członek oddziału jarosławskiego (1861-1873) I przemysko-mościsko-jaworowsko-mościckiego (1882) Galicyjskiego Towarzystwa Gospodarskiego we Lwowie. Członek Krakowskiego Towarzystwa Rolniczego (1861-1864) i Rady Administracyjnej Galicyjskiego Ogólnego Towarzystwa Ubezpieczeń (1871-1875). Prezes Rady Nadzorczej Kolei Naddniestrzańskiej (1874-1876). Członek (1876-1882) i prezes (1883-1889) Rady Nadzorczej Kolei Lwów-Czerniowce-Jassy. Prezes Rady Nadzorczej Kolei Lwów-Bełżec (1889).
Poseł do austriackiej Rady Państwa V kadencji (4 listopada 1873 – 22 maja 1879) i VI kadencji (7 października 1879 – 23 kwietnia 1885), wybierany w kurii IV (gmin wiejskich) w okręgu wyborczym nr 13 (Jarosław-Radymno-Sieniawa-Cieszanów-Lubaczów). Należał do frakcji posłów konserwatywnych (podolaków) w Kole Polskim w Wiedniu. 19 września 1885 mianowany przez cesarza dożywotnim członkiem Izby Panów Rady Państwa, pełnił tę funkcję od 15 października 1885.
Zmarł śmiercią samobójczą. W 1892 podjął próbę samobójczą przez podcięcie gardła, ale został odratowany. W styczniu następnego roku wyskoczył z trzeciego piętra hotelu w Wiedniu. Powodem samobójczego kroku była prawdopodobnie choroba nerwowa i kłopoty finansowe.Pochowany na Cmentarzu Centralnym w Wiedniu (sektor 41 A - grób 4),
Rodzina i życie prywatne.
Urodził się w rodzinie ziemiańskiej, syn Kazimierza Antoniego (1807-1882) i Izabeli Marii ze Stadnickich (1812-1879). Ożenił się 1 czerwca 1876 w Rzymie z Marią z Korwin-Krasickich (1847–1912). Mieli córkę Helenę Izabelę (1879–1940), która wyszła za Emanuela Homolacsa. 
Odznaczenia.
Kawaler królewskiego orderu bawarskiego św. Jerzego (24 kwietnia 1869), kawaler wielkiego krzyża papieskiego orderu św. Grzegorza (1891), kawaler papieskiego orderu Grobu Św. (31 października 1867), kawaler wielkiej wstęgi rumuńskiego orderu Korony (1889), kawaler honorowy maltański (20 marca 1862). Od 7 listopada 1863 podkomorzy austriacki (szambelan).

</doc>
<doc id="4641355" url="https://pl.wikipedia.org/wiki?curid=4641355" title="Bavagaliana">
Bavagaliana

Bavagaliana (łac. "Diocesis Bavagalianensis") – stolica historycznej diecezji w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne.

</doc>
<doc id="4641356" url="https://pl.wikipedia.org/wiki?curid=4641356" title="Sterylizacja radiacyjna">
Sterylizacja radiacyjna



</doc>
<doc id="4641358" url="https://pl.wikipedia.org/wiki?curid=4641358" title="Mai Thi Nguyen-Kim">
Mai Thi Nguyen-Kim

Mai Thi Nguyen-Kim zamężna Leiendecker (ur. 7 sierpnia 1987 w Heppenheim) – niemiecka chemiczka, dziennikarka naukowa, prezenterka telewizyjna, youtuberka pochodzenia wietnamskiego, a od czerwca 2020 członkini Senatu Towarzystwa Maxa Plancka.
Życiorys.
Jej rodzice pochodzą z Wietnamu. Uczęszczała do Bergstraßen-Gymnasium w Hemsbach (Badenia-Wirtembergia). Po ukończeniu szkoły średniej w latach 2006–2012 studiowała chemię na uniwersytecie w Moguncji i Massachusetts Institute of Technology (MIT). Od 2012 była doktorantką w RWTH w Akwizgranie, Uniwersytecie Harvarda i Fraunhofer Institute, w 2017 uzyskała doktorat na Uniwersytecie w Poczdamie na podstawie rozprawy "Physikalische Hydrogele auf Polyurethan-Basis".
Edukacja naukowa w YouTube i telewizji.
W 2015 Nguyen-Kim uruchomiła kanał na YouTube "The Secret Life Of Scientists", aby zakwestionować stereotypy dotyczące naukowców oraz przekazywać tematy naukowe młodym odbiorcom. W październiku 2016 jej kanał YouTube "schönschlau", który jest produkowany przez "Funk", wspólną ofertę niemieckich nadawców ARD i ZDF dla młodzieży i młodych dorosłych, został udostępniony online. Czasami moderowała także kanał "Auf Klo" i filmy edukacyjne z chemii i matematyki w formacie wyprodukowanym dla "Funk". Kanał "schönschlau" został przemianowany na "maiLab" w 2018 i miał ponad milion subskrybentów na początku września 2020 roku. maiLab jest produkowany przez Südwestrundfunk dla "Funk". 
Nguyen-Kim jest także moderatorem projektu WiD "Die Debatte" i wraz z Haraldem Lesch, Jasminą Neudecker i Suzanną Randall należy do zespołu "Terra X Lesch &amp; Co.". na przemian z Ralphem Caspersem (również moderując z Ranga Yogeshwarem do jego wyjazdu w listopadzie 2018 r.) ona od maja 2018 do 2021 program "Quarks" z WDR.
Na początku kwietnia 2020 MaiLab uzyskał ponad 4 miliony wyświetleń w ciągu czterech dni dzięki filmowi o pandemii koronawirusa i był wtedy numerem 1. na YouTube w Niemczech. Jak ogłoszono w grudniu 2020 r., "Corona geht gerade erst los! (Koronawirus dopiero się zaczyna!)" Z ponad sześcioma milionami wyświetleń, jest to "Najpopularniejszy film roku 2020 na YouTube" w Niemczech. W połowie kwietnia przeanalizowała informacje od znanych wirusologów w innym filmie, który również pojawił się w trendach YouTube i od 27 kwietnia 2020 osiągnął prawie 2 miliony wyświetleń w ciągu tygodnia. Nguyen-Kim gościła w wielu innych formatach medialnych, w tym w niemieckich programach telewizyjnych. Pod koniec maja 2020 w rozmowie z Deutsche Presse-Agentur wezwała do zdobywania większej wiedzy na temat źródeł i umiejętności korzystania z mediów oraz skrytykowała teorie spiskowe dotyczące pandemii koronawirusa. Chemiczka skrytykowała także braki wiedzy w zakresie nauk przyrodniczych i w wykształceniu ogólnym. Jest także działaczką wspierającą dla Scientists for Future.
Jej książka "Komisch, alles chemisch!", wydana w marcu 2019, znalazła się w listopadzie tegoż roku na liście bestsellerów czasopisma Der Spiegel. Polskie tłumaczenie "Śmierć przy myciu zębów" została wydana we wrześniu 2019 przez wydawnictwo Prószyński Media. W marcu 2021 roku opublikowała swoją drugą książkę "Die kleinste gemeinsame Wirklichkeit", która osiągnęła pierwsze miejsce na liście literackich bestsellerów magazynu Der Spiegel.
Życie prywatne.
Nguyen-Kim jest żoną naukowca, Matthiasa Leiendeckera, mają jedno dziecko (ur. 2020).

</doc>
<doc id="4641363" url="https://pl.wikipedia.org/wiki?curid=4641363" title="Pieczęć państwowa Czech">
Pieczęć państwowa Czech

Pieczęć państwowa Czech – zgodnie z ustawą 3/1993, w sprawie symboli państwowych Republiki Czeskiej, oficjalny państwowy symbol Czech.
Pieczęć państwowa jest również wymieniona w artykule 14 Konstytucji Republiki Czeskiej jako symbol państwowy.
Pieczęć strzeżona jest przez Prezydenta Czech i używana w przypadku szczególnie ważnych wydarzeń, takich jak potwierdzanie umów międzynarodowych lub uwierzytelnianie przedstawicieli dyplomatycznych.
Pieczęć państwowa Czech składa się z dużego godła państwowego wspartego po bokach lipowymi gałęziami, wokół których umieszczono napis "ČESKÁ REPUBLIKA".
Historia.
Wzór pieczęci nawiązuje do pieczęci Królestwa Czeskiego z lat 1429–1432, jest oparta na tradycji średniowiecznej, kiedy każdy monarcha miał swoją własną pieczęć.

</doc>
<doc id="4641365" url="https://pl.wikipedia.org/wiki?curid=4641365" title="Zdzisław Wolski">
Zdzisław Wolski

Zdzisław Wolski (ur. 25 lutego 1956 w Szczawnie-Zdroju) – polski lekarz, polityk i samorządowiec, radny Częstochowy w latach 1994–2019 i przewodniczący jej rady miejskiej w latach 2011–2019, poseł na Sejm RP IX kadencji (od 2019).
Życiorys.
Ukończył studia lekarskie na Śląskiej Akademii Medycznej, a następnie uzyskał specjalizację w zakresie chorób wewnętrznych. W latach 1987–1991 był naczelnikiem wydziału zdrowia i opieki społecznej w urzędzie miasta Częstochowy. Został lekarzem w jednej z częstochowskich przychodni, a także właścicielem firmy budowlanej.
Związany z Sojuszem Lewicy Demokratycznej, był z jego ramienia radnym miejskim Częstochowy w II, III, IV, V, VI, VII i VIII kadencji (1994–2019). W radzie pełnił m.in. funkcje przewodniczącego komisji rewizyjnej i komisji skarbu, a od 2011 do 2019 był przewodniczącym rady. Ponadto przez wiele lat był przewodniczącym klubu radnych SLD.
W 2015 bez powodzenia kandydował do Sejmu z listy Zjednoczonej Lewicy. W wyborach w 2019 uzyskał mandat posła na Sejm z okręgu częstochowskiego z listy SLD (zdobył wówczas 18 527 głosów). W Sejmie został członkiem Komisji Zdrowia oraz Komisji Gospodarki i Rozwoju.

</doc>
<doc id="4641390" url="https://pl.wikipedia.org/wiki?curid=4641390" title="Androgynia (medycyna)">
Androgynia (medycyna)



</doc>
<doc id="4641393" url="https://pl.wikipedia.org/wiki?curid=4641393" title="Androgynia">
Androgynia

Androgynia (z gr. "andros" „mężczyzna”, "gyne" „kobieta”) – występowanie u danej osoby cech psychicznych charakterystycznych zarówno dla kobiet, jak i mężczyzn.
Charakterystyka.
Osoby androgyniczne łączą w sobie cechy psychiczne i sposoby zachowania (radzenia sobie w trudnych sytuacjach) charakterystyczne dla tradycyjnie pojmowanej męskości i kobiecości. Osobowość takich jednostek zawiera w sobie jednocześnie niezależność, jak i opiekuńczość, agresywność i łagodność, stanowczość i uległość, racjonalność i uczuciowość. Osoby płciowo stypizowane (kobiece kobiety, męscy mężczyźni) wbudowały w pojęcie „ja” gotowe schematy tego, jak powinni czuć, działać i myśleć „prawdziwi” mężczyźni i „prawdziwe” kobiety. Androgyni natomiast łączą w pojęciu „ja” oba schematy, co pozwala im reagować adekwatnie do sytuacji, plastycznie. Badania psychologiczne nad androgynią psychologiczną zapoczątkowała Sandra Bem. Opracowała kwestionariusz ról płciowych – BSRI (polskie nowe narzędzie stworzone na bazie teoretycznej Sandry Bem to IPP Alicji Kuczyńskiej), wyłaniający osoby o różnym stopniu typizacji płciowej:
Doniesienia z badań.
Androgyniczne kobiety są bardziej niezależne, asertywne, a zarazem bardziej opiekuńcze niż „kobiecy” reprezentanci obu płci, mają wyższe poczucie własnej wartości i przejawiają niższy poziom lęku. Androgyniczni mężczyźni są równie stanowczy i niezależni jak męsko stypizowani, ale potrafią w większym stopniu okazywać czułość i współczucie.
Jednostki androgyniczne są opisywane przez innych jako sympatyczniejsze i lepiej przystosowane niż osoby płciowo stypizowane. Wyraźnie stypizowane płciowo dziewczynki i wyraźnie stypizowani chłopcy cechują się niższą inteligencją ogólną, mniejszą wyobraźnią przestrzenną i zdolnościami twórczymi.
Androgyni prezentują wyższy poziom otwartości i gotowości odsłaniania własnego „ja”. Ich komunikacja z innymi jest zróżnicowana i elastyczna: otwartość w wyrażaniu uczuć, empatia, jak i niezależność poglądów, odporność na konformizm.
Istnieje związek między społeczną niekompetencją (trudności w rozumieniu innych i przewidywaniu ich zachowań) a silną typizacją płciową.
Osoby androgyniczne mają szerszy repertuar zachowań i podejmują rodzaje aktywności typowe dla obu płci. Będące w związkach osoby androgyniczne są postrzegane jako bardziej partnerskie, kochające, tolerancyjne, dbające o relacje.
Androgyni, jak i osoby o męskiej tożsamości płciowej, mają wyższą samoocenę niż osoby o tożsamości kobiecej lub też niezróżnicowanej płciowo.
Badając muzyków – kompozytorki i kompozytorów, wykonawczynie i wykonawców, zaobserwowano w tych grupach wyższą niż przeciętnie liczbę osób o cechach androgynicznych.
Aspekt kulturowy.
W kulturze androgynia polega na umyślnym zacieraniu różnic kulturowych między kobietami a mężczyznami, świadomym zewnętrznym upodabnianiu się jednych do drugich (np. strojem), wypełnianiu przez mężczyzn ról społecznych przypisywanych zwykle kobietom i odwrotnie.
Ubiór i uroda androgyniczna.
Przez wiele wieków spodnie były tradycyjnym męskim strojem. Dla kobiet przeznaczone były sukienki. W XIX wieku zaczęto odchodzić od rygorystycznych zasad ubioru. Aktywistki walczyły o równe prawa kobiet, wolność i emancypację. Luisa Capetillo – pochodząca z Puerto Rico obrończyni kobiet – była pierwszą kobietą w swoim kraju, która nosiła spodnie w miejscach publicznych. W latach trzydziestych aktorki, takie jak Marlene Dietrich, szokowały wielu swoimi silnymi pragnieniami noszenia spodni i promowania androgynicznego stylu.
W XIX wieku pionierzy mody, tacy jak Paul Poiret i Coco Chanel, wprowadzili spodnie do mody damskiej. Coco Chanel stworzyła projekty spodni dla kobiet, jak stroje do jazdy konnej i piżamy plażowe.
Elvis Presley wprowadził androgyniczny styl w rock’n’rollu. Sprawił on, że jego androgyniczny wygląd stał się szablonem dla wszystkich rock’n’roll’owców od lat 1950. Makijaż oczu i twarzy sprawiały, że ludzie często uważali Presleya za „zniewieściałego faceta”.
Na przełomie lat 60. oraz 70. Jimi Hendrix często nosił wysokie obcasy i damskie bluzki. Androgynia weszła do głównego nurtu kulturowego i zaczęła mieć istotny wpływ na popkulturę w 1972 roku, kiedy to David Bowie wydał swój kultowy album „The Rise and Fall of Ziggy Stardust and the Spiders from Mars”. Bowie zaprezentował wówczas swoje alter ego – Ziggy Stardust, bladego kosmitę o silnym makijażu i wystających kościach policzkowych.
W latach 90. XX wieku nastąpił wzrost liczby projektantów unisex, a styl androgyniczny został powszechnie uznany w świecie mody.
Obecnie tematyka „płynności płci” w modzie jest bardzo często i energicznie poruszana w mediach. Styl androgyniczny prezentuje na przykład Lady Gaga, która również cechuje się androgyniczną urodą.
Aspekt religijny.
Androgynia to w religioznawstwie występujący w wielu religiach i mitologiach atrybut bogów i postaci mitycznych, u których występuje połączenie przeciwieństw, w tym przeciwstawnych płci. Często spotykany jest archetyp androgyna jako boskiego protoplasty rodzaju ludzkiego.
W filozofii.
Androgynia była przez romantyków rozważana w aspekcie filozofii. Androgyn stawał się człowiekiem idealnym, łączącym w sobie pierwiastki kobiece i męskie, zachowując w ten sposób pełną jedność.
Motyw ten wprowadził Honoriusz Balzac w utworze Serafita, gdzie androgynię uznaje za rodzaj miłości idealnej, wiecznej – pozwalającej prawdziwie pokochać Boga. Reaktualizacja mitu androgyna nastąpiła też w romantyzmie niemieckim (Franz von Baader, Friedrich Schlegel).
Według Kabały Androgynem był pierwszy człowiek – Adam Kadmon. Do koncepcji tej odnoszą się także romantycy.

</doc>
<doc id="4641395" url="https://pl.wikipedia.org/wiki?curid=4641395" title="Binjamin Wilkomirski">
Binjamin Wilkomirski

Binjamin Wilkomirski, właściwie Bruno Dössekker (ur. 12 lutego 1941 w Biel/Bienne jako Bruno Grosjean) – szwajcarski klarnecista i pisarz, autor wspomnień o holokauście podczas II wojny światowej, które uzyskały wiele nagród literackich, a później uznane zostały za sfabrykowane.
Wspomnienia o holokauście.
Bruno Dössekker stał się znany opinii publicznej, kiedy w 1995 w Niemczech pod nazwiskiem Binjamin Wilkomirski opublikował wspomnienia o swoich losach podczas holokaustu w okupowanej przez Niemców Polsce. Książkę opublikowało wydawnictwo Suhrkamp Verlag we Frankfurcie nad Menem pod niemieckim tytułem "Bruchstücke. Aus einer Kindheit 1939-1948". Tytuł został przetłumaczony na 9 języków, w tym angielski. Książka wydana została rok później w USA oraz Wielkiej Brytanii pod angielskim tytułem "Fragments: Memories of a Wartime Childhood" (pol. "Fragmenty. Wspomnienia o wojennym dzieciństwie") w tłumaczeniu Carol Brown Janeway.
Autor opisuje w niej swoje wojenne i powojenne losy z lat 1941–1948. Według książki był dzieckiem mieszkającym wraz z rodzicami w Rydze na Łotwie, kiedy w 1942 zaczęły się łapanki Żydów. Jego ojciec zginął na jego oczach, a on wraz z matką i bratem wywieziony został do niemieckiego obozu koncentracyjnego na Majdanku. Tam został odseparowany od swojej rodziny, otoczony przez obcych ludzi, aby zaraz potem w wieku trzech lub czterech lat trafić do niemieckiego obozu koncentracyjnego w Auschwitz, gdzie doktor Josef Mengele przeprowadzał na nim eksperymenty medyczne. Książka opisuje horror holokaustu widziany oczami dziecka, a po zakończeniu II wojny światowej jego wspomnienia z sierocińca w Krakowie. Fragmentaryczne wspomnienia z okresu wojny uzupełniają cierpienia młodego chłopca po jej zakończeniu. W książce autor zamieszcza m.in. opis napadu „polskich szowinistów” na sierociniec, jaki miał miejsce po wojnie. W dzieciństwie Binjamin starał się powiedzieć otoczeniu o holokauście, ale był ignorowany i nakłaniany do milczenia na ten temat. Dorastając, spotykał się on w dalszym ciągu z przejawami antysemityzmu.
Po angielskim wydaniu książka zdobyła rozgłos za oceanem i została entuzjastycznie przyjęta, zdobywając uznanie międzynarodowej krytyki oraz laury przyznawane przez organizacje żydowskie. Za arcydzieło uznał ją Daniel Goldhagen. Promowały ją żydowskie autorytety oraz organizacje, w tym nowojorski Holocaust Memorial Museum. Utytułowano ją kilkoma znaczącymi nagrodami, takimi jak: "National Jewish Book Award" (pol. Narodowa Nagroda Żydowskiej Książki w USA), Prix Mémoire de la Shoa we Francji, Jewish Quarterly Literary Prize, czyli Żydowska Nagroda Literacka w Wielkiej Brytanii.
Autor jako ekspert brał udział w debatach i seminariach o holokauście. Zapraszały go amerykańskie uniwersytety. Wywiady z nim ukazały się w zachodniej prasie (New York Times) oraz w telewizji (BBC). Brał udział w talk show Oprah Winfrey, gdzie wystąpił u boku innej autorki książek o holokauście Laury Grabowski (w rzeczywistości Laurel Rose Willson), która w trakcie programu, widząc Wilkomirskiego, „przypomniała sobie”, że w czasie wojny widziała go w obozie w Auschwitz. Autor wystąpił także w kilku filmach dokumentalnych.
Dzieło Binjamina Wilkomirskiego uznawane za autentyczne relacje z holokaustu czytane było publicznie przez austriacką pisarkę (późniejszą noblistkę z 2004) Elfriede Jelinek. Jej wykonanie wpleciono we fragmenty poezji Eliego Wiesela oraz Paula Celana podczas uznawanego za największy w Europie Festiwalu w Salzburgu, który poświęcony jest muzyce oraz teatrowi.
Demaskacja.
W sierpniu 1998 roku szwajcarski dziennikarz Daniel Ganzfried przeprowadził z Wilkomirskim wywiad. Ganzfried był młodym szwajcarskim Żydem, który osobiście interesował się tematyką holokaustu, ponieważ jego ojciec był więźniem Auschwitz. Dzięki jego relacjom oraz własnej erudycji miał dużą wiedzę na ten temat. Podczas rozmowy zaczął mieć duże wątpliwości co do wiarygodności autora. Na przełomie sierpnia i września 1998 napisał kilka artykułów w szwajcarskim tygodniku „Die Weltwoche”, w których stwierdził, że Wilkomirski „widział obozy koncentracyjne tylko jako turysta”. Oskarżył go o kłamstwo oraz całkowite sfabrykowanie własnego życiorysu.
Ganzfried przeprowadził również własne badania całkowicie weryfikując wersję życiorysu podawaną przez Wilkomirskiego. W 1998 opublikował na ten temat książkę pt. "Alias Wilkomirski. Die Holocaust-Travestie" (pol. "Alias Wilkomirski. Parodia holokaustu").
Rzeczywisty życiorys.
W rzeczywistości Wilkomirski urodził się 12 lutego 1941 w miejscowości Biel w Szwajcarii, a nie – jak twierdził – na Łotwie. W dodatku wcale nie był Żydem, ale Szwajcarem i to w rodzinnym kraju spędził całą wojnę. W jego akcie urodzenia, do którego dotarł Ganzfried, wpisane było nazwisko Bruno Grosjean. Z dokumentu wynikało, że był nieślubnym dzieckiem Yvone Grosjean, która oddała go do sierocińca. W 1957 chłopca przygarnęła nowa rodzina adopcyjna z Zurychu i Grosjean przyjął ich nazwisko Dössekker. Dziennikarz oprócz przybranej rodziny odnalazł także rodzinę biologiczną, w tym wuja chłopca Maxa Grosjeana, z którym się skontaktował, uzyskując szereg nowych informacji. Wynikało z nich jednoznacznie, że cała historia opisana we "Fragments" była wytworem wyobraźni autora, a nie rzeczywistością.
W rzeczywistości Binjamin Wilkomirski nazywał się więc Bruno Grosjean, a po adopcji Bruno Dössekker. W swoim dorosłym życiu był wytwórcą klarnetów oraz profesjonalnym muzykiem, który na nich grał.
Autorzy opisujący „sprawę Wilkomirskiego” jako jego inspirację do napisania wspomnień wskazują inne sfałszowane wspomnienia z holokaustu – powieść "Malowany ptak" napisaną w 1965 przez Jerzego Kosińskiego.
Reperkusje.
W październiku 1999 niemiecki wydawca "Fragments" wycofał książkę z księgarń, przyznając publicznie, że Wilkomirski wcale nie był żydowską sierotą i ofiarą holokaustu, ale dzieckiem urodzonym w Szwajcarii nazywającym się w rzeczywistości Bruno Dössekker. Miesiąc później to samo zrobił także amerykański wydawca Schocken.
Mimo demaskacji opartej na faktach Wilkomirski nadal jednak utrzymywał, że jest osobą, za którą się podaje. Zaprzeczał, jakoby nazywał się Grosjean i twierdził, że nie jest spokrewniony z tą rodziną. Daniel Ganzfried zaproponował mu więc testy DNA w oparciu o próbki pobrane od jego biologicznego wuja Maxa Grosjeana. Wilkomirski początkowo nie chciał im się poddać, ale w końcu zgodził się na testy, które wykazały pokrewieństwo.
Oszustwo Wilkomirskiego nie spotkało się jednak z powszechnym potępieniem. W jego obronę zaangażowały się osoby, które wcześniej go promowały i nawet po udowodnieniu fałszerstwa wiele autorytetów zajmujących się holokaustem nadal brały autora w obronę oraz próbowały tłumaczyć jego motywy. Israel Gutman, dyrektor jerozolimskiego instytutu Yad Vashem oraz wykładowca historii holokaustu na Hebrew University, który sam był więźniem Auschwitz, stwierdził, że autor wcale nie jest fałszerzem, ponieważ ból, który odczuwał z powodu holokaustu, jest autentyczny. W oryginale: "Wilkomirski napisał opowieść, którą sam głęboko przeżył; co do tego nie ma wątpliwości (…). On nie jest fałszerzem. Jest kimś, kto żyje tą historią głęboko w swej duszy. Jego ból jest autentyczny".
Wydawca Arthur Samuelson stwierdził natomiast, że: "Fragments to bardzo dobra książka. [...] Oszustwem jest tylko wtedy, jeśli zaliczyć ją do gatunku literatury faktu. Ale wówczas wydałbym ją ponownie jako fikcję literacką. Bo jeśli nawet to nieprawda – wówczas Wilkomirski staje się jeszcze lepszym pisarzem".
Część żydowskich historyków uznaje jednak Wilkomirskiego za oszusta. Raul Hilberg zdumiony postawił nawet pytanie: "Jak tego rodzaju książka mogła zostać uznana przez wiele wydawnictw za pamiętnik? Jak mogło dojść do tego, że Wilkomirski był zapraszany przez Muzeum Holokaustu i na prestiżowe uniwersytety? Dlaczego nie mamy jakiejś porządnej kontroli jakości w przypadku oceny wydawniczej materiałów dotyczących holokaustu?".
Obecnie wspomnienia „Wilkomirskiego” powszechnie uznawane są za wymysł autora i porównywane do innych fałszywych wspomnień z holokaustu – powieści "Malowany ptak" napisanej przez Jerzego Kosińskiego. Aktualnie powieść Bruna Dössekkera vel „Wilkomirskiego” jest sprzedawana na rynku z dodanym wstępem opisującym uwarunkowania historyczne oraz podającym prawdziwy życiorys autora, aby każdy mógł zweryfikować prawdziwość podawanych przez niego informacji.

</doc>
<doc id="4641398" url="https://pl.wikipedia.org/wiki?curid=4641398" title="Marek Matejun">
Marek Matejun

Marek Matejun (ur. 7 stycznia 1977 w Łodzi) – polski ekonomista, doktor habilitowany nauk ekonomicznych w dyscyplinie nauki o zarządzaniu, badacz przedsiębiorczości i zarządzania.
Absolwent Wydziału Organizacji i Zarządzania Politechniki Łódzkiej (2001). Tam też uzyskał stopień naukowy doktora (2006), a następnie – na Wydziale Zarządzania Uniwersytetu Łódzkiego – stopień doktora habilitowanego (2016). W latach 2002-2019 pracował na stanowisku profesora nadzwyczajnego na Wydziale Zarządzania i Inżynierii Produkcji Politechniki Łódzkiej. Od 2019 roku pracuje na stanowisku profesora nadzwyczajnego w Katedrze Przedsiębiorczości i Polityki Przemysłowej na Wydziale Zarządzania Uniwersytetu Łódzkiego. Specjalności naukowe: przedsiębiorczość, zarządzanie mikro, małymi i średnimi przedsiębiorstwami (MŚP), współczesne koncepcje i metody zarządzania, metodologia badań w naukach o zarządzaniu.
Główne obszary prac badawczych.
M. Matejun w ramach swoich prac sformułował model menedżerskich i prawnych aspektów podejmowania działalności gospodarczej, a także wielowymiarową typologię barier rozwoju współczesnych organizacji. Opisał proces wdrażania oraz uwarunkowania i efekty wykorzystania koncepcji outsourcingu w zarządzaniu rozwojem MŚP. W obszarze badań nad przedsiębiorczością analizował uwarunkowania rozwoju oraz wpływ przedsiębiorczości technologicznej na innowacyjność MŚP, a także rolę środowiska akademickiego w rozwoju przedsiębiorczych i innowacyjnych kompetencji studentów. Ważnym zagadnieniem badawczym było też wykorzystanie potencjału środowiska zewnętrznego w zarządzaniu organizacjami. W tym zakresie M. Matejun zaproponował zestaw kryteriów podziału, płaszczyzn oraz rodzajów otoczenia organizacji, koncepcję strategicznego podejścia do absorpcji zewnętrznego wsparcia w zarządzaniu rozwojem MŚP, a także proces eksploracji i eksploatacji okazji w zarządzaniu innowacjami MŚP.
Badania w obszarze zarządzania mikro, małymi i średnimi przedsiębiorstwami obejmowały także sformułowanie i weryfikację modelu statyki i dynamiki w cyklu życia MŚP, ocenę wpływu zdolności dynamicznych na kształtowanie potencjału zasobowego i przebieg procesów rozwojowych tych podmiotów, jak również wyznaczenie kluczowych obszarów specyfiki zarządzania projektami w MŚP. W obszarze metodologii badań w naukach o zarządzaniu jego prace obejmowały przede wszystkim sformułowanie modelowego ujęcia metodyki badań ankietowych, badania nad wykorzystaniem metody studium przypadku, metody delfickiej, a także nad uwarunkowaniami i perspektywami rozwoju subdyscyplin nauk o zarządzaniu w polskiej i światowej praktyce badawczej.
Pełnione funkcje.
Ponadto członek Academy of Management (od 2012) oraz członek Rady Programowej Centrum Przedsiębiorczości na Wydziale Zarządzania Uniwersytetu Łódzkiego (od 2018).
Zaangażowanie na rzecz praktyki gospodarczej.
Prelegent w panelu „Współdziałanie w edukacji zawodowej – branżowe zrzeszenia przedsiębiorców” w ramach XI Europejskiego Forum Gospodarczego – Łódzkie 2018. Twórca inicjatyw „Firma Przyjazna Nauce” oraz „Lider Kapitału Ludzkiego” nakierowanych na wzmocnienie relacji pomiędzy sferą nauki i praktyki gospodarczej poprzez promocję przedsiębiorstw, które aktywnie angażują się w prace badawcze prowadzone przez naukowców.

</doc>
<doc id="4641405" url="https://pl.wikipedia.org/wiki?curid=4641405" title="Necropolis Records">
Necropolis Records

Necropolis Records – amerykańska wytwórnia muzyczna z siedzibą we Fremont w Kalifornii, skupiająca głównie zespoły z nurtu black i death metal. Działała w latach 1993 – 2003. 
Historia.
Początki Necropolis Records sięgają 1989 r., kiedy to redagujący fanzine'a "Necropolis" Paul Thind otrzymał materiały demo od zespołów Sentenced czy Convulse. W ciągu 1990 – 1992 ukazały się zaledwie dwa numery pisma, krótko przed opublikowaniem trzeciego numeru Thind zdecydował się powołać do życia własną wytwórnię. Już w lutym 1993 r. podpisany został kontrakt z grupą Demilich, w tam samym roku ukazała się także EP-ka "Angelcunt (Tales of Desecration)" innego fińskiego zespołu - Archgoat. Jako autor fanzine'a Thind nawiązał liczne kontakty z kolejnymi grupami, co zaowocowało wydaniem 7-calowej EP-ki Beherit oraz albumu The Black "The Priest of Satan", w którego nagraniu uczestniczył m.in. Jon Nödtveidt z Dissection. Znajomość z Patrikiem Jensenem z Seance doprowadziła z kolei do podpisania umowy z jego innym zespołem – Dawn, jak i też do przekonania muzyka do reaktywacji grupy Satanic Slaughter. Niebawem katalog wytwórni wzbogacony został o wydawnictwa innych szwedzkich zespołów do których należały m.in. Arckanum, Nifelheim, War oraz Witchery, w 1999 r. trafił na rynek debiutancki album australijskiej black/death metalowej formacji Abominator. W 2002 r. nakładem Necropolis ukazał się w USA krążek Incantation zatytułowany "Blasphemy", rok wcześniej natomiast firma wydała na zasadzie licencji trzeci album Dark Funeral "Diabolis Interium". 
W związku z problemami finansowymi i tym samym złym stanem psychicznym założyciela, wytwórnia zmuszona została do ogłoszenia upadłości i tym samym do jej rozwiązania. Od 2003 r. brak jest jakichkolwiek doniesień zarówno o działalności Necropolis jak i jej pododdziału Deathvomit Records.

</doc>
<doc id="4641413" url="https://pl.wikipedia.org/wiki?curid=4641413" title="Edyta Kubik">
Edyta Kubik

Edyta Monika Kubik (ur. 27 lutego 1977 w Oławie) – polska polityk i księgowa, posłanka na Sejm VIII kadencji (2019).
Życiorys.
W 2003 ukończyła Wyższą Szkołę Zarządzania i Finansów, zdobywając tytuł zawodowy licencjata w zakresie rachunkowości i auditingu. Podjęła pracę w zawodzie księgowej. W wyborach w 2015 kandydowała do Sejmu z listy ruchu Kukiz’15 w okręgu wrocławskim, otrzymała 3976 głosów, osiągając drugi wynik na liście i nie uzyskując wówczas mandatu. Pełniła funkcję społecznego dyrektora biura poselskiego Kornela Morawieckiego w Oławie, została też koordynatorką regionalnych struktur Wolnych i Solidarnych oraz Skutecznych. Nie kandydowała w wyborach parlamentarnych w 2019. 15 października 2019 podczas ostatniego zaplanowanego posiedzenia Sejmu VIII kadencji złożyła ślubowanie poselskie, zastępując w parlamencie zmarłego Kornela Morawieckiego.

</doc>
<doc id="4641416" url="https://pl.wikipedia.org/wiki?curid=4641416" title="Sejm Rzeczypospolitej Polskiej IX kadencji">
Sejm Rzeczypospolitej Polskiej IX kadencji

Sejm IX kadencji – skład Sejmu IX kadencji wyłoniony został w wyborach do Sejmu i Senatu przeprowadzonych 13 października 2019. W wyborach uprawnionych do głosowania było 30 250 610 osób.
Posiedzenia Sejmu.
Zgodnie z Regulaminem Sejm obraduje na posiedzeniach. Marszałek Sejmu najpóźniej na 7 dni przed planowanym posiedzeniem zawiadamia o dacie i porządku dziennym tego posiedzenia odpowiednie organy (posłów, Prezydenta RP, Marszałka Senatu RP, członków Rady Ministrów, Pierwszego Prezesa Sądu Najwyższego, Prezesa Trybunału Konstytucyjnego, Prokuratora Generalnego, Prezesa NIK, Prezesa NBP, Rzecznika Praw Obywatelskich oraz Rzecznika Praw Dziecka). Termin ten może być skrócony w szczególnie uzasadnionych wypadkach.
Planowane posiedzenia Sejmu:
Marszałek Sejmu.
Obowiązki Marszałka Seniora w dniu 12 listopada 2019 do chwili podjęcia uchwały o wyborze Marszałka Sejmu pełnił poseł Antoni Macierewicz (Prawo i Sprawiedliwość). Marszałka seniora wyznaczył prezydent RP Andrzej Duda spośród grupy posłów o najstarszym wieku.
Marszałek Sejmu IX kadencji:
Prezydium Sejmu.
W skład Prezydium Sejmu wchodzą marszałek oraz wicemarszałkowie Sejmu RP.
Konwent Seniorów.
W skład Konwentu Seniorów wchodzą marszałek, wicemarszałkowie Sejmu RP oraz posłowie – przedstawiciele klubów poselskich.
Komisje.
Zgodnie z regulaminem w Sejmie jest 27 komisji stałych. Komisje stałe dzieli się na trzy kategorie: duże, średnie, małe. Niektórych komisji ten podział nie obowiązuje (m.in. komisji do Spraw Służb Specjalnych). Oprócz nich Sejm może powołać komisje nadzwyczajne oraz komisje śledcze.
Prace Sejmu.
Sejm obraduje na posiedzeniach zwoływanych przez Marszałka Sejmu. Pełny wykaz prac sejmu znajduje się tu

</doc>
<doc id="4641418" url="https://pl.wikipedia.org/wiki?curid=4641418" title="Salezjańska Wyższa Szkoła Ekonomii i Zarządzania w Łodzi">
Salezjańska Wyższa Szkoła Ekonomii i Zarządzania w Łodzi



</doc>
<doc id="4641420" url="https://pl.wikipedia.org/wiki?curid=4641420" title="Parafia Chrystusa Króla w Lgocie">
Parafia Chrystusa Króla w Lgocie

Parafia Chrystusa Króla w Lgocie – rzymskokatolicka parafia znajdująca się w archidiecezji krakowskiej, w dekanacie Trzebinia, w Polsce.

</doc>
<doc id="4641427" url="https://pl.wikipedia.org/wiki?curid=4641427" title="Parafia św. Józefa Robotnika w Młoszowej">
Parafia św. Józefa Robotnika w Młoszowej

Parafia świętego Józefa Robotnika w Młoszowej – rzymskokatolicka parafia znajdująca się w archidiecezji krakowskiej, w dekanacie Trzebinia, w Polsce.

</doc>
<doc id="4641428" url="https://pl.wikipedia.org/wiki?curid=4641428" title="Javon Bess">
Javon Bess

Javon Bess (ur. 1 kwietnia 1996 w Columbus) – amerykański koszykarz, występujący na pozycji rzucającego obrońcy.
Kariera sportowa.
W 2019 reprezentował New Orleans Pelicans, podczas rozgrywek letniej ligi NBA.
19 października 2019 został zwolniony przez New Orleans Pelicans.

</doc>
<doc id="4641432" url="https://pl.wikipedia.org/wiki?curid=4641432" title="Centralna Reprezentacyjna Koncertowa Orkiestra Marynarki Wojennej Rosji">
Centralna Reprezentacyjna Koncertowa Orkiestra Marynarki Wojennej Rosji

Centralna Reprezentacyjna Koncertowa Orkiestra Marynarki Wojennej Rosji im. "Nikołaja Rimskiego-Korsakowa" (po rosyjsku. Центральный концертный образцовый оркестр ВМФ им Н.А. Римского-Корсакова), znany również jako Central Navy Band of Russia (po rosyjsku : Центральный оркестр ВМФ России) jest oficjalnym przedstawicielem muzycznym Marynarki Wojennej Federacji Rosyjskiej. Ma siedzibę w Moskwie. Dyrygent (dyrektor muzyczny) kapitan I stopnia Aleksiej Karabanow jest Honorowym Artystą Rosji. Centralny zespół to wiodący zespół kreatywny rosyjskiej marynarki wojennej, który występuje od ponad 70 lat. 
Z orkiestrą współpracuje też dyrygent wojskowy:-mjr Marat Gayanow. 
Historia.
23 grudnia 1941 r. w czasie Bitwy o Moskwę utworzono zespół muzyczny z Floty Uljanowskiej nr 53, w większości składający się z marynarzy, żołnierzy pierwszej linii frontu przybyłych ze szpitali. Pierwszym mianowanym dyrygentem wojskowym był kapitan Aleksander Karpiey-Lazariew. 
Kolejnymi dyrektorami byli mjr Aleksander Iwanowicz Cwietkow, płk. Georgij Pawłowicz Iwanow, por. Dymitr Michajłowicz Leia, starszy lejtnant Michaił Władimirowicz Sosnowskij, pułkownik Georgij Pietrowicz Aljawdin, ppłk. Boris Eleazarowicz Lewin, kpt. Władimir Michajłowicz Solodakhin, kpt. Aleksander Siergiejewicz Danilczenko. 
W celu poprawy wyszkolenia muzyków z zespołów marynarki wojennej (zwłaszcza sił floty i piechoty morskiej) zespół został przekształcony w październiku 1944 r. jako jednostka zespołu szkoleniowego marynarki wojennej ZSRR. W lutym 1994 r., na cześć 150 rocznicy urodzin rosyjskiego kompozytora Nikołaja Rimskiego-Korsakowa, orkiestra otrzymała swoją obecną honorową nazwę Centralna Reprezentacyjna Koncertowa Orkiestra Marynarki Wojennej Rosji im. Nikołaja Rimskiego-Korsakowa. W różnych latach orkiestra występowała podczas koncertów w takich miejscach jak Afganistan, Czeczenia i Syria. Od 1945 r. Orkiestra stale uczestniczy w Paradach Zwycięstwa na Placu Czerwonym, a od 2017 r. jest głównym uczestnikiem muzycznym Parad Marynarki Wojennej w Sankt Petersburgu.

</doc>
<doc id="4641437" url="https://pl.wikipedia.org/wiki?curid=4641437" title="Najnowszy klip">
Najnowszy klip

Najnowszy klip – czwarty singel Dawida Podsiadły promujący jego trzeci studyjny album „Małomiasteczkowy”. Singel ukazał się 2 września 2019 pod szyldem wytwórni Sony Music.

</doc>
<doc id="4641438" url="https://pl.wikipedia.org/wiki?curid=4641438" title="Polak Roku w Belgii">
Polak Roku w Belgii

„Polak Roku w Belgii” – konkurs organizowany regularnie przez Ambasadę RP w Królestwie Belgii oraz Radę Polonii Belgijskiej we współpracy z licznymi organizacjami polskimi i polonijnymi działającymi w Belgii w celu wyróżnienia Polaków aktywnie budujących pozytywny wizerunek Rzeczypospolitej Polskiej w Belgii. 
Historia Konkursu.
Konkurs jest niemal rokrocznie organizowany w stolicy Belgii, Brukseli. Organizatorem jest Ambasada RP w Królestwie Belgii oraz Rada Polonii Belgijskiej we współpracy z licznymi organizacjami polskimi i polonijnymi działającymi w Belgii. Jest to największe wydarzenie promocyjne dla Polonii belgijskiej.
Celem konkursu jest aktywizacja środowiska polskiej emigracji w Belgii poprzez ukazanie pozytywnego wizerunku Polaka mieszkającego na terenie Belgii, docenienie jego działalności, a także przedstawienie sukcesu, jaki odniósł. 

</doc>
<doc id="4641441" url="https://pl.wikipedia.org/wiki?curid=4641441" title="Lewis Range">
Lewis Range

Lewis Range – łańcuch górski w Stanach Zjednoczonych i Kanadzie należący do Gór Skalistych. Szacuje się, że około 73% gór jest w Montanie a 27% w Alberta (w parku Narodowym Waterton Lakes). Jest jednym z trzech łańcuchów górskich występujących w parku Narodowym Glacier. 
Nazwa gór pochodzi on nazwy uskoku "Lewis Thrust Fault" powstałego w okresie 150 a 60 milionów lat temu, kiedy doszło do kolizji dwóch płyt tektonicznych.
Najwyższe szczyty.
 

</doc>
<doc id="4641444" url="https://pl.wikipedia.org/wiki?curid=4641444" title="Parlament Japonii">
Parlament Japonii



</doc>
<doc id="4641445" url="https://pl.wikipedia.org/wiki?curid=4641445" title="Wiktor Durlak">
Wiktor Durlak

Wiktor Michał Durlak (ur. 5 lipca 1983 w Krynicy-Zdroju) – polski polityk, samorządowiec i menedżer, senator X kadencji.
Życiorys.
Wykształcenie i działalność zawodowa.
Mieszkaniec Białej Niżnej. Ukończył Małopolską Wyższą Szkołę Ekonomiczną w Tarnowie na kierunkach zarządzanie i administracja publiczna. W 2005 rozpoczął pracę w biurze senatorskim Stanisława Koguta w Gorlicach, pełnił funkcję jego asystenta. Potem pracował w Fundacji Pomocy Osobom Niepełnosprawnym w Stróżach. Później zajmował stanowisko dyrektora Ośrodka Rewalidacyjno-Wychowawczego w Grybowie.
Działalność polityczna.
W latach 2010–2014 był radnym gminy Grybów. W 2012 przystąpił do Prawa i Sprawiedliwości. W kolejnych wyborach samorządowych w 2014 został wybrany do rady powiatu nowosądeckiego. Zasiadał w Komisji Statutowej (jako jej wiceprzewodniczący), Komisji Kultury i Ochrony Dóbr Kultury, Komisji Promocji Powiatu, Współpracy z Organizacjami Pozarządowymi oraz Współpracy Międzynarodowej, a także Komisji Turystyki i Sportu. Wszedł w skład Rady Społecznej Szpitala im. dr. Józefa Dietla w Krynicy-Zdroju. W 2018 uzyskał reelekcję na stanowisko radnego powiatowego. W nowej kadencji zasiadał w Komisji Zdrowia i Uzdrowisk (jako jej przewodniczący), Komisji Budżetowej, Komisji Polityki Społecznej, Komisji Mienia i Infrastruktury oraz Komisji Turystyki i Sportu.
W wyborach parlamentarnych w 2019 został kandydatem Prawa i Sprawiedliwości na senatora w okręgu nr 37. W wyborach uzyskał 107 119 głosów (60,33%), pokonując dotychczasowego senatora Stanisława Koguta (startującego z własnego komitetu) i uzyskując wybór do Senatu X kadencji.

</doc>
<doc id="4641451" url="https://pl.wikipedia.org/wiki?curid=4641451" title="Filmy zgłoszone do rywalizacji o 29. rozdanie Oscara w kategorii filmu nieanglojęzycznego">
Filmy zgłoszone do rywalizacji o 29. rozdanie Oscara w kategorii filmu nieanglojęzycznego

W 1956 Amerykańska Akademia Sztuki i Wiedzy Filmowej (AMPAS) po raz pierwszy zaprosiła wybrane kraje do zgłaszania swoich najlepszych filmów do rywalizacji o Oscara w kategorii filmu obcojęzycznego.
W poprzednich latach nagrody dla filmów nieanglojęzycznych były wręczane podczas głównej ceremonii rozdania Oskarów z pominięciem etapu nominacji. 
Do pierwszej rywalizacji o Oskara w nowej kategorii zostało nadesłanych osiem filmów z Europy Zachodniej i wschodniej Azji. Pięć z nich otrzymało nominacje.
Zwycięzcą został włoski film "La Strada" w reżyserii Federico Felliniego. Nagroda została przyznana podczas ceremonii 27 marca 1957.

</doc>
<doc id="4641453" url="https://pl.wikipedia.org/wiki?curid=4641453" title="ReLIFE">
ReLIFE



</doc>
<doc id="4641454" url="https://pl.wikipedia.org/wiki?curid=4641454" title="Tadeusz Dyr">
Tadeusz Dyr

Tadeusz Dyr (ur. 11 listopada 1964 w Miliczu, zm. 14 października 2019 w Radomiu) – polski ekonomista, profesor doktor habilitowany nauk ekonomicznych.
Życiorys.
Syn Bogusława i Józefy. Ukończył studia Wydziału Transportu Politechniki Radomskiej im. Kazimierza Pułaskiego w Radomiu, obecnie Uniwersytetu Technologiczno-Humanistycznego im. Kazimierza Pułaskiego w Radomiu. Od 1988 był pracownikiem naukowo-dydaktycznym Uniwersytetu Technologiczno-Humanistycznego im. Kazimierza Pułaskiego w Radomiu. W 1995 uzyskał tytuł naukowy doktora na Wydziale Ekonomii Uniwersytetu Ekonomicznego w Katowicach, a w 2000 został doktorem habilitowanym nauk ekonomicznych w dyscyplinie ekonomia.
Od 2010 objął stanowisko Kierownika Zakładu Ekonomiki Przedsiębiorstwa. Od 1 stycznia 2011 roku pełnił funkcję Kierownika Katedry Rozwoju Regionalnego i Metod Ilościowych, w 2014 został kierownikiem Katedry Ekonomii. Tadeusz Dyr piastował funkcję prodziekana ds. Nauki na oraz kierownikiem Studiów Doktoranckich na Wydziale Nauk Ekonomicznych i Prawnych (obecnie Wydział Ekonomii i Finansów).
Pochowany na cmentarzu komunalnym na Firleju w Radomiu.
Dorobek naukowy.
Wśród licznych prac naukowych opublikował w ponad 200 oryginalnych prac twórczych, w tym 4 monografie i 3 podręczniki akademickie. Tadeusz Dyr był współautorem rozdziałów w monografiach oraz artykułach recenzowanych w czasopismach naukowych, branżowych i materiałach konferencyjnych. Był autorem lub współautorem ponad 70 opracowań, które są wykorzystane w praktyce gospodarczej. Prowadził badania naukowe i badawcze dotyczące problematyki efektywności i finansowania inwestycji, a także przekształceń własnościowych i strukturalnych, a także strategii rozwoju przedsiębiorstw i konkurencyjność regionów. 
W 2014 roku został laureatem konkursu „Leonardo” za najlepszą monografię dotyczącą innowacji ekonomicznych w transporcie.
W 2005 otrzymał Srebrny Krzyż Zasługi.

</doc>
<doc id="4641456" url="https://pl.wikipedia.org/wiki?curid=4641456" title="Wydział Nauk Przyrodniczych Uniwersytetu Kazimierza Wielkiego">
Wydział Nauk Przyrodniczych Uniwersytetu Kazimierza Wielkiego



</doc>
<doc id="4641462" url="https://pl.wikipedia.org/wiki?curid=4641462" title="Kościół Niepokalanego Poczęcia Najświętszej Maryi Panny w Malczycach">
Kościół Niepokalanego Poczęcia Najświętszej Maryi Panny w Malczycach

Kościół Niepokalanego Poczęcia Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Środa Śląska archidiecezji wrocławskiej).
Jest to neogotycka świątynia wybudowana w 1905 roku, remontowana w latach 1975-1976. Budowla jest jednonawowa, murowana, nakrywają ją dachy dwuspadowe. Parafia rzymskokatolicka we wsi Malczyce została obsadzona przez polskch kapłanów już w 1945 roku po zakończeniu działań wojennych prowadzonych pod koniec stycznia i na początku lutego 1945 roku. Podczas walk zostały uszkodzone wieża i dach oraz zniszczone zostały organy. W sierpniu 1945 roku władzę nad budowlą przejęli Sowieci. Ołtarze zostały demontowane, natomiast w nawie głównej została wybudowana z desek scena. W kościele były organizowane imprezy taneczne. W listopadzie 1945 roku władza główna odsunęła Sowietów i świątynia została uwolniona od opieki Armii Czerwonej. Parafianie odrestaurowali budowlę i przywrócili ją do świetności. W dniu 6 stycznia 1946 roku do polskich osadników został przysłany polski ksiądz Antoni Kij. W latach 1975-1976 świątynia była remontowana.

</doc>
<doc id="4641464" url="https://pl.wikipedia.org/wiki?curid=4641464" title="Doręgowski">
Doręgowski

Doręgowski (Dorengowski, Gleissen-Dorengowski, Trąby Pruskie, Rogi na Krzyż) – polski herb szlachecki, używany przez rodzinę wywodzącą się z Kaszub.
Opis herbu.
Znanych jest przynajmniej pięć wariantów tego herbu.
Doręgowski I: "W polu czerwonym lub błękitnym dwie trąby czarne oprawione w srebro (lub złoto), wylotami do góry, na krzyż, związane (lub nie) srebrną (lub złotą) przewiązką. W klejnocie nad hełmem w koronie pojedyncza trąba z nawiązaniem srebrnym wylotem w prawo. Labry: czerwone, podbite złotem (choć powinny być podbite czernią)."
Doręgowski Ia: "W polu czerwonym dwie trąby złote (także z oprawą czarną) na krzyż, wylotami do góry (również ze wspólnym nawiązaniem czarnym). W klejnocie nad hełmem w koronie trąba złota (także z oprawą czarną i takimż nawiązaniem) wylotem w prawo. Labry. Barwy herbu nieznane."
Doręgowski Ib: "W polu srebrnym dwie trąby czarne na krzyż, wylotami do góry, skrzyżowane w taki sposób, że przestrzeń między nimi tworzy serce na opak, czerwone. W klejnocie nad hełmem w koronie trąba czarna wylotem w lewo. Labry czarne, podbite srebrem."
Doręgowski II: Jak Doręgowski I, tylko pole srebrne i labry czarne, podbite srebrem.
Doręgowski III: "W polu dwie trąby z nawiązaniami splecionymi w 8, wylotami do dołu, na krzyż. Bezpośrednio na tarczy korona, z której klejnot – trąba jak w godle, wylotem w prawo."
Najwcześniejsze wzmianki.
Herb w wersji podstawowej znany jest polskim herbarzom począwszy od XVII-wiecznego rękopisu Dachnowskiego, przez Niesieckiego, Uruskiego, Bonieckiego po Ostrowskiego i Chrząńskiego. Wariant Ia pochodzi z rysunku w herbarzu Dachnowskiego, widnieje także (bez barw) na płycie nagrobnej Jana Gleisen-Doręgowskiego (zm. 1625). Wariant Ib pochodzi ze wspornika sklepienia w archikatedrze w Gdańsku Oliwie, datowanego na 1582 rok. Miał go używać Jan Doręgowski, zmarły w 1625. Wariant II to odmiana barwna używana przez gałąź osiadłą w Prusach Wschodnich. Wzmiankuje go tzw. "Nowy Siebmacher". Wersja numer III to herb własny z pieczęci Piotra Ernesta von Gleisen Dorengowskiego, przyłożonej na dokumencie z 28.04.1700 roku.
Herbowni.
Doręgowski (Darągowski, Darringawski, Derengowski, Deręgowski, Doerengowski, Dorangowski, Dorągowski, Dorąngawski, Dorengowski, Doringowsky, Dorungsdorf, być może Dörring). Także z przydomkiem Gleissen, Gleiss, Gleist, spolszczanym niekiedy na Glezyn, Kleist, przez co herb ten przypisywano błędnie (m.in. Seweryn Uruski) zachodniopomorskiej rodzinie Kleistów-Kleszczów.
Tadeusz Gajl wymienia wśród herbownych także nazwiska Dawgiel i Downarowicz.
Rodzina Doręgowskich.
Rodzina pierwotnie pochodząca z miejscowości Glisno (Gleissen) koło Torzymia w dawnej Marchii Brandenburskiej. Nazwisko Doręgowski przyjęli od wsi Doręgowice w ziemi człuchowskiej. Wieś ta obecnie jest poza zasięgiem języka kaszubskiego, ale w wiekach minionych znajdowała się w obrębie kaszubskiego kręgu kulturowego. Do Doręgowic rodzina przybyć miała w średniowieczu. W roku 1450 wymieniony został Maciej z Doręgowic. W roku 1526 zaś m.in. Jan z Glisna i Maciej Celycz, którzy mogą być osiadłymi w ziemi człuchowskiej panami z Glisna i protoplastami Doręgowskich. Nazwisko Doręgowski po raz pierwszy wymieniono w 1570 roku. Właścicielami Doręgowic byli wówczas Bartłomiej, Mateusz i Stanisław Doręgowscy. Już w XVI wieku Doręgowskich notuje się także w Prusach Wschodnich i innych częściach Pomorza, a w wiekach następnych rozprzestrzenili się także na inne regiony Rzeczypospolitej, takie jak: Wielkopolska, Małopolska, Podole, Wołyń, Ruś.

</doc>
<doc id="4641465" url="https://pl.wikipedia.org/wiki?curid=4641465" title="Dariusz Dąbek">
Dariusz Dąbek

Dariusz Dąbek – filozof przyrody, filozof nauki (filozofia kosmologii), dr hab. nauk humanistycznych, ksiądz rzymskokatolicki, pracownik Wydział Filozofii Katolickiego Uniwersytetu Lubelskiego Jana Pawła II.
Życiorys naukowy.
W 1982 zdał maturę w LO w Węgorzewie w klasie o profilu matematyczno-fizycznym. W latach 1982–1988 studiował teologię w Warmińskim Seminarium Duchownym „HOSIANUM” w Olsztynie uzyskując stopień magistra teologii w Instytucie Teologii Moralnej Wydziału Teologicznego KUL; praca magisterska pt. "„Satyagraha” Gandhiego w relacji do idei wyzwolenia ostatnich dokumentów Kościoła", napisana pod kierunkiem ks. prof. dra hab. Seweryna Rosika. W latach 1993–2001 odbył studia magisterskie i doktoranckie na Wydziale Filozofii KUL. W 2006 otrzymał stopień doktora nauk humanistycznych w zakresie filozofii, na podstawie pracy pt. "Edwarda Artura Milne’a kosmologia i jej filozoficzne implikacje", obronionej na Wydziale Filozofii KUL (prom. Józef Turek, rec. Zygmunt Hajduk, Michał Tempczyk), a w 2019 stopień naukowy doktora habilitowanego nauk humanistycznych w zakresie filozofii na podstawie monografii pt. "Pozaempiryczne kryteria oceny teorii w kosmologicznej praktyce badawczej".
Od 2006 jest członkiem-współpracownikiem, a od 2013 sekretarzem Wydziału Filozofii Towarzystwa Naukowego KUL. Od 2019 jest sekretarzem technicznym Roczników Filozoficznych.

</doc>
<doc id="4641466" url="https://pl.wikipedia.org/wiki?curid=4641466" title="Beata Maciejewska (edukatorka)">
Beata Maciejewska (edukatorka)



</doc>
<doc id="4641470" url="https://pl.wikipedia.org/wiki?curid=4641470" title="ALDI">
ALDI



</doc>
<doc id="4641473" url="https://pl.wikipedia.org/wiki?curid=4641473" title="Wspólnota Sant'Egidio">
Wspólnota Sant'Egidio



</doc>
<doc id="4641486" url="https://pl.wikipedia.org/wiki?curid=4641486" title="Skoki narciarskie na Zimowych Igrzyskach Olimpijskich Młodzieży 2020">
Skoki narciarskie na Zimowych Igrzyskach Olimpijskich Młodzieży 2020

Skoki narciarskie na Zimowych Igrzyskach Olimpijskich Młodzieży 2020 – zawody w skokach narciarskich, które zostały przeprowadzone w dniach 19–22 stycznia 2020 w ramach Zimowych Igrzysk Olimpijskich Młodzieży 2020.
Zawodnicy rywalizowali w trzech konkurencjach – dwóch indywidualnych (mężczyzn i kobiet) oraz dwóch konkursów drużyn mieszanych (konkurs skoków drużyn mieszanych wspólny z kombinacją norweską oraz sztafeta mieszana wspólna z kombinacją norweską oraz biegami narciarskimi). Wszystkie konkurencje rozegrano na skoczni normalnej w kompleksie Les Tuffes, ulokowanym we francuskiej miejscowości Prémanon.
Wyniki.
Konkurs indywidualny kobiet – 19 stycznia 2020.
Źródło:
Konkurs indywidualny mężczyzn – 19 stycznia 2020.
Źródło:
Konkurs drużyn mieszanych – 20 stycznia 2020.
Źródło:
Sztafeta mieszana – 22 stycznia 2020.
Źródła:

</doc>
<doc id="4641487" url="https://pl.wikipedia.org/wiki?curid=4641487" title="Adalbert Krueger">
Adalbert Krueger

Karl Nikolaus Adalbert Krueger (ur. 9 grudnia 1832 w Malborku, zm. 21 kwietnia 1896 w Kilonii) – niemiecki astronom.
Życiorys.
Urodzony 9 grudnia 1832 r. w Malborku, uczył się w Elblągu i Wittenburgu. Po studiach astronomicznych w Berlinie i Bonn Krueger został w 1853 r. asystentem w obserwatorium w Bonn, a rok później uzyskał doktorat u Friedricha Argelandera. W 1860 r. został w Bonn mianowany docentem. Wraz z Argelanderem i Eduardem Schönfeldem wniósł duży wkład w wydanie atlasu "Bonner Durchmusterung", w którym opisano gwiazdy stałe (zmapował 324 198 gwiazd do dziewiątej wielkości gwiazdowej między północnym biegunem niebieskim i deklinacją 2°).
Po ukończeniu prac nad tym atlasem w 1862 r. przyjął posadę dyrektora obserwatorium i profesora astronomii w Helsinkach w Rosji i prowadził tamtejsze obserwatorium astronomiczne do 1876 r. Następnie przez cztery lata pracował w Gocie jako dyrektor obserwatorium, a od 1880 r. był w Kilonii profesorem astronomii i dyrektorem obserwatorium. Tam też w 1881 r. przejął publikację „Astronomische Nachrichten”, której poziom i reputację znacznie poprawił w ciągu 16 lat swojej pracy.
W 1877 r. Krueger został członkiem Królewskiego Saskiego Towarzystwa Naukowego w Lipsku, od 1879 r. był przewodniczącym Towarzystwa Astronomicznego, a od następnego roku członkiem Royal Astronomical Society w Londynie. W 1882 r. został członkiem Niemieckiej Akademii Przyrodników Leopoldina, a pięć lat później Królewskiego Pruskiego Towarzystwa Nauk.
W swojej pracy zajmował się obserwacją komet, opisał też szereg gwiezdnych paralaks, jednak jego najważniejszą pracą od czasu wyjazdu z Bonn była prowadzona od 1869 r. w Helsinkach i Gocie obserwacja gwiazd w zakresie od +54°55' do +65°10' dla potrzeb Towarzystwa Astronomicznego, które podjęło projekt skatalogowania wszystkich widocznych gwiazd. Będący efektem tych obserwacji katalog obejmujący 14 680 gwiazd opublikowano w 1890 r. W 1893 r. opublikował jeszcze katalog 2153 czerwonych karłów.
Zmarł 21 kwietnia 1896 r. w Kilonii.
Żonaty z Marie (1826–1917), córką astronoma Friedricha Argelandera, z którą miał córkę Else, żonę astronoma Heinricha Kreutza.

</doc>
<doc id="4641491" url="https://pl.wikipedia.org/wiki?curid=4641491" title="Brave Enough">
Brave Enough

Brave Enough – trzeci album studyjny amerykańskiej skrzypaczki Lindsey Stirling, wydany niezależnie przez wydawnictwo Lindseystomp Records 19 sierpnia 2016. Album składa się z sześciu utworów instrumentalnych i ośmiu utworów z udziałem wokalistów.
Lista utworów.
Wszystkie utwory dostępne są na iTunes.

</doc>
<doc id="4641492" url="https://pl.wikipedia.org/wiki?curid=4641492" title="Mennica w Królewcu">
Mennica w Królewcu

Mennica w Królewcu – mennica:

</doc>
<doc id="4641495" url="https://pl.wikipedia.org/wiki?curid=4641495" title="Dzięcioł (herb szlachecki)">
Dzięcioł (herb szlachecki)



</doc>
<doc id="4641497" url="https://pl.wikipedia.org/wiki?curid=4641497" title="Mennica w Brześciu">
Mennica w Brześciu

Mennica w Brześciu – mennica litewska uruchomiona w latach 1665–1666 w Brześciu, za panowania Jana II Kazimierza, w celu bicia miedzianych szelągów zwanych boratynkami, sygnowanych inicjałami TLB (od Tytus Liwiusz Borattini). W poszczególnych latach wybito szelągów na kwotę:

</doc>
<doc id="4641499" url="https://pl.wikipedia.org/wiki?curid=4641499" title="Mennica w Kownie">
Mennica w Kownie

Mennica w Kownie – mennica litewska uruchomiona w latach 1665–1667 w Kownie, za panowania Jana II Kazimierza, w celu bicia miedzianych szelągów zwanych boratynkami, sygnowanych inicjałami GFH (Jan Fryderyk Horn). W poszczególnych latach wybito szelągów na kwotę:

</doc>
<doc id="4641500" url="https://pl.wikipedia.org/wiki?curid=4641500" title="Mennica brzeska">
Mennica brzeska



</doc>
<doc id="4641501" url="https://pl.wikipedia.org/wiki?curid=4641501" title="Mennica kowieńska">
Mennica kowieńska



</doc>
<doc id="4641502" url="https://pl.wikipedia.org/wiki?curid=4641502" title="Mennica królewiecka">
Mennica królewiecka



</doc>
<doc id="4641504" url="https://pl.wikipedia.org/wiki?curid=4641504" title="Jan Latkowski">
Jan Latkowski



</doc>
<doc id="4641505" url="https://pl.wikipedia.org/wiki?curid=4641505" title="Przedmieście Odrzańskie">
Przedmieście Odrzańskie

Przedmieście Odrzańskie () – obszar Wrocławia, obejmujący historyczne przedmieścia najstarszego średniowiecznego miasta lokacyjnego, usytuowane na sąsiadującej z nim od północnego zachodu wyspie na Odrze, tzw. Kępie Mieszczańskiej oraz osadę Ołbin (na prawym brzegu rzeki), a także osiedla położone od historycznego centrum na północ i północny zachód, włączone do obszaru tego przedmieścia po rozbiórce fortyfikacji miejskich w 1808 roku. Od północy teren Przedmieścia Odrzańskiego ograniczało początkowo koryto Starej Odry, która płynęła niegdyś w miejscu, gdzie obecnie przebiega linia kolejowa (zbudowana w latach 60. XIX wieku dla Kolei Prawego Brzegu Odry).
Do przedmieścia Odrzańskiego zaliczane były zatem dzisiejsze osiedla Nadodrze (w tym największa w śródmiejskim zespole wysp odrzańskich – Kępa Mieszczańska), Kleczków i Ołbin.
Średniowiecze.
Fortyfikacje średniowiecznego Wrocławia.
Umocnienia zaczęto tworzyć wokół miasta najprawdopodobniej w latach 40. XIII stulecia na lewym brzegu Odry (wykorzystując także wody jej dopływu, rzeki Oławy) budując fosę i obwałowania. Najpierw był to suchy rów otaczający wał zbudowany z ziemi pochodzącej z wykopu i zwieńczony palisadą. Rów ten wypełniono wodami Oławy w 1291, a wał z palisadą rozebrano i na jego miejscu zbudowano fortyfikacje murowane, które ciągnęły się też po północnej stronie miasta wzdłuż lewego brzegu Odry. Wkrótce podjęto decyzję o poszerzeniu lewobrzeżnego miasta tworząc nową linię fortyfikacji i drugą fosę od strony południowej. Do realizacji tego planu przystąpiono już pod koniec XIII wieku, przy czym północna granica miasta pozostawała w tym czasie jeszcze bez zmian, tzn. opierała się na murach zbudowanych na lewym brzegu Odry.
W kolejnych dziesięcioleciach, przez wiek XIV, XV i XVI modernizowano mury wokół miasta, rozbudowywano bramy, a baszty flankujące (będące w II połowie XIII wieku pionierskim rozwiązaniem) zastępowano – już we wczesnych latach 70. XV wieku – bastejami. W XV wieku wzniesiono wał z palisadą, chroniący wschodni cypel Kępy Mieszczańskiej. Średniowieczne fortyfikacje Wrocławia uważane są obecnie za należące do najsilniejszych w tamtych czasach w tej części Europy.
Osadnictwo średniowieczne.
Na Przedmieściu Odrzańskim na prawym brzegu Odry, w sąsiedztwie Kępy Mieszczańskiej i Ostrowa Tumskiego, rozwijało się osadnictwo już kilka wieków przed zasiedleniem Ostrowa Tumskiego i przed lewobrzeżnym "Civitas Vratislaviennsis" oraz pierwszą lokacją miasta, być może już od VIII wieku, a od XI wieku w sposób stały. Osada tutejsza, nosząca nazwę Ołbin, należała w XII wieku do najludniejszych w rejonie Wrocławia. Mieszkali tu ogrodnicy, hodowcy bydła, a także rzemieślnicy (swoje warsztaty mieli tu np. smolarze, garbarze); znajdowały się tu także m.in. opactwo św. Wincentego, wraz z kościołem (w przybliżeniu na miejscu gdzie dziś wznosi się XIX-wieczny kościół św. Mikołaja), dwór palatyna Piotra Włostowica, dwór komesa Mikory, a także jatki, karczma i miejsce dorocznego targu przed kościołem św. Wincentego.
Ołbin podzielony był już około XIII-XIV wieku na część należącą do zakonu Norbertanów, do zakonu Krzyżowców z Czerwoną Gwiazdą (rejon dzisiejszego i do miasta Wrocławia. Był to wówczas teren podmokły, poprzedzielany licznymi kanałami i zagrożony powodziami, przed którymi chroniła m.in. gliniana tama (dała ona nazwę niemieckiej nazwie ulicy "Am Lehmdamm", tj. „Na Glinianej Tamie”, obecna ul. Prusa). Droga z Wrocławia przez Ołbin do Psiego Pola i dalej do Trzebnicy lub Oleśnicy wiodła traktem po kamiennej grobli ("Steindamm", obecna Jedności Narodowej). Trakt ten rozdzielał norbertańską (wschodnią) część Ołbina od miejskiej, zachodniej.
Na nurcie Odry przy Kępie Mieszczańskiej, powstawały młyny i inne obiekty produkcyjne; już w XIV były dwa młyny, w pobliżu dzisiejszej ul. Kiełbaśniczej, później powstawały kolejne zakłady wykorzystujące energię wody (m.in. w połowie XIV wieku – folusz i słodownia). Obecnie (od lat 20. XX wieku) w miejscach, w których zlokalizowane były te obiekty działają dwie elektrownie wodne: Wrocław I wraz z jej jazem na Odrze Południowej oraz Wrocław II razem z jazem tej elektrowni na Odrze Północnej.
Czasy nowożytne – wrocławskie przedmieścia.
Fortyfikacje nowożytne.
W miarę rozwoju technik oblężniczych i idącego za nim rozwoju sztuki konstruowania fortyfikacji ulegały one modyfikacjom, rozbudowie i unowocześnieniom, m.in. basteje zaczęły być w czasach nowożytnych, od XVI/XVII wieku, zastępowane przez nowocześniejsze dzieła fortyfikacyjne – bastiony. Pierwszą konstrukcją tego typu był Bastion Kleszczowy na lewym brzegu Odry, w rejonie połączenia z Fosą Miejską (w sąsiedztwie znajdującego się tam dziś Mostu Sikorskiego). Oprócz tego bastionu i kilku nowych budowli we wschodniej, południowej i zachodniej części Wrocławia, powstawały również nowe konstrukcje na północy, na terenie Przedmieścia Odrzańskiego bądź w bezpośrednim jego sąsiedztwie. Między innymi była to Brama Odrzańska, jak również Brama Cesarska (pomiędzy dzisiejszym placem Uniwersyteckim a ulicą Grodzką i mostem Uniwersyteckim); w latach 1640–1660 wybudowano odrzańskie dzieło koronowe na prawym brzegu Odry, na północ od wschodniego cypla Kępy Mieszczańskiej (rejon dzisiejszych ulic Strażniczej i Cybulskiego). Przypuszczalnie w tym okresie powstał też chroniący południową część Kępy Mieszczańskiej „Szaniec na Kępie” (projekt: Valentin von Säbisch), w rejonie ul. Księcia Witolda. Później umocnienia te rozbudowano do tzw. dzieła rogowego, złożonego z dwóch półbastionów rozdzielających Kępę Mieszczańską mniej więcej w połowie. Po przeciwnej stronie Odry Północnej, na jej wschodnim brzegu (na miejscu obecnego placu Maxa Borna, w sąsiedztwie dzisiejszych mostów Mieszczańskich) zbudowano "Schießwerder-Schanze" („Szaniec Kępy Strzeleckiej”). W latach 1769–1770 wzniesiono także lunetę „Szmelcowego Szańca”, zwanego też „Srebrnym Szańcem” ("Schmelz-Schanze" albo "Silber-Schanze"), obiekt zlokalizowany w przybliżeniu w miejscu, gdzie dziś znajdują się zabudowania wrocławskiej elektrociepłowni, na zachód .
Osadnictwo na przedmieściach nowożytnych.
Równolegle rozbudowywane były obiekty przemysłowe wykorzystujące energię nurtu Odry, rozdzielanego na dwie odnogi (tzw. Odrę Południową i Odrę Północną) po obu stronach Kępy Mieszczańskiej. W wieku XVI było ich już kilka: młyny „Przedni”, „Środkowy”, „Tylny”, papierniczy, słodowy widoczne są m.in. na planie F.H. Vrooma i F.Grossa podobnie na nieco starszym planie Barthela Weihnera widoczne są we wschodniej części Kępy zabudowania (w tym młyny), a w zachodniej – pola i łąki. Kępa Mieszczańska bowiem, jako położona nieco niżej niż zespół wysp wschodnich (Bielarska, Młyńska, Słodowa, Piasek, Ostrów Tumski), była często podtapiana podczas powodzi, co nie sprzyjało osadnictwu. W wieku XVI zbudowano tu wodociąg zasilający miasto, a także – przeniesione z lewego brzegu, z okolic wylotu obecnej ul. Odrzańskiej – urządzenia portowe, które następnie, w XVII wieku, uzyskały umocnione nabrzeże, dźwig i magazyny. Sąsiedztwo portu spowodowało także, że na Kępie Mieszczańskiej chętnie zakładano różne zakłady wytwórcze (m.in. metalurgiczne).
Przedmieście Odrzańskie połączone było ze znajdującym się na lewym brzegu rzeki miastem mostem, tzw. „Długim” (jego północny przyczółek znajdował się w przybliżeniu w miejscu, gdzie dziś znajduje się północny przyczółek mostów Uniwersyteckich, ale południowy – znajdował się w rejonie wylotu dzisiejszej ulicy Więziennej). Istniało jeszcze połączenie mostowe zlokalizowane w pobliżu wylotu ul. Kiełbaśniczej z Kępą Mieszczańską, a potem dalej na północ – Kępy Mieszczańskiej z prawym brzegiem Odry (tam, gdzie dziś jest most Pomorski Północny). Dalszy przebieg tej drogi (na północ od tych mostów) przebiegał drogą, nazywaną "Kuhgasse" („Krowia Uliczka”), inny wiódł traktem biegnącym tak, jak dzisiejsza ul. Pomorska. Drogi te biegły po bardzo podmokłych terenach: m.in. w okolicach obecnego placu Staszica nad jednym z kanałów znajdował się "Schaffbrücke" („most Owczy”), a nieco dalej na północ, a w rejonie obecnej ulicy Ptasiej (nazywanej wówczas "Graue Wolf Gasse", „zaułkiem Szarego Wilka”), droga przecinała kolejną z odnóg Odry przechodząc ją tzw. mostem Szarego Wilka. Trzecia droga łącząca miasto poprzez Przedmieście Odrzańskie (zwłaszcza wschodnią część Ołbina) z drogami prowadzącymi na północ i północny wschód wiodła poprzez wspomnianą wyżej "Steindamm" (dzisiejszą ul. Jedności Narodowej) i łączyła się też z Przedmieściem Piaskowym i mostami Młyńskimi prowadzącymi na wyspy Piasek.
Na terenie Przedmieścia Odrzańskiego przez ponad dwa stulecia zlokalizowana była strzelnica mieszczańska (dla bractw cechowych): 1566 lub 1568 miasto podjęło decyzję o rozdzieleniu funkcji terenów strzeleckich dla kupców i dla mieszczan: kupcy mieli swoją strzelnicę przy Bramie Świdnickiej, mieszczanie zaś – na prawym brzegu Odry, na "Frauenwerder" (okolice dzisiejszej ul. Wojciecha Cybulskiego i Pomorskiej). W roku 1772, wobec potrzeby rozbudowy fortyfikacji (na miejscu strzelnicy usypano Szaniec Kępy Strzeleckiej), strzelnicę zlikwidowano i w 1777 przeniesiono nieco dalej na północ, na tzw. Górę Piaskową ("Sand Berg") noszącą też nazwę Kępy Strzeleckiej ("Schießwerder"), w rejonie nawiązujących dziś nazwą do tej roli placu Strzeleckiego (dawniej "Schießwerder Platz", a więc dokładnie „plac Kępy Strzeleckiej”) i ulicy Łowieckiej. Strzelnica w tym miejscu, wykorzystywana przez bractwa kurkowe i związki strzeleckie (a od 1817 również przez bractwo kupieckie), funkcjonowała do roku 1844.
Przedmieście Odrzańskie po rozbiórce fortyfikacji, od roku 1808.
Przedmieścia ufortyfikowanych miast niejednokrotnie, w obliczu zagrożenia najazdem wrogich wojsk, spisywano na straty niszcząc (burząc i wypalając) zawczasu wszelką ich zabudowę, która mogłaby dać schronienie lub osłonę oblegającym oddziałom. Nie inaczej było we Wrocławiu: np. znajdujący się na Przedmieściu Odrzańskim kościół św. Urszuli i Jedenastu Tysięcy Dziewic, w obliczu zagrażających Śląskowi i Wrocławiowi wojsk tureckich, został całkowicie rozebrany w październiku 1529 roku, podobnie jak opactwo św. Wincentego. Podobną decyzję w listopadzie 1806, w obliczu zbliżających się wojsk napoleońskich (podczas wojny z Prusami), o likwidacji przedmieść podjął komendant obrony Wrocławia, generał major Alexander Heinrich von Thile.
Spłonęło wówczas znaczna część spośród 384 domów, znajdujących się w roku 1805 na Przedmieściu Odrzańskim. Decyzja ta jednak nie uchroniła jego żołnierzy przed klęską: w grudniu Francuzi (wspierani przez sojusznicze oddziały bawarskie i wirtemberskie) podeszli pod miasto i po niespełna czterotygodniowym oblężeniu, wobec braku nadziei obrońców na odsiecz wojsk księcia pszczyńskiego, Ferdynanda Friedricha (które powstrzymane zostały pod Brzegiem), komendant von Thile skapitulował. Trzy dni później do Wrocławia przybył Hieronim Bonaparte, odbierając akt kapitulacji pruskiego garnizonu.
Najważniejszą dla miasta decyzją, którą podjął po tym zwycięstwie brat cesarza Napoleona było rozkazanie rozbiórki fortyfikacji miejskich (choć obie istniejące wówczas fosy – wewnętrzna, czyli Czarna Oława, i zewnętrzna, która zachowała się do dzisiaj – pozostały). Proces rozbiórki murów trwał przez następne lata, ale już ogłoszono królewską regulację nakazującą włączenie pod jurysdykcję miejską otaczających dawne fortyfikacje przedmieść.
Niektóre obiekty wojskowe i fortyfikacyjne zostały całkowicie zlikwidowane, inne natomiast (tak jak miejskie fosy) pozostały. Zasadniczo większość fortyfikacji splantowano uzyskując nową przestrzeń pod zabudowę, przy czym część obiektów o przeznaczeniu wojskowym pozostała (np. przy dzisiejszej ulicy Kurkowej) a niektóre z nich uzyskały nawet dodatkową przestrzeń, jak np. kompleks koszarowy na Kępie Mieszczańskiej.
Na uwolnionej przestrzeni pofortecznej zaczęły powstawać także nowe obiekty. Między innymi w rejonie północnego przyczółka Długiego Mostu (tj. przy dzisiejszej ulicy Dubois), w latach dwudziestych XIX wieku stanął odwach i komora celna. Zachowany do dziś budynek "Odertor-Wache", Wartowni Odrzańskiej (na zdjęciu z lewej), który pełnił też rolę m.in. aresztu wojskowego, powstał w tym miejscu w latach 1859–1860. Przebudowywany był potem jeszcze około roku 1900 i w 1928. Na Kępie Mieszczańskiej, oprócz istniejących tam wcześniej budynków wojskowych, znalazły swoje miejsce także obiekty publiczne, między innymi już w latach czterdziestych XIX wieku znajdował się tu Urząd Młynarski i Urząd Celny oraz służąca im waga, rafineria cukru, łaźnia, a także "Packhof", czyli skład towarów – miejsce poboru akcyzy za towary dostarczane do Wrocławia Odrą.
Urbanizacja Przedmieścia Odrzańskiego w wieku XIX.
W wieku XIX na Przedmieściu Odrzańskim, które pełniło wcześniej w znacznym stopniu rolę zaplecza, dostarczającego miastu zaopatrzenia w produkty rolne z tutejszych ogrodów warzywnych, a także będącego terenem, na który mieściły się zakłady rzemieślnicze i magazyny, zaczęto wytyczać nowe drogi i ulice oraz dzielić ten obszar na parcele również pod zabudowę mieszkaniową, a także lokalizując tu obiekty rekreacyjne. To właśnie na Przedmieściu Odrzańskim, w okolicach dzisiejszej ulicy Kaszubskiej na zachód od dzisiejszej ulicy Pomorskiej właścicielem terenu był dyrektor magistratu i policji ("Stadtinspektor") Heinrich Ludwig Senfft von Pilsach, który na samym początku XIX wieku założył tu ogród. Został on zniszczony podczas oblężenia pod koniec 1806 roku, skutkiem czego po wycofaniu się Francuzów i po zburzeniu sąsiadujących fortyfikacji podjęto decyzję o wytyczeniu w tym miejscu nowego skweru. Zrealizowano ją w roku 1813; projektantem był Johann Friedrich Knorr (twórca wrocławskiej Promenady Staromiejskiej) wraz z bankierem Moritzem Eichbornem; był to pierwszy we Wrocławiu park w stylu angielskim, który należał do miasta i który w 1816 roku został udostępniony jako pierwszy wrocławski park publiczny. Park ten nazywany był po prostu „laskiem”, stąd nazwa przyległych doń odcinków dzisiejszych ulic Kaszubskiej i Pomorskiej, obowiązująca aż do II wojny światowej – "Am Wäldchen", tj. „Przy Lasku”.
Kolej Prawego Brzegu Odry i dworzec Nadodrze.
Ważnym dla Przedmieścia Odrzańskiego przedsięwzięciem było wytyczenie w latach 60 XIX wieku przebiegającej przez jego teren linii kolei żelaznej, "Rechte–Oder–Ufer–Eisenbahn" (Kolei Prawego Brzegu Odry). W maju 1868 roku otwarto nowy dworzec kolejowy przy północnym krańcu "Roßplatz" (dzisiejszego placu Staszica). Nosił on wówczas nazwę "Rechte-Oder-Ufer-Thorbahnhof" (Dworzec Bramny Kolei Prawego Brzegu Odry; dzisiaj nazywany jest dworcem Nadodrze), a pierwsze pociągi docierały do niego z (i odjeżdżały do) Oleśnicy przez Psie Pole; kilka miesięcy później, w listopadzie uruchomiono docelowe połączenie Wrocław – Fosowskie. W następnych czterech latach linię Kolei Prawobrzeżnej przedłużono w kierunku zachodnim, wzdłuż obecnej ulicy Kleczkowskiej, i dalej na zachód i południowy zachód mostem na lewy brzeg Odry w kierunku wybudowanego w 1842 roku Dworca Świebodzkiego i młodszego o dwa lata Dworca Marchijskiego, gdzie w sąsiedztwie tych dwóch uruchomiono w 1872 roku trzeci: "Rechte-Oder-Ufer-Stadtbahnhof" (Dworzec Miejski Prawego Brzegu Odry).
Nowy kościół św. Michała na Ołbinie.
Kościół św. Michała Archanioła na Ołbinie, pomiędzy dzisiejszymi ulicami Prusa, Wyszyńskiego, Nowowiejskiej i Edyty Stein zlokalizowany jest w miejscu, które na XIX-wiecznych planach miasta oznaczane było jako "Vinzenz Elbing" na obszarze "Oder-Vorstadt". Pomimo to w roku 1928, kiedy doszło do powiększenia granic miasta o nowe dzielnice, obejmujący wschodnią część Ołbina kwartał "Michaelisviertel", w którym ulokowany jest ten kościół, zaliczony został do „Dzielnicy Piaskowej” ("Sand-Stadteil").
Mieści się on mniej więcej w miejscu, gdzie już w XII wieku wzniesiono opactwo św. Wincentego wraz z kościołem. Zabudowania te w następnych stuleciach kilkakrotnie przebudowywano, a nawet raz zburzono z przyczyn strategicznych (w 1529). Warto w tym miejscu zauważyć, że razem z rozbiórką zabudowy katolickiego opactwa św. Wincentego i znajdującego się obok katolickiego kościoła, protestancka rada miejska poleciła likwidację jeszcze jednego kościoła znajdującego się na Przedmieściu Odrzańskim: był to jednak kościół protestancki (od 1523 roku), pod wezwaniem św. Urszuli i Jej Jedenastu Tysięcy Dziewic, mieszczący się przy dzisiejszej ulicy Jedności Narodowej (róg Ołbińskiej).
Materiał pozyskany ze zburzonych w 1529 kościołów wykorzystano do celów budowlanych w mieście, w tym między innymi do wybrukowania placu Nowy Targ; romański portal z kościoła św. Wincentego natomiast zachował się, ale przeniesiony został w inne miejsce, i zdobi do dzisiaj kościół św. Marii Magdaleny.
W 1530 postawiono na miejscu zburzonego opactwa nowy kościół drewniany, a ten w latach 1589–1609 zastąpiono nowym, wzniesionym w konstrukcji szachulcowej, który – po zniszczeniach, których doznał w 1635 od Szwedów i kolejnej odbudowie przez zmarłego w 1717 opata A. Brücknera – dotrwał do XIX wieku.
W II połowie XIX wieku znajdował się już w bardzo złym stanie i zachodziła potrzeba zastąpienia go nową budowlą. Realizację wg projektu Alexisa Langera rozpoczęto w 1862. W trakcie budowy, w roku 1868, zawaliła się wieża północna. Skutkiem tej katastrofy odsunięto Langera od nadzoru nad pracami, jego obowiązki przejął Karl Lüdecke. Roboty zakończyły się w roku 1871, przy czym po katastrofie zdecydowano się zmniejszyć wysokość wieży północnej w stosunku do pierwotnych założeń. Po ukończeniu nowego kościoła (który został poświęcony 8 listopada 1871 roku) rozebrany został znajdujący się obok kościół XVI/XVII-wieczny.
Plac św. Macieja i jego otoczenie.
W drugiej połowie XIX wieku wrocławskie władze miejskie podjęły działania zmierzające do zagospodarowania sporego – kilkudziesięciohektarowego – obszaru Przedmieścia Odrzańskiego, nazywanego "Mathias Feld" („Polem Macieja”, czy też „Maciejowym Polem”), które znajdowało się na obszarze ograniczonym dzisiejszymi ulicami Jedności Narodowej, Ołbińską, Rydygiera oraz placami Staszica i Powstańców Wielkopolskich. Przed kasatą zakonów, którą w Królestwie Pruskim (w tym na Śląsku) przeprowadzono w roku 1810, ten podmokły w dużej części teren był własnością kościoła św. Macieja i Zakonu Krzyżowców z Czerwoną Gwiazdą. Impulsem do działań miejskich urzędników była zapewne petycja doręczona w 1863 do magistratu przez niezadowolonych mieszkańców miasta domagających się zagospodarowania tego zaniedbanego obszaru. Zaproponowany został i wyłożony do publicznego wglądu plan (uzyskał on ostateczną akceptację rządu królewskiego 13 lipca 1866), opracowany przez planistów miejskich i obejmujący obszar łącznie 70 dużych mórg pruskich (tj. około 40 hektarów), a w nim 7-morgowy (4-hektarowy) plac publiczny. W celu realizacji założeń planu założona została w 1869 roku organizacja celowa pod nazwą "Matthiasfeld Bau-Commandit-Gesellschaft" (Budowlano-Komandytowe Towarzystwo Pola Macieja), która chciała wybudować na tym terenie kilkanaście przynoszących wysokie zyski kamienic. Zamierzenie to jednak skończyło się fiaskiem.
W przedsięwzięcie zaangażowali się wrocławscy przedsiębiorcy, w tym Guido von Drabizius (który kupił w tym celu 6,5 morgi ziemi rolnej na „Maciejowym Polu” i kupiec Otto Bauer, przy wsparciu berlińskiego Banku Nieruchomości. Zaangażowanie Bauera i von Drabiziusa miało podłoże komercyjne, wręcz spekulacyjne, bowiem obowiązujące w owym czasie przepisy powodowały, że przedsięwzięcia w dziedzinie budownictwa mieszkaniowego były bardzo korzystne dla inwestorów. Dlatego niektóre z kamienic wokół nowego "Mathias Platz" architekci i przedsiębiorcy budowlani realizowali jako własne; byli wśród nich m.in. Karl Schmidt, Hugo Hübner i August Jäckel. Również na sąsiadujących z placem ulicach inwestowali w budowę kamienic zamożni wrocławscy przedsiębiorcy, , właściciel firmy produkującej wyroby gumowe i skórzane pasy zainwestował w neorenesansową willę przy "Bender Platz" 30 (dziś , na zdjęciu po prawej), a także biorący udział w przygotowaniu planu zagospodarowania tego rejonu G. von Drabizius, do którego należała kamienica przy "Neue Matthiasstraße" 11. Z inwestorami współpracowali także tacy projektanci, jak Wilhelm Tilgner i Heinrich Kuvecke.
Zabudowa wokół placu zrealizowana została w latach 1874–1885, przy czym Z. Antkowiak w swojej książce poświęconej wrocławskim ulicom i placom podaje, że kompleksowy plan zagospodarowania placu powstał w 1873, a realizacja ostatnich domów przy placu przeciągnęła się do 1886; W. Kononowicz uściśla, że datą złożenia przez O. Bauera i G. von Drabiziusa ostatecznego planu był lipiec 1873, zabudowę rozpoczęto w 1874, pełną oprawę architektoniczną plac uzyskał w 1886. Sam zaś plac, z centralnym skwerem w stylu nawiązującym do rozwiązań angielskich zaprojektowanym i urządzonym przez von Drabiziusa, liczy około 2 hektarów.
Szpital Psychiatryczny przy ul. Kraszewskiego.
W latach 70. XIX wieku Heinrich Neumann, prymariusz oddziału psychiatrycznego Szpitala Wszystkich Świętych (niem. "Allerheiligen-Hospital") we Wrocławiu (po II wojnie światowej – Wojewódzki Szpital im. Józefa Babińskiego położony w ścisłym centrum miasta, przy dzisiejszym ) dostrzegł znaczący wzrost zachorowań na choroby psychiczne, nieproporcjonalny do wzrostu liczby mieszkańców miasta, w związku z czym przedstawił magistratowi postulat stworzenia dla tej kategorii chorych nowego szpitala. Zaproponowana została lokalizacja na Przedmieściu Odrzańskim, blisko ówczesnej północnej granicy miasta, przy czym budynek główny zlokalizowano przy "Göppertstrasse" nr 23–25 (dziś ). 
Projekt szpitala autorstwa miejskiego radcy budowlanego Johanna Roberta Mende przedstawiony został w roku 1885, roboty zaś rozpoczęły się w kwietniu 1885 (już po śmierci Neumanna, zmarłego w 1884; którego na stanowisku szefa oddziału psychiatrycznego zastąpił jego uczeń Carl Wernicke). Po zakończeniu kadencji Mendego jego następcą na stanowisku radcy budowlanego został Richard Plüddemann, który dokonał w trakcie trwania budowy pewnych korekt. Budowa nowego szpitala wraz z kostnicą zakończyła się w listopadzie 1888. W kolejnych latach wzniesione zostały jeszcze w tym kompleksie inne budynki: gospodarczy (1891–1892) oraz dom lekarzy (1897–1898). Cały kompleks, wraz z parkiem, mieści się pomiędzy dzisiejszymi ulicami Kraszewskiego, Zegadłowicza, Reymonta a Wybrzeżem Conrada-Korzeniowskiego.
Szpital Psychiatryczny przy ul. Kraszewskiego pełni swoją funkcję do dnia dzisiejszego, choć w wyniku „powodzi tysiąclecia” w lipcu 1997 roku uległ poważnym zniszczeniom, wobec czego mieszczącą się w nim Katedrę Psychiatrii ówczesnej wrocławskiej Akademii Medycznej trzeba było przeprowadzić do innego budynku w mieście (w styczniu 1998 przeniesiono ją do budynku przy Wybrzeżu Pasteura 10), pozostawiając jednak przy ulicy Kraszewskiego Oddział Psychiatryczny Całodobowy Kliniki Psychiatrii Uniwersytetu Medycznego w mieszczącym się tam nieprzerwanie szpitalu psychiatrycznym (o zmieniającej się przez lata formie prawnej, od roku 2010 jako Dolnośląskie Centrum Zdrowia Psychicznego ).
Więzienie przy ul. Kleczkowskiej.
Krótko po oddaniu do użytku Szpitala Psychiatrycznego przy "Göppertstrasse" (dziś Kraszewskiego), po jej przeciwnej stronie rozpoczęła się w 1889 budowa nowego kompleksu penitencjarnego dla Wrocławia. Zaprojektowali go Max Leben (1859–1939) i Heinrich Butz. W kwartale pomiędzy dzisiejszymi ulicami Kraszewskiego, Struga, Reymonta i Kleczkowską zaprojektowali więzienie z dwoma osobnymi budynkami: większy (pełni rolę oddziału męskiego), na planie krzyża i mniejszy (w którym osadzane są kobiety), na planie podobnym do litery "Y", przy czym bramę zaprojektowano od strony "Kletschkaustraße" (Kleczkowskiej) nr 35. Budowa trwała lat sześć, zakończyła się w 1895 r. Obok dwóch budynków dla osadzonych powstały też osobne zabudowania pomocnicze: szpital, warsztat, pralnia, budynek gospodarczy. Bezpośrednio po oddaniu całego kompleksu do użytku pełnił on rolę aresztu śledczego oraz zakładu karnego dla przestępców młodocianych, później dopiero stał się więzieniem przeznaczonym do odbywania kary również przez innych skazanych.
W latach trzydziestych XX wieku, w czasach III Rzeszy, w więzieniu tym odbywali kary również obywatele innych państw, w tym m.in. Czesi i Polacy. W tym okresie wykonywano tu także wyroki śmierci, przy pomocy gilotyny. W pierwszych latach po zakończeniu II wojny światowej w więzieniu przebywali, oprócz przestępców kryminalnych, także więźniowie polityczni. Wykonywano w nim także wyroki śmierci, przez rozstrzelanie albo przez powieszenie. Również po ustaniu terroru stalinowskiego więzienie przy Kleczkowskiej było – aż do ogłoszenia moratorium na wykonywanie kary śmierci w Polsce – miejscem, w którym funkcjonowała szubienica i w którym tę karę wykonywano (ostatni raz – 21 marca 1987 r.).
Obiekty więzienia przy ul. Kleczkowskiej 35 (jego wyżej wymienione budynki wybudowane w 1895 roku oraz mury – zewnętrzny okalający cały zespół oraz owalny przy budynku administracji) wpisane są do rejestru zabytków województwa dolnośląskiego pod numerem 548/Wm z 24 kwietnia 1995 r.
Kolejka wąskotorowa i miejski dworzec wąskotorowy przy pl. Staszica.
Burzliwy rozwój kolei żelaznych w II połowie XIX wieku doprowadził do wzrostu zapotrzebowania na transport ludzi i towarów (głównie węgiel, ziemniaki, buraki cukrowe) również w mniejszych, bogatych rolniczo miejscowościach położonych na północ od miasta Wrocławia. Zapotrzebowanie to zaspokajano nie tylko poprzez rozwój sieci kolei normalnotorowej, ale także przy pomocy znacznie mniej kosztownej kolei wąskotorowej. Projekty takich połączeń powstawały na początku ostatniej dekady XIX wieku, a skutkiem tego było uruchomienie 8 grudnia 1894 wąskotorowej linii kolejowej o rozstawie szyn 750 mm łączącej Żmigród z Miliczem, z odgałęzieniem (w węzłowej stacji Przedkowice) do Prusic, liczącej blisko 61 km długości. Dziesięć miesięcy później (1 października 1895) przedłużono tę linię na wschód, do Sulmierzyc.
Nowo powstającą sieć wąskotorową zamierzano połączyć również z samym Wrocławiem oraz z Trzebnicą. Pierwszy projekt powstał w marcu 1893, a następny, konkurencyjny, na początku następnego roku. Żaden jednak nie uzyskał akceptacji odpowiednich władz; dopiero kolejny projekt, złożony w lutym 1905 przez firmę Schneege, eksploatującą już wąskotorową kolej żmigrodzko-milicko-prusicką, zakładający połączenie Wrocławia z tą siecią w Prusicach, został przyjęty i przez magistrat, i przez wrocławską dyrekcję kolei. Plan przewidywał uruchomienie połączeń kolejowych z użyciem trakcji parowej (choć pojawiła się też propozycja złożona przez firmę "Allgemeine Elektricitäts-Gesellschaft", aby zastosować lokomotywy elektryczne; oferta ta jednak nie została przyjęta). Pierwotnie zakładano, że linia przekroczy Odrę po "Rosenthaler Brücke" (dziś – Mosty Trzebnickie). Wówczas uznawano to za najdogodniejszą lokalizację, bo alternatywą byłoby tylko wykorzystanie albo "Hundsfelderbrücke" (w miejscu, gdzie dziś znajdują się Mosty Warszawskie) położonego prawie dwa kilometry w górę rzeki (na wschód), albo "Gröschelbrücke", położonego wówczas ponad kilometr w dół rzeki. Wobec jednak faktu, że w związku z budową kanałów nawigacyjnych przy Starej Odrze zaistniała konieczność przebudowy wszystkich istniejących tam mostów, i że w związku z tym budowano właśnie nowy "Gröschelbrücke" (dziś – Mosty Osobowickie, oddane do użytku w 1897) w nowym miejscu paręset metrów w górę rzeki (tylko pół kilometra od "Rosenthaler Brücke", Trzebnickiego) ostatecznie zdecydowano, że pociągi będą jeździć po tym właśnie nowym moście, a końcowa stacja (projektantem tego obiektu był Karl Klimm) powstanie na południowo-zachodnim skraju "Roßplatz" (dziś plac Staszica), przy którym też znajdował się już normalnotorowy "Rechte-Oder-Ufer-Thorbahnhof" (działający do dziś dworzec Nadodrze).
Koncesja na budowę linii "Breslau–Trebnitz–Prausnitzer Kleinbahn" (Kolejki Wrocławsko–Trzebnicko–Prusickiej) została udzielona w czerwcu 1897, zaraz po tym rozpoczęły się roboty (np. już w listopadzie 1897 położone zostały tory na nowym moście i po jezdni prowadzącej do tego mostu nowo wytyczonej "Oswitzer Straße", dziś ul. Reymonta). Już kilka miesięcy później znaczna jej część była już gotowa: pierwsze pociągi pomiędzy Trzebnicą a podwrocławską (wówczas) wsią "Rosenthal" (dziś osiedle Różanka) ruszyły w czerwcu 1898. W kolejnych miesiącach przedłużono połączenie Trzebnicy z Prusicami, a we Wrocławiu wybudowano "Breslau Kleinbahnhof Personenbahnhof" (miejski dworzec osobowy wąskotorowy) oraz połączenie tego dworca przez Mosty Osobowickie i Karłowice z Różanką. Linia kolei wąskotorowej miała też połączenie z budowanym w latach 1897–1901 nowym rzecznym portem miejskim przy ul. Kleczkowskiej. Pociągi z dworca miejskiego ruszyły ostatecznie na początku stycznia 1899 roku, czyli pół roku przed terminem uruchomienia połączenia ustalonym w udzielonej koncesji.
Wprowadzenie ruchu kolejowego do miasta (nawet na jego przedmieście) spowodowało, że projekt musiał uwzględniać wszystkie aspekty techniczne i organizacyjne współistnienia na jezdniach pociągów z innymi pojazdami i z pieszymi. Zdecydowano przede wszystkim, że jakkolwiek linia kolejowa poza miastem przebiegała najczęściej wzdłuż dróg, ale obok nich, to w samym mieście pociągi będą jechały po jezdni ulic, a nie wydzielonym torowiskiem, obok niej. W szczególności uwzględnić trzeba było też ruch tramwajowy, bowiem w tym samym czasie co budowa kolei wąskotorowej rozwijała się w mieście sieć tramwajowa (na przełomie XIX i XX wieku funkcjonowały jeszcze zarówno tramwaje konne, jak i elektryczne), która we Wrocławiu ma normalny rozstaw szyn (1435 mm). Zdecydowano, że miejski odcinek torów kolejowych, przebiegający po nowym moście (i po jezdniach dzisiejszych ul. Reymonta oraz pl. Staszica) będzie w tzw. splocie z torami tramwajowymi, tzn. pomiędzy szynami toru normalnotorowego znajdować się będzie trzecia szyna dla pociągów. Ustalono też, że maksymalna prędkość pociągu poruszającego się w mieście po ulicy będzie obniżona do 15 km/h (poza miastem poruszać się mógł z prędkością 30 km/h). Już w styczniu 1901 roku ograniczenie w mieście zaostrzono: do 10 km/h.
Kolej wąskotorowa funkcjonowała we Wrocławiu przez kolejne lata, choć nie bez problemów: oprócz zdarzających się awarii, wypadków i kolizji z innymi pojazdami dochodziło do zakłóceń w ruchu drogowym na jezdniach (np. podczas koniecznych manewrów wynikających z faktu, że miejski dworzec był stacją czołową). Ze względów ekonomicznych natomiast dochodziło do czasowego ograniczania, a nawet zawieszania ruchu kolei wąskotorowej, lub przynajmniej ruchu pociągów osobowych, szczególnie w okresie krótko po zakończeniu I wojny światowej, kiedy brakowało węgla do lokomotyw, albo podczas jesiennych kampanii cukrowniczych, gdy było wzmożone zapotrzebowanie na transport zbiorów buraków cukrowych. W okresie międzywojennym kilkakrotnie przymierzano się do działań, zmierzających do zmniejszenia uciążliwości kolejki w mieście, ale z przyczyn ekonomicznych zamierzenia te – w tym plany przejścia na napęd elektryczny – nie powiodły się. Sytuacja Wrocławsko–Trzebnicko–Prusickiej Kolei Wąskotorowej (jak również Żmigrodzko–Milickiej Kolei Powiatowej, która dopełniała dolnośląską sieć wąskotorową) nie ulegała większym zmianom, nie licząc postępującego starzenia się i wyeksploatowania taboru i infrastruktury. Czas II wojny światowej, również nie przyniósł znaczących zmian, ale tylko do chwili, kiedy na przełomie 1944/45 pojawiło się zagrożenie zbliżającym się frontem i Wrocław ogłoszono twierdzą – "Festung Breslau". Wówczas, po rozpoczęciu oblężenia, znaczna część infrastruktury i sprzętu (w tym taboru) została zniszczona lub zdewastowana.
Po zakończeniu wojny majątek Kolejki Wrocławsko–Trzebnicko–Prusickiej i Żmigrodzko–Milickiej Kolei Powiatowej przejęły Polskie Koleje Państwowe, które utworzyły z nich Wrocławską Kolej Dojazdową. Po wyremontowaniu uratowanego taboru i uszkodzonych elementów infrastruktury kolej wąskotorowa wróciła na swoje tory. Powróciły jednak znane wcześniej problemy z konfliktem z ruchem kołowym i tramwajowym, zatem kiedy zniszczoną w oblężeniu 1945 roku parowozownię przy stacji w Karłowicach wyremontowano w roku 1950, postanowiono całkowicie wyłączyć ruch na odcinku od placu Staszica aż do Mostów Osobowickich. Nastąpiło to 15 grudnia 1951, a pasażerskim dworcem końcowym kolei wąskotorowej stała się stacja Wrocław Karłowice. W ten sposób wąskotorowy dworzec miejski został zamknięty.
Rzeczny Port Miejski (Kleczków).
Wrocław od wczesnego średniowiecza korzystał z transportu rzecznego; wzmianki o istniejących w mieście portach sięgają roku 1358. Około 1670 roku powstał istniejący aż do 1945 port miejski na Kępie Mieszczańskiej, obok dzisiejszego Mostu Sikorskiego. W XIX wieku wykorzystywano jeszcze kilka innych (m.in. na Przedmieściu Odrzańskim, przy moście kolejowym "Rechte–Oder–Ufer–Eisenbahn" uruchomiono niewielki port w roku 1868, w tym samym roku stworzono port w "Poppelwitz" (dziś osiedle Popowice, wówczas poza granicą miasta). Potrzeba budowy nowego portu dla miasta jednak wciąż narastała, od roku 1880 w mieści trwała dyskusja nad możliwością jego wybudowania. Zdecydowano się zlokalizować go na Kleczkowie, gdzie przeznaczono na jego potrzeby 37 hektarów. Projekt wykonał L. Günter, a budowa pod kierunkiem miejskiego radcy budowlanego Alfreda von Scholtza realizowana była w latach 1897–1901. Jego basen miał długość 700, a szerokość 50 metrów, nabrzeża liczyły 2,5 km długości. Wyposażono go w pięć dużych magazynów i bocznice kolejowe (w tym także wąskotorowe, łączące się z linią "Breslau–Trebnitz–Prausnitzer Kleinbahn"), miał 15 dźwigów portalowych i żurawi portowych. W 1910 uruchomiona została w porcie suwnica bramowa, a w 1934 – elewator zbożowy. Zastosowano w tu kilka unikalnych rozwiązań (w tym m.in. system transportowania węgla bezpośrednio do znajdującej się w tym samym rejonie elektrowni miejskiej, które później stanowiły wzór do wyposażenia innych portów w Niemczech.
Elektrownia przy ul. Łowieckiej.
Pierwsza elektrownia we Wrocławiu wybudowana została w roku 1891 blisko centrum miasta (przy ul. Wierzbowej). Rozbudowano ją cztery lata później, ale dalszy jej rozwój ze względu na brak miejsca nie był już możliwy. W 1899 roku rozpoczęto więc budowę nowej elektrowni poza centrum miasta, na dużej działce położonej na "Schießwerder" (Kępie Strzeleckiej) przy "Schützenstraße" (dziś ul. Łowiecka) i "Scheibenweg" (później ul. Flisacka, dziś w całości na terenie wrocławskiej elektrociepłowni). Budowę zakończono po dwóch latach, uruchomienie nastąpiło 8 sierpnia 1901. Elektrownia wyposażona była w generatory napędzane maszynami parowymi. Wytwarzała prąd stały o napięciu 220 V (dla okolicznych odbiorców końcowych) oraz 580 V (do zasilania trakcji tramwajowej), a także prąd przemienny o napięciu 5 kV (do przesyłania na dalszą odległość, w inne części miasta). Początkowo moc zainstalowana w elektrowni wynosiła 3,2 MW, w miarę jednak jej rozbudowy rosła i w 1913 było to już 22 MW, a w 1929 53 MW. Zniszczenia podczas oblężenia "Festung Breslau" w 1945 roku spowodowały, że zaraz po wojnie elektrownia zdolna była dostarczać tylko 3 MW, a w 1947 jej moc podniesiono do 25 MW. W tamtym okresie elektrownia wykorzystywała trzy kominy: wysokości 76 m, 83 m i 82,5 m.
W latach 1956–1959 elektrownię rozbudowywano o człon ciepłowniczy i w grudniu 1959 został on uruchomiony, przez co elektrownia przekształcona została w elektrociepłownię, z wymiennikiem o mocy cieplnej 70 Gcal/h; po uruchomieniu drugiego wymiennika osiągnięto 130 Gcal/h, a w 1965 – 164 Gcal/h. Równocześnie w latach 60. zaczęto wycofywać zużyte i przestarzałe urządzenia. W 1967 rozpoczął się proces budowy drugiej elektrociepłowni, w bezpośrednim sąsiedztwie pierwszej. Osiągnęła ona w 1972 roku moc cieplną 280 Gcal/h (tj. 240 MW) oraz moc elektryczną 50 MW. Dwa lata później moc cieplna elektrociepłowni wzrosła do 558 Gcal/h (tj. 480 MW), a w 1987 (który był rokiem zakończenia budowy drugiej elektrociepłowni) osiągnęła ona moc cieplną 1073 MW oraz moc elektryczną 250 MW. Elektrociepłownia wówczas miała zamiast trzech niespełna stumetrowych, dwa nowe, wzniesione w latach 70. XX wieku, wysokości 120 i 180 metrów.
W związku z wejściem w życie od 1 stycznia 2016 roku nowych norm unijnych nakazujących obniżenie emisji gazów, w roku 2015 zakończono trwającą dwa lata instalację urządzeń do odsiarczania i odazotowania spalin, osiągając znaczącą redukcję emisji do atmosfery tlenków siarki (pięciokrotnie) i tlenków azotu (trzykrotnie). Instalacja odsiarczania przejęła funkcję 120-metrowego komina, który w związku z tym został rozebrany do października 2017.
Tramwaje we Wrocławiu i dwie zajezdnie na Ołbinie.
Funkcjonująca we Wrocławiu od 1876 roku spółka "Breslauer Straßen-Eisenbahn-Gesellschaft" (Wrocławskie Towarzystwo Ulicznej Kolei Żelaznej), "BSEG", eksploatująca w mieście początkowo tramwaje konne, na przełomie XIX i XX stulecia zaczęła przechodzić na tabor elektryczny, chcąc nadążać za wzrastającymi wymaganiami pasażerów i powstałą w mieście konkurencją (koncesji na tramwaje elektryczne udzielono w 1892 spółce "Elektrische Straßenbahn Breslau AG" (Tramwaje Elektryczne Wrocław SA), "ESB" i już w następnym roku ruszyła w mieście jej pierwsza linia; w roku 1900 powstało jeszcze jedno konkurencyjne przedsiębiorstwo, komunalną firmę "Städtische Straßenbahn Breslau" (Tramwaje Miejskie Wrocław), "SSB". W tej sytuacji "BSEG" w latach 1900–1902 podjęła decyzję o budowie na potrzeby swojej sieci tramwajów elektrycznych nowych zajezdni: w południowej części miasta oraz w północnej, na Przedmieściu Odrzańskim, na osiedlu "Elbing" (Ołbin), przy "Elbingstraße" (obecnie Ołbińska). Pierwsza zajezdnia była niezbyt wielka, miała tylko jedną halę, zatem w latach 1909–1910 wybudowano drugą, większą zajezdnię, na terenach przylegających do tej pierwszej, z wjazdem od strony "Weißenburger Straße" (dziś ul. Słowiańska). W 1910 spółka "BSEG" została wykupiona przez miasto, a jej majątek (tabor i infrastruktura wraz z zajezdniami) przekazano komunalnej "SSB".
Zajezdnie przy ul. Ołbińskiej i Słowiańskiej przez większość okresu po 1945 roku stanowiły oddzielne jednostki organizacyjne Miejskiego Przedsiębiorstwa Komunikacyjnego we Wrocławiu (pierwsza jako tzw. „zakład torowy” a druga jako zajezdnia dla taboru), ale od roku 2014 stanowią razem jeden zakład, należący do MPK.
„Wielki Wrocław” – przyłączenie nowych dzielnic w roku 1928.
W XIX i w I połowie XX wieku Wrocław podzielony był dwuszczeblowo: na "Stadteile" (części miasta) odpowiadające dawnym przedmieściom, te zaś dzieliły się na "Viertel" („kwartały”, dzielnice), czasem administracyjnie łączone ze sobą, wywodzące się z pierwotnego podziału średniowiecznego miasta. Przedmieście Odrzańskie ("Oder-Stadtteil") w I połowie XX w. podzielone było następująco (numery odpowiadają oznaczeniom na mapie po prawej):
Do Przedmieścia Odrzańskiego zaliczany był też wąski pas terenu na prawym brzegu Starej Odry sąsiadujący z "Rosenthal" (Różanką) nazywany "Untere Brückenaue" („Łęgi Dolne”, na zachodzie, czyli łąki łęgowe w niższej części biegu Odry) i "Obere Brückenaue" („Łęgi Górne”, na wschodzie, w wyższym biegu), włączony do miasta już w 1808; razem z nim przyłączono w tym samym 1808 roku prawobrzeżne łąki, "Polinke Acker" (część obszaru zwanego "Polinke" – Polanka), gdzie w 1867 roku założony został cmentarz komunalny, istniejący do dzisiaj jako Cmentarz Osobowicki. Szczególnym przypadkiem jest dzielnica oznaczona na mapie z 1928 roku numerem 39, której południowa część, obejmująca "Polinke Acker" oraz "Untere Brückenaue" i "Obere Brückenaue", nie była zaliczana formalnie do żadnej "Statistische Bezirke" (dzielnicy statystycznej). Chociaż obszar ten znajdował się od 1808 roku (a częściowo od 1903) w granicach miasta, to po regulacji z 1928 roku znajdował się poza "Bezirkamt Rosenthal" (urzędem dzielnicy Różanka), oznaczonym B.6, choć statystycznie traktowany był razem z Różanką. Te różnice między obszarami statystycznymi a urzędowymi mają jednak o tyle mniejsze znaczenie, że zarówno "Untere Brückenaue", jak "Obere Brückenaue" były (i pozostają) łąkami zalewowymi i nie są zamieszkałe, tak jak "Polinke Acker", które zajmuje Cmentarz Osobowicki. Na mapie Alberta Schmude z 1921 roku (która przedstawia podział miasta na dzielnice i kwartały przed przyłączeniem nowych dzielnic w 1928) "Untere Brückenaue", "Obere Brückenaue" i "Polinke Acker" oznaczone są numerem 7a i opisane "Polinke". Dodatkowo w 1903 roku poszerzono nieco pas "Obere Brückenaue" (pomiędzy mostami Trzebnickimi a mostami Osobowickimi). Przez kilkanaście lat od 1911 roku począwszy trwały w mieście dyskusje na temat strategii dalszego rozwoju terytorialnego miasta, w których brali udział znani wrocławscy architekci i urbaniści, jak Max Berg, Ernst May i Adolf Rading. W 1924 przyjęto w ich wyniku generalny plan rozbudowy Wrocławia, natomiast cztery lata później, 1 kwietnia 1928, podjęto decyzję o przyłączeniu do miasta trzydziestu okolicznych wsi, w tym między innymi sąsiadujące z Przedmieściem Odrzańskim "Karlowitz" (Karłowice), "Rosenthal" (Różankę), "Lilienthal" (Poświętne), "Osswitz" (Osobowice), "Polanowitz" (Polanowice).
II wojna światowa.
W latach 1940-1943 wybudowano we Wrocławiu kilka naziemnych schronów obrony przeciwlotniczej, w tym jeden na Przedmieściu Odrzańskim (wg projektu Richarda Konwiarza), przy skrzyżowaniu "Elbigstraße" i "Weißenburger Straße" (dzisiejsze Ołbińska i Słowiańska).
Oblężenie "Festung Breslau" w 1945 i okres powojenny.
Po roku 1945 dzielnice Kępa Mieszczańska, Kępa Strzelecka i dzielnica św. Macieja (oznaczone na mapie z roku 1928 numerami 5, 6 i 8) włączono formalnie do Ołbina, ale jeszcze później, w 1991, wszystkie trzy zostały wydzielone z Ołbina jako dzielnica Nadodrze. Według zatem dzisiejszego podziału miasta, na dawne Przedmieście Odrzańskie składają się w całości dzisiejsze dzielnice Nadodrze, Kleczków i nadbrzeżny pas Polanki razem z Cmentarzem Osobowickim oraz Ołbin, który dziś obejmuje również dzielnicę "Michaelisviertel" (kwartał św. Michała) zaznaczoną na planie podziału z 1928 roku numerem 11, zaliczoną wówczas do "Sand-Stadteil" (czyli „Dzielnicy Piaskowej”, tak jak pozostała część Przedmieścia Piaskowego).
Przedmieście Odrzańskie, w porównaniu z pozostałymi dzielnicami Wrocławia, przetrwało oblężenie "Festung Breslau" nieco lżej, choć jak cała „twierdza” uległo także znaczącej dewastacji, sięgającej 30%. Zniszczeniu w wyniku bombardowań uległo wprawdzie sporo kamienic, ale jednak znaczna ich część nadawała się do zamieszkania, dlatego to przede wszystkim na Ołbinie zaczęli się osiedlać pierwsi przesiedleńcy z Kresów (w tym ze Lwowa) i innych części kraju. To również w tej części miasta znalazły swoje miejsce pierwsze, tymczasowe siedziby władz Wrocławia i instytucji użyteczności publicznej, m.in. w budynku przy ul. Nowowiejskiej znalazła się pierwsza szkoła podstawowa, a przy "Blücherstraße" (obecnie ul. Poniatowskiego) ulokowały się władze miasta, komenda milicji i pierwsze liceum ogólnokształcące. Sprzyjał temu też fakt, że infrastruktura kolejowa, w znacznym stopniu zniszczona w południowej części miasta (na lewym brzegu Odry), po stronie prawobrzeżnej przetrwała w lepszym stanie, wobec czego to dworzec Nadodrze był pierwszym, na który po wojnie zaczęły przyjeżdżać do Wrocławia pociągi (inauguracja nastąpiła 19 lipca 1945, kiedy przybył pociąg z Oleśnicy).
Przez kolejne lata Przedmieście Odrzańskie borykało się z problemami wynikającymi ze starzejącej się zabudowy komunalnej, narastała pilna potrzeba generalnych remontów wyeksploatowanych kamienic, ale do ostatniej dekady XX wieku inwestycje w tym rejonie na ogół ograniczały się do tzw. budownictwa plombowego, czyli uzupełniania zabudowy w lukach, które powstały po zburzonych kamienicach.
W roku 2007 ruszył we Wrocławiu Program Stu Kamienic (w założeniach miasto chciało remontować sto kamienic komunalnych rocznie), realizowany przez wrocławski Zarząd Zasobu Komunalnego. Założonej liczby osiągnąć nie udało się ani razu, do roku 2011 wyremontowano łącznie blisko 150 kamienic; plan rewitalizacji kamienic komunalnych zmienił swoje założenia i nazwę i kontynuowany był jako „Program Rewitalizacji Wrocławskich Kamienic”. Znaczna część spośród kamienic, które w ramach tego programu kompleksowo wyremontowano, znajdowało się na Przedmieściu Odrzańskim, a Nadodrze wciąż pozostawało obszarem, na którego rewitalizację miasto przeznacza znaczne środki.
W roku 2012 zakończyła się budowa Centrum Biznesu Grafit przy ul. Namysłowskiej 8. W zamierzeniu miał to być obiekt, w którym skupiać się będzie handel i usługi; na powierzchni użytkowej prawie prawie przewidziano też sporą przestrzeń biurową. Wkrótce jednak okazało się, że lokalizacja tego obiektu nie sprzyja działalności handlowej i usługowej, zatem miasto już rok później podjęło decyzję o zmianie przeznaczenia budynku i przekształceniu go niemal w całości na przestrzeń biurową. Od stycznia roku 2020 w CB Grafit (oprócz działających tam wcześniej Miejskiej Biblioteki Publicznej oraz biur Sądu Apelacyjnego, Centrum Usług Informatycznych, Miejskiego Ośrodka Pomocy Społecznej i Rady Osiedla Ołbin oraz kilku innych instytucji) mieści się też siedziba spółki Wrocławskie Mieszkania, zarządzającej częścią komunalnych mieszkań i lokali użytkowych we Wrocławiu, w tym również samym obiektem „Grafit”.

</doc>
<doc id="4641506" url="https://pl.wikipedia.org/wiki?curid=4641506" title="Ivo Možný">
Ivo Možný

Ivo Možný (ur. 31 sierpnia 1932 w Prościejowie, zm. 10 września 2016) – czeski socjolog, profesor, nauczyciel, założyciel i pierwszy dziekan Wydziału Nauk Społecznych Uniwersytetu Masaryka, popularyzator socjologii.
Życiorys.
Początkowo pracował w hucie ostrawskiej. W 1957 ukończył studia filologiczne, a w 1967 doktoryzował się z socjologii. W latach 1956–1965 pracował jako redaktor Czechosłowackiego Radia w Pradze, Ostrawie oraz Brnie. Następnie był zatrudniony na Wydziale Sztuki Uniwersytetu Masaryka, gdzie zajmował się przede wszystkim socjologią rodziny. W 1969 zabroniono mu przejściowo wykładać na uniwersytetach. Trudnił się m.in. poradnictwem rodzinnym. Tytuł profesora otrzymał w 1992, dopiero po aksamitnej rewolucji. W 1998 został pierwszym dziekanem stworzonego Wydziału Studiów Społecznych Uniwersytetu Masaryka i pozostawał na tym stanowisku do 2004. Był także założycielem studiów medialnych i dziennikarstwa na tej samej uczelni. W 2005 został dyrektorem Instytutu Dziennikarstwa Regionalnego. W 2011 mianowano go profesorem-emerytem Uniwersytetu Masaryka.
Zainteresowania i poglądy.
Był jedną z wiodących postaci czeskiej socjologii i głównym inicjatorem jej odnowy po latach dewastacji w czasach komunizmu. Wywarł głęboki wpływ na swoją dziedzinę nie tylko na poziomie ogólnym, ale przede wszystkim w pracy nad rozwojem nowoczesnej rodziny europejskiej. To poprzez badania na ten temat wyraźnie wskazał związek między stanem tej instytucji a rozwojem społeczeństwa jako takiego. Do jego najważniejszych wkładów w wiedzę na temat rozwoju i przemian transformujących się społeczeństw należy w szczególności analiza i interpretacja aksamitnej rewolucji z 1989 oraz upadku komunizmu. Był przeciwnikiem przenikania relatywizmu i innych ideologii współczesnych do nauk społecznych. Uważał przyjmowanie imigrantów muzułmańskich do Europy za błąd.
Był członkiem Learned Society of Czech Republic oraz European Society of Sciences and Arts.
Nagrody.
Otrzymał nagrodę Neuron za wkład w światowe dziedzictwo nauk społecznych.
Upamiętnienie.
W jednym z budynków praskiego Uniwersytetu Masaryka znajduje się jego rzeźba.

</doc>
<doc id="4641507" url="https://pl.wikipedia.org/wiki?curid=4641507" title="Błażej Krzywkowski">
Błażej Krzywkowski

Błażej Krzywkowski (ur. 3 lutego 1878 w Strzelni, zm. 27 lub 28 grudnia 1940 w obozie Mauthausen-Gusen) – polski polityk, rolnik, działacz spółdzielczy i publicysta, poseł RP na Sejm Ustawodawczy oraz senator RP I kadencji.
Życiorys.
Syn Józefa, rolnika oraz powstańca styczniowego oraz Ludwiki z domu Żebrowskiej. Uczył się w gimnazjum w Mławie, którego ukończył dwie klasy. Był gminnym prezesem Polskiej Macierzy Szkolnej. Za udział w strajku szkolnym był więziony przez 4 tygodnie.
Był rolnikiem w Sokołowie i w Grudusku, gdzie prowadził spółdzielnię mleczarską, kółko rolnicze i sklep oraz rozprowadzał prasę konspiracyjną. Ponadto pełnił funkcje prezesa Towarzystwa Pożyczkowo-Oszczędnościowego, wiceprezesa Towarzystwa Rolniczego w Ciechanowie, wiceprezesa Centralnej Kasy Spółek Rolniczych oraz członka Zarządu Kółek Rolniczych w Warszawie. Działał w Lidzie Narodowej, a po odzyskaniu niepodległości przez Polskę w Narodowym Zjednoczeniu Ludowym i Związku Ludowo-Narodowym
W 1919 został wybrany posłem na Sejm Ustawodawczy z okręgu nr 4 (Ciechanów). Zasiadał w komisjach aprowizacyjnej i rolnej. Podczas kolejnych wyborów parlamentarnych w 1922 został senatorem RP z województwa warszawskiego. W Senacie był członkiem komisji gospodarstwa społecznego. Po zakończeniu kadencji w 1927 nie był już nigdy członkiem parlamentu. W kolejnych latach prowadził gospodarstwo rolne w Strzelni.
W kwietniu 1940 został aresztowany przez gestapo i przewieziony do obozu Dachau. 25 maja 1940 trafił do obozu Mauthausen-Gusen, gdzie zmarł 27 lub 28 grudnia 1940. 
Życie prywatne.
W 1897 poślubił Teklę Stanisławę Morawską.

</doc>
<doc id="4641508" url="https://pl.wikipedia.org/wiki?curid=4641508" title="Złoty lubowelski">
Złoty lubowelski

Złoty lubowelski (lubowieński, lubowieyski) – jednostka pieniężna wymieniana w rachunkach polskiego starostwa na Spiszu z lat 1753–1765, wystawianych w Lubowli, odpowiadająca 30 groszom (20 półkrajcarom), wymienianym na dukaty niderlandzkie w relacji: , tzn. na poziomie zbliżonym do 1 złotego polskiego w srebrze (1 dukat = 9 złotych polskich) z połowy XVIII w. lub bardziej dwuzłotka (8 groszy srebrnych) z 1766 r. (1 dukat = 8⅜ dwuzłotków).

</doc>
<doc id="4641509" url="https://pl.wikipedia.org/wiki?curid=4641509" title="Schronisko w Winnicy Pierwsze">
Schronisko w Winnicy Pierwsze

Schronisko w Winnicy Pierwsze, Schronisko w Górze Winnicy w Tyńcu Pierwsze – schronisko na wzgórzu Winnica w Tyńcu. Pod względem administracyjnym znajduje się w Dzielnicy VIII Dębniki w Krakowie, pod względem geograficznym na Wzgórzach Tynieckich na Pomoście Krakowskim, w makroregionie Bramy Krakowskiej. Wzgórza te włączone zostały w obszar Bielańsko-Tynieckiego Parku Krajobrazowego.
Opis obiektu.
Schronisko znajduje się w skale Mur przy Skurwysynie przy parkingu restauracji „Tarasy Tynieckie”. Z parkingu widoczne są na wysokości 12 m dwa otwory schroniska; lewy o kwadratowym przekroju i prawy o nieregularnym, pionowo wydłużonym kształcie. Lewy został wykuty, prawy jest naturalnego pochodzenia. Dostać się do nich można wspinaczką. Do otworu prawego prowadzi droga wspinaczkowa "Filar Otroków" (IV+ w skali polskiej).
Schronisko składa się z dużej, prostokątnej sali o długości nieco ponad 10 m i szerokości 2 m. Na północny zachód wychodzą z niej dwa otwory widoczne w murze skalnym. Sala ma jeszcze trzeci otwór znajdujący się w południowo-wschodniej ścianie sali, naprzeciwko otworu prawego. Odbiega od niego krótki korytarzyk możliwy do przejścia na długości niewiele ponad 1 m.
Wapienie, w których znajduje się schronisko pochodzą z jury późnej. Brak nacieków i namuliska. Schronisko jest w całości oświetlone.
Historia.
Schronisko jest znane prawdopodobnie od bardzo dawna. J. Zinkow podaje, że ukrywali się w nim ludzie podczas wojen. Duża część jego sali została przez ludzi przekształcona, ludzie również wykuli otwór lewy. Schronisko wykorzystywane jest przez wspinaczy, którzy w jego prawym otworze zamontowali stanowisko zjazdowe. Schronisko zinwentaryzował Kazimierz Kowalski w 1951 roku. Podał jego położenie, plan i nadał mu nazwę Schronisko w Górze Winnicy I. W sierpniu 1999 roku M. Pruc i T. Kościelniak sporządzili nowy plan i dokumentację schroniska.

</doc>
<doc id="4641518" url="https://pl.wikipedia.org/wiki?curid=4641518" title="Dzięcielski (herb szlachecki)">
Dzięcielski (herb szlachecki)

Dzięcielski (Dzięcioł, Diezelski, Diezelsky, Diezielski, Dzezielski, Dziecielski, Dziecielski, Zelske, Ziezelski) – polski herb szlachecki, używany przez rodzinę wywodzącą się z Kaszub.
Opis herbu.
Znane są przynajmniej cztery warianty tego herbu.
Dzięcielski I (Dzięcioł odmienny): "W polu błękitnym dzięcioł złoty siedzący na uciętej gałęzi naturalnej w skos. W klejnocie nad hełmem w koronie dzięcioł złoty wzlatujący. Labry: błękitne, podbite złotem."
Dzięcielski Ia: "W polu srebrnym ptak (dzięcioł) czarny z rozpostartymi skrzydłami na takiejż uciętej gałęzi w skos. W klejnocie nad hełmem w koronie dzięcioł jak w herbie trzymający w dziobie pierścień złoty. Labry czarne, podbite srebrem."
Dzięcielski II (Dzięcioł): "W polu czerwonym dzięcioł siedzący na pniu, wszystko naturalne. W klejnocie nad hełmem w koronie trzy pióra strusie. Labry czerwone, podbite srebrem."
Dzięcielski III: "W polu srebrnym sokół (także sęp) naturalny, siedzący na uciętej gałęzi czerwonej (także naturalnej) w skos. W klejnocie nad hełmem w koronie sokół z rozpostartymi skrzydłami naturalny. Labry czerwone, podbite srebrem."
Najwcześniejsze wzmianki.
W heraldyce polskiej herb jest znany jako Dzięcioł i jego wizerunek odtworzony został przez Ostrowskiego na podstawie zdawkowego opisu Kaspra Niesieckiego ("dzięcioł na pniu stojący"). Przemysław Pragert dowodzi, że zarówno barwy, jak i szczegóły tego herbu zostały przyjęte w sposób dowolny, zaś właściwy herb rodziny Dzięcielskich, przytaczany przez herbarze zachodnie, wyglądał nieco inaczej. Właściwą jego formą był herb nazwany Dzięcielski I, wymieniany przez herbarze Siebmachera („stara” i „nowa wersja”), Bagmihla i Ledebura. Wariant Ia używany był w gałęzi rodziny w ziemi lęborskiej i wymienia go "Nowy Siebmacher". Wariant III należał do gałęzi rodziny osiadłej na Śląsku, i wymienia go "Nowy Siebmacher", oraz Dorst.
Herbowni.
Dzięcielski (Czieczielski, Diczelski, Dietzelski, Diezelski, Diezelsky, Dischelsky, Dizelski, Dzengelski, Dzenselski, Dzentzeltzki, Dzezelski, Dzezielsi, Dzicelsky, Dziecelski, Dziecielski, Dziencielski, Dziendzielski, Dzietzeltze, Dziezelski, Dziezielski, Dzincelski, Dzincielski, Dziezelsky, Zeczelsky, Zelske, Zetzelske, Ziczelske, Ziegelske, Ziezelscke, Ziezelski, Ziezelsky, Zintzelitz, Zitzalsske, Zitzelske, Zitzelski, Zizelske, Zizelski, Züzelsky).
Według Niesieckiego, pierwotnym nazwiskiem protoplasty Dzięcielskich miało być Persa. Informacja ta doprowadziła do błędnego przekazu Seweryna Uruskiego, jakoby Dzięcielscy mieli otrzymać odnowienie szlachectwa w roku 1662 w osobie perskiego żołnierza w służbie Rzeczypospolitej, o nazwisku Babunabek.

</doc>
<doc id="4641520" url="https://pl.wikipedia.org/wiki?curid=4641520" title="Wojskowo-Cywilna Misja Medyczna w Lombardii">
Wojskowo-Cywilna Misja Medyczna w Lombardii

Wojskowo-Cywilna Misja Medyczna w Lombardii – operacja humanitarna zrealizowana przez Wojskowy Instytut Medyczny przy udziale Polskiego Centrum Pomocy Międzynarodowej w dniach 30 marca – 9 kwietnia 2020 roku. Jej celem była wymiana doświadczeń dotyczących form i sposobów organizacji krajowego systemu ochrony zdrowia pod kątem skuteczności zarządzania walką z epidemią SARS-CoV-2, a także wsparcie miejscowego systemu ochrony zdrowia w zwalczaniu COVID-19 na terenie Lombardii.
Zadanie realizowane było w okresie największego przyrostu liczby zakażonych oraz zgonów spowodowanych wybuchem epidemii SARS-CoV-2 w regionie. Misją dowodził Jacek Siewiera. Koordynatorem części cywilnej był Michał Madeyski. W misji wzięło udział 15 ochotników:
Zespół Wojskowo-Cywilnej Misji Medycznej w Lombardii realizował zadania w szpitalu cywilnym ASST w Brescii, gdzie utworzył od podstaw „Polski Oddział Intensywnej Terapii”, będący szóstym oddziałem tego typu rozwiniętym w szpitalu na potrzeby walki z COVID-19.
Obecność Wojskowo-Cywilnej Misji Medycznej do Lombardii została zauważona na przez przewodniczącą Komisji Europejskiej, Ursule von der Leyen, która stwierdziła w wywiadzie: „To, co widzę dziś w Europie, wskazuje drogę i napełnia mnie dumą. Przyszłością Europy są polscy lekarze wyjeżdżający do Włoch. To Czesi wysyłający 10 000 masek do Hiszpanii i innych krajów.”

</doc>
<doc id="4641523" url="https://pl.wikipedia.org/wiki?curid=4641523" title="Franciszek Sterczewski">
Franciszek Sterczewski

Franciszek Wojciech Sterczewski, Franek Sterczewski (ur. 17 marca 1988 w Poznaniu) – polski aktywista miejski i polityk, poseł na Sejm IX kadencji (od 2019).
Życiorys.
Z wykształcenia jest inżynierem architektem, w 2014 ukończył studia inżynierskie na Wydziale Architektury i Wzornictwa Uniwersytetu Artystycznego w Poznaniu. Był zawodowo związany z Międzynarodowymi Targami Poznańskimi, gdzie pracował jako koordynator ds. strategii rozwoju.
Brał udział w protestach przeciwko odbudowie Zamku Królewskiego w Poznaniu, którego projektowana forma budziła kontrowersje. W lipcu 2017 przejął organizację protestów w obronie niezawisłości sądów, kontynuowanych i rozwiniętych pod nazwą Łańcuch Światła. W 2019 współorganizował "Protest z Wykrzyknikiem" na poznańskim placu Wolności, akcję mającą na celu udzielenie wsparcia uczestnikom strajku nauczycieli w Polsce w 2019.
W 2019 wszedł w skład rady osiedla Św. Łazarz w Poznaniu, został też członkiem zarządu osiedla. W wyborach parlamentarnych w 2019 został wybrany do Sejmu z okręgu poznańskiego, startując z ostatniego miejsca na liście Koalicji Obywatelskiej jako kandydat bezpartyjny. Uzyskał 25 060 głosów, co stanowiło trzeci wynik w ramach listy, której przypadło pięć mandatów w tym okręgu. W Sejmie zasiadł w Komisji Infrastruktury oraz w podkomisjach związanych m.in. z transportem kolejowym i bezpieczeństwem drogowym.
4 maja 2021 jako jedyny poseł klubu Koalicji Obywatelskiej poparł projekt ustawy o ratyfikacji decyzji dotyczącej utworzenia w Unii Europejskiej NGEU, tymczasowego instrumentu odbudowy gospodarczej w ramach przeciwdziałania skutkom pandemii COVID-19.
28 czerwca 2022 około 3 w nocy policjanci z Poznania zatrzymali go do kontroli, gdyż jechał rowerem bez przedniego światła. Ponieważ funkcjonariusze wyczuli u niego alkohol, zdecydowali się przebadać go alkomatem. Poseł jednak odmówił badania, okazał legitymację poselską i powołał się na immunitet. Odmówił również wykonania polecenia dotyczącego ustawienia się w bezpiecznym miejscu. Wkrótce potem w mediach społecznościowych przeprosił za swoje zachowanie. 

</doc>
<doc id="4641527" url="https://pl.wikipedia.org/wiki?curid=4641527" title="Naguabo">
Naguabo

Naguabo – miasto w Portoryko, w gminie Naguabo.

</doc>
<doc id="4641529" url="https://pl.wikipedia.org/wiki?curid=4641529" title="Peñuelas">
Peñuelas

Peñuelas – miasto w Portoryko, w gminie Peñuelas.

</doc>
<doc id="4641531" url="https://pl.wikipedia.org/wiki?curid=4641531" title="Quebradillas (Portoryko)">
Quebradillas (Portoryko)

Quebradillas – miasto w Portoryko, w gminie Quebradillas.

</doc>
<doc id="4641532" url="https://pl.wikipedia.org/wiki?curid=4641532" title="Salinas (Portoryko)">
Salinas (Portoryko)

Salinas – miasto w Portoryko, w gminie Salinas.

</doc>
<doc id="4641533" url="https://pl.wikipedia.org/wiki?curid=4641533" title="Santa Isabel (Portoryko)">
Santa Isabel (Portoryko)

Santa Isabel – miasto w Portoryko, w gminie Santa Isabel.

</doc>
<doc id="4641534" url="https://pl.wikipedia.org/wiki?curid=4641534" title="Yabucoa (Portoryko)">
Yabucoa (Portoryko)

Yabucoa – miasto w Portoryko, w gminie Yabucoa.

</doc>
<doc id="4641539" url="https://pl.wikipedia.org/wiki?curid=4641539" title="Speedway Ekstraliga (2020)">
Speedway Ekstraliga (2020)

Speedway Ekstraliga 2020 (spons. "PGE Ekstraliga") – dwudziesty pierwszy, od czasu uruchomienia Speedway Ekstraligi i 73. w historii sezon rozgrywek najwyższego szczebla o Drużynowe mistrzostwo Polski. Tytułu mistrza Polski z sezonu 2019 broniła , która wygrała trzy poprzednie edycje. Do Ekstraligi awans wywalczył , który pokonał w finale I Ligi TŻ Ostrovię Ostrów Wielkopolski. Zespół z Rybnika wrócił do najwyższej klasy rozgrywkowej po dwóch latach przerwy.
Inaugurację rozgrywek zaplanowano na 3 kwietnia. W związku z postępującą pandemią wirusa SARS-CoV-2, wszystkie zaplanowane, kwietniowe rundy zostały przełożone. 27 kwietnia Ekstraliga Żużlowa zaprezentowała nowy terminarz rozgrywek. Datę rozegrania pierwszej kolejki wyznaczono na 12 czerwca.
Władze rozgrywek mając na uwadze sytuację epidemiczną, wprowadziły szereg zmian regulaminowych. Wdrożono nowy Regulamin Sanitarny, ograniczający m.in. liczby osób funkcyjnych oraz obsługi w trakcie trwania zawodów. Zgodnie z założeniami regulamin sanitarny będzie obowiązywał do momentu odwołania stanu epidemicznego w kraju. Dla zawodników i ich teamów opracowano specjalne vademecum, określające wytyczne bezpiecznego postępowania w czasie meczów i treningów. Kluby uzyskały możliwość ograniczenia kosztów poprzez renegocjację umów z zawodnikami. Zmniejszono stawki za podpis oraz za zdobyte punkty. Zmieniony Regulamin Przynależności Klubowej wprowadził instytucję gościa do rozgrywek Ekstraligi.
Początkowo rozgrywki wystartowały bez udziału publiczności. Od 19 czerwca otwarto stadiony dla kibiców, z ograniczeniem ich liczby do 25% wszystkich miejsc siedzących na obiekcie. 25 lipca poinformowano o zniesieniu kolejnych obostrzeń i zwiększeniu dopuszczalnego zapełnienia stadionów do 50%.
W rozgrywkach triumfowała obrończyni tytułu Fogo Unia Leszno. Unia pokonała w wielkim finale Moje Bermudy Stal Gorzów Wielkopolski. Dla zawodników z Leszna było to czwarte z rzędu drużynowe mistrzostwo Polski, a 18. w historii. Podium uzupełniła drużyna Betard Sparty Wrocław, która zwyciężyła w meczu o brąz z RM Solar Falubaz Zieloną Górą.
Po jednym sezonie z Ekstraligą pożegnał się PGG ROW Rybnik. Drużyna z Górnego Śląska, z zaledwie jednym zwycięstwem, zajęła ostatnie miejsce w tabeli rundy zasadniczej. W sezonie 2021 jej miejsce zajął .
Zespoły.
W rozgrywkach wzięło udział osiem zespołów. Sześć najlepszych ekip z poprzedniego sezonu, , która wygrała z baraż o utrzymanie się w Ekstralidze oraz zwycięzca Nice 1. Ligi Żużlowej 2019 - . Zespół z Rybnika zastąpi , który po raz pierwszy w swojej historii startów w DMP, spadł z najwyższej klasy rozgrywkowej.
Zmiany trenerów.
29 października 2019 zarząd klubu ZKŻ Zielona Góra ogłosił o rozwiązaniu umowy z dotychczasowym trenerem drużyny Adamem Skórnickim. Skórnickiego na stanowisku zastąpił Piotr Żyto, dla którego to powrót w roli trenera Zielonogórzan.
4 listopada 2019 ROW Rybnik poinformował o zmianie na stanowisku trenera drużyny. Nowym szkoleniowcem został Piotr Świderski, który zastąpił Piotra Żyto. Jeszcze przed startem rozgrywek, zarząd ROWu wydał oświadczenie o zakończeniu współpracy ze Świderskim, uzasadniając decyzję brakiem porozumienia w kwestii umowy z trenerem. 28 lutego 2020 ogłoszono nazwisko nowego trenera klubu z Rybnika, został nim Lech Kędziora.
21 sierpnia 2020 Marek Cieślak zrezygnował z funkcji trenera Włókniarza Częstochowa i złożył wypowiedzenie umowy ze skutkiem natychmiastowym. 25 sierpnia drużyna z Częstochowy ogłosiła nazwisko nowego trenera. Został nim Piotr Świderski.
Transfery.
Podstawowe okno transferowe zostało otwarte 1 listopada i trwało do 14 listopada 2019. Kluby miały możliwość kontraktowania zawodników również w trakcie trwania rozgrywek. Zmiany w Regulaminie Przynależności Klubowej wprowadziły dodatkowe okienka transferowe po 3., 6., 10. i 14. kolejce rozgrywek, trwające po 5 dni.
W związku z sytuacją epidemiczną oraz odwołaniem kwietniowych i majowych rund, 1 maja zostało otwarte siedmiodniowe okienko transferowe.
Lista zawodników, którzy zmienili barwy klubowe: "(Lista w kolejności alfabetycznej)"
15 listopada 2019 ogłosił, że Greg Hancock podpisał kontrakt z zespołem na 2020 rok. Hancock w maju 2019 roku zawiesił karierę żużlową ze względu na chorobę swojej żony. Pod koniec roku zadeklarował swój powrót do ścigania, po czym w lutym 2020 poinformował o zakończeniu sportowej kariery.
Po sezonie 2019 do grona seniorów dołączyli Maksym Drabik, Bartosz Smektała, Michał Gruchalski i Patryk Rolnicki.
Goście.
Przed startem sezonu, zmieniony Regulamin Przynależności Klubowej, wprowadził instytucję "gościa" do rozgrywek Ekstraligi Żużlowej. Jako "gość" w najwyższej klasie rozgrywkowej może wystąpić żużlowiec będący zawodnikiem klubu pierwszo- lub drugoligowego. Drużyna ekstraligowa może zakontraktować dowolną liczbę "gości". W składzie meczowym danego zespołu może znajdować się do dwóch "gości", przy czym jeden bez dodatkowych warunków, drugi wyłącznie w przypadku pozytywnego wyniku na obecność koronawirusa u jednego z podstawowych zawodników.
Lista zawodników zakontraktowanych jako "goście": "Lista w kolejności alfabetycznej"
Rozgrywki.
8 listopada 2019 ogłoszono, że od sezonu 2020 w Ekstralidze będzie obowiązywała nowa tabela biegowa. Zgodnie z założeniami wprowadzenie zmian ma na celu wyrównanie szans pomiędzy zawodnikami.
W związku z panującą epidemią wirusa SARS-CoV-2, zarząd Ekstraligi Żużlowej 13 marca 2020, podjął decyzję o przeniesieniu 1. i 2. kolejki rozgrywek na późniejsze terminy. Pierwsza runda miała się odbyć 24 i 26 kwietnia, natomiast druga 12 i 14 czerwca 2020. 25 marca 2020 Ekstraliga Żużlowa poinformowała o odwołaniu wszystkich meczów zaplanowanych na kwiecień (tj. 1. i 3. kolejki). Sytuacja epidemiczna w kraju spowodowała utrudnienia w przedsezonowych przygotowaniach poszczególnych drużyn. 11 marca 2020 decyzją GKSŻ odwołano wszystkie zawody treningowe.
Play-off.
Zgodnie ze zmienionym terminarzem daty spotkań półfinałowych wyznaczono na 20. i 27. września 2020. Finał i mecz o trzecie miejsce miały zostać rozegrane 4 i 11 października 2020.
Źródło: PGE Ekstraliga
Finał.
W finale zmierzyły się Fogo Unia Leszno i Moje Bermudy Stal Gorzów Wielkopolski. Drużyny, które złote medale DMP od 2014 roku rozdają między sobą (Stal 2014 i 2016, Unia 2015 oraz 2017-19). Wcześniej, w historii Ekstraligi, oba zespoły dwukrotnie mierzyły się w wielkim finale, w 2014 górą byli Gorzowianie, w 2018 zaś Leszczynianie. W tegorocznej rundzie zasadniczej dwukrotnie lepsi okazali się zawodnicy Unii Leszno (49-41 oraz 55-35). Pierwotnie pierwsze spotkanie miało zostać rozegrane 4 października, ale ze względu na przełożone mecze półfinałowe, odbył się 9 października.
Gorzowianie do finału przystępowali bez kontuzjowanego Nielsa Kristiana Iversena, jego miejsce zajął Krzysztof Kasprzak. W składzie Stali znalazł się gość Jack Holder. Dodatkowo Stal musiała radzić sobie bez trenera Chomskiego, a to ze względu na brak wyniku testu na COVID-19. Zespół poprowadził kierownik drużyny Krzysztof Orzeł. Piotr Baron postawił na sprawdzony skład. Za przygotowanie gorzowskiego owalu odpowiedzialny był komisarz toru, to pokłosie wydarzeń z drugiego półfinału pomiędzy Stalą Gorzów a Spartą Wrocław. 
Pierwszy bieg ułożył się na remis, wygrał Woźniak przed parą leszczyńską. Fogo Unia Leszno wyprowadziła dwa ciosy, wygrywając podwójnie wyścigi 2. i 3. W biegu 4. Bartosz Zmarzlik, po słabszym starcie, przedarł się na prowadzenie i uratował Gorzowianom biegowy remis. Pierwsza seria zakończyła się prowadzeniem gości 16–8. Sygnał do odrabiania strat gospodarzom dała rezerwa taktyczna w biegu 5. Para Zmarzlik Holder pokonała podwójnie Leszczynian i strata zmniejszyła się do czterech punktów. Goście odpowiedzieli podwójnym zwycięstwem w gonitwie szóstej, znów odskakując Gorzowianom na 8 punktów. Po drugiej serii wynik na tablicy wyników wynosił 18–24. Świetnie w tej części zawodów prezentowali się Zmarzlik oraz Janusz Kołodziej, dotąd niepokonani. Wspomniana dwójka spotkała się w wyścigu 9. Po pasjonującej walce górą okazał się Kołodziej, a jego Unia zwyciężyła w tym biegu 4–2. Stal skorzystała z rezerwy taktycznej w biegu 10. Jack Holder zastąpił Kasprzaka. Szymon Woźniak dobrze rozegrał pierwszy łuk, czym pomógł klubowemu koledze i Gorzowianie wygrali 5–1 kończąc trzecią serię startów. Stal przegrywała 28–32. Emil Sajfutdinow i Jaimon Lidsey rozpoczęli czwartą serię podwójnym zwycięstwem i znów Leszczynianie odskoczyli na 8 punktów. W biegu 13. skutecznym atakiem popisał się Zmarzlik, który wypchnął Pawlickiego, robiąc miejsce Thomsenowi. Stal triumfowała 5–1 i wobec remisu w biegu 12. przed wyścigami nominowanymi przegrywała 37–41. W wyścigu 14. para Holder–Woźniak pokonała Piotra Pawlickiego i Jaimona Lidseya doprowadzając do remisu w meczu. W ostatniej odsłonie zwyciężył Zmarzlik przed Kołodziejem, a trzecia pozycja Thomsena dała biegowe i meczowe zwycięstwo zawodnikom Moje Bermudy Stali Gorzów. Mecz zakończył się wynikiem 46–44. Najskuteczniejszym zawodnikiem gospodarzy był Bartosz Zmarzlik (16+1), a wśród gości Janusz Kołodziej (12+1).
Rewanżowy mecz finałowy odbył się 11 października. Stal Gorzów była ostatnim klubem, który pokonał Unię Leszno na jej stadionie. Miało to miejsce 6 sierpnia 2017. Od tamtego czasu Unia nie przegrała 28 kolejnych spotkań na własnym obiekcie. Menedżer obrońców tytułu przed meczem wyrażał obawy związane z utratą atutu własnego toru. Wszystko spowodowane opadami deszczu jakie nawiedziły Leszno dzień przed spotkaniem. Obostrzenia związane z pandemią dodatkowo uderzyły w gospodarzy, gdyż dopuszczono udział publiczności maksymalnie w 25% pojemności stadionu. Obie drużyny wystąpiły w niezmienionych składach. Szkoleniowcy dokonali jedynie korekt numerów startowych.
Początek meczu należał do gospodarzy. W biegu otwarcia duet Sajfutdinow–Smektała podwójnie pokonał Gorzowian. W wyścigu juniorskim Rafał Karczmarz zdołał przedzielić leszczyńskich młodzieżowców. Unia prowadziła 6 punktami i wyprowadziła kolejny cios. Piotr Pawlicki z Jaimonem Lidseyem lepiej wyszli ze startu i pomknęli po zwycięstwo 5–1. W czwartym biegu moment startowy należał do Gorzowian, którzy prowadzili podwójnie, ale po chwili Janusz Kołodziej wyprzedził Bartosza Zmarzlika, a następnie prowadzącego Karczmarza, zapewniając swojej drużynie biegowy remis. Stan meczu po pierwszej serii 17–7 dla Fogo Unii Leszno. W drugiej serii gospodarze konsekwentnie powiększali swoją przewagę. Najpierw Smektała z Lidseyem pokonali Woźniaka i Zmarzlika, a w biegu 7. Sajfutdinow z Kołodziejem na dystansie pokonali Thomsena. Goście na pierwsze indywidualne zwycięstwo czekali do biegu 6. Jack Holder przyjechał przed Pawlickim i Kuberą. Po drugiej serii gospodarze prowadzili 30–12. Trzecia część meczu ułożyła się na remis. Gonitwa 9. przyniosła kibicom wiele emocji. Na torze utworzyły się dwie walczące pary. Sajfutdinow z Holderem i Kołodziej ze Zmarzlikiem. Żużlowcy jechali w bliskim kontakcie, wielokrotnie zamieniając się pozycjami. Ostatecznie górą był Rosjanin, a Kołodziej poradził sobie ze Zmarzlikiem i Unia triumfowała 4–2. Wyścig ten został wybrany "Wyścigiem sezonu 2020". Bieg 10. przyniósł pierwsze biegowe zwycięstwo gości. Wygrał Karczmarz przed Smektałą, Thomsenem i Lidseyem. Stal Gorzów skorzystała z rezerwy taktycznej, w miejsce Kasprzaka wystartował Holder. W 11. odsłonie Gorzowianie prowadzili 5–1, ale defekt motocykla spowodował upadek Holdera. Wyścig został przerwany, a sędzia wykluczył Australijczyka. W powtórce biegu Zmarzlik nie zostawił miejsca pod bandą Lidseyowi, który upadł. Sędzia wykluczył drugiego Gorzowianina i w trzecim podejściu Leszczynianie dowieźli zwycięstwo 5–0. Fogo Unia Leszno prowadziła 44–21 i była już o krok od tytułu mistrzowskiego. Już w biegu 12. miejscowi przypieczętowali ostatecznie triumf. W pierwszym biegu nominowanym w zastępstwie za Lidseya wystąpił Kacper Pludra, dla którego był to debiut w meczu Ekstraligi. Młody zawodnik Unii dobrze wystartował, a później był umiejętnie ubezpieczany przez Piotra Pawlickiego i zdobył pierwsze zwycięstwo biegowe w karierze. 
Ostateczne Fogo Unia Leszno zwyciężyła z Moje Bermudy Stalą Gorzów 59–30 (103–76 w dwumeczu) i zapewniła sobie 4. z rzędu i 18. w historii tytuł Drużynowego Mistrza Polski. Najwięcej punktów dla gospodarzy zdobył Bartosz Smektała (13+1), a wśród gości Rafał Karczmarz (8). 
Baraże.
W tym sezonie zrezygnowano z rozgrywania meczów barażowych pomiędzy 7. drużyną Ekstraligi, a 2. zespołem Pierwszej Ligi.
Nagrody.
Zwieńczeniem sezonu było wręczenie nagród PGE Ekstraligi "Szczakieli"
Niespodzianka sezonu
Najlepszy junior
Najlepszy trener/menedżer
Najlepszy zagraniczny zawodnik sezonu
Najlepszy polski zawodnik
Wyścig Sezonu 2020
Drużyna Sezonu 2020

</doc>
<doc id="4641542" url="https://pl.wikipedia.org/wiki?curid=4641542" title="Green Hell">
Green Hell

Green Hell – komputerowy symulator przetrwania w lasach Amazonii wyprodukowany przez Creepy Jar. Gra została wydana 5 września 2019 na platformę Microsoft Windows, natomiast wersje na konsole PlayStation 4 i Xbox One ukazały się 9 czerwca 2021. 7 kwietnia 2020 udostępniono aktualizację zawierającą tryb kooperacyjny. 28 stycznia 2021 ukazała się pierwsza część 3-częściowego darmowego dodatku "Spirits of Amazonia" zawierająca m.in. większą mapę świata, nowe wątki fabularne i interakcje z tubylcami.
Rozgrywka.
Rozgrywka toczy się z perspektywy pierwszoosobowej. Jest to symulacja otwartego świata, w której gracz musi zadbać o przetrwanie zbierając żywność i surowce oraz wytwarzając przedmioty i budując szałasy. Gracz zaczyna grę w dżungli. Środowisko zmienia się dynamicznie i wpływa na kondycję psychofizyczną bohatera, np. w formie halucynacji. Ponadto bohater musi zadbać o racjonalne żywienie, co do którego uzyskuje wskazówki ze smartwatcha. Powinien mieć też zapewnioną wystarczającą ilość snu i unikać zranień, jadowitych zwierząt czy pasożytów. Aby się wyleczyć, może wytworzyć leki i bandaże. W orientacji pomaga kompas i GPS.
W trybie fabularnym bohater ma za zadanie dotrzeć do swojej ukochanej. Do wyboru są cztery poziomy trudności. 7 kwietnia 2020 ukazała się aktualizacja zawierająca tryb kooperacyjny. 28 stycznia 2021 gra została wzbogacona o pierwszą część dodatku "Spirits of Amazonia" – darmowego prequelu zawierającego m.in. większą mapę świata, nowe wątki fabularne i interakcje z ludnością tubylczą lasów Amazonii.
Produkcja.
Środki na produkcję zostały pozyskane najpierw od dwóch inwestorów, a następnie dzięki wejściu spółki Creepy Jar na rynek NewConnect 6 sierpnia 2018.
Gra została udostępniona w formule wczesnego dostępu na platformie Steam 29 sierpnia 2018. Przez kolejny rok gra była wzbogacana o nowe elementy, aż do premiery, która odbyła się 5 września 2019.
Odbiór.
Tytuł został dobrze przyjęty przez krytyków. W serwisie Metacritic uzyskał średnią ocen z trzynastu recenzji wynoszącą 78/100. Wg raportu rocznego Creepy Jar za rok 2018 z 21 maja 2019 gra znalazła do końca marca 2019 179 tys. nabywców, a przychody netto ze sprzedaży "Green Hella" w 2018 sięgnęły 4,7 mln zł przy nakładach na produkcję w wysokości 1,2 mln zł. Próg rentowności został osiągnięty w październiku 2018. 22 października 2019 spółka podała informację, że sprzedano ok. 300 tys. kopii gry. 24 czerwca 2020 ogłoszono, że sprzedaż gry przekroczyła milion kopii. 27 września 2021, spółka zakomunikowała, że Green Hell przekroczył 2,5 miliona sprzedanych egzemplarzy. 
Nominacje.
Gra została nominowana do Central &amp; Eastern European Game Awards w kategoriach najlepsza gra i najlepszy projekt graficzny.

</doc>
<doc id="4641547" url="https://pl.wikipedia.org/wiki?curid=4641547" title="Bella Vista (Belize)">
Bella Vista (Belize)

Bella Vista – wieś w Belize, w dystrykcie Toledo.

</doc>
<doc id="4641551" url="https://pl.wikipedia.org/wiki?curid=4641551" title="Filmy zgłoszone do rywalizacji o 30. rozdanie Oscara w kategorii filmu nieanglojęzycznego">
Filmy zgłoszone do rywalizacji o 30. rozdanie Oscara w kategorii filmu nieanglojęzycznego

W 1957 Amerykańska Akademia Sztuki i Wiedzy Filmowej (AMPAS) po raz drugi zaprosiła kraje do zgłaszania swoich najlepszych filmów do rywalizacji o Oscara w kategorii filmu obcojęzycznego.
Swoje kandydatury przesłało 12 państw. Film z Meksyku został przesunięty do rywalizacji w innej kategorii, o Oskara dla najlepszego filmu dokumentalnego. 
Statuetkę Akademii przyznano Włochom za film Noce Cabirii w reżyserii Federico Felliniego. Nagroda została wręczona podczas ceremonii 26 marca 1958.
Reżyser Annelise Hoymand została pierwszą kobietą, której film został zgłoszony do rywalizacji o statuetkę Oskara. 

</doc>
<doc id="4641555" url="https://pl.wikipedia.org/wiki?curid=4641555" title="Kanał Kończak">
Kanał Kończak



</doc>
<doc id="4641559" url="https://pl.wikipedia.org/wiki?curid=4641559" title="Huśtawka (obraz Fragonarda)">
Huśtawka (obraz Fragonarda)

Huśtawka () – rokokowy obraz olejny francuskiego malarza Jeana-Honoré Fragonarda, znajdujący się w Wallace Collection w Londynie. Jedno z najbardziej znanych dzieł malarza, spopularyzowane już w XVIII w. za pomocą ryciny. Obraz nie zyskał sławy ze względu na walory artystyczne, lecz jako symbol zdominowanego przez powierzchowność i frywolność życia wyższych klas "ancien régime".
Okoliczności powstania.
Pod koniec lat 60. XVIII w. Fragonard osiągnął punkt zwrotny w swojej karierze malarskiej. Porzucił dzieła o tematyce historycznej i religijnej na rzecz lżejszych tematów: zmysłowych, miłosnych scen odpowiadających gustom frywolnego dworu króla Ludwika XV. Obrazy gabinetowe o mniejszym formacie cieszyły się dużym powodzeniem wśród arystokracji, ponadto łatwiej było wyegzekwować wynagrodzenie od zamożnych mecenasów, niż za dzieła historyczne namalowane dla korony. Możliwe, że zamówienie na "Huśtawkę" było dla Fragonarda bodźcem do zmiany lub nadeszło we właściwym czasie.
Dramaturg Charles Collé opisał okoliczności zlecenia obrazu w swoich wspomnieniach ("Mémoires littéraires"). Zleceniodawcą miał być anonimowy dworzanin lub związany z Kościołem baron de Saint-Julien. Obraz został zamówiony pod koniec 1767, a dworzanin chciał być przedstawiony we frywolny sposób: oglądający nogi swojej kochanki siedzącej na huśtawce napędzanej przez biskupa. Początkowo zwrócił się do malarza Gabriela François Doyena, ale ten cieszył się renomą malarza religijnego, dlatego odrzucił propozycję. Miał jednak zasugerować element kompozycji: „buciki damy wylatujące w powietrze z łapiącymi je amorkami”. Do wykonania obrazu polecił Jean-Honoré Fragonarda, który przyjął zlecenie.
Opis obrazu.
W centrum kompozycji znajduje się elegancka młoda dama na huśtawce. Ma na sobie suknię z różowego jedwabiu, a na głowie pasterski kapelusz. Jest przedstawiona jako kokietka i lalka tonąca w falbanach i kłębach materiału. W lewym dolnym rogu widać młodego mężczyznę leżącego wśród krzewów róży. Obserwuje on kobietę z miejsca pozwalającego zajrzeć pod falujące fałdy jej sukienki, na które z podziwem wskazuje wyciągniętą ręką z kapeluszem. Ekstatyczna ekspresja i poza kochanka ilustrują spełnione pragnienie lub fantazję. Uśmiechnięty starszy mężczyzna, niemal ukryty w cieniu po prawej stronie, napędza huśtawkę za pomocą lin. Starszy mężczyzna to prawdopodobnie mąż damy, który wydaje się nie wiedzieć o młodym kawalerze, jej kochanku. Fakt, że pozostaje w cieniu, może dodatkowo podkreślać niewiedzę. Wznosząc się na huśtawce dama odsłania nogi i wyrzuca w powietrze pantofelek. Wszechobecna gęsta roślinność, pełna drzew o sękatych pniach i powykręcanych gałęziach, jest przytłaczająca.
Fragonard zawarł w kompozycji wiele symboli niosących przesłanie radosnej, swawolnej miłości. W ogrodzie widoczne są dwa posągi przedstawiające putta. Jeden z nich stoi nad młodym mężczyzną z palcem na ustach na znak milczenia – to nawiązanie do rzeźby "Amor" Falconeta i zarazem do sekretnego romansu. Drugi posąg to para przytulających się amorków z delfinem stojąca w pobliżu starszego mężczyzny. W prawym dolnym rogu widać małego psa. Jego obecność jest ironiczna, ponieważ pies zwykle symbolizuje wierność małżeńską. Szczeka na znak protestu, ale nikt nie zwraca na niego uwagi. Miłość sprowadza się do próżnej kurtuazji, a małżeństwo jest wyszydzane, ponieważ mąż pomaga huśtawce.
Huśtawka dla wielu krytyków stanowi aluzję do seksualnego aktu. Potwierdzają to również rzeźby amorów – mitologicznych towarzyszy Wenus, bogini miłości – oraz scena miłosna z nagą parą wyrzeźbiona w podstawie posągu. Gęsty las pełen drzew i kwiatów jest częścią zawoalowanego erotyzmu sceny. Huśtawka wprowadza do niej atmosferę intymności, w której podglądacz widzi coś, czego inni nie widzą. Kobieta wie, że jest obserwowana, co sugeruje chęć bycia widzianą. W ten sposób Fragonard wyraził zarówno pragnienie bycia widzianym, jak i chęć zobaczenia. Spadający z nogi but jest wyrazem figlarnej, swawolnej miłości i nadaje scenie dynamizmu. Zdobione siedzisko eleganckiej huśtawki jest wyłożone czerwonym aksamitem, ale liny są miejscami przetarte – jest to realistyczny element, być może potwierdzający, że scena nie jest snem, lecz jawą.
Technika.
Kompozycja jest piramidalna – dwaj mężczyźni tworzą podstawę trójkąta, a dama jego wierzchołek. Fragonard użył jasnych, pastelowych barw takich jak zieleń, żółć i róż. Zastosowanie pastelowych kolorów nadaje kompozycji lekkości, co jest spójne z przedstawioną sceną – huśtającą się damą. Jednocześnie dzięki użytym ciepłym barwom kobieta wyróżnia się na tle zdominowanym przez odcienie zieleni. Łagodne światło, które delikatnie przenika przez rzadsze listowie w lewym górnym rogu, skupia się na postaci stawiając ją w centrum uwagi widza.
Kopie i inspiracje.
Istnieją dwie olejne kopie wysokiej jakości, których autorstwo jest kwestionowane. Kopia, która należała do barona Rothschilda, różni się od oryginału kolorem sukni, która jest niebieska. Druga, mniejsza wersja (56 × 46 cm), również różni się kilkoma szczegółami: zamiast rzeźby Amora po lewej widać wazę, mężczyzna po prawej stronie wydaje się młodszy, brak też psa. Obraz należał do francuskiego polityka Jules’a Armanda de Polignaca. Stał się własnością rodziny Grimaldich w 1930 roku, kiedy Pierre de Polignac (1895–1964) poślubił Charlotte Grimaldi, księżną Valentinois (1898–1977). W 1966 roku obraz został przekazany z kolekcji Grimaldi &amp; Labeyrie dla miasta Wersal. Obecnie jest eksponowany w Muzeum Lambinet, jako dzieło z warsztatu Fragonarda.
"Huśtawka" była używana jako wzór dla licznych karykatur, jest też inspiracją dla współczesnych artystów i projektantów. W 1782 Nicolas de Launay wykonał rycinę, która jest lustrzanym odbiciem oryginału i różni się kilkoma szczegółami, m.in. kapelusz damy jest ozdobiony pióropuszem. Rycina znacznie spopularyzowała obraz, od niej pochodzi także tytuł "Les Hasards heureux de l’escarpolette", który oznacza „szczęśliwe przypadki huśtawki” – okazję do zobaczenia nóg damy. W 1999 odbyła się premiera musicalu "Contact", którego pierwsza część jest improwizacją kontaktową inspirowaną "Huśtawką". W 2001 artysta Yinka Shonibare zaprezentował instalację inspirowaną obrazem, obecnie należącą do kolekcji Tate: bezgłowy manekin wiernie przedstawiający młodą damę na huśtawce jest ubrany w suknię wykonaną z afrykańskich materiałów. Filmy Disneya "Zaplątani" (2010) i "Kraina lodu" (2013) również zawierają nawiązania do obrazu.
Proweniencja.
Brak wiarygodnych źródeł potwierdzających tożsamość pierwszego właściciela. Wiadomo, że obraz należał do poborcy podatkowego M.-F. Ménage de Pressigny, który zmarł w 1794, po czym dzieło zostało zarekwirowane przez rewolucyjny rząd francuski. Kolejnym właścicielem był prawdopodobnie markiz des Razins de Saint-Marc, a następnie Charles de Morny. Po jego śmierci w 1865 obraz został nabyty na aukcji w Paryżu przez Richarda Seymoura-Conwaya, założyciela Wallace Collection.

</doc>
<doc id="4641560" url="https://pl.wikipedia.org/wiki?curid=4641560" title="Karol Jabłonowski">
Karol Jabłonowski

Karol Jabłonowski, książę, herbu Prus III (ur. 13 marca 1807 we Lwowie, zm. 19 kwietnia 1885 tamże) – ziemianin, polityk konserwatywny, członek Izby Panów austriackiej Rady Państwa.
Życiorys.
Ziemianin, posiadał dobra Niżniów, Ostrynia, Korostów i Stasiowa Wola. Dzięki małżeństwu z Eleonorą Skarbkówną otrzymał majątek Bursztyn z położonym tam zamkiem. Wskutek nieudanych inwestycji i wystawnego trybu życia utracił znaczną część majątku.
Członek założyciel (3 lipca 1845) a w latach 1846–1860 działacz Galicyjskiego Towarzystwa Gospodarskiego. Członek Komitetu GTG (22 lutego 1850 - 13 lutego 1853). W latach 1863–1885 był członkiem korespondentem GTG. Wiceprezes spółki Towarzystwo Akcyjne Galicyjskiej Kolei Karola Ludwika od 1867, a w latach 1879–1885 jego prezes. 
Polityk konserwatywny. W 1848 był inicjatorem powołania Rady Przybocznej we Lwowie przy gubernatorze Franzu Stadionie. Był członkiem Stowarzyszenia Ziemiańskiego. Od 1861 Był dożywotnim członkiem Izby Panów austriackiej Rady Państwa.
Rodzina.
Syn Ludwika i Karoliny z Woynów. Ożenił się w 1834 z Eleonorą ze Skarbków (1816–1870). Mieli troje dzieci: córki Ludwikę, zamężną Potocką, matkę Oswalda Potockiego, i Karolinę, zamężną Husarzewską, oraz syna Stanisława Marię Ferdynanda.

</doc>
<doc id="4641561" url="https://pl.wikipedia.org/wiki?curid=4641561" title="Edmund Nawrocki">
Edmund Nawrocki

Edmund Nawrocki (ur. 8 grudnia 1841 w Rudzie, zm. 17 stycznia 1906 we Lwowie) – urzędnik, polityk konserwatywny, poseł do austriackiej Rady Państwa.
Życiorys.
Urodził się w rodzinie urzędniczej, syn Karola aktuariusza powiatowego m.in. w Rohatynie i Jazłowcu. Ukończył gimnazjum w Stanisławowie (1860) i wydział prawa na uniw. we Lwowie (1865).
Po studiach podjął pracę w administracji państwowej w Galicji. Był najpierw praktykantem koncepcyjnym w Namiestnictwie Galicyjskim we Lwowie (1865–1866). Następnie adiunkt powiatowy w starostwie powiatowym w Rudkach (1867–1869), Namiestnictwie (1870) i Komisji Krajowej dla spraw odkupu i uporządkowania ciężarów gruntowych (1871). Potem był koncypientem w Namiestnictwie (1872–1873) i komisarzem w starostwie powiatowym w Przemyślanach (1873–1881). Jednocześnie pełnił funkcję zastępcy prezesa Powiatowej Komisji szacunkowej podatku gruntowego w Przemyślanach (1875–1881). Od 1881 komisarz i zastępca starosty (1881–1883) w starostwie powiatowym w Czortkowie (1881–1884). Jednocześnie prezes Powiatowej Komisji szacunkowej podatku gruntowego w Czortkowie (1881–1883) oraz prezes Okręgowej Rady Szkolnej (1882–1884). W latach 1884–1887 Sekretarz Namiestnictwa we Lwowie. Starosta i prezes Okręgowej Rady Szkolnej w Husiatynie (1887–1890), a potem starosta i prezes Okręgowej Rady Szkolnej w Dolinie (1891–1897). Następnie w randze starosty był przydzielony do Namiestnictwa (1898–1899). W 1899 przeszedł w stan spoczynku.
Politycznie związany z konserwatystami – podolakami. Poseł do austriackiej Rady Państwa IX kadencji (17 marca 1897 – 7 września 1900) i X kadencji (31 stycznia 1901 – 23 marca 1901), wybierany w kurii IV (gmin wiejskich) z okręgu wyborczego nr 16 (Kałusz-Wojniłów-Dolina-Bolechów-Rożniatów-Bóbrka-Chodorów). W X kadencji zrezygnował po wyborze ze względu na stan zdrowia, jego mandat objął po dodatkowych wyborach Ukrainiec – Julian Romanczuk. W parlamencie należał do frakcji posłów konserwatywnych (podolaków) w Kole Polskim w Wiedniu.

</doc>
<doc id="4641562" url="https://pl.wikipedia.org/wiki?curid=4641562" title="Camalote">
Camalote

Camalote – wieś w Belize, w dystrykcie Cayo.

</doc>
<doc id="4641565" url="https://pl.wikipedia.org/wiki?curid=4641565" title="Tenis stołowy na Letnich Igrzyskach Olimpijskich 2008 – singiel mężczyzn">
Tenis stołowy na Letnich Igrzyskach Olimpijskich 2008 – singiel mężczyzn

Turniej olimpijski w tenisie stołowym mężczyzn podczas XXIX Letnich Igrzysk Olimpijskich w Pekinie odbył się w dniach od 19 sierpnia do 23 sierpnia 2008 roku w Pekińskiej Hali Tenisa Stołowego.
Rozstawieni zawodnicy.
Zawodnicy zostali rozstawieni w oparciu o ranking światowy ITTF.
Pierwszych szesnastu zawodników zakwalifikowało się bezpośrednio do trzeciej rundy.
Zawodnicy z miejsc od 17 do 32 rozpoczynali udział od drugiej rundy turnieju. Zawodnicy z miejsc 33 - 51 rozpoczynali start o pierwszej rundy, natomiast zawodnicy z miejsc 52 - 77 rozgrywali rundę eliminacyjną.

</doc>
<doc id="4641568" url="https://pl.wikipedia.org/wiki?curid=4641568" title="Lord’s Bank">
Lord’s Bank

Lord's Bank – wieś w Belize, w dystrykcie Belize.

</doc>
<doc id="4641572" url="https://pl.wikipedia.org/wiki?curid=4641572" title="Skoki narciarskie na Mistrzostwach Świata Juniorów w Narciarstwie Klasycznym 2020">
Skoki narciarskie na Mistrzostwach Świata Juniorów w Narciarstwie Klasycznym 2020

Skoki narciarskie na Mistrzostwach Świata Juniorów w Narciarstwie Klasycznym 2020 – zawody w skokach narciarskich, które odbędą się w dniach 5–8 marca 2020 w niemieckim Oberwiesenthal, w ramach Mistrzostw Świata Juniorów w Narciarstwie Klasycznym 2020.
Zawody w pięciu konkurencjach – indywidualnych: kobiet i mężczyzn oraz drużynowych: kobiet, mężczyzn i mieszanym – rozegrane zostały na kompleksie skoczni Fichtelbergschanzen. W mistrzostwach wystartowali zawodnicy w wieku 16–20 lat (roczniki 2000–2004).
Drużynowych złotych medali bronili reprezentacja Niemiec wśród mężczyzn oraz reprezentacja Rosji wśród kobiet i w konkursie drużyn mieszanych. Indywidualnego tytułu mistrzowskiego wśród mężczyzn bronił Norweg Thomas Aasen Markeng, a wśród kobiet zaś broniła Rosjanka Anna Szpyniowa.

</doc>
<doc id="4641573" url="https://pl.wikipedia.org/wiki?curid=4641573" title="San Narciso">
San Narciso

San Narciso – wieś w Belize, w dystrykcie Corozal.

</doc>
<doc id="4641578" url="https://pl.wikipedia.org/wiki?curid=4641578" title="Sejm Czaplica">
Sejm Czaplica



</doc>
<doc id="4641583" url="https://pl.wikipedia.org/wiki?curid=4641583" title="Marek Sioma">
Marek Sioma

Marek Witold Sioma (ur. 1971 w Michalowie) – polski biografista, dr hab. nauk humanistycznych, profesor nadzwyczajny i dyrektor Instytutu Historii Wydziału Humanistycznego Uniwersytetu Marii Curie-Skłodowskiej.
Życiorys.
13 marca 2002 obronił pracę doktorską "Felicjan Sławoj Składkowski. Biografia polityczna", 24 września 2014 habilitował się na podstawie pracy zatytułowanej "Między dekompozycją a konsolidacją. Obóz Zjednoczenia Narodowego (1937-1939)". Objął stanowisko profesora nadzwyczajnego i dyrektora w Instytucie Historii na Wydziale Humanistycznym Uniwersytetu Marii Curie-Skłodowskiej.

</doc>
<doc id="4641587" url="https://pl.wikipedia.org/wiki?curid=4641587" title="Światłocień (czasopismo)">
Światłocień (czasopismo)

Światłocień – polski miesięcznik ilustrowany o tematyce fotograficznej i tematyce związanej z fotografią wydawany w Poznaniu, w latach 1923–1925. Pierwsze polskie czasopismo fotograficzne w niepodległej Polsce.
Historia.
Światłocień był miesięcznikiem tematycznie poświęconym fotografii artystycznej, fotografii naukowej oraz fotografii zawodowej. Pomysłodawcą, redaktorem prowadzącym oraz wydawcą miesięcznika był poznański artysta fotograf Roman Stefan Ulatowski – prezes Zarządu poznańskiego oddziału Związku Zawodowego Fotografów, późniejszy członek Fotoklubu Polskiego. 
Pierwszy numer Światłocienia ukazał się w 1923 roku, w przeddzień otwarcia Wszechpolskiego Zjazdu Fotografów w Poznaniu. Imprezą towarzyszącą zjazdu oraz publikacji Światłocienia była pierwsza w niepodległej Polsce – Ogólnopolska Wystawa Fotografii Artystycznej w Poznaniu, pod taką samą nazwą – "Światłocień". Miesięcznik Światłocień opublikował wówczas wiele informacji o wystawie "Światłocień", zamieszczając równocześnie reprodukcje fotografii poszczególnych artystów fotografów uczestniczących w wystawie. 
Od września 1924 roku zmieniono profil miesięcznika, który stał się agendą prasową Centralnego Związku Stowarzyszeń Fotografów, agendą reprezentującą interesy fotografów zawodowych. Ostatnie trzy numery Światłocienia ukazały się w 1925 roku, po czym zakończono wydawanie miesięcznika, między innymi z przyczyny słabej kondycji finansowej wydawnictwa. Powodem była (między innymi) duża inflacja – pierwszy numer Światłocienia kosztował 4600 marek polskich, koszt numeru piątego to 25 000 marek polskich. 

</doc>
<doc id="4641590" url="https://pl.wikipedia.org/wiki?curid=4641590" title="Wojciech Majchrzak">
Wojciech Majchrzak



</doc>
<doc id="4641594" url="https://pl.wikipedia.org/wiki?curid=4641594" title="Rea Kindlimann">
Rea Kindlimann

Rea Kindlimann (ur. 4 października 2002) – szwajcarska skoczkini narciarska oraz kombinatorka norweska. Reprezentantka klubu SC Am Bachtel Wald. Medalistka mistrzostw kraju. Uczestniczka mistrzostw świata juniorów (2018).
Jej brat, Lars Kindlimann, również uprawia skoki narciarskie.

</doc>
<doc id="4641601" url="https://pl.wikipedia.org/wiki?curid=4641601" title="Danièle Obono">
Danièle Obono

 (ur. 12 lipca 1980 roku w Libreville) – francuska polityczka gabońskiego pochodzenia. Od 2017 roku parlamentarzystka w Zgromadzeniu Narodowym z ramienia La France Insoumise.
Wczesne lata.
Do ukończenia szkoły podstawowej mieszkała w Libreville, stolicy Gabonu. Jej ojciec był menedżerem w gabońskim oddziale banku Paribas, potem dyrektorem hotelu. W 1998 roku bez powodzenia kandydował na prezydenta kraju. Matka pracowała w gabońskich liniach lotniczych. Ojciec był protestantem, matka katoliczką. Rodzice rozeszli się gdy miała 7 lat. Drugiego męża matki określiła – w wypowiedzi dla dziennika "Liberation" po wygranych francuskich wyborach parlamentarnych w 2017 roku – jako muzułmanina, jednocześnie praktykującego wierzenia animialistyczne. Małżeństwo swoich rodziców zaś jako „drobnomieszczańskie”.
Wykształcenie.
Do college'u uczęszczała już we Francji, w Montpellier. W 2002 roku uzyskała maîtrise z historii na Sorbonie (w systemie bolońskim odpowiadający magisterium). W pracy dyplomowej zajmowała się pokolonialnymi stosunkami Francji z Gabonem. Następnie podjęła studia doktoranckie w École des hautes études en sciences sociales
W polityce.
W 2002 roku we Francji wstąpiła do Ligue communiste révolutionnaire. W 2011 roku uzyskała obywatelstwo francuskie. Pracowała jako bibliotekarka w mediatece im. Marguerite-Yourcenar w XV dzielnicy Paryża. W wyborach parlamentarnych w 2017 uzyskała mandat do Zgromadzenia Narodowego z 17. okręgu wyborczego w Paryżu. W 2018 roku została z ramienia Zgromadzenia Narodowego członkinią rady administracyjnej nauk politycznych na Sorbonie.

</doc>
<doc id="4641611" url="https://pl.wikipedia.org/wiki?curid=4641611" title="Sańdźiwani">
Sańdźiwani

Sańdźiwani (ang. Sanjeevani) – według hinduizmu jest to magiczne zioło postulowane do leczenia poważnych problemów z układem nerwowym.
Uważano, że leki przygotowane z sańdźiwani mogą uzdrowić człowieka bliskiego śmierci.
Recepcja w pismach.
Wzmianki o ziele sandźiwani można znaleźć w Ramajanie. Kiedy Lakszman został poważnie ranny w walce z Indradźitem, synem Rawany, na pomoc wezwano Hanumana, który miał zebrać sandźiwani z góry Dronagiri (Mahodaya) w Himalajach. Po dotarciu na miejsce Hanuman nie był w stanie zidentyfikować zioła, podniósł więc całą górę i przyniósł ją na pole bitwy.
Identyfikacja fitoterapeutyczna.
Istnieje kilka możliwości odniesienia sandźiwani do znanych obecnie ziół, jako potencjalnych kandydatów wskazuje się kilka roślin, w tym: "Selaginella bryopteris", "Dendrobium plicatile" i "Cressa cretica". W niektórych tekstach widnieje informacja, że sandźiwani świeci w ciemności.
W medycynie ajurwedyjskiej zioło które ma właściwości uzdrawiające, jest od wieków obiektem nieustannych poszukiwań. Himalajski stan Uttarakhand w północnych Indiach przeznaczył na ten cel od sierpnia 2016 r. już ponad 250 mln rupii (2,8 mln funtów brytyjskich). Poszukiwania koncentrowały się na rejonie Dronagiri w Himalajach w pobliżu granicy z Chinami.

</doc>
<doc id="4641612" url="https://pl.wikipedia.org/wiki?curid=4641612" title="Puchar Sześciu Narodów Kobiet 2019">
Puchar Sześciu Narodów Kobiet 2019

Puchar Sześciu Narodów Kobiet 2019 – osiemnasta edycja Pucharu Sześciu Narodów Kobiet, międzynarodowych rozgrywek w rugby union dla żeńskich reprezentacji narodowych. Zawody odbyły się w dniach 1 lutego – 17 marca 2019 roku, a zwyciężyła w nich reprezentacja Anglii, która pokonała wszystkich rywali i tym samym zdobyła dodatkowo Wielkiego Szlema.
Wliczając turnieje w poprzedniej formie, od czasów Home Internal Championship i Pucharu Pięciu Narodów, była to dwudziesta czwarta edycja tych zawodów.

</doc>
<doc id="4641635" url="https://pl.wikipedia.org/wiki?curid=4641635" title="Bogusław Solecki">
Bogusław Solecki

Bogusław Solecki (ur. 1 kwietnia 1975 w Opolu) – polski dziennikarz i komentator sportowy, prezenter, konferansjer i lektor TVP Sport.
Życiorys.
W 2014 wraz z Maciejem Jabłońskim relacjonował z uroczystości w Teatrze Wielkim w Warszawie, gdzie doszło m.in. do podpisania porozumienia o współpracy między TVP a PKOl.
Komentował Igrzyska Olimpijskie m.in. w Pekinie, Londynie, Rio de Janeiro (2016). Relacjonował medale Agnieszki Wieszczek, Damiana Jankowskiego, Moniki Michalik.
W lutym 2019 komentował łyżwiarstwo szybkie wraz z Luizą Złotkowską.
Niegdyś prezentował programy takie jak: "Euroexpress", "Droga do Euro", "Nasi Rywale", "Stadion Info", "Sport Telegram" oraz "Sportowy Wieczór".
Bogusław Solecki komentuje różne dziedziny sportu m.in. boks, judo, kolarstwo (Tour de Pologne), zapasy, podnoszenie ciężarów, karate, tenis stołowy, siatkówkę.
Obecnie prowadzi program "Ring", Ring z dystansem oraz komentuje największe gale boksu.
Bogusław Solecki jest aktywny sportowo. 18 czerwca 2020 w konkursie „Lekkoatletyczne czwartki – Orlen TVP Sport Cup” okazał się najlepszym kulomiotem wśród gwiazd telewizji.

</doc>
<doc id="4641647" url="https://pl.wikipedia.org/wiki?curid=4641647" title="Kościół św. Jana Chrzciciela w Hulczynie">
Kościół św. Jana Chrzciciela w Hulczynie

Kościół św. Jana Chrzciciela w Hlučínie – rzymskokatolicka świątynia w mieście Hulczyn, siedziba parafii św. Jana Chrzciciela.
Historia.
Pierwsza wzmianka o świątyni pochodzi z 1378 roku. Pierwotnie w całości gotycki. Wieża oraz fasada zostały później zbarokizowane. W 1597 wieża się zawaliła niszcząc dużą część korpusu nawowego. Świątynię odbudowano w 1608. W 1616 kościół spłonął w pożarze miasta. W 1649 w nowo naprawiony dach wieży budynku uderzył piorun. Kościół był remontowany w latach 1998–2001. W 2006 w budynku kościoła zostały umieszczone nowe organy.
Architektura.
Wieża jest barokowa, korpus nawowy gotycki. Jest on koloru bladożółtego. Kościół posiada dwie sygnaturki: małą, na nawie świątyni, oraz dużą, nad prezbiterium. Od północy do kościoła dostawiona jest kaplica boczna.
Ołtarz główny jest barokowy. Pośrodku znajduje się obraz przedstawiający chrzest Jezusa. Na górze ołtarza widoczna jest figura Maryi z Dzieciątkiem Jezus.

</doc>
<doc id="4641651" url="https://pl.wikipedia.org/wiki?curid=4641651" title="Slobodan Kovač">
Slobodan Kovač

Slobodan Kovač (ur. 13 września 1967 w Veliko Gradište) – serbski siatkarz i trener siatkarski. Od sierpnia 2019 roku jest trenerem męskiej reprezentacji Serbii. Od sierpnia 2021 roku do 28 kwietnia 2022 roku był trenerem PGE Skry Bełchatów. Pod koniec kwietnia 2022 roku został zwolniony, gdyż klub nie odniósł wymagających przez niego przed sezonem zamierzonych założeń
Jego syn Davide, również jest siatkarzem.
Sukcesy jako siatkarz.
klubowe.
Mistrzostwo Jugosławii:
Puchar Serbii i Czarnogóry:
Mistrzostwo Serbii i Czarnogóry:
Mistrzostwo Grecji:
Puchar CEV:
Mistrzostwo Iranu:
Mistrzostwo Serbii:
reprezentacyjne.
Igrzyska Śródziemnomorskie:
Mistrzostwa Europy:
Igrzyska Olimpijskie:
Sukcesy jako trener.
klubowe.
Mistrzostwo Serbii:
Mistrzostwo Włoch:
Mistrzostwo Turcji:
Puchar Turcji:
Puchar Challenge:
reprezentacyjne.
Iran.
Igrzyska Azjatyckie:
Serbia.
Mistrzostwa Europy:

</doc>
<doc id="4641653" url="https://pl.wikipedia.org/wiki?curid=4641653" title="Ondřej Sekora">
Ondřej Sekora

Ondřej Sekora (ur. 25 września 1899 w Brnie, zm. 4 lipca 1967 w Pradze) – czeski ilustrator, pisarz i dziennikarz.
Życiorys.
W 1919 roku ukończył gimnazjum w Vyškovie. Rozpoczął studia na Wydziale Prawa Uniwersytetu Masaryka w Brnie, ale zrezygnował z nich i w 1921 roku rozpoczął pracę w tamtejszej gazecie „Lidové noviny”. W 1927 roku gazeta wraz z całym zespołem redakcyjnym przeniosła się do Pragi. Pozwoliło mu to na podjęcie nauki rysunku i malarstwa u profesora Akademii Sztuki, Architektury i Projektowania Arnošta Hofbauera. Stworzył postać Mrówki Ferdy (Ferda Mravenec). Po raz pierwszy komiks pojawił się 22 czerwca 1927 roku w piśmie „Pestrý týden”.
Był dwukrotnie żonaty. Z pierwszą żoną Markétą Kalabusovą rozwiódł się w 1924 roku, rok po zawarciu małżeństwa. W 1931 roku ożenił się po raz drugi z Ludmiłą Roubiczkową. Miał z nią jedynego syna Ondřeja (1931–2004). Ponieważ żona miała pochodzenie żydowskie, w 1941 roku został zwolniony z pracy. W okresie od października 1944 roku do kwietnia 1945 roku był w obozach pracy Klein Stein i Osterode. Po wojnie pracował jako redaktor w czasopismach. Od 1949 roku był kierownikiem działu dziecięcego w wydawnictwie "Státní Nakladatelství Dětské Knihy", obecnie Albatros"." Zmarł w 1967 roku. Został pochowany na cmentarzu Malvazinky.
Pamiątki po Sekorze trafiły do Morawskiego Muzeum w Brnie, które w 2015 roku otrzymało korespondencję zawierającą listy do żony i syna z obozu pracy oraz dokumenty osobiste takie jak: świadectwa urodzenia i chrztu, zdjęcia, książki, zagraniczne wydania jego książek i zbiory entomologiczne. Kolekcję przekazała mieszkająca w Szwecji szwagierka syna Sekory Jana Kolarová, ponieważ syn nie miał innych spadkobierców. W kolejnym roku muzeum otrzymało zestaw nagrań z opowieściami Mrówki Ferdy, fotografie rodzinne oraz wycinki z gazet.
Rugby.
W 1923 roku Sekora wyjechał do Francji, gdzie poznał nowy sport – rugby. Wracając, przywiózł do kraju pierwszą piłkę i zasady gry. W 1926 roku z jego inicjatywy powstał w Czechosłowacji związek rugby. 9 maja 1926 roku w Brnie odbył się pierwszy w Czechosłowacji mecz. Wzięły w nim udział drużyny SK Moravská Slavia i AFK Žižka Brno, których trenerem był Sekora. Dodatkowo podczas meczu został sędzią. Sekora opracował też czeską terminologię oraz przetłumaczył zasady gry. W 1926 roku wydał broszurę "Rugby. Jak se hraje a jeho pravidla".
Upamiętnienie.
Na cześć Sekory nazwano planetoidę z pasa głównego asteroid 13406 Sekora, odkrytą w 1999 roku.
Twórczość.
W języku polskim zostały wydane:

</doc>
<doc id="4641655" url="https://pl.wikipedia.org/wiki?curid=4641655" title="Aleksiej Karabanow (dyrygent)">
Aleksiej Karabanow (dyrygent)

Aleksiej Aleksiejewicz Karabanow, ros. Алексе́й Алексе́евич Караба́нов (ur. 15 maja 1961 w Leningradzie) – rosyjski muzyk wojskowy i dyrektor w rosyjskiej marynarce wojennej. Obecnie pełni funkcję dyrektora Centralnej Reprezentacyjnej Koncertowej Orkiestry Marynarki Wojennej Rosji i był wieloletnim dyrektorem Rosyjskiego Zespołu Muzycznego Marynarki Wojennej Admiralicji.
Życiorys.
Urodził się 15 maja 1961 r. w północno-zachodniej dzielnicy Leningradu (obecnie Sankt Petersburg). W wieku 12 lat rozpoczął naukę gry na klarnecie i w roku 1976 w wieku zaledwie 15 lat wstąpił do Państwowego Konserwatorium w Leningradzie (Sankt Petersburgu) im. Nikołaja Rimskiego-Korsakowa.
W 1980 roku ukończył z wyróżnieniem konserwatorium, a następnie wstąpił na Wydział Dyrygentów Wojskowych Moskiewskiego Państwowego Konserwatorium im. Piotra Czajkowskiego.
Tam jego pedagogiem był dyrygent płk. Georgij Pietrowicz Alawdin.
W 1985 r., po ukończeniu studiów w konserwatorium, został powołany na porucznika w marynarce radzieckiej i natychmiast został powołany do kierowania Zespołem Marynarki Wojennej Admiralicji w Bazie Marynarki Wojennej w Leningradzie, nazywanym Rosyjską Admiralicją Marynarki Wojennej.
W 1991 roku Aleksiej Karabanow otrzymał pierwsze zaproszenie do występu na międzynarodowych koncertach z zespołem, a jego pierwsza trasa poza Rosją odbyła się w północnej Francji na V Międzynarodowym Festiwalu Muzyki Wojskowej w Lille. Od tego czasu zespół pod kierownictwem Karabanowa regularnie pojawiał się na festiwalach, koncertach i zajęciach muzycznych na Zachodzie, takich jak jego wizyta w październiku 1993 r. na Uniwersytecie Brighama Younga w stanie Utah, gdzie prowadził wykłady i kierował zespołami BYU (Brigham Young Academy), w tym The Cougar Marching Band. To tam wprowadzono „nieznaną” oryginalną muzykę rosyjskiego zespołu V. Barsegiana i Władimira Malgina.
Dziewięć lat później w koszarach HMS Nelson, w bazie HMNB Portsmouth w Wielkiej Brytanii, Orkiestra Królewskiej Marynarki (Royal Marines Band) wykonała rosyjski program muzyczny pod batutą dyrygenta Karabanowa.
W 2007 r. Ministerstwo Obrony Federacji Rosyjskiej, w uznaniu osiągnięć i talentu, awansowało Karabanowa na stanowisko dyrektora artystycznego i dyrygenta Centralnego Zespołu Marynarki Wojennej Rosji, który jest najwyższą pozycją muzyczną w Marynarce Wojennej Federacji Rosyjskiej. W tym samym czasie awansował także do wyższego stopnia wojskowego marynarki - kapitana marynarki wojennej.
Karabanow prowadzi koncerty muzyki klasycznej sławnych kompozytorów min.: Wolfgang Amadeus Mozart, Ludwig van Beethoven, Johann Strauss, Émile Waldteufel, Piotr Czajkowski, Nikołaj Rimski-Korsakow.

</doc>
<doc id="4641657" url="https://pl.wikipedia.org/wiki?curid=4641657" title="LibreOffice Math">
LibreOffice Math



</doc>
<doc id="4641661" url="https://pl.wikipedia.org/wiki?curid=4641661" title="Beata Strzałka">
Beata Strzałka

Beata Małgorzata Strzałka (ur. 14 czerwca 1971 w Biłgoraju) – polska polityk, działaczka samorządowa i społeczna, posłanka na Sejm IX kadencji.
Życiorys.
W 2017 ukończyła studia licencjackie na Wydziale Nauk Społecznych Wyższej Szkoły Gospodarki Euroregionalnej im. Alcide De Gasperi w Józefowie. Odbyła też studia podyplomowe w zakresie ubezpieczeń społecznych i zdrowotnych oraz prawa pracy, a także w zakresie organizacji pomocy społecznej. Pracowała w sektorze finansów, w tym w Spółdzielczej Kasie Oszczędnościowo-Kredytowej im. ks. Franciszka Blachnickiego. Współzałożycielka Stowarzyszenia Zrównoważonego Rozwoju i Przedsiębiorczości Społecznej, w którym objęła funkcję wiceprezesa. Zasiadła w radzie osiedla Puszcza Solska. Zaangażowała się w działalność polityczną w ramach Prawa i Sprawiedliwości. Została przewodniczącą miejskich struktur partii, weszła też w skład zarządu powiatowego PiS. W wyborach samorządowych w 2014 i 2018 uzyskiwała mandat radnej powiatu biłgorajskiego, otrzymując odpowiednio 455 oraz 1214 głosów. W 2018 powołana na etatowego członka zarządu powiatu.
W wyborach w 2019 została wybrana do Sejmu IX kadencji, kandydując w okręgu chełmskim i otrzymując 7785 głosów.

</doc>
<doc id="4641662" url="https://pl.wikipedia.org/wiki?curid=4641662" title="Gabriela Orvošová">
Gabriela Orvošová

Gabriela Orvošová (ur. 28 stycznia 2001) – czeska siatkarka, grająca na pozycji atakującej. 
Sukcesy klubowe.
młodzieżowe.
Mistrzostwa Czech Kadetek:
seniorskie.
MEVZA:
Mistrzostwo Czech:
Puchar Czech:
Sukcesy reprezentacyjne.
Liga Europejska:

</doc>
<doc id="4641663" url="https://pl.wikipedia.org/wiki?curid=4641663" title="Wagony-polewaczki KPS nr 1–3 (tramwaje w Brnie)">
Wagony-polewaczki KPS nr 1–3 (tramwaje w Brnie)

Wagony-polewaczki KPS nr 1–3 – typ dwuosiowych wagonów tramwajowych, wyprodukowanych dla Urzędu budowlanego miasta Brna, Wydziału oczyszczania miasta. Poszczególne wagony różniły się od siebie, niemniej jednak oparte były na tej samej koncepcji. Część mechaniczną tramwajów wyprodukował zakład Královopolská, a układ oprysku szyn dostarczyła firma Hrček &amp; Neugebauer.
Konstrukcja.
Nadwozie tramwaju zamontowano na dwóch osiach. Na głównej ramie umieszczono dwa połączone ze sobą zbiorniki o kształcie trapezu. Między zbiornikami znajdowała się drewniana otwarta kabina motorniczego i stanowisko do obsługi instalacji opryskowej. Pod podłogą stanowiska motorniczego zamontowano pompę tłoczącą wodę ze zbiorników. Sterowanie pompą odbywało się za pomocą osobnego pulpitu.
Wagony nr 1 i 3.
Instalację opryskową zainstalowano zarówno po stronie przedniego, jak i tylnego czoła wagonu. Nastawnik jazdy typu B30vw8 lub B6-30 dostarczyła firma AEG. Możliwe było ustawienie 11 stopni jazdy i 6 stopni hamowania. Napęd stanowiły silniki AEG typu U 104.
W tramwaju nr 3 nastawnik jazdy był obrócony o 90°, zatem motorniczy prowadził wagon stojąc bokiem do kierunku jazdy.
Wagon nr 2.
W wagonie nr 2 instalację opryskową umieszczono z przodu wagonu, pod kabiną motorniczego. Nastawnik typu ŠKODA miał 7 stopni jazdy i 6 stopni hamowania. Napęd składał się z silników typu TIS Picolo 2434th.
Eksploatacja.
Wagony-polewaczki kursowały od kwietnia do października. Na początku drugiej wojny światowej wstawiono okna w kabinach motorniczego. W latach 50. XX wieku wagony wyposażono w pługi śnieżne, dzięki temu mogły być wykorzystywane także w czasie zimy. Jako pierwszy wycofano z ruchu wagon nr 2 w 1962 r. Pozostałe tramwaje eksploatowano do lat 60. XX wieku. W 1973 r. wagon nr 3 przekazano Muzeum techniki w Brnie. Od tamtego czasu oczekuje on na przeprowadzenie prac renowacyjnych.

</doc>
<doc id="4641664" url="https://pl.wikipedia.org/wiki?curid=4641664" title="Jose Alan Dialogo">
Jose Alan Dialogo

Jose Alan Verdejo Dialogo (ur. 10 lipca 1962 w Lagonoy) – filipiński duchowny katolicki, biskup Sorsogon od 2019.
Życiorys.
Prezbiterat.
Święcenia kapłańskie otrzymał 31 lipca 1996 i został inkardynowany do archidiecezji manilskiej. Po krótkim stażu wikariuszowskim został wicerektorem seminarium dla starszych kandydatów do święceń, a w latach 2003–2008 pełnił funkcję jego rektora. W 2008 objął probostwo w Pembo, a od 2015 kierował stołecznym "Cardinal Sin Welcome Home".
Episkopat.
15 października 2019 papież Franciszek mianował go biskupem ordynariuszem diecezji Sorsogon. Sakry udzielił mu 12 grudnia 2019 kardynał Luis Antonio Tagle.

</doc>
<doc id="4641665" url="https://pl.wikipedia.org/wiki?curid=4641665" title="Kancelaria Prezydenta RP">
Kancelaria Prezydenta RP



</doc>
<doc id="4641677" url="https://pl.wikipedia.org/wiki?curid=4641677" title="Dominik Depowski">
Dominik Depowski

Dominik Depowski (ur. 27 października 1995 w Ropczycach) – polski siatkarz, grający na pozycji przyjmującego. 
Sukcesy klubowe.
młodzieżowe.
Mistrzostwa Polski Kadetów:
Mistrzostwa Polski Juniorów:
Młoda Liga:
seniorskie.
Puchar Polski:
PlusLiga:
Liga Mistrzów:

</doc>
<doc id="4641679" url="https://pl.wikipedia.org/wiki?curid=4641679" title="Velký Roudný">
Velký Roudný

Velký Roudný – wygasły wulkan w Sudetach, o wysokości 780 m n.p.m., nad jeziorem Śląska Harta, w gminie Roudno, w kraju morawsko-śląskim, w Czechach. Powierzchnia góry wynosi 81 ha.
Był on czynny jeszcze w okresie czwartorzędu.
Kopuła wulkanu ma spłaszczony wierzchołek, zbudowany z porowatej lawy.
Od 1933 na szczycie wzniesienia znajduje się kaplica, do której prowadzi droga krzyżowa.
Na szczycie znajduje się również 20-metrowa, sześciopiętrowa wieża widokowa.
Ścieżka na szczyt ma swój początek we wsi Roudno.

</doc>
<doc id="4641683" url="https://pl.wikipedia.org/wiki?curid=4641683" title="Kate Sheppard">
Kate Sheppard

Kate Sheppard (ur. 10 marca 1847 w Liverpoolu, zm. 13 lipca 1934) – nowozelandzka działaczka na rzecz praw kobiet.
Życiorys.
Urodzona w Liverpoolu, w wieku 20 lat wyemigrowała do Nowej Zelandii, gdzie wyszła za mąż za kupca Waltera Shepparda. Rozpoczęła działalność jako sufrażystka, podróżując po kraju, publikując artykuły w prasie, organizując spotkania i lobbując członków parlamentu w celu uzyskania praw wyborczych przez kobiety. W 1893 przedstawiła petycję, podpisaną przez 32 tysiące kobiet, która doprowadziła do uchwalenia przez obie izby parlamentu (pomimo sprzeciwu premiera Richarda Seddona)" Electoral Act 1893", dającego kobietom czynne prawo wyborcze. W latach 1894-1896 Sheppard ponownie mieszkała w Wielkiej Brytanii, uczestnicząc w tamtejszym ruchu feministycznym. W 1896 powróciła do Christchurch, gdzie w kwietniu 1896 stanęła na czele Narodowej Rady Kobiet Nowej Zelandii (National Council of Women of New Zealand). Funkcję prezydenta tej organizacji pełniła do 1899. W 1895 doprowadziła do utworzenia "White Ribbon", pierwszej nowozelandzkiej gazety, redagowanej i zarządzanej wyłącznie przez kobiety, gdzie przez następne lata napisała wiele artykułów. W 1909 wybrana honorową wiceprezydent Międzynarodowej Rady Kobiet (International Council of Women).

</doc>
<doc id="4641684" url="https://pl.wikipedia.org/wiki?curid=4641684" title="Katarzyna Kotula">
Katarzyna Kotula

Katarzyna Agata Kotula (ur. 1 lutego 1977 w Gryfinie) – polska nauczycielka, działaczka społeczna i polityczna, posłanka na Sejm RP IX kadencji.
Życiorys.
W dzieciństwie trenowała tenis w ramach klubu Energetyk Gryfino, później przez kilka lat uczyła się w szkole w Stanach Zjednoczonych. W 2016 uzyskała magisterium z filologii angielskiej na Uniwersytecie Adama Mickiewicza w Poznaniu. Przez około 20 lat była właścicielką i nauczycielką języka angielskiego w prywatnej szkole językowej w Gryfinie. Została też nauczycielką w Zespole Szkół Ogólnokształcących w Gryfinie.
Uczestniczyła w Kongresach Kobiet, brała udział w założeniu społecznego komitetu „Jesteśmy”, zrzeszającego opiekunów osób niepełnosprawnych. Działaczka Ogólnopolskiego Strajku Kobiet w rodzinnej miejscowości i jedna z krajowych liderek tej inicjatywy.
Zaangażowała się w tworzenie partii Wiosna Roberta Biedronia, została jej koordynatorką w Gryfinie i okręgu obejmującym województwa zachodniopomorskie i lubuskie. W maju 2019 bezskutecznie ubiegała się o mandat europosłanki w wyborach do Parlamentu Europejskiego; głosowały wówczas na nią 3143 osoby.
W wyborach parlamentarnych w październiku tego samego roku uzyskała mandat posłanki na Sejm RP IX kadencji. Startowała z czwartego miejsca listy Sojuszu Lewicy Demokratycznej (w ramach porozumienia partii lewicowych) w okręgu szczecińskim, otrzymując 7557 głosów. W Sejmie została wiceprzewodniczącą Komisji Regulaminowej, Spraw Poselskich i Immunitetowych oraz członkinią Komisji Polityki Społecznej i Rodziny. W październiku 2020 została rzeczniczką prasową Wiosny. W czerwcu 2021, po rozwiązaniu Wiosny, została posłanką Nowej Lewicy. W listopadzie 2021 została wybrana na współprzewodniczącą Nowej Lewicy w województwie zachodniopomorskim.
W wywiadzie udzielonym portalowi Onet.pl w listopadzie 2022 podała, że jako dziecko była molestowana seksualnie przez ówczesnego trenera Polskiego Związku Tenisowego Mirosława Skrzypczyńskiego.

</doc>
<doc id="4641688" url="https://pl.wikipedia.org/wiki?curid=4641688" title="EHLE">
EHLE



</doc>
<doc id="4641690" url="https://pl.wikipedia.org/wiki?curid=4641690" title="Maciej Kopiec">
Maciej Kopiec

Maciej Kamil Kopiec (ur. 12 lipca 1990 w Wodzisławiu Śląskim) – polski polityk i przedsiębiorca, poseł na Sejm IX kadencji.
Życiorys.
Urodził się w Rydułtowach, będących wówczas dzielnicą Wodzisławia Śląskiego. Na Uniwersytecie Ekonomicznym w Katowicach uzyskał licencjat z ekonomii (2013) i magisterium z zarządzania (2015). Od 2010 działał w partiach Janusza Palikota. W marcu 2012 stanął na czele struktur Ruchu Palikota w Rybniku. W wyniku jego przekształcenia w 2013 został działaczem Twojego Ruchu, był członkiem zarządu tej partii. Od 2014 prowadził firmę budowlaną oraz biuro nieruchomości. W 2019 dołączył do Wiosny Roberta Biedronia. Był szefem sztabu wyborczego kandydata na europosła Łukasza Kohuta, później kierował jego biurem poselskim.
W wyborach parlamentarnych w 2019 wystartował z pierwszego miejsca na liście Sojuszu Lewicy Demokratycznej w okręgu rybnickim (jako przedstawiciel Wiosny w ramach porozumienia Lewica). Uzyskał mandat posła na Sejm IX kadencji, zdobywając 14 973 głosy. W Sejmie został członkiem Komisji Infrastruktury, Komisji Mniejszości Narodowych i Etnicznych oraz Komisji Polityki Społecznej i Rodziny. W czerwcu 2021, po rozwiązaniu Wiosny, został posłem Nowej Lewicy.

</doc>
<doc id="4641691" url="https://pl.wikipedia.org/wiki?curid=4641691" title="Simone Marcovecchio">
Simone Marcovecchio

Simone Marcovecchio (ur. 18 lipca 1997 w Campobasso) – włoski siatkarz, grający na pozycji atakującego. Od sezonu 2019/2020 występuje w drużynie Inter Volley Foligno.

</doc>
<doc id="4641695" url="https://pl.wikipedia.org/wiki?curid=4641695" title="Kodeks 0272">
Kodeks 0272

Kodeks 0272 (Gregory-Aland no. 0272) – grecki kodeks uncjalny Nowego Testamentu na pergaminie, datowany metodą paleograficzną na IX wiek. Rękopis jest przechowywany w Londynie. Tekst rękopisu jest wykorzystywany w niektórych współczesnych wydaniach greckiego Nowego Testamentu. 
Opis.
Zachowały się 3 pergaminowe karty rękopisu, z greckim tekstem Ewangelii Łukasza (16,21-17,3(?).19-35(?); 19,15-31(?)). Tekst nie zawsze jest czytelny. Karty mają rozmiar 33 na 26 cm. Tekst jest pisany dwoma kolumnami na stronę, 28 linijek tekstu na stronę. Jest palimpsestem, tekst górny zawiera menaion. 
Tekst.
Tekst rękopisu reprezentuje bizantyjską tradycję tekstualną. Kurt Aland zaklasyfikował tekst rękopisu do kategorii V. 
Historia.
INTF datuje rękopis 0272 na IX wiek. 
Kodeks 0273 włączany był dawniej do 0133. Na listę greckich rękopisów Nowego Testamentu wciągnął go Kurt Aland, oznaczając go przy pomocy siglum 0272. Został uwzględniony w II wydaniu "Kurzgefasste". Rękopis został wykorzystany w 26. wydaniu greckiego Nowego Testamentu Nestle-Alanda (NA26). Nie wykorzystano w NA27, NA28 i UBS4. 
Rękopis jest przechowywany w Bibliotece Brytyjskiej (Addition Manuscripts 31919, f. 21, 98, 101) w Londynie. 

</doc>
<doc id="4641699" url="https://pl.wikipedia.org/wiki?curid=4641699" title="Muzeum Męczeństwa Bł. Ks. Jerzego Popiełuszki">
Muzeum Męczeństwa Bł. Ks. Jerzego Popiełuszki

Muzeum Męczeństwa Bł. Ks. Jerzego Popiełuszki – multimedialne muzeum upamiętniające życie, działalność oraz męczeńską śmierć ks. Jerzego Popiełuszki. 
Lokalizacja.
Muzeum działa w podziemiach budowanego od kilku lat Sanktuarium Męczeństwa Bł. Ks. Jerzego Popiełuszki, tuż obok włocławskiej tamy, przy ul. Płockiej 167A we Włocławku. 
Historia.
9 listopada 1997 r. wszedł w życie dekret biskupa Bronisława Dembowskiego na mocy którego we Włocławku przy ul. Płockiej erygowana została parafia pw. Matki Bożej Fatimskiej. Stworzenie nowego obiektu sakralnego powierzono Zgromadzeniu Braci Pocieszycieli z Getsemani. W planach dotyczących budowy kościoła i ośrodka duszpasterskiego, uzgodniono z władzami diecezjalnymi, że Zgromadzenie postara się wybudować kościół parafialny z osobną kaplicą, w której w przyszłości będzie istnieć Sanktuarium poświęcone życiu i męczeńskiej śmierci błogosławionego. 
Muzeum powstało w ramach realizowanego na Pomorzu i Kujawach projektu pod nazwą „Szlak męczeństwa bł. ks. Jerzego Popiełuszki”, z udziałem środków z Regionalnego Programu Operacyjnego Województwa Kujawsko-Pomorskiego. Uroczyste otwarcie muzeum odbyło się pięć lat po beatyfikacji kapłana - 07 czerwca 2015 r. Opiekę nad sanktuarium Męczeństwa bł. ks. Jerzego Popiełuszki, sprawuje Zgromadzenie Braci Pocieszycieli z Getsemani, a kustoszem muzeum jest o. Damian M. Kosecki.
Ekspozycje.
Muzeum składa się z trzech sal. Pierwsza sala prezentuje dzieciństwo i młodość ks. Jerzego Popiełuszki, korytarz - prowadzi w entuzjazm „Solidarności”, druga sala - ukazuje emocje związane ze strajkami, mszami za Ojczyznę, to okres prześladowań, szykanowanie i śledzenie duchownego. Ostatni etap to opowieść o porwaniu i męczeńskiej śmierć księdza Jerzego.
Dwie pierwsze sale to połączenie panoramicznego kina, telewizji, elementów animacji, dźwięku oraz gry światła. Na ekranie prezentowane są filmy, rekonstrukcje, fragmenty filmu fabularnego, inscenizacje z udziałem aktorów, materiały archiwalne z polskich kronik filmowych, trójwymiarowe fotografie po których oprowadza wirtualny przewodnik muzealny. 
Trzecie pomieszczenie to sala interaktywna z multimedialną mapą świata, na której możemy zobaczyć wszystkie miejsca związane z Błogosławionym. Można tutaj przeglądać zasoby muzeum na multimedialnych stanowiskach.
W muzeum znajdziemy więc informacje o życiu i działalności księdza, jak i opis kultu kapelana „Solidarności” już po męczeńskiej śmierci.

</doc>
<doc id="4641700" url="https://pl.wikipedia.org/wiki?curid=4641700" title="Jan Planinc">
Jan Planinc

Jan Planinc (ur. 10 lutego 1990) – słoweński siatkarz, grający na pozycji przyjmującego, reprezentant kraju. Od sezonu 2019/2020 występuje w drużynie Calcit Kamnik.
Sukcesy klubowe.
Mistrzostwo Słowenii:
Mistrzostwo Grecji:
Puchar Słowenii:
Sukcesy reprezentacyjne.
Igrzyska Śródziemnomorskie:
Liga Europejska:

</doc>
<doc id="4641702" url="https://pl.wikipedia.org/wiki?curid=4641702" title="Paweł Krutul">
Paweł Krutul

Paweł Krutul (ur. 21 lutego 1974 w Białymstoku) – polski polityk, menedżer i przedsiębiorca, poseł na Sejm RP IX kadencji.
Życiorys.
Jest absolwentem zarządzania i marketingu, magisterium uzyskał w Wyższej Szkole Finansów i Zarządzania w Białymstoku w 2002. Ukończył też studia podyplomowe w Wyższej Szkole Administracji Publicznej im. Stanisława Staszica w tym samym mieście. Był dyrektorem biura poselskiego. Przez 13 lat pracował jako menedżer w Central European Distribution Corporation. Był członkiem rady programowej TVP3 Białystok. Zajął się też prowadzeniem własnej działalności gospodarczej.
Był działaczem Nowoczesnej (pełnił m.in. funkcję wiceprzewodniczącego partii w województwie podlaskim). W 2017 przeszedł do Platformy Obywatelskiej. W 2019 związał się z ugrupowaniem Wiosna, zostając przewodniczącym jego podlaskich struktur.
W wyborach parlamentarnych w 2019 wystartował z pierwszego miejsca listy Sojuszu Lewicy Demokratycznej w okręgu białostockim (w ramach porozumienia partii lewicowych). Uzyskał mandat posła na Sejm IX kadencji, otrzymując 13 455 głosów. W Sejmie został członkiem Komisji Obrony Narodowej oraz Komisji Kultury Fizycznej, Sportu i Turystyki, a także wiceprzewodniczącym Podkomisji stałej ds. współpracy z zagranicą i NATO. W czerwcu 2021, po rozwiązaniu Wiosny, został posłem Nowej Lewicy.
Życie prywatne.
Ma dwóch synów.

</doc>
<doc id="4641703" url="https://pl.wikipedia.org/wiki?curid=4641703" title="Mennica w Bielsku">
Mennica w Bielsku

Mennica w Bielsku – mennica Księstwa Cieszyńskiego działająca w Bielsku, w której:

</doc>
<doc id="4641704" url="https://pl.wikipedia.org/wiki?curid=4641704" title="Francesca Napodano">
Francesca Napodano

Francesca Napodano (ur. 17 stycznia 1999 w Casale Monferrato) – włoska siatkarka, grająca na pozycji libero.
Sukcesy klubowe.
Liga włoska:
Puchar Challenge:
Sukcesy reprezentacyjne.
Letnia Uniwersjada:

</doc>
<doc id="4641707" url="https://pl.wikipedia.org/wiki?curid=4641707" title="Królewskie Ogrody Botaniczne w stanie Wiktoria">
Królewskie Ogrody Botaniczne w stanie Wiktoria

Królewskie Ogrody Botaniczne w stanie Wiktoria ("Royal Botanic Gardens Victoria") – ogrody botaniczne położone na obszarze Melbourne i Cranbourne w Australii.
Ogrody Melbourne powstały w 1846 r., kiedy po południowej stronie rzeki Yarra przeznaczono ziemię pod nowy ogród botaniczny. Teren rozciąga się przez 36 hektarów, opadając w stronę rzeki, licznie pokryty drzewami, podwyższonymi grządkami, jeziorami i trawnikami. W jego obrębie znajduje się prawie 50 000 pojedynczych roślin, reprezentujących 8500 różnych gatunków. Prezentuje się je podzielone na 30 kolekcji.
"Cranbourne Gardens" zostało założone w 1970 roku , po tym jak grunty zostały nabyte przez Ogrody na południowo–wschodnich obrzeżach Melbourne w celu założenia placówki poświęconej roślinom australijskim. Jako głównie dzikie miejsce, ważne dla zachowania różnorodności biologicznej, zostało otwarte dla zwiedzających w 1989 roku. 
Królewskie Ogrody Botaniczne są domem dla "State Botanical Collection", która mieści się w "National Herbarium of Victoria", i zawiera 1,5 miliona zakonserwowanych roślin, glonów i grzybów oraz najbardziej wszechstronną bibliotekę botaniczną Australii.

</doc>
<doc id="4641708" url="https://pl.wikipedia.org/wiki?curid=4641708" title="Mennica w Skoczowie">
Mennica w Skoczowie

Mennica w Skoczowie – mennica Księstwa Cieszyńskiego działająca w Skoczowie, w której:

</doc>
<doc id="4641710" url="https://pl.wikipedia.org/wiki?curid=4641710" title="Mennica skoczowska">
Mennica skoczowska



</doc>
<doc id="4641711" url="https://pl.wikipedia.org/wiki?curid=4641711" title="Mennica bielska">
Mennica bielska



</doc>
<doc id="4641712" url="https://pl.wikipedia.org/wiki?curid=4641712" title="Andre Brown">
Andre Brown

Andre Brown (ur. 24 sierpnia 1990 w Mississauga) – kanadyjski siatkarz, grający na pozycji środkowego.
Sukcesy klubowe.
Liga portugalska:
Puchar Ligi Greckiej:
Liga grecka:
Puchar Grecji:

</doc>
<doc id="4641722" url="https://pl.wikipedia.org/wiki?curid=4641722" title="S-70 Ochotnik">
S-70 Ochotnik

S-70 (ros.С-70 «Охотник») – prototypowy, rosyjski, ciężki, uderzeniowy samolot bezzałogowy (ang. unmanned combat aerial vehicle – UCAV) wybudowany w ramach programu "Ochotnik" (pol. myśliwy) przez wytwórnię Suchoj.
Historia.
Pierwsze informacje o pracach nad nowym bezzałogowym statkiem powietrznym zostały podane do wiadomości publicznej w 2009 r. W maju 2011 roku Ministerstwo Obrony Federacji Rosyjskiej ogłosiło informację o podpisaniu z wytwórnią Suchoj umowy na prowadzenie prac badawczych nad nowym bezzałogowym statkiem powietrznym. 14 października Ministerstwo Obrony Federacji Rosyjskiej złożyło w wytwórni Suchoj zamówienie na zaprojektowanie demonstratora uderzeniowo-rozpoznawczego systemu bezzałogowego Ochotnik (Udarno-Razwiedywatielnyj Bespiłotnyi Kompleks Ochotnik), oznaczonego jako S-70. Przystępując do prac projektowych demonstratora, Suchoj wykorzystał w jego konstrukcji elementy samolotu Su-57, również zaprojektowanego w Suchoju. Wśród nich znajduje się ten sam co w samolocie myśliwskim silnik AL-41F1. Wstępne wyniki prac nad nowym projektem ujawniono w 2014 roku. Głównym konstruktorem jest Siergiej Bibikow (). 
W ramach badań do testów przystosowano trzeci prototyp Su-57, T-50-3. Badano na nim między innymi systemy autonomicznej nawigacji, automatycznego startu i lądowania. Za odbywającą się w latach 2016–2017 budowę prototypu odpowiadały Nowosybirskie Zjednoczenie Przemysłu Lotniczego. Pierwsze zdjęcia nowej maszyny pojawiły się w rosyjskiej prasie w 2017 roku. Zdjęcia ukończonego prototypu ukazały się po raz pierwszy pod koniec stycznia 2019 roku. S-70 sfotografowany został na przyzakładowym lotnisku w Nowosybirsku, gdzie przechodził próbne rozpędzanie na pasie startowym. 29 stycznia 2019 roku maszyna została przewieziona na pokładzie transportowego An-124 do 929 Państwowego Ośrodka Lotniczo-Doświadczalnego im. Czkałowa w Achtubinsku. Tam 3 sierpnia 2019 roku dokonano oblotu nowego samolotu. Start nastąpił o godzinie 12:20 czasu moskiewskiego. S-70 wzniósł się na wysokość 600 metrów i po 20 minutowym locie bezpiecznie wylądował. 
Wytwórnia zaprojektowała samolot w układzie latającego skrzydła. Misje uderzeniowe mają być realizowane dzięki znajdującemu się na pokładzie uzbrojeniu. Będzie ono przenoszone w dwóch wewnętrznych komorach o długości 4,5 m i szerokości 1 m. S-70 ma być zdolny do przenoszeni uzbrojenia dedykowanemu w pierwszej kolejności Su-57, wśród nich mogą się znaleźć cztery przeciwradiolokacyjne pociski Ch-58USzK, cztery bomby KAB-250 lub KAB-500M, cztery pociski powietrze-ziemia Ch-38M. Ponadto przewiduje się, że S-70 będzie mógł przenosić pocisk Ch-35 Uran przeznaczony do atakowania celów nawodnych oraz pocisk hiperdźwiękowy Ch-47M2 Kindżał. Dzięki zastosowaniu silnika AL-41F1 posiadającego dopalacz samolot ma być zdolny do lotu z prędkością ponaddźwiękową w locie na małej wysokości. Jest to wyjątkowa cecha, jako że podobne konstrukcje innych, zagranicznych producentów zwykle nie są zdolne do osiągania takiej prędkości. S-70 będzie prawdopodobnie mógł przekroczyć prędkość dźwięku w trakcie pokonywania pasa obrony przeciwlotniczej przeciwnika, a i to pewnie przez krótki okres. W ogólnej koncepcji użycia zakłada się, że S-70 utorują drogę bombowcom strategicznym, takim jak Tu-160 lub Tu-22M.
Zdaniem niektórych analityków, S-70 ma umożliwić Rosji nawiązanie rywalizacji ze Stanami Zjednoczonymi Ameryki w dziedzinie budowy bezzałogowych systemów uderzeniowych. S-70 ma być zdolny do realizacji zadań w ścisłej współpracy z Su-57. Idea takiego współdziałania, określana mianem lojalnego skrzydłowego (ang. "loyal wingman"), testowana jest przez amerykańskie samoloty Kratos XQ-58 Valkyrie i Boeing Airpower Teaming System. Przeprowadzono próbne loty w formacji S-70 i Su-57. Docelowo samolotem współpracującym z S-70 ma być dwumiejscowa wersja Su-57, która będzie zdolna do kontroli czterech bezzałogowych maszyn.
Publiczna prezentacja miała miejsce podczas Międzynarodowego Salonu Lotniczo-Kosmicznego MAKS-2019 w Żukowskim, kiedy to Władimir Putin prezentował nową wersję S-70 z płaską dyszą prezydentowi Turcji Erdoğanowi. 
12 lutego 2021 roku rosyjska prasa poinformowała, iż w Nowosybirskich Zakładach Lotniczych im. Czkałowa trwa budowa kolejnych trzech maszyn prototypowych, które mają dołączyć do prób aparatu. Zebrane do tej pory doświadczenia, z eksploatacji pierwszego prototypu, zaowocowały wprowadzeniem zmian w konstrukcji drugiego samolotu oraz jego wyposażenia radioelektronicznego. Trzeci i czwarty egzemplarz budowany jest w docelowej konfiguracji seryjnej. W styczniu 2021 roku potwierdzono, iż S-70 wziął udział w próbach poligonowych, w trakcie których zbombardował cele naziemne niekierowanymi bombami swobodnie spadającymi o masie 500 kg, które przenoszone były w wewnętrznych komorach uzbrojenia aparatu. 5 sierpnia 2021 roku dron został zaprezentowany ministrowi obrony Siergiejowi Szojgu. 
Drugi ukończony prototyp został oficjalnie i uroczyście wytoczony (rollout) z wytwórni Nowosybirskich Zakładach Lotniczych im. Czkałowa 14 grudnia 2021 roku. W uroczystości wziął udział wiceminister obrony Federacji Rosyjskiej Aleksiej Kriworuczko. Od swojego poprzednika, drugi prototyp różni się między innymi wyraźnie spłaszczoną dyszą wylotową silnika. Wykonano ją z tytanu w technologii druku 3D. Płatowiec pozbawiony jest również zewnętrznych sond, wlotów powietrza do chłodzenia wewnętrznych instalacji oraz owiewek okrywających wewnętrzne systemy. Maszyna ma być również sterowana z nowej stacji kontroli naziemnej.
Główny zakres prób w locie jest planowany na lata 2023-2024, w tym w wersji uderzeniowej z różnymi rodzajami uzbrojenia.
Konstrukcja.
Bezzałogowy statek powietrzny zbudowany w układzie latającego skrzydła z wykorzystaniem materiałów kompozytowych. Podwozie trójpunktowe z podwójnym kółkiem przednim, chowane w locie. Napęd stanowi silnik turbowentylatorowy AL-41F1, który w przypadku awarii bądź uszkodzenia przełącza się na niskie obroty, co daje czas na dotarcie do celu.

</doc>
<doc id="4641725" url="https://pl.wikipedia.org/wiki?curid=4641725" title="Monika Falej">
Monika Falej

Monika Walentyna Falej (ur. 8 lutego 1972 w Mrągowie) – polska prawniczka, działaczka organizacji pozarządowych, posłanka na Sejm IX kadencji.
Życiorys.
Z wykształcenia prawniczka, kształciła się na Wydziale Prawa i Administracji Uniwersytetu Mikołaja Kopernika w Toruniu oraz na Wydziale Prawa i Administracji Uniwersytetu Warmińsko-Mazurskiego w Olsztynie (który ukończyła w 2011). W 2014 ukończyła studia doktoranckie w Wyższej Szkole Bankowej w Gdyni, a także studia podyplomowe z zakresu metodologii nauk prawnych i metod prawniczych w WSB.
W latach 2001–2005 kierowała jednym z biur poselskich. Wieloletnia aktywistka organizacji pozarządowych, przez kilka kadencji przewodnicząca Rady Organizacji Pozarządowych Miasta Olsztyna. Zasiadała także w Radzie Działalności Pożytku Publicznego Województwa Warmińsko-Mazurskiego, przewodniczyła też Radzie Organizacji Pozarządowych Województwa Warmińsko-Mazurskiego. Związana m.in. z Fundacją „Inicjatywa Kobiet Aktywnych” (od 2004 jako jej sekretarz) oraz ze Związkiem Stowarzyszeń „Razem w Olsztynie”. Pracowała jako trenerka, koordynatorka projektów i mediatorka, objęła stanowisko dyrektora Olsztyńskiego Centrum Organizacji Pozarządowych. Współtworzyła Olsztyńskie Centrum Wolontariatu „Spinacz”. Była inicjatorką olsztyńskiego budżetu obywatelskiego. Została również regionalną pełnomocniczką Kongresu Kobiet i członkinią rady programowej związanego z kongresem stowarzyszenia. Autorka książek: "Efektywne zarządzanie wolontariatem", "ABC Wolontariatu", "ABC organizacji pozarządowych".
W wyborach samorządowych w 2014 kandydowała na radną sejmiku warmińsko-mazurskiego z listy Sojuszu Lewicy Demokratycznej, nie uzyskała mandatu (dostała 1429 głosów). W wyborach samorządowych w 2018 bez powodzenia kandydowała na prezydenta Olsztyna z Komitetu Wyborczego Wyborców „Wspólny Olsztyn” (zagłosowało na nią 4568 osób). W tych samych wyborach ubiegała się również bezskutecznie o mandat w radzie miasta Olsztyna. Dołączyła następnie do ugrupowania Wiosna. W wyborach do Parlamentu Europejskiego w 2019 ubiegała się o mandat eurodeputowanej, którego nie uzyskała (otrzymała 23 870 głosów).
W wyborach parlamentarnych w tym samym roku została wybrana do Sejmu IX kadencji. Startowała z listy Sojuszu Lewicy Demokratycznej (z rekomendacji Wiosny, w ramach porozumienia Lewica) w okręgu nr 34 (Elbląg), głosowały na nią 11 093 osoby. Objęła funkcję przewodniczącej Komisji Etyki Poselskiej. Została także członkinią Komisji Samorządu Terytorialnego i Polityki Regionalnej oraz Komisji Nadzwyczajnej do spraw zmian w kodyfikacjach. W czerwcu 2021, po rozwiązaniu Wiosny, została posłanką Nowej Lewicy.
Życie prywatne.
Wychowywała się na Zatorzu. Wraz z córką zamieszkała na osiedlu Jaroty w Olsztynie. Jest osobą niepełnosprawną ruchowo.

</doc>
<doc id="4641728" url="https://pl.wikipedia.org/wiki?curid=4641728" title="Bielawy (powiat bytowski)">
Bielawy (powiat bytowski)



</doc>
<doc id="4641730" url="https://pl.wikipedia.org/wiki?curid=4641730" title="Fiszewo (powiat bytowski)">
Fiszewo (powiat bytowski)



</doc>
<doc id="4641731" url="https://pl.wikipedia.org/wiki?curid=4641731" title="Kamionka (powiat bytowski)">
Kamionka (powiat bytowski)



</doc>
<doc id="4641733" url="https://pl.wikipedia.org/wiki?curid=4641733" title="Widno (powiat bytowski)">
Widno (powiat bytowski)



</doc>
<doc id="4641734" url="https://pl.wikipedia.org/wiki?curid=4641734" title="Herald Gelhaus">
Herald Gelhaus

Herald Gelhaus (ur. 24 lipca 1915 w Getyndze, zm. 2 grudnia 1997 w Bochum) – "kapitänleutnant", dowódca niemieckich okrętów podwodnych w latach 1941–1943, jeden z niemieckich asów wojny podwodnej.
Do służby w Kriegsmarine wstąpił w 1935 roku, dowodził okrętami podwodnymi U-143 i U-107. W swojej karierze zatopił 19 jednostek o łącznej pojemności 100 373 BRT i uszkodził jedną jednostkę o pojemności 10 068 BRT. 26 marca 1943 roku odznaczony Krzyżem Rycerskim jako 155. w Kriegsmarine i 85. w U-bootwaffe. Po wojnie osadzony, uwolniony 13 sierpnia 1945 roku.
Kariera.
Herald Gelhaus urodził się 24 lipca 1915 w Getyndze, do niemieckiej marynarki wojennej wstąpił w 1935 roku, po ukończeniu szkolenia podjął służbę na krążowniku lekkim „Karlsruhe”. Od maja 1838 do października 1939 roku pełnił funkcje oficera sygnałowego na pancerniku „Gneisenau”. W tym samym miesiącu rozpoczął szkolenie w zakresie pływania podwodnego, które ukończył w marcu 1940 roku. Jako oficer wachtowy od marca do lipca 1940 roku przechodził szkolenie techniczne "Baubelehrung" U-Bootów w 2. Flotylli U-Bootów w Wilhelmshaven.
W tym samym miesiącu objął stanowisko 1 oficera wachtowego na U-103, którego pokład opuścił w marcu 1941 roku, aby rozpocząć szkolenie torpedowe dla dowódców okrętów podwodnych w 24. Flotylli. Po ukończeniu kursu, z końcem marca objął dowództwo swojego pierwszego okrętu – U-143. Odbył na nim cztery patrole, podczas których do końca listopada 1941 roku zatopił jeden norweski parowiec „Inger” o pojemności 1409 BRT. Operował wówczas w składzie 3. a następnie 22. Flotylli U-Bootów. 1 grudnia 1941 roku objął stanowisko dowódcy U-107, które sprawował do 6 czerwca 1943 roku, odbywając na tym okręcie sześć patroli, podczas których zatopił 18 jednostek oraz uszkodził norweski motorowiec „Egda”. 1 kwietnia 1942 roku został awansowany do stopnia "kapitänleutnanta".
Po zdaniu obowiązków dowódcy, od czerwca 1943 do lutego 1944 roku pełnił funkcje doradcy w OKM, następnie instruktora w 22. oraz 27. Flotylli. Od grudnia 1944 do kwietnia 1945 dowodził operacjami U-Bootów na Bałtyku, w kwietniu zaś do kapitulacji Niemiec pełnił funkcje sztabowe w dowództwie floty na obszar Morza Północnego. Po kapitulacji został aresztowany, po czym uwolniony 13 sierpnia 1945 roku.
W czasie służby w Kriegsmarine, 26 marca 1943 roku został odznaczony Krzyżem Rycerskim jako 155. w Kriegsmarine i 85. w U-bootwaffe. Zmarł 2 grudnia 1997 roku w Bochum.

</doc>
<doc id="4641735" url="https://pl.wikipedia.org/wiki?curid=4641735" title="Marek Rutka">
Marek Rutka

Marek Andrzej Rutka (ur. 12 czerwca 1975 w Gdyni) – polski ekonomista, nauczyciel akademicki, dziennikarz i polityk, doktor nauk ekonomicznych, poseł na Sejm RP IX kadencji, od 2022 członek Rady Mediów Narodowych.
Życiorys.
Jego dziadkowie przed wojną prowadzili w Gdyni wypożyczalnię książek przy ul. Świętojańskiej; rodzice pracowali jako nauczyciele. Podczas studiów działał w młodzieżówce związanej z SLD, brał udział w kampanii prezydenckiej Aleksandra Kwaśniewskiego. W 1999 ukończył socjologię na Uniwersytecie Gdańskim. W 2013 na Wydziale Zarządzania tej uczelni zdobył stopień doktora nauk ekonomicznych na podstawie pracy zatytułowanej "Model oceny procesów szkoleniowych w zarządzaniu zasobami ludzkimi".
Przez kilkanaście lat zajmował się dziennikarstwem, pracował w „Gazecie Wyborczej”, pisał też dla magazynów motoryzacyjnych „Auto Świat” oraz „Samochody Specjalne”. Kilka lat po studiach podjął także pracę jako nauczyciel akademicki. Był asystentem i adiunktem w Wyższej Szkole Administracji i Biznesu w Gdyni. Został następnie adiunktem na Wydziale Zarządzania Uniwersytetu Gdańskiego.
Był radnym dzielnicy Działki Leśne, później został wiceprzewodniczącym rady dzielnicy Redłowo. Od 2013 pełnił funkcję asystenta społecznego posła Roberta Biedronia. W 2019 dołączył do tworzonej przez niego partii Wiosna, został jej koordynatorem okręgowym. W maju bez powodzenia kandydował z ramienia gdańskiej listy tego ugrupowania w wyborach europejskich. W wyborach parlamentarnych w październiku 2019 uzyskał mandat posła na Sejm RP IX kadencji. Startował z drugiego miejsca listy Sojuszu Lewicy Demokratycznej (w ramach porozumienia Lewica) w okręgu gdyńskim, otrzymując 7929 głosów. W Sejmie został członkiem Komisji Zdrowia oraz Komisji Regulaminowej, Spraw Poselskich i Immunitetowych. W czerwcu 2021, po rozwiązaniu Wiosny, został posłem Nowej Lewicy. 27 lipca 2022 został powołany przez prezydenta Andrzeja Dudę w skład Rady Mediów Narodowych jako kandydat zgłoszony przez klub poselski Lewicy.
Życie prywatne.
Żonaty, ma córkę Ingę (ur. 2020). Należał do osób, które reaktywowały sekcję pojazdów zabytkowych w Automobilklubie Morskim w Gdyni.

</doc>
<doc id="4641736" url="https://pl.wikipedia.org/wiki?curid=4641736" title="Robert Obaz">
Robert Obaz

Robert Marcin Obaz (ur. 8 marca 1973 w Jeleniej Górze) – polski polityk, przedsiębiorca i działacz społeczny, poseł na Sejm IX kadencji.
Życiorys.
W 2003 uzyskał tytuł zawodowy inżyniera w zakresie inżynierii komputerowej w Karkonoskiej Państwowej Szkole Wyższej w Jeleniej Górze. W 2007 został magistrem telekomunikacji na Uniwersytecie Technologiczno-Przyrodniczym w Bydgoszczy. Ukończył też Szkołę Liderów Polsko-Amerykańskiej Fundacji Wolności. Zajął się prowadzeniem własnej działalności gospodarczej.
W 2010 założył i został prezesem Stowarzyszenia Goduszyn, lokalnej organizacji sąsiedzkiej działającej na rzecz integracji mieszkańców dzielnicy Goduszyn w Jeleniej Górze. Stowarzyszenie zostało wyróżnione w konkursie Super Samorząd 2012 organizowanym przez Fundację im. Stefana Batorego. Był finalistą plebiscytów „Nowin Jeleniogórskich” („Człowiek Roku”) i „Gazety Wrocławskiej” („Osobowość Roku”). Zasiadał w Radzie Działalności Pożytku Publicznego Miasta Jelenia Góra.
Działał w Sojuszu Lewicy Demokratycznej, był sekretarzem organizacji powiatowej partii. W 2014 uzyskał mandat radnego Jeleniej Góry, który wykonywał do 2018. Pełnił funkcję przewodniczącego klubu radnych SLD.
W 2019 dołączył do ugrupowania Wiosna, został jej koordynatorem okręgowym. W wyborach parlamentarnych w tym samym roku kandydował do Sejmu z listy Sojuszu Lewicy Demokratycznej (w ramach porozumienia Lewica) w okręgu legnickim. Uzyskał mandat posła na Sejm IX kadencji, otrzymując 4205 głosów (najniższą w tych wyborach liczbę głosów wystarczającą do uzyskania mandatu). W Sejmie został członkiem Komisji do Spraw Petycji oraz Komisji Polityki Senioralnej. W czerwcu 2021, po rozwiązaniu Wiosny, został posłem Nowej Lewicy.

</doc>
<doc id="4641737" url="https://pl.wikipedia.org/wiki?curid=4641737" title="Danuta Jasińska">
Danuta Jasińska

Danuta Jasińska (ur. 1947) – polska muzykolog, dr hab. nauk humanistycznych, profesor Katedry Muzykologii Wydziału Historycznego Uniwersytetu im. Adama Mickiewicza w Poznaniu.
Życiorys.
Obroniła pracę doktorską, następnie 24 marca 1997 habilitowała się na podstawie pracy zatytułowanej "Styl brillant a muzyka Chopina". Została zatrudniona na stanowisku profesora w Katedrze Muzykologii na Wydziale Historycznym Uniwersytetu im. Adama Mickiewicza w Poznaniu.

</doc>
<doc id="4641741" url="https://pl.wikipedia.org/wiki?curid=4641741" title="Małgorzata Prokop-Paczkowska">
Małgorzata Prokop-Paczkowska

Małgorzata Barbara Prokop-Paczkowska (ur. 27 sierpnia 1960 w Krotoszynie) – polska dziennikarka, producentka telewizyjna i działaczka polityczna, posłanka na Sejm RP IX kadencji.
Życiorys.
Jest absolwentką pedagogiki na Uniwersytecie Szczecińskim. Od 1989 do 2007 pracowała jako dziennikarka w TVP. Związana z TVP Szczecin i TVP Polonia. Zajmowała się realizacją programów informacyjnych i felietonów emitowanych w "Pegazie", "Panoramie", "Wiadomościach", "Teleexpressie" czy "Kronice szczecińskiej". Wyróżniona Medalem Mozarta za propagowanie muzyki klasycznej przez komitet organizacyjny Festiwalu Muzyki Organowej i Kameralnej w Kamieniu Pomorskim. Od 2007 producentka i realizatorka filmów w ramach przedsiębiorstwa Agencja Producencka ART WIZJE.
Współzałożycielka Ruchu Palikota; była rzeczniczką partii w trakcie kampanii wyborczej w 2011, członkinią zarządu krajowego Ruchu Palikota i od 2013 do 2018 Twojego Ruchu oraz w latach 2012–2018 przewodniczącą działającego przy tych partiach Ruchu Kobiet. W 2017 podjęła współpracę z Robertem Biedroniem w ramach Instytutu Myśli Demokratycznej. W 2018 opuściła TR, współtworząc następnie partię Roberta Biedronia Wiosna.
Kandydowała bez powodzenia w 2011 i 2015 do Sejmu oraz w 2014 i 2019 do Parlamentu Europejskiego. W wyborach parlamentarnych w 2019 startowała z okręgu nr 40 (Koszalin) jako przedstawicielka Wiosny na liście Sojuszu Lewicy Demokratycznej (w ramach porozumienia Lewica). W wyniku głosowania uzyskała mandat posłanki na Sejm RP IX kadencji, głosowało na nią 15 300 osób. W Sejmie została członkinią Komisji do Spraw Petycji oraz Komisji Kultury i Środków Przekazu. W czerwcu 2021, po rozwiązaniu Wiosny, została posłanką Nowej Lewicy.
W styczniu 2021 wzbudziła krytykę swoimi kontrowersyjnymi komentarzami w mediach społecznościowych. Pod postem dotyczącym zamordowania 750 chrześcijan przed świątynią w Aksum w Etiopii napisała: "A po co kościół katolicki tam się wpakował? Dlaczego nie uszanował miejscowych wierzeń?". Natomiast post o samobójstwie księdza w poznańskim kościele skomentowała słowami: "jeszcze po śmierci musiał kogoś skrzywdzić".

</doc>
<doc id="4641746" url="https://pl.wikipedia.org/wiki?curid=4641746" title="Riccardo Goi">
Riccardo Goi

Riccardo Goi (ur. 24 sierpnia 1992 w Viadanie) – włoski siatkarz, grający na pozycji libero. 
Sukcesy klubowe.
Puchar Challenge:

</doc>
<doc id="4641749" url="https://pl.wikipedia.org/wiki?curid=4641749" title="Ulica Wincentego Kraińskiego we Wrocławiu">
Ulica Wincentego Kraińskiego we Wrocławiu

Ulica Wincentego Kraińskiego – ulica położona we Wrocławiu na Starym Mieście, w jego części nazywanej Nowym Miastem. Łączy ulicę św. Ducha i Andrzeja Frycza-Modrzewskiego z ulicą Klemensa Janickiego i Jana Ewangelisty Purkyniego. Ulica ma 236 m długości. Po zachodniej stronie ulicy położona jest między innymi zabytkowa Hala Targowa oraz pozostałości murów miejskich z basztą, tzw. Baszta Niedźwiadka, natomiast po stronie wschodniej zabudowa mieszkalna z lat 60. XX wieku i szkoła.
Upamiętnia Wincentego Kraińskiego.
Historia.
Ulica została wytyczona i zbudowana w 1878 r.. Oprócz ulicy powstał też nieduży plac zlikwidowany po II wojnie światowej. Jej przebieg odpowiada jednemu z dawnych koryt ujściowych Oławy, tzw. Białej Oławy, które zostało zasypane w 1866 r. Znajdował się tu między innymi szpital św. Ducha z 1880 r., szkoły średnie dla dziewcząt – ewangelicka z 1885 r. i katolicka z 1888 r. W roku 1905 została przedłużona w kierunku północnym w miejscu parcel należących do wyżej wymienionego szpitala. W latach 1906-1908 zbudowano halę targową wg projektu Richarda Plüddemanna.
W wyniku działań wojennych podczas oblężenia Wrocławia w 1945 r. ulica i zabudowa uległy zniszczeniu, przy czym zachowała się hala targowa. W 1953 r. dokonano rozbiórki istniejących ruin, przy czym zidentyfikowano pozostałości po murach obronnych i baszcie. Zachowany fragment dawnego muru miejskiego z basztą z XIII wieku, zrekonstruowany został w latach 1957-1958 wg projektu Mirosława Przyłęckiego i 1968. W 1966 r. zbudowano szkołę (pomnik tysiąclecia), oddaną do użytkowania 22.10.1966 r., a w 1968 r. czteropiętrowe bloki mieszkalne. W baszcie od 1998 r. działała winiarnia „Koniec wieku”.
Nazwy.
W swojej historii ulica nosiła następujące nazwy:
Współczesna nazwa ulicy została nadana przez Zarząd Miejski i ogłoszona w okólniku nr 97 z 31.11.1945 r. Upamiętnia ona Wincentego Kraińskiego (żył w latach 1786-1882), prawnika, filozofa, księdza, pisarza i pedagoga. Mieszkał we Wrocławiu od 1848 r. Między innymi wykładał on literaturę słowiańską na Uniwersytecie Wrocławskim.
Układ drogowy.
Do ulicy przypisana jest droga gminna numer 106479D o długości 236 m klasy lokalnej położona na działkach o łącznej powierzchni 4523 m2. Ulica biegnie od ulicy św. Ducha i Andrzeja Frycza-Modrzewskiego do ulicy Klemensa Janickiego i Jana Ewangelisty Purkyniego.
Ulice powiązane z ulicą Wincentego Kraińskiego:
Zabudowa i zagospodarowanie.
Po stronie zachodniej od południa wzdłuż ulicy położony jest Zieleniec przy ulicy Kraińskiego przy zabytkowych reliktach murów obronnych z basztą tzw. Baszta Niedźwiadka przy ulicy Wincentego Kraińskiego 14. Za nimi położona jest zabudowa mieszkaniowa z lat 60. XX wieku, w tym budynki o numerach adresowych od 2 do 12 przypisanych do ulicy Wincentego Kraińskiego. Za tą zabudową przewiduje się ulicę klasy dojazdowej. Dalej w części północnej położony jest budynek pod numerem 16 przylegający do zabytkowej Hali Targowej przy ulicy Piaskowa 17.
Wschodnia strona ulicy obejmuje szkołę przy ulicy Wincentego Kraińskiego 1 (w różnych okresach była to szkoła: podstawowa – nr 104 imienia Marii Konopnickiej, nr 29 imienia Konstytucji 3 Maja, lub gimnazjum – nr 29). Na północ od szkoły znajduje się zabudowa mieszkalna przy ulicy Wincentego Kraińskiego 3 i 5 oraz ulicy Andrzeja Frycza-Modrzewskiego 12 i 14. Pomiędzy zabudową planowany jest skwer.
Ulica położona jest w obszarze znajdującym się na wysokości bezwzględnej pomiędzy 117,5 a 118,5 m n.p.m.. Jest on objęty rejonem statystycznym nr 933170, w którym gęstość zaludnienia wynosiła 6389 osób/km2 przy 493 osobach zameldowanych (według stanu na dzień 31.12.2018 r.).
Na północ od skrzyżowania ze św. Ducha i Andrzeja Frycza-Modrzewskiego położony jest Bulwar Xawerego Dunikowskiego, w ramach Promenady Staromiejskiej, biegnący nad brzegiem rzeki Odry, jej głównego ramienia, w miejscu rozdziału Odry Górnej na dwa zasadnicze ramiona – Odrę Północną i Odrę Południową, w ramach Śródmiejskiego Węzła Wodnego.
Ochrona i zabytki.
Obszar, na którym położona jest ulica Wincentego Kraińskiego, podlega ochronie w ramach zespołu urbanistycznego Starego Miasta z XIII–XIX wieku, wpisanego do rejestru zabytków pod nr. rej.: 196 z 15.02.1962 oraz A/1580/212 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego oraz historycznego charakteru najstarszej części miasta.
Przy ulicy i w najbliższym sąsiedztwie znajdują się następujące zabytki:
Osie widokowe.
Przewidziano ochronę widoków urbanistycznych, w postaci osi widokowych w określonym zakresie kątowym, na stanowiącą dominantę zabytkową basztę i pozostałości murów obronnych. Osie takie przewidziano zarówno po stronie zieleńca przy ulicy Wincentego Kraińskiego, jak i po stronie drogi wewnętrznej pomiędzy zabudową mieszkaniową przy ulicy Wincentego Kraińskiego 2-12 a budynkiem pierzejowym posadowionym wzdłuż ulicy Piaskowej 1-12.

</doc>
<doc id="4641750" url="https://pl.wikipedia.org/wiki?curid=4641750" title="Daniele Moretti">
Daniele Moretti

Daniele Moretti (ur. 25 listopada 1980 w San Severino Marche) – włoski siatkarz, grający na pozycji środkowego. Od sezonu 2019/2020 występuje w drużynie HRK Motta di Livenza.
Sukcesy klubowe.
Puchar CEV:

</doc>
<doc id="4641753" url="https://pl.wikipedia.org/wiki?curid=4641753" title="Jan Władysław Zamoyski">
Jan Władysław Zamoyski

Jan Władysław Zamoyski herbu Jelita, hrabia (ur. 6 lipca 1849 w Kozłówce, zm. 5 stycznia 1923 w Gumniskach) – ziemianin, polityk konserwatywny, poseł do austriackiej Rady Państwa w Wiedniu.
Życiorys.
Ziemianin, właściciel dóbr Sokołów. Miłośnik muzyki, kolekcjoner i mecenas sztuki. Anegdota mówi że kiedy odmówiono jego żonie mianowania damą dworu w Wiedniu (ze względu na to iż nie miała pochodzenia szlacheckiego) rozgniewany tym udał się do pracowni Jana Matejki w Krakowie i zamówił dużych rozmiarów obraz historyczny, przedstawiający hetmana Jana Zamoyskiego prowadzącego w triumfalnym pochodzie wziętego do niewoli pod Byczyną arcyksięcia Maksymiliana z Habsburga. Obraz ten, wystawiony w Wiedniu, wzbudził wiele wesołości wśród przebywających tam Polaków, a Austriacy bardzo niechętnie go oglądali. Był także protektorem skrzypka Bronisława Hubermana, który wedle plotek miał być jego naturalnym synem. W 1894 podarował mu skrzypce Gibson wykonane przez Stradivariusa.
Poseł do austriackiej Rady Państwa VI kadencji (7 października 1879 – 23 kwietnia 1885), wybrany w kurii IV (gmin wiejskich) w okręgu wyborczym nr 14 (Sambor–Staremiasto–Turka–Rudki). Należał do frakcji posłów konserwatywnych (podolaków) w Kole Polskim w Wiedniu.
Kazimierz Chłędowski tak go scharakteryzował: "Jan hr. Zamoyski zwany „Jańciem”, który ożenił się z bardzo piękną ognistą Francuzką hr. Pélissier de Malakoff, córką marszałka francuskiej armii z czasów Napoleona III, i nawet przez jakiś czas wprowadzał ją w wiedeńskie towarzystwo. Małżeństwo jednak nie było dobrane, Jańcio zajmował się muzyką, rozpływał się w nowych operach, co żony nie zadawalniało, a gdy wdała się w to jeszcze teściowa, Zamoyscy rozłączyli się i ona wyjechała do Paryża. Rozwód dał powód do skandalicznego procesu i do wydania dużej broszury w języku francuskim, którą pisał dziennikarz Newliński z polecenia Zamoyskiego. W broszurze tej przytaczał obrażony małżonek wszelkie możliwe i niemożliwe, najtajniejsze buduarowe fakty, a oczywiście wiedeńskie i polskie towarzystwo rozrywało ciekawą publikację. Rozszedłszy się z żoną poświęcił się Zamoyski zupełnie melomanii; wynajdywał jakieś cudownie dzieci, woził jak jaki impresario młodego Hubermana, skrzypka po Europie i wszędzie go było pełno: w Warszawie, we Lwowie, w Paryżu, Rzymie lub Neapolu. Gdzie tylko jakie ważne miało się odbyć muzykalne zdarzenie, jakieś nowe oratorium, jakaś nowa opera tam i Jańcio Zamoyski musiał się znaleźć""."
Rodzina.
Urodził się w arystokratycznej rodzinie ziemiańskiej. Syn właściciela m.in. pałacu w Kozłowce Jana (1802-1879) i Anny z Mycielskich (1818-1859). Wnuk XII ordynata na Zamościu Stanisława Kostki Zamoyskiego i Zofii z Czartoryskich Zamoyskiej. Miał rodzeństwo: siostry: Zofię (zm. w dzieciństwie), Jadwigę (1844-1895) żonę Ludwika Wodzickiego (1834-1894) oraz brata Konstantego (1846-1923). Ożenił się w 1881 z Louise Eugenie Pélissier de Malakoff (1860-1935), córką marszałka Francji Aimable Pélissiera (rozwód w 1888). Dzieci nie mieli.

</doc>
<doc id="4641756" url="https://pl.wikipedia.org/wiki?curid=4641756" title="Tipasa in Numidia">
Tipasa in Numidia

Tipasa in Numidia (łac. "Diocesis Tipasitanus in Numidia") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4641768" url="https://pl.wikipedia.org/wiki?curid=4641768" title="Zatrzymać chwilę">
Zatrzymać chwilę

Zatrzymać chwilę – singiel Edyty Górniak i Roksany Węgiel, wydany 8 października 2018 i promujący film "Hotel Transylwania 3". 
Muzykę i aranżację utworu przygotowali Jared Sciullo oraz Renee Myers, a za tekst piosenki odpowiadał Patryk Kumór wraz z Edytą Górniak. 
Roksana Węgiel w filmie "Hotel Transylwania 3" użyczyła także głosu postaci Lucy.
Lista utworów.
Opracowano na podstawie materiału źródłowego.

</doc>
<doc id="4641770" url="https://pl.wikipedia.org/wiki?curid=4641770" title="Tenryū">
Tenryū



</doc>
<doc id="4641772" url="https://pl.wikipedia.org/wiki?curid=4641772" title="Daria Gosek-Popiołek">
Daria Gosek-Popiołek

Daria Iwona Gosek-Popiołek (ur. 16 kwietnia 1985 w Sosnowcu) – polska działaczka społeczna i polityczna, posłanka na Sejm IX kadencji.
Życiorys.
Ukończyła II Liceum Ogólnokształcące w Sosnowcu, a w 2009 studia z teatrologii na Uniwersytecie Jagiellońskim. Była kierowniczką „Klubu Jędruś” w Ośrodku Kultury Kraków-Nowa Huta.
Jest aktywistką społeczną i feministką, działaczką na rzecz kultury, członkinią stowarzyszenia Kuźnica i współorganizatorką krakowskich Manif. Współtworzyła Stowarzyszenie „Zakład Usług Miejskich”.
W 2016 została członkinią Partii Razem (w 2019 przemianowaną na Lewicę Razem). W wyborach samorządowych w 2018 ubiegała się o urząd prezydenta Krakowa z ramienia Komitetu Wyborczego Wyborców „Razem dla Krakowa”, w których otrzymała 4659 głosów (1,38%). W wyborach tych była również kandydatką tego komitetu do Rady Miasta Krakowa (zagłosowały na nią 1303 osoby).
W wyborach parlamentarnych w 2019 uzyskała mandat posłanki na Sejm IX kadencji, startując z listy Sojuszu Lewicy Demokratycznej (w ramach porozumienia partii lewicowych) w okręgu krakowskim i otrzymując 17 488 głosów. W Sejmie została członkinią Komisji Gospodarki Morskiej i Żeglugi Śródlądowej oraz Komisji Ochrony Środowiska, Zasobów Naturalnych i Leśnictwa.
Życie prywatne.
Jest mężatką i matką dwójki dzieci. Deklaruje się jako praktykująca katoliczka.

</doc>
<doc id="4641774" url="https://pl.wikipedia.org/wiki?curid=4641774" title="King’s Medal for Courage in the Cause of Freedom">
King’s Medal for Courage in the Cause of Freedom



</doc>
<doc id="4641779" url="https://pl.wikipedia.org/wiki?curid=4641779" title="Encyklopedie sztuki WAiF i PWN">
Encyklopedie sztuki WAiF i PWN

Encyklopedie Sztuki WAiF i PWN – wielotomowa, ilustrowana seria polskich encyklopedii poświęconych sztuce wydana w latach 1978–2002 w Warszawie przez Wydawnictwa Artystyczne i Filmowe oraz Wydawnictwo Naukowe PWN.
Opis.
Encyklopedia opracowana została na podstawie francuskiej encyklopedii "Les dictionnaires de l'homme du XX' siecle", która została uaktualniona, uzupełniona oraz wzbogacona o treści dotyczące polskiej sztuki. Seria wydawana jest w Polsce od lat 70. Niektóre tomy wydawano dwukrotnie. Opublikowane zostały następujące tomy:

</doc>
<doc id="4641782" url="https://pl.wikipedia.org/wiki?curid=4641782" title="Szaławiła">
Szaławiła

Szaławiła – opowiadanie fantasy autorstwa Marty Kisiel, należące do cyklu "Dożywocie". Zdobyło nagrodę im. Janusza A. Zajdla za rok 2017. Dostało dołączone do wznowienia pierwszego tomu serii, który ukazał się na rynku nakładem wydawnictwa Uroboros. 
Fabuła.
Oda ma czterdzieści dwa lata. Po swojej matce dziedziczy wąsik nad górną wargą oraz dużą sumę pieniędzy. Za część z nich kupuje ziemię, na której niegdyś stała Lichotka należąca do Konrada Romańczuka. Kobieta zauważa, że ziemia na terenie drży, jednak mimo to stawia na nim niewielki domek. Po jakimś czasie okazuje się, że w piwnicy pojawia się Bazyl: czort z wadą wymowy. 

</doc>
<doc id="4641784" url="https://pl.wikipedia.org/wiki?curid=4641784" title="Filmy zgłoszone do rywalizacji o 31. rozdanie Oscara w kategorii filmu nieanglojęzycznego">
Filmy zgłoszone do rywalizacji o 31. rozdanie Oscara w kategorii filmu nieanglojęzycznego

Do rywalizacji o 31 rozdanie Oscara w kategorii filmu nieanglojęzycznego zgłoszono dziesięć filmów. Wśród nich po raz pierwszy znalazły się produkcje z Jugosławii i Egiptu. 
Triumfował film z Francji "Mój wujaszek" w reżyserii Jacquesa Tati.
Nagroda została wręczona podczas ceremonii 6 kwietnia 1959.

</doc>
<doc id="4641785" url="https://pl.wikipedia.org/wiki?curid=4641785" title="Mennica w Cieszynie">
Mennica w Cieszynie

Mennica w Cieszynie – mennica Księstwa Cieszyńskiego-Oświęcimskiego działająca w Cieszynie, w której:

</doc>
<doc id="4641786" url="https://pl.wikipedia.org/wiki?curid=4641786" title="Mennica cieszyńska">
Mennica cieszyńska



</doc>
<doc id="4641790" url="https://pl.wikipedia.org/wiki?curid=4641790" title="Oliver Hughes (żołnierz)">
Oliver Hughes (żołnierz)

Oliver Hughes (ur. 1844, zm. 1911) – amerykański żołnierz piechur Armii Unii, który w lutym 1865 roku został odznaczony amerykańskim Medalem Honoru za heroizm podczas wojny secesyjnej.

</doc>
<doc id="4641795" url="https://pl.wikipedia.org/wiki?curid=4641795" title="Oliver Hughes">
Oliver Hughes



</doc>
<doc id="4641796" url="https://pl.wikipedia.org/wiki?curid=4641796" title="Mennica w Kłodzku">
Mennica w Kłodzku

Mennica w Kłodzku – działająca w Kłodzku mennica:

</doc>
<doc id="4641798" url="https://pl.wikipedia.org/wiki?curid=4641798" title="Mennica kłodzka">
Mennica kłodzka



</doc>
<doc id="4641799" url="https://pl.wikipedia.org/wiki?curid=4641799" title="Krzyż za Wybitną Służbę (Stany Zjednoczone)">
Krzyż za Wybitną Służbę (Stany Zjednoczone)



</doc>
<doc id="4641801" url="https://pl.wikipedia.org/wiki?curid=4641801" title="Sira Sylla">
Sira Sylla

Sira Sylla (ur. 14 marca 1980 w Rouen) – francuska polityk reprezentująca La République En Marche! W wyborach parlamentarnych czerwcu 2017 została wybrana do francuskiego Zgromadzenia Narodowego, w którym reprezentuje departament Seine-Maritime.

</doc>
<doc id="4641804" url="https://pl.wikipedia.org/wiki?curid=4641804" title="Order Służby Wybitnej">
Order Służby Wybitnej



</doc>
<doc id="4641808" url="https://pl.wikipedia.org/wiki?curid=4641808" title="Krzyż Służby Wybitnej">
Krzyż Służby Wybitnej



</doc>
<doc id="4641810" url="https://pl.wikipedia.org/wiki?curid=4641810" title="Krzyż Wybitnej Służby">
Krzyż Wybitnej Służby



</doc>
<doc id="4641818" url="https://pl.wikipedia.org/wiki?curid=4641818" title="Medal Służby Wybitnej">
Medal Służby Wybitnej



</doc>
<doc id="4641822" url="https://pl.wikipedia.org/wiki?curid=4641822" title="Anthony Bidulka">
Anthony Bidulka

Anthony Bidulka (ur. 24 lipca 1962) – kanadyjski pisarz powieści sensacyjnych, thrillerów i powieści kryminalnych. 
Życiorys.
Urodził się i wychował na farmie w pobliżu Prud'Homme, w kanadyjskiej prowincji Saskatchewan. Studiował psychologię na University of Saskatchewan w Saskatoon, a następnie pracował jako nauczyciel i opiekun społeczny. W 1999 zrezygnował z wykonywanego zawodu i całkowicie poświęcił się pisaniu.
Książki Bidulki były nominowane do nagród Crime Writers of Canada Arthur Ellis Awards, Saskatchewan Book Awards, nagrody ReLit i Lambda Literary Awards.
Jego powieść "Flight of Aquavit" zdobyła nagrodę literacką Lambda za najlepszą opowieść sensacyjną o dwóch mężczyznach, dzięki czemu Bidulka był pierwszym Kanadyjczykiem, który wygrał w tej kategorii. Bidulka ponownie otrzymał nominacje do nagrody literackiej Lambda w 2008 za powieść "Stain of the Berry", w 2009 za "Sundowner Ubuntu" oraz w 2013 za "Dos Equis".

</doc>
<doc id="4641825" url="https://pl.wikipedia.org/wiki?curid=4641825" title="Jared Harper">
Jared Harper

 
Jared Lamar Harper (ur. 14 września 1997 w Atlancie) – amerykański koszykarz, występujący na pozycji rozgrywającego, obecnie zawodnik New Orleans Pelicans oraz zespołu G-League – Birmingham Squadron.
W 2016 wziął udział w meczu gwiazd amerykańskich szkół średnich, Derby Classic.
14 marca 2020 został zwolniony przez Phoenix Suns. 25 czerwca zawarł umowę z New York Knicks na występy zarówno w NBA, jak i zespole G-League – Westchester Knicks. 25 listopada podpisał kolejny, identyczny kontrakt z zespołem. 23 kwietnia 2021 Knicks przekonwertowali jego umowę na 10-dniową. 14 września 2021 zawarł umowę z New Orleans Pelicans na okres obozu przygotowawczego. 9 października opuścił klub. 21 grudnia 2021 podpisał kontrakt z New Orleans Pelicans na występy w NBA oraz zespole G-League – Birmingham Squadron. 9 stycznia 2022 został zwolniony. 28 marca 2022 zawarł kolejna umowę z Pelicans na występy w NBA i G-League.

</doc>
<doc id="4641826" url="https://pl.wikipedia.org/wiki?curid=4641826" title="Rajd Wisły 1988">
Rajd Wisły 1988

Rajd Wisły 1988 – 36. edycja Rajdu Wisły. Był to rajd samochodowy rozgrywany od 23 do 25 września 1988 roku. Była to czwarta runda Rajdowych Samochodowych Mistrzostw Polski w roku 1988. Rajd składał się z dwudziestu czterech odcinków specjalnych. Rajd rozgrywany był na nawierzchni szutrowej i asfaltowej. Zwycięzcą został Andrzej Koper, który wygrał jedenaście OS-ów. Zespołowo wygrał Autoklub Rzemieślnik Warszawa I.

</doc>
<doc id="4641828" url="https://pl.wikipedia.org/wiki?curid=4641828" title="Dendroma">
Dendroma

Dendroma – rodzaj ptaka z podrodziny liściowców (Philydorinae) w rodzinie garncarzowatych (Furnariidae).
Zasięg występowania.
Rodzaj obejmuje gatunki występujące w Ameryce Centralnej (Kostaryka i Panama) i Południowej (Kolumbia, Wenezuela, Brazylia, Ekwador, Peru, Boliwia, Paragwaj i Argentyna).
Morfologia.
Długość ciała 17–19 cm; masa ciała 25–36 g.
Systematyka.
Etymologia.
"Dendroma": "dendron" „drzewo”; -δρομος "-dromos" „biegacz”, od τρεχω "trekhō" „biegać”.
Podział systematyczny.
Do rodzaju należą następujące gatunki:

</doc>
<doc id="4641830" url="https://pl.wikipedia.org/wiki?curid=4641830" title="Jean François Mbaye">
Jean François Mbaye

Jean François Mbaye (ur. 1 stycznia 1979 w Dakarze) – francuski polityk reprezentujący partię La République En Marche. W wyborach parlamentarnych czerwcu 2017 został wybrany do francuskiego Zgromadzenia Narodowego, gdzie reprezentuje departament Val-de-Marne.
We francuskim parlamencie zasiada w Komisji Spraw Zagranicznych, a także francusko-gambijskiej grupie przyjaźni parlamentarnej.

</doc>
<doc id="4641832" url="https://pl.wikipedia.org/wiki?curid=4641832" title="Franciszek Wolfarth">
Franciszek Wolfarth

Franciszek Ksawery baron Wolfarth herbu własnego (ur. 2 grudnia 1835?, zm. 31 stycznia 1898 w Kurzanach) – polski ziemianin, prawnik, urzędnik, przedsiębiorca naftowy, polityk demokratyczny, poseł do galicyjskiego Sejmu Krajowego i austriackiej Rady Państwa.
Życiorys.
Uczył się w gimnazjach w Samborze, Tarnopolu i Lwowie, gdzie zdał maturę (1855). Ukończył studia na wydziale prawa uniwersytetu we Lwowie (1859). Następnie pracował w administracji i sądownictwie galicyjskim. Od 1859 był praktykantem koncepcyjnym w Namiestnictwie Galicyjskim (1859-1863), przez pewien czas tymczasowo przydzielony do Starostwa w Drohobyczu. Następnie aktuariusz w Starostwie powiatowym w Peczeniżynie (1863-1867). Potem był adiunktem w Sądzie Powiatowym w Kołomyi (1868-1874) potem oddelegowany do Sądu Powiatowego w Obertynie, pow. horodeński gdzie był zastępcą sędziego (1874-1875). Sędzia Sądu Powiatowego w Wojniłowie, powiat kałuski (1875-1882). W 1882 przeszedł w stan spoczynku.
Ziemianin, właściciel dóbr Kurzany w pow. brzeżańskim, właściciel kopalni ropy naftowej, od 1884 wraz ze Stanisławem Szczepanowskim współwłaściciel przedsiębiorstwa wydobycia ropy naftowej „Posturski-Szczepanowski-Wolfarth”. Od 1881 członek oddziału kałusko-wojniłowskiego Galicyjskiego Towarzystwa Pszczelniczo-Ogrodniczego. Członek oddziału brzeżańsko-podhajeckiego Galicyjskiego Towarzystwa Gospodarskiego we Lwowie (1883-1896). Zastępca prezesa Wydziału Okręgowego w Brzeżanach Galicyjskiego Towarzystwa Kredytowego Ziemskiego (1885-1896). Prezes tow. „Bursa dla ubogiej młodzieży w Brzeżanach” (1887,1891-1896).
Politycznie związany z demokratami. Poseł na galicyjski Sejm Krajowy IV kadencji (20 marca 1880 – 21 października 1882), wybrany w kurii IV (gmin wiejskich) z okręgu wyborczego nr 35 Okręg Kałusz-Wojniłów w miejsce zmarłego w 1879 Jakuba Kulczyckiego. Członek Rady Powiatowej w Brzeżanach wybrany z grupy większej własności oraz prezes Wydziału Powiatowego w Brzeżanach (1891-1897). Poseł do austriackiej Rady Państwa VIII kadencji (9 kwietnia 1891 – 22 stycznia 1897), wybrany w kurii IV z okręgu wyborczego nr 21 (Brzeżany-Kozowa-Rohatyn-Bursztyn-Podhajce-Wiśniowczyk). W parlamencie należał do frakcji posłów demokratycznych Koła Polskiego w Wiedniu.
Rodzina i życie prywatne.
Pochodził z rodziny austriackiej, osiadłej w Galicji na przełomie XVIII i XIX wieku. Syn Karola, urzędnika skarbowego, jego bratem był radca namiestnictwa Karol (1823-1911). Wraz z bratem otrzymali w 1885 tytuł baronowski. Dwukrotnie wchodził w związki małżeńskie 1) z Matyldą Sokal – miał z nią syna Bronisława Juliana (1864–1902) i 2) z Kazimierą Kaczkowską – z którą miał córkę.
Jego wnukiem był starosta gostyński Juliusz Wolfarth, zaś prawnukiem farmakolog Stanisław Wolfarth.

</doc>
<doc id="4641833" url="https://pl.wikipedia.org/wiki?curid=4641833" title="Wacław Malinowski">
Wacław Malinowski



</doc>
<doc id="4641834" url="https://pl.wikipedia.org/wiki?curid=4641834" title="Czechosłowacki Medal za Odwagę w Obliczu Nieprzyjaciela">
Czechosłowacki Medal za Odwagę w Obliczu Nieprzyjaciela

 Czechosłowacki Medal za Odwagę w Obliczu Nieprzyjaciela () – czechosłowackie odznaczenie wojenne.
Historia.
Odznaczenie zostało ustanowione dekretem nr 5/1940 prezydenta Czechosłowacji w Londynie w dniu 20 grudnia 1940 roku dla wyróżnienia obywateli Czechosłowacji za wykazaną osobistą odwagę w czasie bezpośrednich walk z nieprzyjacielem, zarówno na terenie Czechosłowacji jak również zagranicą. 
Odznaczenie zostało potwierdzone dekretem Ministra Obrony Narodowej w dniu 7 marca 1946 roku nr 42/1946, który potwierdził jego wcześniejszy statut. W dniu 18 stycznia 1949 roku dekretem rządowym nr 30/1949 zmieniono jego statut i zgodnie z nim mógł być nadawany także cudzoziemcom walczącym wspólnie z oddziałami czechosłowackimi lub na terenie Czechosłowacji, ponadto mogło być ono nadawane jednostkom wojskowym, grupom partyzanckim i innym zbiorowościom, które wykazały się odwagą w obliczu wroga. 
Odznaczenie posiada jeden stopień i może być nadawane wielokrotnie, przy czym kolejne nadania są zaznaczane przez dodanie okucia w postaci wykonanej z brązu gałązki lipy umieszczonej na wstążce orderowej. 
Zasady nadawania.
Odznaczenie początkowo było nadawane wyłącznie obywatelom Czechosłowacji za wykazane czyny odwagi w bezpośrednich walkach z nieprzyjacielem, zarówno na terenie Czechosłowacji jak i za granicą.
Od 1949 roku, po zmianie jego statutu, odznaczenie nadawane było także cudzoziemcom, którzy walczyli wspólnie z oddziałami czechosłowackimi i wykazali się odwagą w obliczu wroga. Ponadto odznaczenie mogło być nadawane jednostkom wojskowym, grupom ruchu oporu lub innym zbiorowościom za wykazane czyny odwagi w czasie bezpośrednich walk z nieprzyjacielem.
Opis odznaki.
Odznaczenie zostało wykonane z brązu, istnieje kilka jego wersji różniących się rodzajem materiału, z którego zostały wykonane, zależnie od miejsca jego wybicia; pierwsze wersja pochodzi z Londynu (wybita w latach 1940 – 1941), I wydanie praskie (1945), II wydanie praskie (1945 – 1947) z niewielkimi różnicami w rysunku (grubość liter, ostrość rysunku). Odznaka jest okrągła i ma średnicę 33 mm. 
Na awersie w środku odznaki znajdują się rysunek głowy lwa z herbu Czechosłowacji, obok niej jest krzyż lotaryński z herbu Słowacji. Na ten rysunek nałożony jest miecz skierowany ostrzem w górę. W górnej części znajduje się wstęga z napisem ZA CHRABROSŤ (pol. Za Odwagę). W dolnej części znajduje się wieniec z lipowych liści. 
Na rewersie odznaki w środku znajduje się napis PRAVDA VÍTĚZÍ (pol. Prawda Zwycięży) i data 1939. Poniżej jest wieniec z lipowych liści, identyczny jak na awersie.
Medal zawieszony jest na wstążce o szerokości 38 mm podzielonej na jedenaści pasków, kolejno: czerwony o szer. 4,5 mm, biały – 1 mm, niebieski – 9 mm, biały – 1 mm, czerwony – 3 mm, biały – 1 mm, czerwony – 3 mm, biały – 1 mm, niebieski – 9 mm, biały – 1 mm i czerwony – 4, 5 mm. 

</doc>
<doc id="4641838" url="https://pl.wikipedia.org/wiki?curid=4641838" title="X Korpus Austro-Węgier">
X Korpus Austro-Węgier



</doc>
<doc id="4641846" url="https://pl.wikipedia.org/wiki?curid=4641846" title="Keljin Blevins">
Keljin Blevins

 
Keljin DeShawn Blevins (ur. 24 listopada 1995 w Hot Springs) – amerykański koszykarz, występujący na pozycji rozgrywającego, obecnie zawodnik Portland Trail Blazers.
W 2014 został zaliczony do składu Washington Catholic Athletic Conference All-Metro Elite Honorable Mention, jako zawodnik drużyny szkoły średniej Bishop O’Connell High.
W 2019 reprezentował Portland Trail Blazers, podczas rozgrywek letniej ligi NBA. 30 września podpisał umowę z Blazers na okres przedsezonowego obozu treningowego. 18 października opuścił klub.
25 listopada zawarł kontrakt z Portland Trail Blazers na występy zarówno w NBA, jak i G-League.
Prywatnie jest kuzynem Damiana Lillarda.

</doc>
<doc id="4641848" url="https://pl.wikipedia.org/wiki?curid=4641848" title="Batalion Saperów Nr 10 (austro-węgierski)">
Batalion Saperów Nr 10 (austro-węgierski)

Batalion Saperów Nr 10 (SB. 10) – oddział saperów cesarskiej i królewskiej Armii.
Historia batalionu.
Z dniem 1 października 1912 roku, w Przemyślu (10 Korpus), został sformowany Batalion Saperów Nr 10. W skład oddziału została włączona 4. i 5. kompania Batalionu Pionierów Nr 9 z Krakowa oraz 5. kompania Batalionu Pionierów Nr 10 z Przemyśla. Batalion został podporządkowany komendantowi miejscowej 47 Brygady Piechoty, należącej do 24 Dywizji Piechoty. Batalion zajmował koszary przy ul. Czarnieckiego 63, w dzielnicy Garbarze.
W czerwcu 1914 roku struktura narodowościowa żołnierzy batalionu kształtowała się następująco: Polacy – 50%, Niemcy – 30%, inni – 20%.

</doc>
<doc id="4641850" url="https://pl.wikipedia.org/wiki?curid=4641850" title="Wacław Malinowski (senator)">
Wacław Malinowski (senator)

Wacław Malinowski (ur. 18 sierpnia 1866 w Grodnie, zm. 4 marca 1932 w Kobryniu) – polski polityk, ziemianin, działacz niepodległościowy i Narodowej Demokracji, senator RP I kadencji.
Życiorys.
Ukończył gimnazjum w Grodnie. Następnie studiował na Wydziale Historyczno-Filozoficznym Uniwersytetu Petersburskiego i Wydziale Filologicznym Uniwersytetu Dorpackiego. Po zakończeniu studiów był właścicielem majątku w Kątach. Od 1905 brał udział w tajnej i jawnej działalności polityczno-narodowej. Współorganizował m.in. wybory do Dumy Państwowej w zachodniej części guberni grodzieńskiej. W czasie I wojny światowej został internowany przez okupantów niemieckich we własnym majątku. Po odzyskaniu przez Polskę niepodległości był zaangażowany w wybory do Sejmu w 1919 w powiece bielskim. Zasiadał w radzie gminy, sejmiku i wydziale powiatowym w Bielsku Podlaskim. Był prezesem koła Związku Ludowo-Narodowego w Bielsku Podlaskim. 
W 1922 wybrany został senatorem RP z okręgu nr 8 (województwo białostockie) z listy Chrześcijańskiego Związku Jedności Narodowej. W Senacie był członkiem komisji regulaminowej. Po zakończeniu kadencji w 1927 nie był już nigdy członkiem parlamentu.
Zmarł 4 marca 1932 w Kobryniu i tam został pochowany.

</doc>
<doc id="4641851" url="https://pl.wikipedia.org/wiki?curid=4641851" title="Warmer in the Winter">
Warmer in the Winter

Warmer in the Winter – czwarty album studyjny i pierwszy świąteczny album skrzypaczki Lindsey Stirling, wydany 20 października 2017 roku. Album składa się z dziesięciu świątecznych coverów i trzech oryginalnych utworów.
Lista utworów.
Wszystkie utwory dostępne są na iTunes.

</doc>
<doc id="4641855" url="https://pl.wikipedia.org/wiki?curid=4641855" title="Bruzda obręczy">
Bruzda obręczy

Bruzda obręczy () – występuje na powierzchni przyśrodkowej półkuli, otacza od zewnątrz zakręt obręczy; w jej przedłużeniu ku tyłowi występuje bruzda podciemieniowa.

</doc>
<doc id="4641860" url="https://pl.wikipedia.org/wiki?curid=4641860" title="Wzgórzomózgowie">
Wzgórzomózgowie

Wzgórzomózgowie () – najlepiej wykształcona część międzymózgowia. Dzieli się na wzgórze, zawzgórze i nadwzgórze. Stanowi 80% masy międzymózgowia.

</doc>
<doc id="4641863" url="https://pl.wikipedia.org/wiki?curid=4641863" title="Nicolas de Launay">
Nicolas de Launay

Nicolas de Launay (ur. 20 września 1739 w Paryżu, zm. 2 marca 1792 tamże) – francuski rytownik i ilustrator. 
W młodym wieku został uczniem w warsztacie rytownika Louisa-Simona Lempereura. Szybko robił postępy i odnosił sukcesy w różnych gatunkach: rycinie historycznej, portrecie i krajobrazie. Był członkiem Królewskiej Duńskiej Akademii Sztuk, a w 1789 roku został przyjęty do Królewskiej Akademii Malarstwa i Rzeźby w Paryżu, następnie został mianowany rytownikiem królewskim.
W 1782 wykonał popularną rycinę na podstawie rokokowego obrazu Jean-Honoré Fragonarda "Huśtawka".
Miał młodszego brata Roberta de Launaya (1749–1814), który był rytownikiem i jego uczniem.

</doc>
<doc id="4641865" url="https://pl.wikipedia.org/wiki?curid=4641865" title="Artemis (album)">
Artemis (album)

Artemis – piąty album studyjny amerykańskiej skrzypaczki Lindsey Stirling, wydany 6 września 2019.
Lista utworów.
Wszystkie utwory pojawiają się na iTunes

</doc>
<doc id="4641867" url="https://pl.wikipedia.org/wiki?curid=4641867" title="Laetitia Avia">
Laetitia Avia

Laetitia Avia (ur. 29 października 1985 w Livry-Gargan) – francuska prawnik i polityk reprezentująca partię La République En Marche. W wyborach parlamentarnych czerwcu 2017 została wybrana do francuskiego Zgromadzenia Narodowego, reprezentuje departament Paryża.
Wczesne lata życia i edukacja.
Avia i jej rodzina pochodzą z Togo. Jej ojciec studiował inżynierię, a matka była położną. Po przeprowadzce do Francji osiedlili się w Seine-Saint-Denis, na północnych przedmieściach Paryża. We Francji jej rodzice nie mogli znaleźć pracy odpowiadającej ich kwalifikacjom, jej ojciec pracował jako bagażowy i kierowca na lotnisku, a matka jako pielęgniarka. Avia uzyskała obywatelstwo francuskie w wieku 13 lat.
Studiowała w Instytucie Nauk Politycznych w Paryżu i wydziale prawa Uniwersytetu McGilla w Montrealu. Karierę zawodową rozpoczęła w 2016 r. jako prawnik korporacyjny w Darrois Villey Maillot Brochier. Na początku swojej kariery zawodowej zajmowała się sporami korporacyjnymi i była aktywna w projektach w Afryce Subsaharyjskiej. 
Kariera polityczna.
W 2016 r., gdy Emmanuel Macron utworzył partię La République En Marche, Avia przyłączyła się do niej i została powołana na stanowisko eksperta prawnego.
W wyborach parlamentarnych we Francji w 2017 roku Avia startowała z ósmej dzielnicy Paryża, wygrywając z wynikiem 65% głosów. W parlamencie francuskim zasiada w Komisji Prawnej, gdzie pełni funkcję sprawozdawcy ds. przepisów prawnych dotyczących mowy nienawiści. W 2018 roku Avia zaproponowała dodanie lingwicyzmu jako jednej form dyskryminacji. 
Avia jest również członkiem francusko-kanadyjskiej Grupy Przyjaźni Parlamentarnej oraz francusko-ghańskiej Grupy Przyjaźni Parlamentarnej.

</doc>
<doc id="4641871" url="https://pl.wikipedia.org/wiki?curid=4641871" title="King’s Medal for Service in the Cause of Freedom">
King’s Medal for Service in the Cause of Freedom



</doc>
<doc id="4641874" url="https://pl.wikipedia.org/wiki?curid=4641874" title="Michał Siciński">
Michał Siciński

Michał Siciński (ur. 10 grudnia 1864 w Grabowcu, zm. 3 listopada 1941 w Auschwitz-Birkenau) – polski polityk, nauczyciel, działacz związkowy i Narodowej Demokracji, senator RP I kadencji i III kadencji.
Życiorys.
Zabór austriacki.
Syn Szymona i Karoliny z Rogowskich, urodził się w Grabowcu (obecnie obwód lwowski). Ukończył gimnazjum we Lwowie, a następnie seminarium nauczycielskie w tym mieście. Działał wówczas w Polskim Towarzystwie Gimnastycznym „Sokół” oraz w Towarzystwie Szkoły Ludowej. Po ukończeniu seminarium uczył w kilku szkołach we wschodniej Małopolsce. Po zdaniu egzaminu na nauczyciela wydziałowego z grupy matematyczno-przyrodniczej, w 1898 objął stanowisko nauczyciela w Szkole Męskiej im. Henryka Sienkiewicza we Lwowie, w której pracował do lat 30. XX w.
W 1903 związał się z ruchem narodowym. Od 1905 należał do Stronnictwa Narodowo-Demokratycznego. Od 1906 równocześnie zasiadał we władzach Polskiego Towarzystwa Pedagogicznego. Z jego ramienia nawiązał kontakty z polskimi nauczycielami z pozostałych zaborów oraz organizował tajne komplety dla nauczycieli z Królestwa Kongresowego.
W czasie I wojny światowej zorganizował Obywatelski Komitet Pomocy Nauczycielskiej we Lwowie oraz pomoc dla osób bezdomnych. W 1915 zmobilizowany do austriackiej szkoły oficerskiej, lecz został z niej wkrótce zwolniony, prawdopodobnie ze względów zdrowotnych. W kolejnych latach wojny pracował w wydawnictwie szkolnym we Lwowie.
Niepodległa Polska.
Po odzyskaniu przez Polskę niepodległości jako przedstawiciel Polskiego Towarzystwa Pedagogicznego był zaangażowany w nawiązywanie kontaktów z organizacjami nauczycielskimi z innych byłych zaborów. W 1920 jako ochotnik wstąpił do Wojska Polskiego i wziął udział wojnie polsko-bolszewickiej w stopniu sierżanta. Dostał się do niewoli, jednak z niej zbiegł i przez Rumunię powrócił do Polski.
W 1921 był jednym z inicjatorów założenia Stowarzyszenia Chrześcijańsko-Narodowego Nauczycielstwa Szkół Powszechnych. Wszedł w skład zarządu głównego tej organizacji, a od 1925 aż do wybuchu II wojny światowej był jej prezesem. Ponadto działał w Związku Ludowo-Narodowym z list którego w 1922 wybrany został senatorem RP jako reprezentant województwa stanisławowskiego. W Senacie był członkiem komisji Oświaty i Kultury oraz wiceprzewodniczącym sejmowego Koła Nauczycielskiego. Po trwającej jedną kadencję przerwie, w 1930 ponownie wybrany został senatorem RP z okręgu nr 5 (województwo białostockie) z listy Stronnictwa Narodowego. W Senacie był członkiem komisji regulaminowej. Po zakończeniu kadencji w 1935 nie był już nigdy członkiem parlamentu. Do wybuchu wojny pracował w ruchu nauczycielskim.
II wojna światowa.
1 września 1939 przebywał w Warszawie. Podczas obrony miasta został członkiem Komisji Oświatowej przy Komitecie Obywatelskim Stolicy. Z ramienia Stowarzyszenia Chrześcijańsko-Narodowego Nauczycielstwa Szkół Powszechnych działał w konspiracyjnym zrzeszeniu organizacji nauczycielskich. Działał również w konspiracji Stronnictwa Narodowego. W połowie 1941 został aresztowany przez Niemców. Początkowo osadzony na Pawiaku, następnie wywieziony do obozu Auschwitz-Birkenau, gdzie otrzymał numer obozowy 18 608 i gdzie 3 listopada 1941 zmarł.

</doc>
<doc id="4641875" url="https://pl.wikipedia.org/wiki?curid=4641875" title="Esperanto (ujednoznacznienie)">
Esperanto (ujednoznacznienie)



</doc>
<doc id="4641880" url="https://pl.wikipedia.org/wiki?curid=4641880" title="Charles Collé">
Charles Collé

Charles Collé (ur. 14 kwietnia 1709 w Paryżu, zm. 3 listopada 1783 tamże) – francuski dramaturg i piosenkopisarz.

</doc>
<doc id="4641893" url="https://pl.wikipedia.org/wiki?curid=4641893" title="Newfield (Bishop Auckland)">
Newfield (Bishop Auckland)

Newfield – osada w Anglii, w hrabstwie Durham, w dystrykcie County Durham. Leży 4 km od miasta Bishop Auckland. W 2001 miejscowość liczyła 368 mieszkańców.

</doc>
<doc id="4641894" url="https://pl.wikipedia.org/wiki?curid=4641894" title="Aleksander Ben Cewi">
Aleksander Ben Cewi

Aleksander Ben Cewi, Alexander Ben Zvi (hebr. אלכסנדר בן צבי; ur. 5 grudnia 1956 w Czerniowcach) – izraelski dyplomata, w latach 2019-2020 ambasador Izraela w Polsce.
Życiorys.
W 1971 wyemigrował z rodzicami z Ukraińskiej Socjalistycznej Republiki Radzieckiej do Izraela. Ukończył studia na Uniwersytecie Hebrajskim w Jerozolimie. W 1983 został zatrudniony w Ministerstwie Spraw Zagranicznych. W latach 1995–1998 radca w Ambasadzie Izraela w Argentynie, 2002-2006 Ambasador w Kostaryce, Nikaragui i Panamie, 2010-2015 Ambasador na Słowacji, a w latach 2017-2019 Zastępca Dyrektora Generalnego ds. Eurazji w MSZ Izraela.
Od września 2019 do listopada 2020 pełnił funkcję Ambasadora Nadzwyczajnego i Pełnomocnego Izraela w Polsce.
Zna język hebrajski, angielski, polski, hiszpański, rosyjski, jidysz, słowacki. Jest żonaty, ma czworo dzieci.

</doc>
<doc id="4641896" url="https://pl.wikipedia.org/wiki?curid=4641896" title="Artemis album">
Artemis album



</doc>
<doc id="4641902" url="https://pl.wikipedia.org/wiki?curid=4641902" title="Monique Adams">
Monique Adams

Monique Adams (ur. 7 lutego 1970) – amerykańska siatkarka, grająca na pozycji przyjmującej.
Sukcesy klubowe.
Mistrzostwa NCAA:
Mistrzostwo Brazylii:
Puchar Grecji:
Mistrzostwo Grecji:

</doc>
<doc id="4641909" url="https://pl.wikipedia.org/wiki?curid=4641909" title="Menachem Ben Sason">
Menachem Ben Sason



</doc>
<doc id="4641911" url="https://pl.wikipedia.org/wiki?curid=4641911" title="Izoglukoza">
Izoglukoza



</doc>
<doc id="4641913" url="https://pl.wikipedia.org/wiki?curid=4641913" title="Marcin Gmys">
Marcin Gmys

Marcin Gmys (ur. 1970) – polski muzykolog, dr hab. nauk humanistycznych, profesor uczelniany Instytutu Muzykologii Wydziału Nauk o Sztuce Uniwersytetu im. Adama Mickiewicza w Poznaniu.
Życiorys.
12 lutego 2001 obronił pracę doktorską "Poetyka teatru operowego Ferruccio Busoniego. Idea - konkretyzacja - recepcja", natomiast 26 września 2013 uzyskał stopień doktora habilitowanego w zakresie nauk humanistycznych. Objął funkcję adiunkta Katedry Muzykologii, oraz profesora nadzwyczajnego w Instytucie Muzykologii na Wydziale Historycznym Uniwersytetu im. Adama Mickiewicza w Poznaniu.
Piastuje stanowisko naczelnego redaktora czasopisma "Res Facta Nova", a także opublikował książkę pt. "Harmonie i dysonanse. Muzyka Młodej Polski wobec innych sztuk", która w 2013 otrzymała Puchar Rektora UAM na XVII Poznańskich Dniach Książki, a w 2015 Główną Nagrodę Narodowego Konkursu Centrum Kultury na najlepszą pracę z historii polskiej muzyki powstałej w pięcioleciu w latach 2010-2014.

</doc>
<doc id="4641918" url="https://pl.wikipedia.org/wiki?curid=4641918" title="Polskie Towarzystwo Terapii Poznawczej i Behawioralnej">
Polskie Towarzystwo Terapii Poznawczej i Behawioralnej

Polskie Towarzystwo Terapii Poznawczej i Behawioralnej im. prof. Zdzisława Bizonia (PTTPB) – założone w 1998 roku, niezależne stowarzyszenie naukowe skupiające profesjonalistów aktywnie zajmujących się pomocą osobom z zaburzeniami psychicznymi i problemami emocjonalnymi, a także pracą badawczo-naukową dotyczącą mechanizmów funkcjonowania psychicznego człowieka. Członkami stowarzyszenia są głównie psychologowie i lekarze.PTTPB jest największą organizacją psychoterapeutyczną w Polsce, zrzeszającą ok. 40% certyfikowanych psychoterapeutów w kraju.
PTTPB jest członkiem European Association for Behavioural and Cognitive Therapies (EABCT) – największej europejskiej organizacji zrzeszającej towarzystwa terapii poznawczo-behawioralnej różnych krajów.
Historia.
Polskie Towarzystwo Terapii Poznawczej i Behawioralnej (PTTPB) powstało w 1998 roku z inicjatywy pracowników II Kliniki Psychiatrycznej Akademii Medycznej, kierowanej wówczas przez prof. Zdzisława Bizonia. Zebranie założycielskie, w którym uczestniczyło 15 członków założycieli, odbyło się w grudniu 1998. 15 marca 1999 Sąd Okręgowy w Warszawie – VII Wydział Cywilny i Rejestrowy wpisał Towarzystwo do Rejestru Stowarzyszeń.
PTTPB zostało członkiem European Association for Behavioural and Cognitive Therapies (EABCT) podczas kongresu EABCT w Granadzie 2000 roku.
Działalność dydaktyczna.
Polskie Towarzystwo Psychoterapii Poznawczej i Behawioralnej rekomenduje ośrodki szkoleń z zakresu psychoterapii poznawczo-behawioralnej, spełniające standardy szkoleń PTTPB oraz wymogi Ministerstwa Zdrowia i Narodowego Funduszu Zdrowia. Jako pierwsze Towarzystwo zrzeszające psychoterapeutów w Polsce wprowadziło zasadę odnawialności certyfikatów (certyfikaty psychoterapeuty i superwizora PTTPB są ważne przez 5 lat), czyli nałożenia warunków wymagających kształcenia ustawicznego i stałego podnoszenia kwalifikacji zgodnie ze stanem aktualnej wiedzy.
Od marca 2010 roku PTTPB uzyskało akredytację EABCT jako stowarzyszenie spełniające wymogi dotyczące standardów szkoleń, co umożliwia członkom PTTPB ubieganie się o Europejski Certyfikat Psychoterapeuty EABCT.
Psychoterapeuci poznawczo-behawioralni.
Do Polskiego Towarzystwa Psychoterapii Poznawczej i Behawioralnej należy obecnie ponad 4000 członków (stan na styczeń 2023). Towarzystwo przyznało 1458 certyfikatów Psychoterapeuty Poznawczo-Behawioralnego oraz 84 certyfikaty Superwizora-Dydaktyka (stan na marzec 2023).
Żeby uzyskać Certyfikat Psychoterapeuty Poznawczo-Behawioralnego PTTPB należy (m.in.):
Certyfikat Psychoterapeuty Poznawczo-Behawioralnego PTTPB jest ważny przez okres 5 lat od momentu wydania i nie ulega automatycznemu przedłużeniu. Warunkami odnowienia certyfikat jest:
Osoby w trakcie szkolenia psychoterapeutycznego, po ukończeniu 2 roku kursu, mają uprawnienia do prowadzenia psychoterapii (jako psychoterapeuci w trakcie procesu certyfikacji) zgodnie z zapisami Rozporządzenia Ministra Zdrowia w sprawie świadczeń gwarantowanych z zakresu opieki psychiatrycznej i leczenia uzależnień
PTTPB posiada własny Kodeks Etyczny regulujący obowiązki wynikające z zasad rzetelności zawodowej, dotyczące postawy osobistej oraz odpowiedzialności etycznej wobec pacjentów, współpracowników i odpowiedzialności jako badacza oraz superwizora. Członkowie PTTPB zobowiązani są do przestrzegania zapisów Kodeksu Etycznego PTTPB.
Działalność edukacyjna i naukowa.
Polskie Towarzystwo Psychoterapii Poznawczej i Behawioralnej jest organizatorem lub współorganizatorem konferencji naukowych, służących prezentacji najnowszych osiągnięć naukowych oraz wymianie doświadczeń w dziedzinie psychoterapii poznawczo-behawioralnej:
Władze PTTPB.
Władzami PTTPB są:
Dotychczasowi Przewodniczący Zarządu PTTPB:
Skład XII Zarządu PTTPB (2022-2024)
"(stan na 1.01.2023)"

</doc>
<doc id="4641919" url="https://pl.wikipedia.org/wiki?curid=4641919" title="Analiza specjacyjna">
Analiza specjacyjna

Analiza specjacyjna – dział analizy chemicznej poświęcony badaniu specjacji w próbkach naturalnych. Jest to proces identyfikacji i oznaczania różnych form chemicznych i fizycznych, w jakich dany pierwiastek występuje w badanej próbce. Metoda ta pozwala na uzyskanie szczegółowej informacji o zawartości poszczególnych analitów. Analizie specjacyjnej poddaje się głównie pierwiastki, które zmieniają swoje właściwości w zależności od stopnia utlenienia na którym występują tj. tal, chrom, arsen. Analiza specjacyjna znajduje zastosowania m.in. w ochronie środowiska, biochemii, geologii, medycynie, farmacji oraz kontroli jakości produktów żywnościowych.
Analiza specjacyjna na przykładzie talu.
Właściwości talu silnie zależą od stopnia utlenienia, na którym ten pierwiastek występuje, dlatego bardzo ważne jest określenie jego specjacji w badanym materiale. Tal może występować w formie jednowartościowej i trójwartościowej. Toksyczność talu jest powiązana z jego stanem redoks, dlatego też określenie całkowitej zawartości tego pierwiastka nie daje pełnej informacji o zagrożeniu jakim jest obecność danego pierwiastka w badanym materiale. Tl(I) jest termodynamicznie stabilniejszy i mniej reaktywny niż Tl(III), dlatego też Tl(III) może być dużo bardziej toksyczny i niebezpieczny w środowisku. Tl(III) z łatwością ulega redukcji do Tl(I). Ze względu na bardzo niskie stężenia talu w badanych próbkach, jak i z niestabilności Tl(III) wykonanie analizy specjacyjnej talu w środowisku nie należy do łatwych procedur. Występowanie licznych interferencji w biologicznych matrycach również wpływa na określenie rzeczywistej postaci i stężenia talu. Dokładne i precyzyjne wyniki w analizie specjacyjnej talu można otrzymać tylko poprzez zastosowanie bardzo czułych metod badawczych, wyróżniających się niskimi granicami oznaczalności (ng mL-1). Takie wyniki możemy osiągnąć poprzez zastosowanie kilku metod analitycznych tj. anodowa woltamperometria inwersyjna (ASV) czy wysokosprawna chromatografia cieczowa sprzężona ze spektrometrią mas z plazmą indukcyjnie sprzężoną (HPLC ICP MS).

</doc>
<doc id="4641920" url="https://pl.wikipedia.org/wiki?curid=4641920" title="Bożena Żelazowska">
Bożena Żelazowska

Bożena Jadwiga Żelazowska z domu Malinowska (ur. 23 sierpnia 1970 w Chełmie) – polska nauczycielka, urzędniczka, działaczka samorządowa i polityk, była zastępczyni szefa Urzędu do Spraw Kombatantów i Osób Represjonowanych, posłanka na Sejm IX kadencji.
Życiorys.
Córka Franciszka i Zuzanny. Ukończyła studia na Wydziale Politologii Uniwersytetu Marii Curie-Skłodowskiej w Lublinie. Kształciła się też w Szkole Głównej Handlowej w Warszawie (na kierunku „menadżer kultury”) oraz na Wydziale Zarządzania Uniwersytetu Warszawskiego. W czasie studiów wstąpiła do Związku Młodzieży Wiejskiej, a później do Polskiego Stronnictwa Ludowego. Zaangażowana w działalność OSP w powiecie otwockim.
Pracowała jako nauczycielka historii w szkole podstawowej w Chełmie oraz w tamtejszym domu dziecka. W 1999 została zatrudniona w Departamencie Kultury i Dziedzictwa Narodowego Urzędu Marszałkowskiego Województwa Mazowieckiego, od 2001 jako zastępczyni dyrektora. W 2013 powołana na stanowisko zastępczyni kierownika (później szefa) Urzędu do Spraw Kombatantów i Osób Represjonowanych. Później podjęła pracę jako pełnomocnik w Stacji Muzeum w Warszawie.
Z listy PSL kandydowała do Sejmu w wyborach parlamentarnych w 2005, 2007, 2011 i 2015, oraz do Sejmiku Województwa Mazowieckiego w wyborach samorządowych w 2002, 2006 i 2010. W wyborach w 2014, startując z 1. miejsca listy PSL, otrzymawszy 17 664 głosy, została wybrana na radną V kadencji samorządu województwa. Przewodniczyła Komisji Kultury i Dziedzictwa Narodowego. W wyborach w 2018 odnowiła swój mandat (dostała 15 515 głosów). W VI kadencji samorządu województwa przewodniczyła Komisji Promocji Województwa Mazowieckiego i Współpracy Zagranicznej.
W 2019, startując z 2. miejsca listy Polskiego Stronnictwa Ludowego, zdobyła 8665 głosów w okręgu wyborczym nr 20, uzyskując mandat posłanki na Sejm IX kadencji.
Mieszka w Józefowie.
W 2004 otrzymała Brązowy Krzyż Zasługi.

</doc>
<doc id="4641922" url="https://pl.wikipedia.org/wiki?curid=4641922" title="Ochroniarz (film 2017)">
Ochroniarz (film 2017)

Ochroniarz (ang. "Security") – amerykański film akcji z 2017 roku w reżyserii Alaina Desrochersa, wyprodukowany przez wytwórnię Millenium Films. Główne role w filmie zagrali Antonio Banderas, Liam McIntyre i Ben Kingsley.
Fabuła.
Były komandos Eduardo "Eddie" Deacon (Antonio Banderas) od czasu odejścia z amerykańskich sił zbrojnych nie potrafi znaleźć godnej pracy, która pozwoliłaby mu utrzymać żonę i córkę. Pogrążony w kryzysie emerytowany wojskowy coraz bardziej oddala się od bliskich.
Za pośrednictwem urzędnika opieki społecznej dostaje posadę ochroniarza w lokalnym centrum handlowym. Mężczyzna ma zacząć już tej samej nocy. W obowiązki służbowe wprowadza go Vance (Liam McIntyre), szef grupy dyżurnych policjantów.
Tymczasem w pobliżu sklepu przejeżdża konwój ochraniający jedenastoletnią Jamie. Dziewczynce grozi niebezpieczeństwo – ma złożyć zeznania w procesie przeciwko mafii. W pewnej chwili ekipa transportująca świadka zostaje zaatakowana przez świetnie wyszkolonych najemników. Napastnicy zabijają wszystkich strażników należących do eskorty. Jamie cudem udaje się uciec przed bandytami dowodzonymi przez Charliego (Ben Kingsley). Dziewczynka trafia do galerii handlowej. Tam Eddie i Vance podejmują się jej obrony. Przestępcy nie są przygotowani na to, z kim przyjdzie im się zmierzyć w klaustrofobicznej przestrzeni budynku.

</doc>
<doc id="4641929" url="https://pl.wikipedia.org/wiki?curid=4641929" title="Gasparillo">
Gasparillo

Gasparillo – miasto w Trynidadzie i Tobago, na wyspie Trynidad, w regionie Couva-Tabaquite-Talparo.

</doc>
<doc id="4641932" url="https://pl.wikipedia.org/wiki?curid=4641932" title="Rio Claro (Trynidad i Tobago)">
Rio Claro (Trynidad i Tobago)

Rio Claro – miasto w Trynidadzie i Tobago, na wyspie Trynidad, siedziba administracyjna regionu Rio Claro-Mayaro.

</doc>
<doc id="4641935" url="https://pl.wikipedia.org/wiki?curid=4641935" title="Piotr Rychlik (ur. 1984)">
Piotr Rychlik (ur. 1984)

Piotr Rychlik (ur. 1984 w Olsztynie) – polski dyplomata i urzędnik państwowy, ambasador RP w Finlandii (od 2019).
Życiorys.
Piotr Rychlik ukończył studia na wydziale prawa Uniwersytetu Warmińsko-Mazurskiego w Olsztynie. W 2013 doktoryzował się z prawa karnego na podstawie pracy "Terroryzm. Studium karnomaterialne i kryminalistyczne" (promotor: Stanisław Pikulski). Adiunkt w Katedrze Prawa Karnego Materialnego WPiA UWM.
W 2009 rozpoczął pracę w Departamencie Prawno-Traktatowym Ministerstwa Spraw Zagranicznych. Pełnił kolejno funkcje: attaché ds. sytuacji prawnej nieruchomości dyplomatycznych na terenie Polski i poza jej granicami, sekretarza ds. prawno-międzynarodowych aspektów terroryzmu i sankcji międzynarodowych, wicedyrektora, zaś od lutego 2018 dyrektora. Przewodził polskim delegacjom na posiedzeniach grup roboczych Organizacji Narodów Zjednoczonych, Rady Unii Europejskiej oraz komitetów Rady Europy. 9 października 2019 objął stanowisko ambasadora RP w Finlandii, składając nazajutrz listy uwierzytelniające na ręce prezydenta Sauli Niinistö.
Zna języki: angielski i włoski. Żonaty z Moniką Anną Rychlik.

</doc>
<doc id="4641937" url="https://pl.wikipedia.org/wiki?curid=4641937" title="Audi Q8 e-tron">
Audi Q8 e-tron

Audi e-tron – elektryczny samochód osobowy typu SUV klasy wyższej produkowany pod niemiecką marką Audi w latach 2018–2022 oraz jako Audi Q8 e-tron od 2022 roku.
Historia i opis modelu.
Model e-tron to pierwszy w historii Audi samochód elektryczny opracowany od podstaw dla tego rodzaju napędu, stając się pierwszym modelem w nowej gamie samochodów Audi napędzanych prądem. Jego premierę poprzedziły prezentacje kilku różnego rodzaju samochodów studyjnych z członem "e-tron" w nazwie, poprzedzając od przedstawionego w 2009 roku prototypu e-tron Concept. Ten, który był bezpośrednią zapowiedzią pierwszego seryjnego e-trona, przedstawiono jesienią 2015 roku pod nazwą Audi e-tron Quattro Concept.
Seryjnego e-trona przedstawiono w internecie w połowie września 2018 roku na kilka tygodni przed światową premierą, która miała miejsce na Paris Motor Show. Charakterystycznymi elementami wyglądu samochodu są m.in. wielokątne, strzeliste reflektory, a także podłużne tylne lampy połączone ze sobą wąskim paskiem diod LED biegnących przez całą klapę bagażnika. Samochód opcjonalnie uzyskał charakterystyczne, wirtualne lusterka, które polegają na przekazywaniu obrazu z kamer do ekranów ulokowanych w krawędziach drzwi.
Samochód produkowany jest w belgijskich zakładach Audi w Forest w Brukseli - pierwsze sztuki trafiły do klientów z opóźnieniem, zamiast grudnia 2018 roku, w styczniu 2019 roku.
Lifting i zmiana nazwy.
W listopadzie 2022 roku samochód przeszedł restylizację, przy okazji której dokonano korekty nazwy na Audi Q8 e-tron. Pod kątem wizualnym przeprojektowano przedni zderzak, który zyskał większe imitacje wlotów powietrza, a także listwę świetlną pomiędzy reflektorami. Przeprojektowano także wzory alufelg i tylny dyfuzor, co pozwoliło poprawić właściwości aerodynamiczne. Obszerne zmiany przeszedł także układ napędowy, przy którego dopracowaniu za priorytet obrano zwiększenie zasięgu na jednym ładowaniu - średnio o 30-40% w zależności od wariantu. Maksymalnie, Q8-etron przejedzie teraz do 582 kilometrów. Samochód obsługuje też szybszą prędkość ładowania, do 22 kW maksymalnie.
Dane techniczne.
Audi e-tron oferowane jest w trzech wariantach napędowych. Podstawowy e-tron 50 quattro, który trafił do sprzedaży rok po debiucie, napędzany jest baterią o pojemności 71 kWh, rozwija 312 KM mocy oraz 190 km/h maksymalnej prędkości. Od 0 do 100 km/h pojazd rozpędza się w 7 sekund, a maksymalny zasięg na jednym ładowaniu wynosi 300 kilometrów.
Pośredni wariant, e-tron 55 quattro, trafił do sprzedaży w pierwszej kolejności. Wariant z lat 2018-2019 charakteryzuje się baterią o pojemności 95 kWh i mocą generowaną z dwóch silników elektrycznych o łącznym wymiarze 408 KM. Pojazd rozpędza się do 100 km/h w 5,7 sekundy, maksymalnie osiąga 200 km/h, a zasięg na jednym ładowaniu to ok. 350 kilometrów. W listopadzie 2019 roku wprowadzono do sprzedaży zaktualizowany wariant ze zoptymalizowaną pracą baterii i zasięgiem wynoszącym do 436 kilometrów według procedury pomiarowej WLTP.
W lipcu 2020 roku gama e-trona została poszerzona o topową odmianę Audi e-tron S. Trzy silniki elektryczne generują łączną moc 503 KM, pozwalając na osiągnięcie 100 km/h w 4,5 sekundy i rozpędzenie się do 210 km/h. Bateria o pojemności 95 kWh pozwala przejechać na jednym ładowaniu do 360 kilometrów, a pod kątem wizualnym samochód zyskał większe wloty powietrza w zderzaku i sportowe, 21-calowe alufelgi.
e-tron Sportback.
Audi e-tron Sportback zostało zaprezentowane po raz pierwszy w 2019 roku.
Premierę seryjnego modelu poprzedziła prezentacja delikatnie zamaskowanego prototypu w marcu 2019, za to oficjalna premiera odbyła się pół roku później w Los Angeles.
Wariant Sportback modelu e-tron powstał jako bardziej sportowo stylizowany wariant stanowiący odpowiedź na koncepcję zastosowaną już wobec konkurencyjnej Tesli Model X. Samochód odróżnia się m.in. inaczej stylizowanym przednim zderzakiem, a także intensywnie opadającą linią dachu za pierwszym rzędem siedzeń oraz stopniowanym bagażnikiem. Przekłada się to na bardziej aerodynamiczny kształt karoserii.
Lifting i zmiana nazwy.
W listopadzie 2022 odmiana Sportback przeszła restylizację równolegle z klasycznym wariantem. Podobnie jak on, samochód przeszedł korektę nazwy na Audi Q8 e-tron Sportback. Pod kątem wizualnym samochód ponownie został odróżniony inaczej stylizowanym przednim zderzakiem, który zyskał dodatkowe urozmaicenie kolorystyczne wokół imitacji atrapy chłodnicy wzbogaconej odtąd listwą świetlną. Przeprojektowany został także układ napędowy, który dzięki większym bateriom pozwala na uzyskanie lepszego zasięgu na jednym ładowaniu - w przypadku bardziej aerodynamicznej odmiany Sportback może on wynieść do 600 kilometrów.
Dane techniczne.
Podobnie jak podstawowy e-tron, odmiana Sportback oferowana jest trzech wariantach napędowych, których parametry różnią się jednak z racji różnic m.in. w masie i oporach powietrza dyktowanych kształtem nadwozia. Podstawowy model e-tron 50 Sportback oferuje baterię o pojemności 71 kWh i 313 KM mocy, umożliwiając sprint do 100 km/h w 6,8 sekundy i prędkość maksymalną 190 km/h. Maksymalny zasięg to 347 kilometrów.
Mocniejszy wariant e-tron 55 Sportback wyposażony jest w baterię o pojemności 95 kWh, rozwijając moc 408 KM i 100 km/h w 6,6 sekundy. Pojazd umożliwia przejechanie na jednym ładwoaniu do 442 kilometrów. W lipcu 2020 roku, równolegle z klasycznym e-tronem, także i gama odmiany Sportback została poszerzona o wersję e-tron Sportback S. Poza dodatkowymi wlotami powietrza i sportowymi alufelgami, pojazd napędzany jest baterią o pojemności 95 kWh, rozwija 100 kmh/ w 4,5 sekundy i maksymalnie rozpędza się do 210 km/h. Maksymalny zasięg wynosi przy tym 365 kilometrów.

</doc>
<doc id="4641938" url="https://pl.wikipedia.org/wiki?curid=4641938" title="Audi e-tron Sportback">
Audi e-tron Sportback

 

</doc>
<doc id="4641944" url="https://pl.wikipedia.org/wiki?curid=4641944" title="Stanisław Żuk">
Stanisław Żuk



</doc>
<doc id="4641947" url="https://pl.wikipedia.org/wiki?curid=4641947" title="Hipokamp (album)">
Hipokamp (album)

Hipokamp – dziewiąta płyta sygnowana nazwiskiem Marka Napiórkowskiego, wydana 27 września 2019 roku przez Wydawnictwo Agora. To album na granicy gatunków, łączący wyrafinowane improwizacje jazzowe ze światem elektronicznych struktur dźwiękowych, progresywnego rocka, muzyki etno, funku oraz intrygujących dialogów instrumentów perkusyjnych. Premierowe Trio, oparte na dźwiękach elektrycznej gitary, analogowych syntezatorów (Jan Smoczyński) i stylowo brzmiącej perkusji (Paweł Dobrowolski), Napiórkowski postanowił wzbogacić obecnością multi-perkusjonisty – Brazylijczyka Luisa Ribeiro. Gościem specjalnym, który pojawia się na płycie, jest - ceniony w Europie i na świecie saksofonista jazzowy - Adam Pierończyk. 
Muzycy.
Marek Napiórkowski - gitary
Jan Smoczyński - instrumenty klawiszowe, syntezatory
Paweł Dobrowolski - perkusja
Luis Ribeiro - instrumenty perkusyjne
Adam Pierończyk – saksofon sopranowy (1,2)
Twórcy.
Wszystkie kompozycje: Marek Napiórkowski, z wyjątkiem: Space Oddity, Absolute Beginners (David Bowie), Água e Vinho (Egberto Gismonti)
Produkcja muzyczna: Marek Napiórkowski
Współpraca aranżacyjna: Jan Smoczyński, Paweł Dobrowolski
Nagranie, miks, mastering: Leszek Kamiński
Edycja: Jan Smoczyński, Robert Kubiszyn
Nagrano 12 i 13 maja 2019 w Studio S4 Polskiego Radia w Warszawie
Zdjęcia: Rafał Masłow 
Autorem rzeźb i instalacji wykorzystanych na zdjęciach jest polsko-meksykański artysta Xawery Wolski.
Sesja odbyła się w Dworku Xawerego Wolskiego w Dańkowie.
Zdjęcia ze studia nagraniowego: Kasia Stańczyk
Projekt graficzny: Mariusz Mrotek
Koordynacja kreatywna: Marta Sołtys (Ms Muse)

</doc>
<doc id="4641950" url="https://pl.wikipedia.org/wiki?curid=4641950" title="Joanna Sekuła">
Joanna Sekuła

Joanna Sekuła z domu Popiołek (ur. 17 marca 1961 w Siemianowicach Śląskich) – polska inżynier, nauczycielka, menedżerka i polityk, senator X kadencji.
Życiorys.
Urodziła się w Siemianowicach Śląskich, związana z Sosnowcem. Ukończyła studia inżynierskie na Politechnice Śląskiej. Była nauczycielką w Zespole Szkół Elektronicznych w Sosnowcu oraz w Zakładzie Doskonalenia Zawodowego. Pracowała jako dyrektor w Biurze Gospodarki Mieszkaniowej w Spółce Restrukturyzacji Kopalń, w 2011 została dyrektorem Miejskiego Zakładu Zasobów Lokalowych w Sosnowcu.
W polityce związana z Platformą Obywatelską. W 2014 zdobyła mandat radnej miasta Sosnowca – w okręgu II (Stary Sosnowiec, Radocha, centrum Sosnowca) uzyskała 715 głosów. Nie zdecydowała się go objąć, pozostając dyrektorem MZZL. Była zaangażowana w organizację lokalnych Kongresów Kobiet.
W wyborach do Europarlamentu w 2019 bezskutecznie kandydowała z listy Koalicji Europejskiej w okręgu 11, uzyskując poparcie 13 362 wyborców, z czego 6500 w Sosnowcu.
W wyborach parlamentarnych w 2019 kandydowała do Senatu z ramienia Koalicji Obywatelskiej w okręgu wyborczym nr 77, obejmującym Jaworzno i Sosnowiec, została wówczas wybrana na senatora, otrzymując 83 771 głosów (59,6%).
Życie prywatne.
Córka Adolfa i Marty. Mężatka, ma dzieci. W latach 2021–2023 zmagała się z chorobą nowotworową.

</doc>
<doc id="4641973" url="https://pl.wikipedia.org/wiki?curid=4641973" title="Uniwersytet w Lublanie">
Uniwersytet w Lublanie



</doc>
<doc id="4641974" url="https://pl.wikipedia.org/wiki?curid=4641974" title="Dalibor Brozović">
Dalibor Brozović

Dalibor Brozović (ur. 28 lipca 1927, zm. 19 czerwca 2009) – chorwacki slawista, standardolog, dialektolog i polityk. Badał historię standaryzacji językowej na gruncie słowiańskim, zwłaszcza w kontekście chorwacczyzny. Jest uznawany za jednego z najważniejszych chorwackich lingwistów XX wieku. Niektóre aspekty działalności Brozovicia spotkały się z krytyką, zwłaszcza dążności preskryptywistyczne, puryzm, i subiektywny charakter jego artykułów na temat polityki językowej.
W 1946 roku zdał maturę; w tym samym roku zapisał się na studia jugoslawistyki i italianistyki na Wydziale Filozoficznym Uniwersytetu Zagrzebskiego. W czasie studiów zajmował się publicystyką, krytyką literacką i przekładem. Dyplom uzyskał w 1951 roku. Później odbył kurs dialektologiczny w dawnej Jugosłowiańskiej Akademii Nauki i Sztuki. Od 1952 roku piastował stanowisko asystenta na Akademii Sztuki Teatralnej w Zagrzebiu; w latach 1953–1956 był lektorem na Wydziale Filozoficznym Uniwersytetu w Lublanie, a w okresie od 1956 do 1990 był zatrudniony na Wydziale Filozoficznym w Zadrze, gdzie początkowo objął stanowisko asystenta, a w 1968 roku stał się profesorem zwyczajnym. Od 1946 roku był aktywnym esperantystą, pisał poezję w języku esperanto i przekładał publikacje na ten język.

</doc>
<doc id="4641983" url="https://pl.wikipedia.org/wiki?curid=4641983" title="Gabriela Morawska-Stanecka">
Gabriela Morawska-Stanecka

Gabriela Anna Morawska-Stanecka z domu Kubala (ur. 17 marca 1968 w Szczyrku) – polska prawniczka i działaczka polityczna, od 2019 do 2021 wiceprezes Wiosny ds. prawno-legislacyjnych, senator X kadencji, wicemarszałek Senatu X kadencji.
Życiorys.
W 1991 została absolwentką Wydziału Prawa i Administracji Uniwersytetu Jagiellońskiego w Krakowie. Następnie zdała egzamin sędziowski oraz radcowski. W latach 1993–1998 wykonywała zawód radcy prawnego w ramach spółki cywilnej, następnie do 2007 pracowała jako notariusz. W latach 1994–2006 brała udział w procesach restrukturyzacji przemysłu ciężkiego. Od 2009 do 2010 zasiadała w radzie nadzorczej Południowego Koncernu Energetycznego. W 2007 podjęła praktykę w zawodzie adwokata, w latach 2009–2018 była partnerem w kancelarii adwokackiej w Katowicach, od 2017 do 2019 prowadziła też kancelarię prawa medycznego w tym mieście. Została członkinią Stowarzyszenia Kongres Kobiet i pełnomocniczką Kongresu Kobiet w Katowicach.
W 2019 dołączyła do ugrupowania Wiosna, obejmując funkcję wiceprezesa do spraw prawnych. W wyborach parlamentarnych w tym samym roku była kandydatką Sojuszu Lewicy Demokratycznej do Senatu w okręgu wyborczym nr 75 (obejmującym Tychy, Mysłowice oraz powiat bieruńsko-lędziński). Początkowo miała kandydować w okręgu nr 77, ostatecznie kandydatką w tym okręgu, w ramach porozumienia partii opozycyjnych, została Joanna Sekuła z Koalicji Obywatelskiej. Gabriela Morawska-Stanecka uzyskała mandat senatora X kadencji, wygrywając z ubiegającym się o reelekcję Czesławem Ryszką z PiS. Otrzymała 64 172 głosy (tj. 50,93% głosów). 12 listopada 2019 została wicemarszałkiem Senatu. Zasiadła w Komisji Praw Człowieka, Praworządności i Petycji, Komisji Spraw Zagranicznych i Unii Europejskiej oraz Komisji Nadzwyczajnej do spraw Klimatu. W czerwcu 2021, po rozwiązaniu Wiosny, została przedstawicielką Nowej Lewicy. W grudniu 2021 wystąpiła z tej partii i odeszła z klubu parlamentarnego Lewicy, współtworząc (jako bezpartyjna) koło parlamentarne Polskiej Partii Socjalistycznej (w lutym 2023 przekształcone w Koło Parlamentarne Lewicy Demokratycznej). W 2022 współtworzyła Stowarzyszenie Lewicy Demokratycznej.
Życie prywatne.
Córka Teofila i Danuty. Mężatka, ma dwie córki. Zamieszkała we wsi Gostyń w województwie śląskim.
W 2020 ujawniła, że przeszła operację usunięcia obu piersi.

</doc>
<doc id="4641995" url="https://pl.wikipedia.org/wiki?curid=4641995" title="The Unicorn">
The Unicorn

The Unicorn – amerykański serial telewizyjny (sitcom) wyprodukowany przez Trill TV, Kapital Entertainment, Mike and Bill Productions oraz CBS Studios, którego twórcami są Bill Martin, Mike Schiff i Grady Cooper. Serial jest emitowany od 26 września 2019 roku przez CBS.
Fabuła opowiada o ojcu i wdowcu imieniem Wade, który musi poradzić w wychowaniu dwóch córek. Przyjaciele Wade’a starają się mu pomagać jak tylko mogą.
Produkcja.
Główna.
6 lutego 2019 roku CBS zamówiła pilotowy odcinek komedii od Bill Martina i Mika Schiff'a
W marcu 2019 roku poinformowano, że Walton Goggins, Rob Corddry, Michaela Watkins, Omar Benson Miller oraz Maya Lynne Robinson dołączyli do obsady serialu
10 maja 2019 roku stacja CBS zamówiła serial na sezon telewizyjny 2019/2020.
Na początku maja 2020 roku, stacja CBS potwierdziła produkcję sezonu drugiego.

</doc>
<doc id="4641996" url="https://pl.wikipedia.org/wiki?curid=4641996" title="Sejm nadzwyczajny „Delegacyjny” (1773–1775)">
Sejm nadzwyczajny „Delegacyjny” (1773–1775)

Sejm nadzwyczajny „Delegacyjny” 1773–1775 – I Rzeczypospolitej, został zwołany 22 lutego 1773 roku do Warszawy.
Sejmiki przedsejmowe w województwach odbyły się 23 marca, a sejmiki powtórne 5 kwietnia 1773 roku. 16 kwietnia 1773 roku zawiązała się konfederacja generalna, a obrady sejmu w sesjach i kadencjach trwały z przerwami od 19 kwietnia 1773 do 11 kwietnia 1775 roku. Marszałkami sejmu byli: Adam Poniński, kuchmistrz wielki koronny i Michał Radziwiłł, krajczy litewski.

</doc>
<doc id="4642006" url="https://pl.wikipedia.org/wiki?curid=4642006" title="ORP Albatros (2019)">
ORP Albatros (2019)

ORP Albatros (602) – polski niszczyciel min budowany dla polskiej Marynarki Wojennej przez Konsorcjum składające się ze stoczni Remontowa Shipbuilding S.A., Ośrodka Badawczo-Rozwojowego Centrum Techniki Morskiej S.A. oraz Stoczni Marynarki Wojennej S.A. Okręt został zbudowany pod nadzorem polskiego towarzystwa klasyfikacyjnego Polski Rejestr Statków S.A. 
Zgodnie z myślą założeń Ministerstwa Obrony Narodowej główne zadania jednostki to poszukiwanie, klasyfikacja, identyfikacja i zwalczanie min morskich, rozpoznanie torów wodnych, przeprowadzanie jednostek przez akweny zagrożenia minowego, stawianie min oraz zdalne sterowanie samobieżnymi platformami przeciwminowymi. ORP „Albatros” to drugi okręt z serii trzech niszczycieli min typu "Kormoran II". Okręt przyjęto na stan Marynarki Wojennej RP 12 sierpnia 2022. 28 listopada 2022 odbyło się pierwsze podniesienie bandery na okręcie.
Budowa.
Kontrakt między Inspektoratem Uzbrojenia a konsorcjum Remontowej Shipbuilding SA, Ośrodka Badawczo-Rozwojowego Centrum Techniki Morskiej w Gdyni i Stoczni Marynarki Wojennej SA na budowę prototypu oraz dwóch jednostek seryjnych został zawarty 23 września 2013 roku.
Cięcie blach rozpoczęto 18 września 2018, a 5 grudnia 2018 roku, miała miejsce uroczysta ceremonia symbolicznego położenia stępki w stoczni Remontowa.
Z uwagi na stal amagnetyczną, spawanie blach kadłuba przeprowadzono w sterylnej hali z kontrolowaną temperaturą wnętrza.
ORP „Albatros” został zwodowany 10 października 2019 roku w Gdańsku. Matką chrzestną okrętu ORP „Albatros” została Krystyna Patz – żona wiceadmirała Jerzego Patza. 8 czerwca 2021 roku okręt rozpoczął próby morskie, tym samym pierwszy raz opuścił on teren stoczni.
Konstrukcja.
Opis ogólny.
Kadłub okrętu o długości 58,5 metra, szerokości 10,3 metra i wyporności 830 ton, został wykonany z austenitycznej stali nierdzewnej, zapewniającej zmniejszenie wykrywalności pól fizycznych okrętu. Wybór stali austenicznej podyktowany był jej bardzo niską przenikalnością magnetyczną oraz nierdzewnością. Długość między pionami okrętu wynosi 55,58 metra, szerokość na wodnicy pływania 9,75 metra, zaś wysokość do pokładu nadbudówki 6,4 metra. Wysokość do pokładu głównego na rufie wynosi 4,7 metra, natomiast zanurzenie konstrukcyjne jednostki 2,7 metra. Kadłub składa się z 9 przedziałów wodoszczelnych, podzielonych konstrukcyjnie na 33 zbudowane oddzielnie, a następnie połączone sekcje. Okręt posiada klasę lodową L-3.
W skład siłowni okrętu wchodzą dwa silniki wysokoprężne MTU 8V369TE74L o mocy wyjściowej 1000 kW – 1360 KM, uzupełniane przez trzy zespoły prądotwórcze MTU 6R1600M20S o mocy znamionowej po 380 kVA każdy. Napęd okrętu przenoszony jest przez wały na dwa pędniki cykloidalne Voith-Schneider Voith Turbo 21 GH/160. W celu zwiększenia manewrowości jednostki przy jednoczesnym zwiększeniu poziomu bezpieczeństwa okrętu, ORP „Albatros” wyposażony został także w strumieniowy ster dziobowy Schottel STT 170 AMAG o mocy 100 kW. Tak skonfigurowany układ napędowy umożliwia poruszanie się jednostki z prędkością co najmniej 15 węzłów, oraz zapewnia zasięg nie mniejszy niż 2500 mil morskich.
Konstrukcja okrętu umożliwia jego obsługę przy standardowej obsadzie załogi liczącej 45 osób, zapewniając jednak miejsca dla dodatkowych 7 osób. „Albatros” przystosowany jest do operowania w warunkach zagrożenia bronią jądrową, biologiczną oraz chemiczną.
Wyposażenie.
W stosunku do jednostki prototypowej, wyposażenie okrętu uległo znacznym zmianom. Podstawowym wyposażeniem okrętu są środki techniczne umożliwiające wykrywanie oraz likwidację zagrożeń minowych takie jak sonary: podkilowy SHL-101/TM i samobieżny SHL-300 o zmiennej głębokości zanurzenia. W stosunku do prototypowego okrętu „Kormoran”, „Albatros” zyskał sonar holowany Kraken KATFISH 180, system GAVIA . Jednostkę wyposażono w pojazd Saab DE SAROV, który zastąpił pojazdy Saab DE Mk. III oraz Morświn. Podstawowym wyposażeniem okrętu są środki techniczne umożliwiające wykrywanie oraz likwidację zagrożeń minowych, m.in. sonary: podkilowy SHL-101/TM i samobieżny SHL-300 o zmiennej głębokości zanurzenia, zdalnie sterowane pojazdy podwodne wielokrotnego i jednorazowego użytku, pojazd bezzałogowy Kongsberg Hugin. 
Okręt otrzymał radarowy kompleks nawigacyjny Mk11 SharpEye na pasmo X, a także optoelektroniczną głowicę obserwacyjną Indra Sistemas SEOTS. Dodatkowo wyposażony jest w system łączności satelitarnej, transpondery systemów satelitarnych swój – obcy BAE Systems APX-123 CXP 1008939G-11 oraz transpondery systemu identyfikacji pozycji Saab Supreeme. Okręt wyposażony jest w system WECDIS (Warship Electronic Chart Display and Information System) – wojskowy system zobrazowania elektronicznej mapy i informacji nawigacyjnej. Dodatkowym źródłem informacji dla radarów oraz WECDIS jest system automatycznej identyfikacji statków AIS.
Podstawowy układ bojowy okrętu stanowi opracowany przez Ośrodek Badawczo-Rozwojowy Centrum Techniki Morskiej system zarządzania walką SCOT-M ("Ship Combat Tactical System"), umożliwiający integrację podsystemów okrętowych, wymianę informacji z zewnętrznymi systemami dowodzenia i kierowania, tworzenie rozpoznanego obrazu sytuacji taktycznej, przetwarzanie otrzymanej informacji i rekomendację różnych wariantów realizacji zadań, symulację działań oraz ich rejestrację. System ten został zmodyfikowany na mocy aneksu podpisanego w sierpniu 2020 roku. Dodatkowo modyfikacji w stosunku do prototypu uległy systemy łączności, nawigacji, obrony przeciwawaryjnej okrętu oraz systemów obrony przeciwminowej.
Na wyposażeniu okrętu znajdują się instalacje demagnetyzacyjne, jednostka ma także możliwość przenoszenia dwóch łodzi hybrydowych typu TM-609IB.
Uzbrojenie.
W skład uzbrojenia okrętu będzie wchodzić armata okrętowa Tryton kalibru 35 mm, oznaczona jako OSU-35K oraz trzy wielkokalibrowe karabiny maszynowe WKM-Bm kalibru 12,7 mm na podstawach słupkowych. Okręt pozbawiony jest silnego systemu obrony przed środkami napadu powietrznego. Bezpośrednią obronę przed atakiem powietrznym zapewniać mają wyrzutnie Grom.

</doc>
<doc id="4642007" url="https://pl.wikipedia.org/wiki?curid=4642007" title="Anna Żukowska">
Anna Żukowska



</doc>
<doc id="4642010" url="https://pl.wikipedia.org/wiki?curid=4642010" title="Carol’s Second Act">
Carol’s Second Act

Carol’s Second Act – amerykański serial telewizyjny (sitcom) wyprodukowany przez H+H, FourBoys Entertainment, Kapital Entertainment oraz CBS Television Studios, którego twórcami są Emily Halpern i Sarah Haskins. Serial był emitowany od 26 września 2019 roku do 12 marca 2020 roku przez CBS.
Fabuła opowiada o Carol Kenney, która po wychowaniu swoich dzieci i po przejściu na emeryturę, postanawia spełnić swoje marzenie i zostać lekarzem.
Produkcja.
W październiku 2018 roku poinformowano, że główną rolę w serialu otrzymała Patricia Heaton.
28 stycznia 2019 roku CBS zamówiła pilotowy odcinek komedii od Emily Halpern i Sarah Haskins.
W marcu 2019 roku poinformowano, że Ito Aghayere, Jean-Luc Bilodeau oraz Kyle MacLachlan dołączyli do obsady serialu.
10 maja 2019 roku stacja CBS zamówiła serial na sezon telewizyjny 2019/2020.
W kolejnym miesiącu do obsady dołączyła Ashley Tisdale jako Jenny Kenney
Na początku maja 2020 roku stacja CBS ogłosiła anulowanie produkcji po pierwszym sezonie.

</doc>
<doc id="4642013" url="https://pl.wikipedia.org/wiki?curid=4642013" title="Ujarzmienie">
Ujarzmienie

Ujarzmienie (ang. "Authority") – powieść fantastyczna Jeffa VanderMeera, wydana w 2014 nakładem wydawnictwa Farrar, Straus and Giroux. Jest drugim tomem trylogii The Southern Reach. Łączy w sobie elementy powieści fantastyczno-naukowej, horroru oraz weird fiction. Autor powieści przyznał, że jeśli pierwszą część trylogii można uznać za historię o wyprawie w głąb Strefy X, to o części drugiej można mówić jako o wyprawie w głąb korporacji Southern Reach. 
Polskie wydanie ukazało się także w 2014, nakładem Wydawnictwa Otwarte. Powieść tłumaczyła Anna Gralak.
Fabuła.
John Rodrigez to śledczy po przejściach. Gdy po dwunastej wyprawie do Strefy X znika Dyrektorka, mężczyzna przejmuje jej funkcje. Jego zadaniem nie jest jednak zarządzanie firmą, a odkrycie jak największej liczby tajemnic, zarówno korporacji, jak i samej Strefy. John każe mówić na siebie Kontroler i rozpoczyna śledztwo. Skupia się przy nim na Biolożce: jednej z trzech kobiet, które powróciły do Southern Reach po poprzedniej ekspedycji. Kobieta każe tytułować się Ptasim Duchem. Kontroler prędko odkrywa, że Strefa X zmieniła ją bezpowrotnie.
Odbiór.
Entertainment Weekly wystawił książce ocenę B+. N. K. Jemisin w recenzji dla New York Timesa również oceniła powieść pozytywnie. 

</doc>
<doc id="4642017" url="https://pl.wikipedia.org/wiki?curid=4642017" title="Językoznawstwo preskryptywne">
Językoznawstwo preskryptywne



</doc>
<doc id="4642020" url="https://pl.wikipedia.org/wiki?curid=4642020" title="Prawybory prezydenckie Partii Demokratycznej w 2020 roku">
Prawybory prezydenckie Partii Demokratycznej w 2020 roku

Prawybory prezydenckie Partii Demokratycznej w 2020 roku – seria prawyborów, której celem było wyłonienie kandydata Partii Demokratycznej w wyborach prezydenckich w 2020 roku. Poszczególne wybory odbyły się w różnych terminach w poszczególnych stanach. Konwencja Partii Demokratycznej, na której oficjalnie miał zostać wyłoniony kandydat została zaplanowana na 17-20 sierpnia 2020 w Milwaukee w stanie Wisconsin.
Przebieg.
Konwencja, na której zostanie dokonany oficjalny wybór kandydata popieranego przez partię została zaplanowana na dni 13-16 lipca 2020 w Milwaukee w stanie Wisconsin. Konwencję poprzedzają ogólnokrajowe prawybory.
Pierwszym kandydatem Partii Demokratycznej, który przykuł uwagę mediów był John Delaney, członek Izby Reprezentantów z 6. okręgu Marylandu. Uczynił to 28 lipca 2017, czyli 6 miesięcy po objęciu urzędu prezydenta przez Donalda Trumpa. Rozpoczęcie kampanii tak wcześnie przez tak zwanego "ważnego kandydata" było nietypowe i nie zdarzyło się w ciągu poprzednich 45 lat.
Ze względu na dużą liczbę kandydatów pierwsze dwie debaty, które odbyły się w dniach 26 i 27 czerwca 2019, miały różnych uczestników - w każdej z nich wzięło udział po 10 osób.
Według sondaży, przed Iowa caucus najpopularniejszym kandydatem był wiceprezydent Stanów Zjednoczonych z lat 2009–2017 Joe Biden. W niektórych sondażach w różnych okresach prowadzili także senatorowie Bernie Sanders i Elizabeth Warren.
Iowa caucus, czyli pierwsze wybory z serii, mające miejsce w stanie Iowa, odbyły się 3 lutego 2020. Ogłoszenie wyników zostało opóźnione o kilka dni z powodu awarii aplikacji do liczenia głosów. Bernie Sanders zdobył najwięcej głosów powszechnych, ale Pete Buttigieg zdobył najwięcej delegatów. Trzeci najlepszy wynik zdobyła Elizabeth Warren. Prowadzący w sondażach ogólnokrajowych Joe Biden był czwarty. W kolejnych prawyborach, w New Hampshire, ponownie Bernie Sanders zdobył najwięcej głosów powszechnych. Tym razem on i Pete Buttigieg pozyskali tyle samo delegatów. Po trzecich prawyborach, w Nevadzie, Sanders wygrał, zdobywając zarówno większość głosów powszechnych i delegatów. Tym samym wysunął się na prowadzenie. Sanders był pierwszym w historii kandydatem Partii Demokratycznej lub Republikańskiej, który w prawyborach wygrał wybory powszechne we wszystkich trzech pierwszych stanach - Iowa, New Hampshire i Nevada.
Kandydaci.
Ponad 300 osób zarejestrowało się w Federalnej Komisji Wyborów jako kandydaci na prezydenta Stanów Zjednoczonych z ramienia Partii Demokratycznej. Powszechnie media wyróżniały "ważnych kandydatów". Byli to kandydaci, którzy pełnili w przeszłości urząd członka gabinetu prezydenta, kongresmena Stanów Zjednoczonych, gubernatora lub burmistrza. Uwzględniani byli także kandydaci, którzy wielokrotnie byli uwzględniani w sondażach największych amerykańskich firm badających opinię publiczną. Kandydatura członka Senatu Wirginii Zachodniej Richarda Ojedy również przykuła uwagę mediów.

</doc>
<doc id="4642025" url="https://pl.wikipedia.org/wiki?curid=4642025" title="Anna Dąbrowska-Banaszek">
Anna Dąbrowska-Banaszek

Anna Dąbrowska-Banaszek (ur. 14 kwietnia 1961 w Chełmie) – polska lekarka i polityk, posłanka na Sejm IX kadencji.
Życiorys.
Ukończyła studia lekarskie na Akademii Medycznej w Lublinie. Podjęła pracę w lokalnym szpitalu w Chełmie na oddziale wewnętrznym i w poradni alergologicznej. Specjalizowała się w zakresie chorób wewnętrznych, alergologii i pulmonologii.
W wyborach parlamentarnych w 2019, startując z 24. (ostatniego) miejsca listy Prawa i Sprawiedliwości (jako bezpartyjna kandydatka z rekomendacji Porozumienia) w okręgu chełmskim, została wybrana do Sejmu IX kadencji, zdobywając 13 787 głosów. W 2021 znalazła się wśród założycieli stowarzyszenia OdNowa Rzeczypospolitej Polskiej.
Jest matką Jakuba Banaszka, prezydenta Chełma.

</doc>
<doc id="4642038" url="https://pl.wikipedia.org/wiki?curid=4642038" title="Maciej Rogalski (prawnik)">
Maciej Rogalski (prawnik)

Maciej Rogalski – polski prawnik, radca prawny, profesor nauk prawnych, nauczyciel akademicki Uczelni Łazarskiego w Warszawie, od 2018 rektor tej uczelni, specjalista w zakresie prawa karnego i prawa telekomunikacyjnego.
Życiorys.
W 1990 ukończył studia prawnicze na rzeszowskiej filii Uniwersytetu Marii Curie-Skłodowskiej w Lublinie. W UMCS w 1997 uzyskał stopień naukowy doktora nauk prawnych, a w 2006 stopień doktora habilitowanego nauk prawnych. W 2011 został wykładowcą na Wydziale Prawa i Administracji Uczelni Łazarskiego. Objął tam stanowisko profesora zwyczajnego. Od 2018 jest rektorem tej uczelni. W 2020 roku nadano mu tytuł naukowy profesora nauk prawnych.
W 1993 został radcą prawnym.

</doc>
<doc id="4642052" url="https://pl.wikipedia.org/wiki?curid=4642052" title="Kamienica Bajerowska w Krakowie">
Kamienica Bajerowska w Krakowie

Kamienica Bajerowska (znana także jako Kamienica Gładysowiczowska, Kamienica Pernusowska) – zabytkowa kamienica, zlokalizowana przy ulicy św. Jana na krakowskim Starym Mieście.
Historia.
Kamienica została wzniesiona w XV wieku jako jednopiętrowa, dwutraktowa, z podpiwniczeniem, ze sklepioną sienią i dwoma sklepionymi pomieszczeniami. W XVI wieku została przebudowana i nadbudowana o drugie piętro, dobudowano też trakt tylny. W 1552 była własnością Erazma Straussa, a w latach 1612–1642 Mikołaja Pernusa. W 1628 budynek miał już dwupiętrową oficynę tylną. W latach 1644–1655 kamienica należała do Anny Cyrusowej, a następnie do Gabriela Gładysowicza. W połowie XVII wieku została odnowiona. W 1712 Hiacynta Gładysiewiczówna sprzedała ją Janowi Jerzemu Carli. W 1742 kamienica została nabyta przez opata jędrzejowskiego Bernarda Łaszewskiego i przebudowana. W 1758 należała do kupca i rajcy Macieja Bayera. W 1805 została zakupiona przez Józefa Szmukrowicza. W 1850 budynek został odrestaurowany. W 1875 kamienica przeszła przebudowę na zlecenie hrabiny Anny Walewskiej, podczas której przebudowano dach, zbudowano klozety i ganki przy murze północnym. W latach 1891–1897 należała do księdza Chromińskiego, na którego zlecenie powstały niezrealizowane projekty: przebudowy budynku frontowego i rekonstrukcji oficyny (1893–1895) oraz budowy nowej klatki schodowej (1895). W 1897 wzniesiono nowe, żelazne schody w oficynie. Od 1907 budynek należał do rodziny Turków: najpierw Franciszka i Kunegundy, później ich syna, malarza Franciszka. W 1965 wykonano remont generalny fasady, podczas którego doszło do częściowego uszkodzenia portalu. Rekonstrukcję zniszczonych elementów przeprowadzono w 1975. W 1982 zawaliła się oficyna tylna, po czym została częściowo rozebrana.
5 czerwca 1931 i ponownie 8 maja 1973 kamienica została wpisana do rejestru zabytków. Znajduje się także w gminnej ewidencji zabytków.
Architektura.
Kamienica jest dwupiętrowa, w trakcie tylnym trzypiętrowa, trójtraktowa. Ma podpiwniczenie. Nakryta jest dwuspadowym dachem kalenicowym.
Fasada budynku posiada późnobarokowy wystrój z końca XVIII wieku. Jest ona dwupiętrowa, tynkowana. W partii parteru jest dwuosiowa, a w partii pięter trójosiowa. Od południa wsparta jest szkarpą z ciosów wapiennych. W osi południowej parteru znajduje się XV-wieczny kamienny, gotycki portal, lekko zaostrzony, sfazowany i profilowany, z odbojnikami. Ponad jego archiwoltą umieszczono rokokowy kartusz o rozbudowanym obramieniu z motywami muszli, kwiatów róż i tulipanów oraz stylizowanych liści. W portalu osadzona jest wczesnoklasycystyczna, drewniana, deskowo-spągowa opierzana, dwuskrzydłowa brama z listwą przymykową kanelowaną, z wydzielonym cokołem i kapitelem oraz z profilowanym ślemieniem. Jej skrzydła ozdobione są płycinami z guzami, kanelowaniem i rozetami. Nadświetle jest półkoliste, przeszklone, z kutą kratą. W północnej parteru znajduje się prostokątny otwór witryny z kamiennym nadprożem. Partia parteru zwieńczona jest gzymsem kordonowym, oddzielającym ją od partii pięter. W partii pięter fasada podzielona jest wertykalnie pilastrami w wielkim porządku, umieszczonymi na prostokątnych postumentach z płycinami z płaskorzeźbioną dekoracją roślinną. Trzony pilastrów ozdobione są prostokątnymi płycinami. Kapitele są kompozytowe, ozdobione motywami rokokowymi. Ponad nimi umieszczono odcinku uproszczonego belkowania ozdobionego bukietami z trzech róż. W polach pomiędzy pilastrami znajdują się otwory okienne. Okna pierwszego piętra są prostokątne i ośmiokwaterowe, a okna drugiego piętra zamknięte łukiem odcinkowym, ujęte profilowanymi opaskami i ozdobione gzymsami parapetowymi. Partia pięter zwieńczona jest gzymsem koronującym. Ponad nim znajduje się attyka z gzymsem. W środkowej części pola attyki umieszczono płaskorzeźbę przedstawiającą oko opatrzności, a po bokach dwa prostokątne, półkoliście zwieńczone okienka strychowe. Elewacja tylna jest trzypiętrowa, o nieregularnym układzie otworów. Częściowo przysłaniają ją drewniane ganki.
Piwnice kamienicy składają się z dwóch XV-wiecznych komór pod traktem frontowym i środkowym, nakrytych sklepieniami kolebkowymi z kamienia oraz XVI-wiecznej komory pod traktem tylnym, nakrytej sklepieniem kolebkowym z cegły. W osi południowej parteru znajduje się sień przejazdowa ze sklepieniem kolebkowym, otwarta do podworca półkolistą arkadą. W jej przedniej części, w ścianie północnej zachował się zamurowany, prostokątny, kamienny portal o profilowanym obramieniu. W sklepieniu sieni znajduje się żelazny uchwyt do wagi z XV wieku. W północnej osi parteru znajduje się izba ze sklepieniem kolebkowym z XV wieku. Izba w trakcie środkowym ma sklepienie kolebkowe z XV wieku, a izba w trakcie tylnym sklepienie kolebkowe z lunetami z XVI wieku. Na pierwszym piętrze w trakcie frontowym znajdują się dwie izby z sufitami z gładką fasetą i parą drzwi dwuskrzydłowych, płycinowych, z profilowanymi obramieniami i esowymi zawiasami. W izbie od północy zachował się XVIII-wieczny parkiet z intarsjowanej klepki dębowej układanej w jodełkę, murowany kominek z rokokową dekoracją oraz XIX-wieczny piec z jasnych kafli z ozdobnym zwieńczeniem. W izbie południowej zachował się parkiet dębowy układany w kwadraty z przełomu XVIII i XIX wieku. W jej południowej ścianie znajduje się zamknięta półkoliście nisza. W trakcie środkowym pomieszczenia nakryte są sufitami z profilowaną fasetą, drzwi są jednoskrzydłowe, płycinowe, z zamkiem skrzynkowym nakładanym. W trakcie tylnym znajduje się pomieszczenie z dwuprzęsłowym sklepieniem krzyżowym z XVII wieku. Na drugim piętrze pomieszczenia nakryte są sufitami. W izbie w trakcie frontowym zachował się piec z jasnych kafli z II połowy XIX wieku, w izbie w trakcie tylnym murowany kominek z hermowymi pilastrami w węgarach i profilowanym nadprożem i gzymsem. Drzwi do izb są jednoskrzydłowe, płycinowe. Ponadto na wszystkich kondygnacjach zachowała się stolarka drzwiowa jedno- i dwuskrzydłowa, płycinowa z II połowy XIX wieku, także z przeszkleniami i starszymi okuciami.
Budynek posiada dwie oficyny, z którymi połączony jest drewnianymi gankami z balustradami przy północnym murze granicznym. Oficyna północna, zwana Basztą, ma XIII-wieczny rodowód. W XIV wieku użytkowana była jako lamus. W XVI i XVII wieku była przebudowywana. W 1628 należała do doktora filozofii i medycyny Jana Innocentego Petrycego. Jest ona dwupiętrowa, dwutraktowa, o rzucie kwadratu, murowana z cegły i kamienia łamanego z użyciem ciosu do detalu, nakryta dachem pulpitowym. Jej elewacja frontowa, skierowana na południe, ma pośrodku renesansowy, prostokątny, kamienny portal, a po bokach dwa prostokątne okna w kamiennych obramieniach. W elewacji północnej, na wysokości pierwszego piętra znajduje się zamurowany, półkoliście zwieńczony otwór, a ponad nim dwa koliste otwory. Piwnice oficyny, sklepione kolebkowo, dostępne są z zewnątrz. Na parterze znajdują się dwa pomieszczenia o sklepieniach kolebkowych. W przejściu umieszczono kamienny, ostrołukowy, profilowany portal na cokole. Piętra dostępne są zewnętrznymi, kręconymi, żelaznymi schodami. Na pierwszym piętrze zachował się piec z białych kafli z II połowy XIX wieku, a na drugim piętrze piec z kremowych kafli z początku XX wieku. Oficyna południowa wzniesiona została w I połowie XIX wieku. W 1891 połączona została z sąsiednią oficyną, a w 1895 nadbudowana o drugie piętro. Od 1982 znajduje się w stanie ruiny. Jest ona dwupiętrowa, jednotraktowa, o rzucie prostokąta, murowana z cegły, tynkowana, nakryta dachem pulpitowym. Elewacja frontowa jest trójosiowa. Pierwsze piętro dostępne jest zewnętrznymi schodami. Piwnica sklepiona jest kolebkowo. Na parterze znajdują się sklepienia i stropy.
Dziedziniec wyłożony jest brukiem z wapienia łamanego. Znajduje się na nim studnia.

</doc>
<doc id="4642053" url="https://pl.wikipedia.org/wiki?curid=4642053" title="Kamienica Gładysowiczowska w Krakowie">
Kamienica Gładysowiczowska w Krakowie



</doc>
<doc id="4642056" url="https://pl.wikipedia.org/wiki?curid=4642056" title="Wagony Graz (tramwaje w Timișoarze)">
Wagony Graz (tramwaje w Timișoarze)

Wagony Graz tramwajów w Timișoarze – seria austro-węgierskich wagonów tramwaju konnego. Pięć takich wagonów w pierwszej połowie 1891 r. zakupiło ówczesne przedsiębiorstwo "Temesvári Közúti Vaspálya Részvénytársaság" (TeKöVa Rt.) dla miejscowej sieci tramwajowej. Przyczyną powiększenia taboru tramwajowego była "Wystawa przemysłu i rolnictwa", którą zorganizowano w dniach 19 kwietnia – 30 października w Timișoarze. Tramwaje były przeznaczone dla przebiegającej przez strefę przemysłową linii tramwajowej, która łączyła tę strefę bezpośrednio z terenami wystawowymi w parku Franciszka Józefa (dziś park Copiilor Ion Creangă). Liczbę tramwajów przydzielonych do jednego kursu zwiększono z dwóch do trzech. Ponieważ na linii wykonywano cztery kursy, piąty wagon służył jako rezerwowy.
Historia.
Wygląd zewnętrzny tych wyprodukowanych w 1891 r. wagonów był zbliżony do wagonów Spiering z 1869 r. W porównaniu z nimi były jednak nieco mniejsze i lżejsze, oprócz tego zastosowano w nich koła z gumowymi obręczami zamiast powszechnie wcześniej stosowanych stalowych. Poza tym wagony były pozbawione przeszklonych okien, co oznacza, że jako wagony letnie wyposażono je jedynie w zasłony. Z obu stron tramwaju zamiast metalowego poszycia zamontowano kratownicowe osłony. Dzięki znacznemu ograniczeniu masy wagonów każdy z nich mógł być ciągnięty jedynie przez jednego konia. Oprócz tego zrezygnowano z odgrodzenia stanowiska woźnicy od reszty wnętrza.
Wraz z zakończeniem elektryfikacji tramwajów w Timișoarze dnia 27 lipca 1899, z eksploatacji wycofane zostały tramwaje Graz. W przeciwieństwie do części wagonów Spiering z 1869 r., nie zdecydowano się na przebudowanie ich na doczepy dla tramwajów elektrycznych. Do dziś nie zachował się żaden z pięciu tramwajów Graz.
Dostawy.
W 1891 r. wyprodukowano 5 wagonów tego typu.

</doc>
<doc id="4642057" url="https://pl.wikipedia.org/wiki?curid=4642057" title="Duracell">
Duracell

Duracell – amerykańskie przedsiębiorstwo produkujące baterie oraz inteligentne systemy energetyczne, którego właścicielem jest Berkshire Hathaway.
Konkurencja.
Głównymi rywalami firmy są Energizer, Eveready Battery Company, Rayovac, VARTA, Exide oraz Enercell.

</doc>
<doc id="4642058" url="https://pl.wikipedia.org/wiki?curid=4642058" title="Syrop fruktozowo-glukozowy">
Syrop fruktozowo-glukozowy



</doc>
<doc id="4642059" url="https://pl.wikipedia.org/wiki?curid=4642059" title="Kłótnia internetowa">
Kłótnia internetowa



</doc>
<doc id="4642061" url="https://pl.wikipedia.org/wiki?curid=4642061" title="Śląsk środkowy">
Śląsk środkowy



</doc>
<doc id="4642062" url="https://pl.wikipedia.org/wiki?curid=4642062" title="Prawybory prezydenckie Partii Republikańskiej w 2020 roku">
Prawybory prezydenckie Partii Republikańskiej w 2020 roku

Prawybory prezydenckie Partii Republikańskiej w 2020 roku – seria prawyborów, której celem było wyłonienie kandydata Partii Republikańskiej w wyborach prezydenckich w 2020 roku. Poszczególne wybory odbywały się w różnych terminach w poszczególnych stanach. Konwencja Partii Republikańskiej, na której oficjalnie miał zostać wyłoniony kandydat, była zaplanowana na 24–27 sierpnia 2020 w Charlotte w stanie Karolinie Północnej.
W kilku stanach władze partyjne odgórnie zapowiedziały, że nie przeprowadzą prawyborów i poprą kandydaturę urzędującego prezydenta Donalda Trumpa. Były to: Alaska, Arizona, Hawaje, Kansas, Nevada, Karolina Południowa i Wirginia.
Kandydaci.
Główni kandydaci.
Powszechnie media wyróżniały "ważnych kandydatów". Byli to kandydaci, którzy pełnili w przeszłości urząd członka gabinetu prezydenta, kongresmena Stanów Zjednoczonych, gubernatora lub burmistrza lub wielokrotnie byli uwzględniani w sondażach największych amerykańskich firm badających opinię publiczną.

</doc>
<doc id="4642066" url="https://pl.wikipedia.org/wiki?curid=4642066" title="Mikey Madison">
Mikey Madison

Mikey Madison, właśc. Mikaela Madison Rosberg (ur. 25 marca 1999 w Los Angeles) – amerykańska aktorka, która wystąpiła m.in. w serialu "Lepsze życie" i filmie "Pewnego razu... w Hollywood".
Życiorys.
Rodzice Mikey są psychologami, oprócz niej mają jeszcze dwie córki i dwóch synów. Madison była w dzieciństwie nieśmiała, lubiła wprawdzie filmy, lecz uprawiała jazdę konną. Ostatecznie wybrała jednak aktorstwo, a przełomem w jej karierze była rola w serialu "Lepsze życie".

</doc>
<doc id="4642072" url="https://pl.wikipedia.org/wiki?curid=4642072" title="Arthur Eugen Kressmann">
Arthur Eugen Kressmann

Arthur Eugen Kressmann (ur. 1846, zm. po 1900) – gdański kupiec i portugalski urzędnik konsularny.
Właściciel firmy "Arthur Kressmann". Wybrany radnym m. Gdańska (1885-1892), gdzie pełnił też funkcję nieetatowego radcy. Władze Portugalii powierzyły mu stanowisko kierownika konsulatu Portugalii w Gdańsku w randze wicekonsula (1876-1884).

</doc>
<doc id="4642077" url="https://pl.wikipedia.org/wiki?curid=4642077" title="ZASPL Osa">
ZASPL Osa

ZASPL Osa – projekt polskiego motoszybowca opracowany w dwudziestoleciu międzywojennym.
Historia.
Studenci Politechniki Lwowskiej Stanisław Lassota i Mieczysław Mitis, na zlecenie Związku Awiatycznego Studentów Politechniki Lwowskiej, w 1936 roku opracowali studium konstrukcyjne motoszybowca. Projekt otrzymał nazwę ZASPL "Osa".
W 1937 roku dokumentacja została przekazana do Warsztatów Szybowcowych ZASPL, gdzie przystąpiono do budowy dwóch egzemplarzy prototypowych motoszybowca. Jednak z uwagi na problemy finansowe Warsztatów (a ostatecznie ich upadek i wchłonięcie przez Lwowskie Warsztaty Lotnicze) projekt nie doczekał się realizacji przed wybuchem II wojny światowej.
Konstrukcja.
Jednomiejscowy motoszybowiec w układzie wolnonośnego średniopłata o konstrukcji drewnianej.
Kadłub o konstrukcji skorupowej zakończony statecznikiem pionowym. Pokrycie wykonane ze sklejki. Kabina pilota zakryta, umiejscowiona u nasady skrzydła. Osłona kabiny dwuczęściowawa, wykonana ze szkła organicznego, ze stałym wiatrochronem i odsuwaną do tyłu limuzyną.
Płat o podwójnym wzniosie, trójdzielny o obrycie prostokątnym z eliptycznym zakończeniem. Wyposażony w lotki. Pokrycie płata drewniane, lotek płócienne.
Usterzenie klasyczne krzyżowe o konstrukcji drewnianej, powierzchnie sterowe kryte płótnem. Statecznik poziomy niedzielony, mocowany okuciem do kadłuba.
Podwozie stałe, trójpunktowe z płozą ogonową. Golenie główne zawieszone na wahaczach, amortyzowane sznurami gumowymi.
Napęd - dwucylindrowy silnik chłodzony powietrzem Köller o mocy 17 KM lub silnik JS-3 (konstrukcji Jerzego Szablowskiego) również o mocy 17 KM.

</doc>
<doc id="4642082" url="https://pl.wikipedia.org/wiki?curid=4642082" title="Ejal Podell">
Ejal Podell



</doc>
<doc id="4642084" url="https://pl.wikipedia.org/wiki?curid=4642084" title="Beto O'Rourke">
Beto O'Rourke



</doc>
<doc id="4642085" url="https://pl.wikipedia.org/wiki?curid=4642085" title="Robert O’Rourke">
Robert O’Rourke



</doc>
<doc id="4642086" url="https://pl.wikipedia.org/wiki?curid=4642086" title="Robert Francis O’Rourke">
Robert Francis O’Rourke



</doc>
<doc id="4642087" url="https://pl.wikipedia.org/wiki?curid=4642087" title="Robert Francis O'Rourke">
Robert Francis O'Rourke



</doc>
<doc id="4642088" url="https://pl.wikipedia.org/wiki?curid=4642088" title="Robert O'Rourke">
Robert O'Rourke



</doc>
<doc id="4642090" url="https://pl.wikipedia.org/wiki?curid=4642090" title="Brian Lenihan młodszy">
Brian Lenihan młodszy



</doc>
<doc id="4642091" url="https://pl.wikipedia.org/wiki?curid=4642091" title="Mateusz Żotkiewicz">
Mateusz Żotkiewicz

Mateusz Wojciech Żotkiewicz – polski inżynier, doktor habilitowany nauk technicznych. Specjalizuje się w optymalizacji sieci telekomunikacyjnych. Adiunkt na Wydziale Elektroniki i Technik Informacyjnych Politechniki Warszawskiej.
Absolwent XIV Liceum Ogólnokształcącego im. Stanisława Staszica w Warszawie. W 2007 roku ukończył studia magisterskie na wydziale Elektroniki i Technik Informacyjnych Politechniki Warszawskiej, stopień doktorski z telekomunikacji uzyskał na tym samym wydziale w 2011 roku na podstawie pracy zatytułowanej "Optymalizacja kierowania ruchem w sieciach odpornych na awarie – wielościanowe modele ruchu oraz zagadnienia złożoności obliczeniowej", przygotowanej pod kierunkiem Michała Pióra, a w 2018 habilitował się, pisząc rozprawę pt. "Zaawansowane metody optymalizacji kombinatorycznej w projektowaniu i zarządzaniu sieciami telekomunikacyjnymi". Publikował prace w czasopismach, takich jak „Journal of Optical Communications and Networking” czy „Telecommunication Systems”.

</doc>
<doc id="4642092" url="https://pl.wikipedia.org/wiki?curid=4642092" title="Anna Banaszek">
Anna Banaszek



</doc>
<doc id="4642096" url="https://pl.wikipedia.org/wiki?curid=4642096" title="Alexander Ben Zvi">
Alexander Ben Zvi



</doc>
<doc id="4642098" url="https://pl.wikipedia.org/wiki?curid=4642098" title="Clark's Town">
Clark's Town



</doc>
<doc id="4642099" url="https://pl.wikipedia.org/wiki?curid=4642099" title="Clark's Point">
Clark's Point



</doc>
<doc id="4642101" url="https://pl.wikipedia.org/wiki?curid=4642101" title="Saint Ann's Bay">
Saint Ann's Bay



</doc>
<doc id="4642102" url="https://pl.wikipedia.org/wiki?curid=4642102" title="Brown's Town">
Brown's Town



</doc>
<doc id="4642105" url="https://pl.wikipedia.org/wiki?curid=4642105" title="Piosenki Mistrza (album)">
Piosenki Mistrza (album)



</doc>
<doc id="4642106" url="https://pl.wikipedia.org/wiki?curid=4642106" title="Aniołki Charliego (film)">
Aniołki Charliego (film)



</doc>
<doc id="4642110" url="https://pl.wikipedia.org/wiki?curid=4642110" title="Stanisław Żuk (polityk)">
Stanisław Żuk (polityk)

Stanisław Adam Żuk (ur. 1 października 1954 w Plinkajmach) – polski inżynier, menedżer w przemyśle wydobywczym i energetycznym, samorządowiec i polityk, poseł na Sejm IX kadencji.
Życiorys.
Z wykształcenia magister inżynier górnictwa, absolwent Akademii Górniczo-Hutniczej w Krakowie. Ukończył również studia podyplomowe na kierunku menedżerskim. W 1974 podjął pracę w Kopalni Węgla Brunatnego Turów w Bogatyni, początkowo jako robotnik. Stopniowo awansował, w 1999 został tymczasowym kierownikiem kopalni. W latach 2000–2010 był prezesem zarządu, później do 2013 dyrektorem oddziału. Od 2004 do 2018 kierował Związkiem Pracodawców Porozumienia Producentów Węgla Brunatnego. Został również wiceprezesem zarządu przedsiębiorstwa PGE Górnictwo i Energetyka Konwencjonalna.
Od lat 90. związany z samorządem terytorialnym. W latach 1994–1998 był radnym miejskim w Zawidowie i delegatem do Sejmiku Samorządowego Województwa Jeleniogórskiego. W 1998 z ramienia Akcji Wyborczej Solidarność został wybrany na radnego Sejmiku Województwa Dolnośląskiego I kadencji, w którym zasiadał do 2002. W latach 2002–2018 był radnym powiatu zgorzeleckiego, pełnił funkcje przewodniczącego rady tego powiatu. Mandat radnego uzyskiwał kolejno z ramienia KWW Porozumienie Prawicy (2002), Prawa i Sprawiedliwości (2006) oraz Platformy Obywatelskiej (2010, 2014). W 2015 ponownie związał się z PiS. W 2018 nie kandydował w wyborach samorządowych.
W wyborach parlamentarnych w 2019 kandydował do Sejmu z okręgu nr 1 (Legnica) jako przedstawiciel ruchu Kukiz’15 na liście Polskiego Stronnictwa Ludowego. Został wybrany na posła IX kadencji, otrzymując 7694 głosy. W grudniu 2020 wraz z innymi posłami Kukiz’15 znalazł się poza klubem parlamentarnym Koalicji Polskiej, stając się posłem niezrzeszonym. W lutym 2021 został członkiem nowo powołanego koła poselskiego Kukiz’15 – Demokracja Bezpośrednia.
Życie prywatne.
Syn Wacława i Jadwigi. Żonaty, ma troje dzieci: córkę i dwóch synów. Mieszka w Zawidowie.

</doc>
<doc id="4642117" url="https://pl.wikipedia.org/wiki?curid=4642117" title="Krzysztof Sobolewski">
Krzysztof Sobolewski

Krzysztof Sobolewski (ur. 20 września 1978 w Radymnie) – polski polityk i samorządowiec, przewodniczący Komitetu Wykonawczego, a następnie sekretarz generalny Prawa i Sprawiedliwości, poseł na Sejm IX kadencji.
Życiorys.
Absolwent I Liceum Ogólnokształcącego im. Mikołaja Kopernika w Jarosławiu oraz Wydziału Prawa i Administracji Uniwersytetu Marii Curie-Skłodowskiej w Lublinie, na którym ukończył studia z administracji. Do Prawa i Sprawiedliwości wstąpił w 2003. Po studiach pracował w przemyskim biurze poselskim Marka Kuchcińskiego.
W latach 2005–2007 był doradcą wicewojewody podkarpackiego Dariusza Iwaneczki, pracując w Podkarpackim Urzędzie Wojewódzkim w Rzeszowie. Podjął później pracę w siedzibie Prawa i Sprawiedliwości przy ul. Nowogrodzkiej w Warszawie. W kadencji 2014–2018 był radnym warszawskiej dzielnicy Śródmieście. W strukturach partyjnych w styczniu 2018 zastąpił Joachima Brudzińskiego (który został ministrem spraw wewnętrznych) na stanowisku przewodniczącego Komitetu Wykonawczego PiS.
W wyborach parlamentarnych w 2019 uzyskał mandat posła na Sejm IX kadencji z okręgu nr 23 (Rzeszów), otrzymując 38 912 głosów. W lipcu 2021 objął nowo utworzoną funkcję sekretarza generalnego PiS.
Życie prywatne.
Żonaty z Sylwią Sobolewską.

</doc>
<doc id="4642119" url="https://pl.wikipedia.org/wiki?curid=4642119" title="Arkadiusz Iwaniak">
Arkadiusz Iwaniak

Arkadiusz Iwaniak (ur. 29 stycznia 1974 w Płocku) – polski polityk i samorządowiec, poseł na Sejm IX kadencji, od 2021 wiceprzewodniczący Nowej Lewicy.
Życiorys.
Uzyskał licencjat w Wyższej Szkole Turystyki i Rekreacji, a w 2001 magisterium z ekonomii w Prywatnej Wyższej Szkole Biznesu i Administracji. Pracował w zakładzie energetycznym w Płocku, później w Miejskim Zespole Obiektów Sportowych, był m.in. kierownikiem stadionu miejskiego. Był też kierownikiem działów w przedsiębiorstwie Orlen Ochrona. W 2009 zajął się prowadzeniem własnej działalności gospodarczej w branży pośrednictwa pracy i gastronomicznej.
W 1997 wstąpił do Socjaldemokracji RP, od 1999 członek Sojuszu Lewicy Demokratycznej. W 2004, po śmierci Stanisława Nawrockiego, zasiadł w radzie miejskiej Płocka, wybierany na następne kadencje w 2006 i 2010. W wyborach w 2007 reprezentował SLD w senackim okręgu nr 15 (zajął 5. miejsce na 7 kandydatów). W 2014 bezskutecznie ubiegał się o miejską prezydenturę, nie odnowił wówczas mandatu radnego. W 2016 prezydent Łodzi Hanna Zdanowska powołała go do rady nadzorczej łódzkiego Miejskiego Przedsiębiorstwa Komunikacyjnego. Był przewodniczącym miejskich struktur SLD, a w 2016 został przewodniczącym partii w województwie mazowieckim.
W wyborach parlamentarnych w Polsce w 2019 kandydował do Sejmu z pierwszego miejsca na liście SLD w okręgu nr 16 (Płock). Uzyskał mandat posła IX kadencji, otrzymując 15 098 głosów. W Sejmie został członkiem Komisji do Spraw Unii Europejskiej oraz Komisji Kultury Fizycznej, Sportu i Turystyki. W październiku 2021 wybrany na wiceprzewodniczącego Nowej Lewicy.

</doc>
<doc id="4642120" url="https://pl.wikipedia.org/wiki?curid=4642120" title="Koźlice (województwo pomorskie)">
Koźlice (województwo pomorskie)



</doc>
<doc id="4642121" url="https://pl.wikipedia.org/wiki?curid=4642121" title="Jadwiga Kruczyk">
Jadwiga Kruczyk

Jadwiga Kruczyk (zm. 17 września 2019) – polska geofizyk, dr hab.
Życiorys.
Obroniła pracę doktorską, następnie uzyskała stopień doktora habilitowanego. Pracowała na stanowisku docenta w Instytucie Geofizyki Polskiej Akademii Nauk, oraz pełniła funkcję kierownika Pracowni Paleomagnetycznej w Zakładzie Magnetyzmu.
Zmarła 17 września 2019.

</doc>
<doc id="4642122" url="https://pl.wikipedia.org/wiki?curid=4642122" title="Paulina Matysiak">
Paulina Matysiak

Paulina Matysiak (ur. 2 października 1984 w Kutnie) – polska urzędniczka samorządowa i działaczka polityczna, członkini zarządu krajowego Lewicy Razem, posłanka na Sejm IX kadencji.
Życiorys.
Wykształcenie i praca zawodowa.
Jest absolwentką II Liceum Ogólnokształcącego im. Jana Kasprowicza w Kutnie. Ukończyła studia magisterskie z polonistyki na Uniwersytecie Mikołaja Kopernika w Toruniu (2008), następnie studia podyplomowe z filozofii XX wieku w Collegium Civitas w Warszawie (2011) oraz z etyki na UMK (2015).
Pracowała w Bibliotece Uniwersyteckiej w Toruniu, gdzie zajmowała się konserwacją zbiorów w Archiwum Emigracji. Następnie została zatrudniona w Urzędzie Miasta Kutno na stanowisku inspektora, odpowiadając za budżet obywatelski i współpracę z organizacjami pozarządowymi.
Autorka bloga poświęconego książkom pt. „Zaginam Rogi”, została felietonistką magazynu „Wszystko Co Najważniejsze” oraz współautorką kilku publikacji naukowych, kilkunastu recenzji i opracowań bibliograficznych. Członkini m.in. Stowarzyszenia Bibliotekarzy Polskich.
Działalność polityczna.
W wyborach samorządowych w 2018 z ramienia Partii Razem bezskutecznie ubiegała się o mandat radnej Sejmiku Województwa Kujawsko-Pomorskiego, uzyskując 1094 głosy. W marcu 2019 została członkinią zarządu krajowego Partii Razem, funkcję tę sprawowała przez dwie kadencje, nie wchodząc w skład nowego zarządu wybranego w grudniu 2022. W wyborach do Europarlamentu w tym samym roku kandydowała bez powodzenia z ramienia Koalicyjnego Komitetu Wyborczego Lewica Razem – Partia Razem, Unia Pracy, RSS w okręgu nr 2, otrzymując 3421 głosów.
W wyborach parlamentarnych w 2019 uzyskała mandat posłanki na Sejm IX kadencji. Startowała z pierwszego miejsca na liście Sojuszu Lewicy Demokratycznej w okręgu sieradzkim; głosowało na nią 16 757 osób. W Sejmie została m.in. przewodniczącą Parlamentarnego Zespołu ds. Walki z Wykluczeniem Transportowym, wiceprzewodniczącą Komisji Polityki Senioralnej, członkinią Komisji Kultury i Środków Przekazu oraz Komisji Łączności z Polakami za Granicą.

</doc>
<doc id="4642129" url="https://pl.wikipedia.org/wiki?curid=4642129" title="Jerzy Szablowski">
Jerzy Szablowski



</doc>
<doc id="4642135" url="https://pl.wikipedia.org/wiki?curid=4642135" title="Andromeda (singel)">
Andromeda (singel)

Andromeda – singel Edyty Górniak i Dona, wydany 24 listopada 2017 nakładem wytwórni płytowej Universal Music Polska.
Kompozycja znalazła się na 26. miejscu listy AirPlay – Top, najczęściej odtwarzanych utworów w polskich rozgłośniach radiowych.
Powstanie utworu i historia wydania.
Tekst do utworu napisała Cleo, a za kompozycję oraz produkcję utworu odpowiadał Donatan. Za miksowanie i mastering wykonany w Studio Gorycki&amp;Sznyterman odpowiedzialny był Jarosław „Jaro” Baran. Fotografię na okładkę singla wykonał Jacek Grąbczewski.
Singel ukazał się w formacie promo oraz digital download 24 listopada 2017 w Polsce za pośrednictwem wytwórni płytowej Universal Music Polska.
Radiowa premiera utworu na antenie radia RMF FM miała miejsce 24 listopada 2017 w programie "Byle do piątku" prowadzonym przez redaktora Daniela Dyka.
Pierwszy występ promujący singel Edyty Górniak na żywo miał miejsce 25 listopada 2017 podczas finału VIII edycji programu "The Voice of Poland".
Nagrody i wyróżnienia.
21 sierpnia 2019 singel otrzymał status złotej płyty za sprzedaż ponad 10 000 egzemplarzy. Wyróżnienie w postaci fizycznej miało zostać odebrane osobiście przez Edytę Górniak na festiwalu Top of the Top w Sopocie, jednak wokalistka odmówiła przyjęcia nagrody z uwagi na wcześniejszy konflikt z Donatanem. W wywiadzie z dziennikarzem portalu Wirtualna Polska powiedziała, iż „nagroda dotyczy utworu, który niesie za sobą bardzo duży ciężar przykrych doświadczeń”, a „Donatan zniszczył wszystko, co jest nietykalne. Nie dosyć, że to zniszczył, to tego nie naprawił”.
Teledysk.
Do utworu powstał teledysk typu lyric video, które udostępniono za pośrednictwem serwisu internetowego YouTube. Wokalistka przypomina w nim Indiankę w pióropuszu i bez biustonosza.
Lista utworów.
Opracowano na podstawie materiału źródłowego.
Notowania.
Kompozycja znalazła się na 26. miejscu zestawienia AirPlay – Top oraz 2. pozycji listy AirPlay – Nowości. Utwór pojawił się także na wielu radiowych listach przebojów, między innymi na szczycie zestawienia Top-15 Wietrznego Radia, a także 12. miejscu Szczecińskiej Listy Przebojów Radia Szczecin.

</doc>
<doc id="4642138" url="https://pl.wikipedia.org/wiki?curid=4642138" title="Swiss Indoors Basel 2019">
Swiss Indoors Basel 2019

Swiss Indoors Basel 2019 – tenisowy turniej ATP kategorii ATP Tour 500 w sezonie 2019 z cyklu Swiss Indoors Basel rozgrywany w dniach 21–27 października 2019 roku w Bazylei na kortach twardych w hali o puli nagród wynoszącej 2 219 975 euro.

</doc>
<doc id="4642153" url="https://pl.wikipedia.org/wiki?curid=4642153" title="Sejm nadzwyczajny „Delegacyjny” 1773-1775">
Sejm nadzwyczajny „Delegacyjny” 1773-1775



</doc>
<doc id="4642156" url="https://pl.wikipedia.org/wiki?curid=4642156" title="Centrum Nauki EXPERYMENT">
Centrum Nauki EXPERYMENT



</doc>
<doc id="4642167" url="https://pl.wikipedia.org/wiki?curid=4642167" title="Czubajnik ogrodowy">
Czubajnik ogrodowy

Czubajnik ogrodowy ("Chlorophyllum brunneum" (Farl. &amp; Burt) Vellinga) – gatunek grzybów z rodziny pieczarkowatych ("Agaricaceae").
Systematyka i nazewnictwo.
Pozycja w klasyfikacji według Index Fungorum: "Chlorophyllum, Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozowali w 1929 r. William Gilson Farlow i Edward Angus Burt nadając mu nazwę "Lepiota brunnea". Obecną, uznaną przez Index Fungorum nazwę nadała mu w 2002 r. Else Vellinga, przenosząc go do rodzaju "Chlorophyllum". Polską nazwę czubajnik ogrodowy w 2015 r. zaproponowała grupa mykologów w publikacji Karasińskiego i in., a jej używanie Komisja ds. Polskiego Nazewnictwa Grzybów Polskiego Towarzystwa Mykologicznego zarekomendowała w 2021 r.
Synonimy naukowe według Index Fungorum:
W wykazie wielkoowocnikowych grzybów podstawkowych Polski Władysława Wojewody Polski gatunek ten jako "Macrolepiota rhacodes" var. "bohemica" (Wichanský) Bellù &amp; Lanzoni został uznany za odmianę czubajki czerwieniejącej.

</doc>
<doc id="4642172" url="https://pl.wikipedia.org/wiki?curid=4642172" title="Filmy zgłoszone do rywalizacji o 32. rozdanie Oscara w kategorii filmu nieanglojęzycznego">
Filmy zgłoszone do rywalizacji o 32. rozdanie Oscara w kategorii filmu nieanglojęzycznego

W rywalizacji o statuetkę w 32. rozdaniu Oskara dla filmu nieanglojęzycznego wzięło udział trzynaście filmów. Nominacjami zostały wyróżnione tytuły z Danii, Francji, Włoch i Niemiec Zachodnich. 
Statuetkę Oskara otrzymał film "Czarny Orfeusz", dramat w języku portugalskim, nakręcony w Brazylii przez francuskiego reżysera Marcela Camusa. Film reprezentował Francję.
Holandia, Pakistan i dwie chińskojęzyczne kolonie brytyjskie Hongkong i Singapur, zaprezentowały swoje filmy po raz pierwszy.
Nagroda została wręczona podczas gali w poniedziałek 4 kwietnia 1960. 

</doc>
<doc id="4642174" url="https://pl.wikipedia.org/wiki?curid=4642174" title="Endotelium">
Endotelium



</doc>
<doc id="4642175" url="https://pl.wikipedia.org/wiki?curid=4642175" title="Gliński II">
Gliński II

Gliński II ("Glinski, Klinski, Sas Pruski odmienny") – kaszubski herb szlachecki, według Przemysława Pragerta odmiana herbu Sas Pruski. Nie należy mylić go z książęcym herbem Gliński, niespokrewnionej rodziny.
Opis herbu.
Opis z wykorzystaniem tradycyjnych zasad blazonowania:
"W polu błękitnym półksiężyc z twarzą srebrny na opak, między dwiema gwiazdami złotymi (także srebrnymi) pod którym strzała srebrna. Klejnot: nad hełmem bez korony skrzydło orle dzielone w pas srebrne i błękitne (także tylko srebrne). Labry błękitne, podbite srebrem."
Najwcześniejsze wzmianki.
Herb przytaczany przez tzw. "Nowego Siebmachera" ("Der Adel des Königreichs Preußen", 1906), Ledebura ("Wappenbuch der Preussischen Monarchie", 1828), Kneschkego ("Neues allgemeines deutsches Adels-Lexicon", 1861). Według heraldyków niemieckich miał to być herb śląskiej rodziny Glińskich, której członkowie służyli wojskowo w Prusach. Przemysław Pragert dowodzi, że był to raczej herb jednego z licznych rodów o nazwisku Gliński, osiadłych na Kaszubach, biorących nazwisko odmiejscowe od wsi Glincz. 25 lutego 1790 pruskie szlachectwo z tym herbem otrzymało rodzeństwo Ferdinand, Sophie Regina Henriette i Friedrich Wilhelm, naturalne potomstwo pruskiego majora w pułku piechoty v. Möllendorff Johanna v. Glinski i Dorothei Sophie Schirmer.
Herbowni.
Gliński (Glinski, Glinsky, Glynsky, błędnie Clinski, Klinski).

</doc>
<doc id="4642180" url="https://pl.wikipedia.org/wiki?curid=4642180" title="Andrzej Janicki-Rola">
Andrzej Janicki-Rola

Andrzej Zbigniew Janicki-Rola (ur. 22 stycznia 1940 w Stryju, zm. 9 stycznia 2011 w Warszawie) – polski matematyk, dyplomata; konsul generalny RP w Kaliningradzie (1997–2002) i Irkucku (2006–2008).
Życiorys.
Andrzej Janicki-Rola był synem Zbigniewa i Zofii. Ukończył matematykę na Uniwersytecie Warszawskim. Pracował początkowo jako nauczyciel w warszawskich liceach, następnie jako starszy asystent na Wydziale Elektroniki Politechniki Warszawskiej, w Akademii Sztabu Generalnego i Wojskowej Akademii Technicznej, gdzie zajmował się projektowaniem systemów informatycznych. Później zatrudniony kolejno w Instytucie Matki i Dziecka w Warszawie, Pracowni Projektów Systemów Informatycznych Etob-System, zaś od 1976 do 1989 na stanowiskach kierowniczych w Zakładzie Kineskopów Kolorowych w Piasecznie.
Od 1990 pełnił funkcję dyrektora departamentu współpracy z gospodarką narodową, a później dyrektora departamentu szkolnictwa zawodowego w Ministerstwie Edukacji Narodowej. W lipcu 1993 przeszedł do Ministerstwa Spraw Zagranicznych na stanowisko dyrektora biura. Od 1996 starszy radca ministra w Departamencie Konsularnym i Wychodźstwa. W 1997 powołany na stanowisko Konsula Generalnego w Kaliningradzie. Kadencję zakończył w 2002. Pełnił analogiczną funkcję w Irkucku (3 marca 2006–2008).
17 stycznia 2011 został pochowany na cmentarzu Bródnowskim (kwatera 61C-II-24).

</doc>
<doc id="4642188" url="https://pl.wikipedia.org/wiki?curid=4642188" title="Marta Wcisło">
Marta Wcisło

Marta Anna Wcisło z domu Kuśmierz (ur. 26 lutego 1969 w Kraśniku) – polska samorządowiec, polityk i przedsiębiorca, radna Lublina (2010–2019), posłanka na Sejm IX kadencji.
Życiorys.
Ukończyła studia na Wydziale Artystycznym Uniwersytetu Marii Curie-Skłodowskiej w Lublinie oraz podyplomowe studia pedagogiczne. Zajęła się prowadzeniem wraz z mężem prywatnego przedsiębiorstwa w branży handlowej. Współtworzyła Radę Lokalnej Przedsiębiorczości przy prezydencie Lublina i Centrum Interwencji Obywatelskiej w Lublinie. Została wiceprezesem zarządu Fundacji Polskiego Handlu.
Kandydowała w wyborach samorządowych w 2006 do Rady Miasta Lublin, zdobywając 873 głosy. W wyborach samorządowych w 2010, startując z listy Platformy Obywatelskiej, została radną VI kadencji, otrzymując 1591 głosów. Mandat odnawiała w 2014 na VII kadencję (2666 głosów) i w 2018 na VIII kadencję (4060 głosów), reprezentując w ostatnich z tych wyborów KWW Krzysztofa Żuka. W VII i VIII kadencji była wiceprzewodniczącą rady. W 2015 bez powodzenia kandydowała do Sejmu.
W wyborach parlamentarnych w 2019, startując z 3. miejsca listy Koalicji Obywatelskiej w okręgu wyborczym nr 6, zdobyła 15 062 głosy, uzyskując mandat posłanki na Sejm IX kadencji.
Życie prywatne.
Córka Zenona i Barbary; jest zamężna.

</doc>
<doc id="4642189" url="https://pl.wikipedia.org/wiki?curid=4642189" title="Radical Automation">
Radical Automation

Radical Automation – rozszerzenie zakresu automatyzacji i robotyzacji istotnych biznesowo procesów produkcyjnych i wspomagających, między innymi w obszarze logistyki wewnętrznej. Filozofia radical automation wywodzi się z rosnącego zapotrzebowania wykwalifikowanej siły roboczej w wybranych obszarach oraz z konieczności elastycznego dostosowania linii produkcyjnych do wymogów konsumenta. Jej głównym celem jest ograniczenie przestojów, oraz organizacja bezpiecznego środowiska pracy przy wykorzystaniu mobilnych robotów AGV i cobotów.
Radical Automation nie wyklucza udziału siły roboczej, a raczej polega na współpracy człowieka i robota oraz optymalizacji procesów obejmujących powtarzalne sekwencje.
Pierwsze wdrożenia Radical Automation na wielką skalę zaobserwowano w USA po roku 1899 w obszarze rolnictwa, co doprowadziło do uprzemysłowienia gospodarstw rolnych. Pod koniec lat 60. XX w. koncepcja Radical Automation znalazła zastosowanie w przemyśle i umożliwiła rozwój coraz bardziej wydajnych maszyn w tym komputerowego sterowania urządzeń i robotyki przemysłowej.
Przykładem wdrożenia filozofii Radical Automation w obszarze automatyzacji procesów logistyki wewnętrznej jest nowa generacja pojazdów autonomicznych AGV, które w zakresie nawigacji są dostosowywane do potrzeb zakładu, a analiza kognitywna daje możliwości podejmowania przez systemy samodzielnych decyzji w czasie rzeczywistym i dostosowywania procesów produkcyjnych do zaistniałej sytuacji, bez udziału operatora.

</doc>
<doc id="4642194" url="https://pl.wikipedia.org/wiki?curid=4642194" title="Christine Cloarec">
Christine Cloarec

Christine Cloarec (ur. 28 października 1964 w Noisy-le-Sec) – francuska polityk reprezentująca partię La République En Marche!. W wyborach parlamentarnych w czerwcu 2017 została wybrana do francuskiego Zgromadzenia Narodowego, reprezentuje departament Ille-et-Vilaine. Nauczycielka tańca w Vitre. Przed dołączeniem do La République En Marche była członkiem Unii Demokratów i Niezależnych.

</doc>
<doc id="4642196" url="https://pl.wikipedia.org/wiki?curid=4642196" title="Time for the Moon Night">
Time for the Moon Night

Time for the Moon Night – szósty minialbum południowokoreańskiej grupy GFriend, wydany 30 kwietnia 2018 roku przez wytwórnię Source Music i dystrybuowany przez LOEN Entertainment. Głównym singlem z płyty jest „Time for the Moon Night” (kor. 밤 (Time for the moon night)).
Sprzedał się w nakładzie egzemplarzy w Korei Południowej (stan na grudzień 2018).

</doc>
<doc id="4642198" url="https://pl.wikipedia.org/wiki?curid=4642198" title="Moses Chikwe">
Moses Chikwe

Moses Chikwe (ur. 4 kwietnia 1967 w Uzoagba-Ikeduru) – nigeryjski duchowny katolicki, biskup pomocniczy Owerri od 2019.
Życiorys.
Prezbiterat.
Święcenia kapłańskie otrzymał 6 lipca 1996 i został inkardynowany do archidiecezji Owerri. Po święceniach pracował jako wikariusz i redaktor diecezjalnego pisma. W latach 2002–2013 studiował w Stanach Zjednoczonych, pracując jednocześnie jako m.in. duszpasterz służby zdrowia w diecezjach Los Angeles i San Diego. W 2016 powrócił do rodzinnej diecezji i po rocznej współpracy z archidiecezjalnym wydziałem ds. komunikacji został mianowany dyrektorem pomocniczym, a następnie kierownikiem wydziału ds. edukacji.
Episkopat.
17 października 2019 papież Franciszek mianował go biskupem pomocniczym archidiecezji Owerri, ze stolicą tytularną "Flumenzer". Sakry udzielił mu 12 grudnia 2019 arcybiskup Anthony Obinna.

</doc>
<doc id="4642199" url="https://pl.wikipedia.org/wiki?curid=4642199" title="Ringo Yu">
Ringo Yu



</doc>
<doc id="4642205" url="https://pl.wikipedia.org/wiki?curid=4642205" title="Piotr Adamczyk (samorządowiec)">
Piotr Adamczyk (samorządowiec)

Piotr Adamczyk (ur. 13 czerwca 1973 w Łodzi) – polski samorządowiec, przedsiębiorca i pedagog, od 2019 wicemarszałek województwa łódzkiego.
Życiorys.
Syn Leonarda i Leokadii. Ukończył studia z pedagogiki opiekuńczo-wychowawczej z terapią pedagogiczną. Kształcił się też podyplomowo w zakresie planowania i zarządzania w ochronie zdrowia. Pracował jako animator i wychowawca młodzieży w Stowarzyszeniu Oratorium i SL SALOS przy łódzkiej parafii św. Teresy. Przez ponad 10 lat prowadził działalność gospodarczą w zakresie usług informatycznych.
W 2005 wstąpił do Prawa i Sprawiedliwości, pełnił m.in. funkcje wiceprzewodniczącego struktur partii w Łodzi i okręgu. W 2006 i 2010 zdobywał miejsce w łódzkiej radzie miejskiej. W 2014 i 2018 uzyskiwał mandat radnego sejmiku łódzkiego V i VI kadencji. Zarówno w miejskim, jak i w wojewódzkim samorządzie obejmował funkcję szefa klubu radnych PiS. W 2011 był kandydatem do Senatu w okręgu nr 24 (zajął 2 miejsce na 4 kandydatów). W 2015 i 2019 bezskutecznie kandydował do Sejmu w okręgu nr 9 (zdobył odpowiednio 2016 i 3420 głosów). 25 września 2019 wybrany na stanowisko wicemarszałka województwa łódzkiego w miejsce Grzegorza Wojciechowskiego, który zrezygnował z funkcji.
Jest żonaty, ma czworo dzieci.

</doc>
<doc id="4642210" url="https://pl.wikipedia.org/wiki?curid=4642210" title="Caroline Janvier">
Caroline Janvier

Caroline Janvier (ur. 9 marca 1982 w Nantes) – francuska polityk reprezentująca partię La République En Marche!. W wyborach parlamentarnych czerwcu 2017 została wybrana do francuskiego Zgromadzenia Narodowego, reprezentuje departament Loret. Absolwentka Instytutu Nauk Politycznych w Paryżu.

</doc>
<doc id="4642211" url="https://pl.wikipedia.org/wiki?curid=4642211" title="Gockowski">
Gockowski

Gockowski (Goczkowski, Brochwicz odmienny) – polski herb szlachecki, używany przez rodzinę wywodzącą się z Kaszub, odmiana herbu Brochwicz.
Opis herbu.
"W polu jeleń kroczący nad którego grzbietem dwa skrzyżowane miecze. Brak klejnotu i labrów."
Tadeusz Gajl rekonstruuje barwy tego herbu i podaje barwę czerwoną dla jelenia, w swojej rekonstrukcji daje też labry czerwone podbite srebrem oraz hełm z koroną szlachecką.
Najwcześniejsze wzmianki.
Herb znany z pieczęci Franciszka Gockowskiego (Goczkowskiego) przyłożonej na dokumencie z 1570 roku.
Herbowni.
Gockowski (Goczkowski, Goćkowski, Gotkowski, Gotskowski, Gotzendorff, Gotzkow, Gotzkowski, Gotzkowsky, Guczkowski, błędnie - Gostkowski).
Rodzinie tej przypisywano także herb Brochwicz II.
Rodzina Gockowskich.
Rodzina wywodzi się z Gockowic. Prawo chełmińskie dla tej wsi otrzymał w 1354 roku rycerz Goetze (Gocko lub Godko). Jego następcą (może synem) był rycerz Stefan z Goetzendorfu, wymieniony w 1374 roku. Stefan ten uważany jest za protoplastę Grabowskich-Goetzendorf. W roku 1570 wymieniono Franciszka Gockowskiego, który przyłożył pieczęć z opisywanym tutaj herbem. Wydaje się, że nie był on potomkiem pierwotnych właścicieli wsi. Do jego rodziny należał być może wymieniony w tym samym powiecie w 1648 roku Pan Gostkowski. W roku 1682 Gostkowice należały już do Osieckiego, ale w tym samym roku wzmiankowany jest jakiś J.P. Gockowski. Rodzina ta osiadła później w Wielkopolsce, gdzie używała herbu Brochwicz. Była również druga rodzina Gockowskich z Gockowa.

</doc>
<doc id="4642212" url="https://pl.wikipedia.org/wiki?curid=4642212" title="John Isaacs">
John Isaacs

John William Isaacs (ur. 15 września 1915 w Panamie, zm. 26 stycznia 2009 w Nowym Jorku) – amerykański koszykarz, jamajsko-panamskiego pochodzenia, występujący na pozycji obrońcy, członek Koszykarskiej Galerii Sław.
W 1935 doprowadził swoją szkolną drużynę do mistrzostwa Nowego Jorku szkół średnich (New York City High School Basketball Championship). Został wtedy zaliczony do składu All-City.
Jego ojciec był Jamajczykiem, a matka Panamką. Dorastał w nowojorskim Harlemie, mówił płynnie po angielsku i hiszpańsku.

</doc>
<doc id="4642217" url="https://pl.wikipedia.org/wiki?curid=4642217" title="Felix Adolph Behrend">
Felix Adolph Behrend

Felix Adolph Behrend (ur. 26 maja 1828 w Gdańsku, zm. 26 lutego 1875 w Gdańsku) – gdański kupiec i portugalski urzędnik konsularny.
Życiorys.
Syn Paula Augusta Adolpha Behrenda (1800–1853), kupca i urzędnika konsularnego Sycylii, oraz Neapolu i Sycylii w Gdańsku. Współwłaściciel firm handlu hurtowego: "Felix Behrend" (1853) i "Theodor Behrend &amp; Comp.", Ferd. Geschkat success (1853–1963). Właściciel kilku statków – barków (1864), hotelu "Dom Angielski" ("Englisches Haus") w Gdańsku (1872–1875) oraz współakcjonariusz browaru w Kuźniczkach. Był też kierownikiem konsulatu Portugalii w Gdańsku w randze wicekonsula (1858–1874) oraz członkiem zarządu Korporacji Kupców Gdańskich ("Die Korporation der Kaufmannschaft zu Danzig") (1869–).

</doc>
<doc id="4642223" url="https://pl.wikipedia.org/wiki?curid=4642223" title="Frédérique Lardet">
Frédérique Lardet

Frédérique Lardet (ur. 1 września 1966 w Annecy) – francuska polityk reprezentująca partię La République En Marche!. W wyborach parlamentarnych czerwcu 2017 została wybrana do francuskiego Zgromadzenia Narodowego, reprezentuje departament Haute-Savoie.

</doc>
<doc id="4642228" url="https://pl.wikipedia.org/wiki?curid=4642228" title="Joseph Brennan (koszykarz)">
Joseph Brennan (koszykarz)

Joseph R. „Joe” Brennan (ur. 15 listopada 1900 w Nowym Jorku, zm. 10 maja 1989 tamże) – amerykański koszykarz, występujący na pozycji obrońcy, członek Koszykarskiej Galerii Sław, po zakończeniu kariery zawodniczej trener koszykarski.
Jako trener drużyny St. Francis Terriers uzyskał w latach 1941–1948 bilans 90–46.

</doc>
<doc id="4642232" url="https://pl.wikipedia.org/wiki?curid=4642232" title="Robert Frazer">
Robert Frazer

Robert Frazer (ur. 29 czerwca 1891 w Worcester, Massachusetts, USA jako Robert William Browne, zm. 17 sierpnia 1944 w Los Angeles, Kalifornia, USA) – amerykański aktor.
Życie osobiste.
Frazer był żonaty z aktorką Mildred Bright.

</doc>
<doc id="4642233" url="https://pl.wikipedia.org/wiki?curid=4642233" title="Sławomir Kopyść">
Sławomir Kopyść

Sławomir Andrzej Kopyść (ur. 4 lutego 1959 w Pleszewie) – polski samorządowiec i nauczyciel, od 2010 członek zarządu województwa kujawsko-pomorskiego IV, V i VI kadencji.
Życiorys.
Syn Zdzisława i Haliny. Na początku lat 80. był pracownikiem fizycznym w kopalni węgla kamiennego. Ukończył studia matematyczne na Uniwersytecie Mikołaja Kopernika w Toruniu, po czym pracował jako nauczyciel tego przedmiotu w szkołach. W latach 1983–1998 był dyrektorem szkoły podstawowej w Zadusznikach, a następnie przez rok dyrektorem w bydgoskim kuratorium oświaty. W 2006 został dyrektorem Zespołu Szkół Chemicznych we Włocławku, później objął też funkcję przewodniczącego Rady Społecznej Wojewódzkiego Szpitala Specjalistycznego we Włocławku.
Zaangażował się w działalność polityczną w ramach Platformy Obywatelskiej. Uważany jest w mediach za bliskiego współpracownika Domiceli Kopaczewskiej. W 2002 po raz pierwszy bez powodzenia kandydował do sejmiku. W 2006, 2010, 2014 i 2018 uzyskiwał mandat radnego sejmiku kujawsko-pomorskiego III, IV, V i VI kadencji. W 2004, 2009 i 2014 bezskutecznie kandydował do Parlamentu Europejskiego. 29 listopada 2010 po raz pierwszy został powołany na stanowisko członka zarządu województwa. Na tym stanowisku pozostał także w kolejnych zarządach powoływanych 1 grudnia 2014 i 19 listopada 2018.

</doc>
<doc id="4642235" url="https://pl.wikipedia.org/wiki?curid=4642235" title="Nadia Hai">
Nadia Hai

Nadia Hai (ur. 3 marca 1980 r. w Trappes) – francuska polityk reprezentująca partię La République En Marche. W wyborach parlamentarnych czerwcu 2017 została wybrana do francuskiego Zgromadzenia Narodowego, reprezentuje departament Yvelines.

</doc>
<doc id="4642248" url="https://pl.wikipedia.org/wiki?curid=4642248" title="Jan Kostrzak">
Jan Kostrzak

Jan Józef Kostrzak (ur. 8 marca 1946 w Józefowie koło Radziejowa, zm. 29 kwietnia 2004 w Toruniu) – polski historyk mediewista, dyplomata.
Życiorys.
Syn Czesława (zm. 1962) i Reginy z domu Czupryńskiej; najstarszy z czwórki rodzeństwa. Ukończył liceum w Radziejowie. Zaczął studia w szkole oficerskiej w Kaliszu, które porzucił. Po odbyciu służby wojskowej (1964–1966) pracował w dziale organizacji i zarządzania Zakładów Włókien Sztucznych Elana w Toruniu. W 1967 zaczął zaocznie studiować historię na tamtejszym uniwersytecie. W 1972 uzyskał stopień magistra na podstawie pracy „Stanowisko Inflant wobec konfliktów zbrojnych polsko-krzyżackich w pierwszej połowie XV wieku” napisanej pod kierunkiem Mariana Biskupa.
Następnie rozpoczął pracę naukową jako asystent w toruńskiej Pracowni Historii Pomorza Wschodniego Instytutu Historii Polskiej Akademii Nauk, gdzie zgłębiał początki systemu stanowego w Inflantach pod władzą zakonu krzyżackiego. Tego też dotyczyła jego praca doktorska obroniona w Instytucie Historii PAN w Warszawie w 1982, wydana następnie w postaci książkowej. Awansował na adiunkta. W ramach stypendium badawczego wyjeżdżał do Berlina (1984–1986), Monachium (1987) i Tallinna (1989). Przygotowywał habilitację nt. ustroju Inflant na przełomie średniowiecza i nowożytności.
W 1980–1981 aktywnie zaangażował się w działalność NSZZ „Solidarność”. W 1989 znalazł się wśród założycieli toruńskiej grupy Ruchu Obywatelskiego Akcji Demokratycznej.
W 1991, zważywszy na znajomość przez Kostrzaka problematyki odrodzonych państw bałtyckich, otrzymał propozycję dołączenia do polskiej służby dyplomatycznej. W kwietniu 1992 został I sekretarzem ambasady RP w Rydze, jednocześnie organizując placówkę w Tallinnie, którą od sierpnia 1992 do stycznia 1995 kierował jako chargé d’affaires. W styczniu 1995 objął kierownictwo Konsulatu Generalnego RP w Kaliningradzie. W tym czasie m.in. zainicjował budowę nowej siedziby placówki oraz z powodzeniem wspierał polskiego proboszcza w uzyskaniu działki pod budowę kościoła. Kadencję zakończył 31 sierpnia 1996.
W sierpniu 1996 przeniósł się do Pracowni Dziejów Europy Środkowo-Wschodniej XIX–XX w. Instytutu Historii PAN w Warszawie. Badał tam najnowszą historię państw bałtyckich. Przygotowywał książkę o losach Królewca bezpośrednio po II wojnie światowej.
Powrócił do Torunia, gdzie aktywnie uczestniczył w życiu społecznym – został pierwszym prezesem Zarządu Akcji Katolickiej Diecezji Toruńskiej (1997–1998). Bp Andrzej Suski odznaczył Jana Kostrzaka medalem „Zasłużony dla Diecezji Toruńskiej”. Od października 1998 do 30 kwietnia 2002 był dyrektorem Urzędu Celnego w Toruniu. Od października 2002 wykładał historię średniowieczną i z najnowsze dzieje krajów bałtyckich w Wyższej Szkole Humanistyczno-Ekonomicznej we Włocławku. Pod koniec życia wszedł w skład Rady Prezydenckiej przy Prezydencie Torunia.
Jan Kostrzak zmarł w Toruniu 29 kwietnia 2004 na raka płuc. Został pochowany 4 maja na toruńskim Centralnym Cmentarzu Komunalnym.

</doc>
<doc id="4642265" url="https://pl.wikipedia.org/wiki?curid=4642265" title="Hans Joachim von Ziethen">
Hans Joachim von Ziethen



</doc>
<doc id="4642271" url="https://pl.wikipedia.org/wiki?curid=4642271" title="Napoleon Sądek">
Napoleon Sądek

Feliks Napoleon Sądek, właśc. Feliks Rosenbaum, ps. „Jacek Dereń”, „Napoleon Sądek” (ur. 11 kwietnia 1905, zm. 25 lutego 1970 w Londynie) – polski pisarz, dziennikarz i scenarzysta pochodzenia żydowskiego. W latach 30. XX wieku napisał lub współtworzył scenariusze do kilkunastu filmów fabularnych. Po II wojnie światowej przebywał w Wielkiej Brytanii, gdzie publikował powieści i sztuki teatralne oraz uczestniczył w życiu kulturalnym polskiej emigracji.
Życiorys.
Pochodził z rodziny przemysłowca Jana Rosenbauma i Florentyny z Bernsteinów. Uczęszczał do Gimnazjum im. Tadeusza Reytana w Warszawie, po czym rozpoczął studia prawnicze na Uniwersytecie Warszawskim. Po zakończeniu nauki był aplikantem adwokackim w sądzie grodzkim, następnie pracował jako adwokat. Jednocześnie publikował w prasie. Od 1929 pisał cykl felietonów „Wesoły kącik” w „Ostatnich Wiadomościach” pod pseudonimem Napoleon Sądek, a od 1930 przygotowywał felietony dla „Kuriera Czerwonego”, od 1931 także dla „Ekspressu Podhalańskiego”. W latach 1933–1939 napisał samodzielnie lub współtworzył scenariusze filmowe do kilkunastu filmów, opracowywał scenopisy i wykonał opracowanie literackie do "Nie miała baba kłopotu".
Walczył podczas kampanii wrześniowej w randze porucznika, później został aresztowany przez władze sowieckie i wywieziony w głąb ZSRS. Po podpisaniu układu Sikorski-Majski przyłączył się do 2 Korpusu Polskiego, gdzie pełnił obowiązki oficera oświatowego. W 1942 otrzymał przydział do 4 baonu 3 Dywizji Strzelców Karpackich, gdzie był oficerem oświatowym w stopniu kapitana. W bitwie o Monte Cassino ochotniczo dostarczał na mułach amunicję i żywność dla oddziałów bojowych, za co otrzymał Krzyż Walecznych. Następnie oddelegowano go do Referatu Oświatowego 3 Dywizji Strzelców Karpackich. Był współtwórcą teatru żołnierskiego tej jednostki wojskowej. Mimo wojny nie zaniechał twórczości literackiej i dziennikarskiej. Publikował felietony i opowiadania m.in. w „Pobudce” (1942), „Dzienniku Żołnierza Armii Polskiej na Wschodzie” (1943–1945), „Gońcu Karpackim” (1943–1944), „Kurierze Polskim w Bagdadzie” (1943), „Orle Białym” (1944), „Wiarusie Polskim” (1944), „Ochotniczce” (1944). Na przełomie ostatnich dwóch lat wojny był współredaktorem gazetek dla żołnierzy polskich we Włoszech „Świerkożubr pod Syreną” i „Osa Karpacka”. W 1946 znalazł się wraz z 2 Korpusem w obozie wojskowym w Hodgemur Camps w Anglii.
Po demobilizacji zamieszkał w Londynie. Po zakończeniu II wojny światowej, zmienił nazwisko rodowe na Feliks Napoleon Sądek. Na łamach „Dziennika Polskiego i Dziennika Żołnierza” zamieszczał od 1949 swoje powieści, opowiadania oraz pisał serie felietonów („Widziane ze sceny” (1955), „Mały felieton” (1964–1966), „Trudny dzień” (1965)). Ponadto udzielał się w „Życiu” (1950–1951, 1953), „Orle Białym” (1950, 1952, 1954), „Gazecie Niedzielnej” (1952), „Głosie” (1952), „Tygodniku Polskim” (1962–1964) i „Wiadomościach” (1965). Pisywał felietony humorystyczne dla Radia Wolna Europa, a w latach 1961–1967 był zatrudniony w British Drama League jako lektor. Część powieści, opublikowanych w „Dzienniku Polskim i Dzienniku Żołnierza”, została wydana (np. "Małżeństwo Marty"), a "Nieznany tor" został przełożony na język angielski. Pisał również sztuki sceniczne, z humorem przedstawiające 2 Korpus Polski i życie polskich emigrantów. W 1949 "Kwatera nad Adriatykiem" została uhonorowana IV nagrodą na konkursie emigracyjnego Związku Artystów Scen Polskich; była wystawiana przez polskie teatry amatorskie w Stanach Zjednoczonych, Kanadzie, Australii i Argentynie. Współpracował z Feliksem Konarskim.
Sądek był długoletnim członkiem zarządu Związku Pisarzy Polskich na Uchodźstwie, wchodził także w skład Związku Dziennikarzy Rzeczypospolitej Polskiej, Związku Artystów Scen Polskich, Związku Kombatantów-Żydów. Pochowany został na cmentarzu żydowskim w dzielnicy Golders Green przy Hoop Lane. Oprócz Krzyża Walecznych otrzymał także Srebrny Krzyż Zasługi z Mieczami.
W 1933 ożenił się z Pauliną Nisenson.
Twórczość (wybór).
Zestawienie przygotowane na podstawie źródeł:

</doc>
<doc id="4642278" url="https://pl.wikipedia.org/wiki?curid=4642278" title="Joachim Hempel (senator)">
Joachim Hempel (senator)

Joachim Hempel (ur. 16 maja 1858 w Warszawie, zm. najprawdopodobniej w 1944) – polski polityk, inżynier górniczy, działacz Narodowej Demokracji, senator RP I kadencji.
Życiorys.
Ukończył gimnazjum w Warszawie, gimnazjum i szkołę techniczną na Górnym Śląsku oraz austro-węgierską Akademię Górniczą w Leoben, na której w 1895 otrzymał tytuł inżyniera górniczego. Po zakończeniu nauki w Leoben objął posadę inżyniera i dyrektora kopalni węgla kamiennego Towarzystwa Francusko-Włoskiego Dąbrowskich Kopalń Węgla w Sosnowcu oraz zakładów hutniczych w Czeladzi. Po studiach stał się również właścicielem Domu Handlowego w Dąbrowie Górniczej, który był jego własnością do 1898, a w 1897 właścicielem kamieniołomów i wapienników pod Kielcami i majątku w Wolicy.
W czasie I wojny światowej działał w Radzie Głównej Opiekuńczej. Był również organizatorem i kuratorem szpitala dziecięcego w Kielcach oraz Ludowej Szkoły Rolniczej w Podzamczu.
Po odzyskaniu przez Polskę niepodległości zasiadał w sejmiku i wydziale powiatowym w Kielcach. Był również prezesem kieleckiego oddziału Związku Ziemian w Kielcach. W 1919-1921 pełnił funkcję starosty kieleckiego. Działał w Związku Ludowo-Narodowym, z list którego w 1922 wybrany został senatorem RP jako reprezentant województwa kieleckiego. W Senacie był członkiem komisji administracyjnej oraz prawniczej oraz podkomisji ds. przemysłu wojennego. Był również referentem budżetów Ministerstw Przemysłu i Handlu oraz Komunikacji. Był także przedstawicielem polskiego parlamentu w Unii Międzyparlamentarnej. Po zakończeniu kadencji w 1927 nie był już nigdy członkiem parlamentu.
Po utracie majątku w końcówce lat 20. powrócił do Warszawy. Okoliczności jego śmierci są niejasne. Według jednej z wersji w czasie powstania warszawskiego miał zostać zamordowany przez Niemców w szpitalu w Milanówku lub w innych nieznanych okolicznościach. Według drugiej wersji w czasie powstania mieszkał na Saskiej Kępie i po wkroczeniu do prawobrzeżnej części Warszawy Sowietów miał zostać aresztowany przez NKWD, po czym ślad po nim zaginął.
Życie prywatne.
Był synem Stanisława Adolfa oraz Felicji z domu Szubert oraz wnukiem Michała Szuberta. W 1889 poślubił Annę Bądzyńską, z którą doczekał się córki Janiny oraz synów Stanisława (również senatora), Zygmunta Joachima (kapitana WP, od 1939 szefa Biura Informacji i Propagandy Komendy Okręgu Warszawa Miasto SZP – ZWZ) oraz Kazimierza (burmistrza Chęcin). Dwaj jego synowie stracili życie podczas II wojny światowej – Kazimierz został zamordowany w Auschwitz w 1941, a Zygmunt zginął w powstaniu warszawskim.

</doc>
<doc id="4642287" url="https://pl.wikipedia.org/wiki?curid=4642287" title="Eduard Wilhelm Grade">
Eduard Wilhelm Grade

Eduard Wilhelm Grade (ur. 1787 w Kiezmark, zm. w 1877 w Gdańsku) – gdański kupiec i portugalski urzędnik konsularny.
Pełnił funkcję radnego m. Gdańska (1831-1833) oraz kierownika konsulatu Portugalii w Gdańsku w randze wicekonsula (1845-1848). 

</doc>
<doc id="4642288" url="https://pl.wikipedia.org/wiki?curid=4642288" title="Parafia św. Mikołaja w Czulicach">
Parafia św. Mikołaja w Czulicach

Parafia świętego Mikołaja w Czulicach – rzymskokatolicka parafia znajdująca się w archidiecezji krakowskiej, w dekanacie Wawrzeńczyce, w Polsce.

</doc>
<doc id="4642291" url="https://pl.wikipedia.org/wiki?curid=4642291" title="Parafia Narodzenia Najświętszej Maryi Panny w Igołomi">
Parafia Narodzenia Najświętszej Maryi Panny w Igołomi

Parafia Narodzenia Najświętszej Maryi Panny w Igołomi – rzymskokatolicka parafia znajdująca się w archidiecezji krakowskiej, w dekanacie Wawrzeńczyce, w Polsce.

</doc>
<doc id="4642294" url="https://pl.wikipedia.org/wiki?curid=4642294" title="Parafia św. Wojciecha Biskupa i Męczennika w Pobiedniku Małym">
Parafia św. Wojciecha Biskupa i Męczennika w Pobiedniku Małym

Parafia świętego Wojciecha Biskupa i Męczennika w Pobiedniku Małym – rzymskokatolicka parafia znajdująca się w archidiecezji krakowskiej, w dekanacie Wawrzeńczyce, w Polsce.

</doc>
<doc id="4642312" url="https://pl.wikipedia.org/wiki?curid=4642312" title="Jelena Sokołowa (łyżwiarka)">
Jelena Sokołowa (łyżwiarka)



</doc>
<doc id="4642318" url="https://pl.wikipedia.org/wiki?curid=4642318" title="Sławomira Kaleta-Wojtasik">
Sławomira Kaleta-Wojtasik

Sławomira Kaleta-Wojtasik (ur. 21 kwietnia 1950 w Krakowie, zm. 23 czerwca 2016 tamże) – polska germanistka, skandynawistka, językoznawczyni, tłumaczka, pracownik naukowy Instytutu Filologii Germańskiej Uniwersytetu Jagiellońskiego. Jej zainteresowania naukowe obejmowały m.in. historię języka niemieckiego i szwedzkiego, gramatykę historyczną języka niemieckiego, grafematykę tekstów średnio-wysoko-niemieckich i wczesno-nowo-wysoko-niemieckich, kontakt i transfer językowy, zapożyczenia, językoznawstwo kontrastywne, nauczanie języków obcych oraz wybrane zagadnienia z zakresu iranistyki.
Życiorys naukowy.
Urodzona 21 kwietnia 1950 r. w Krakowie. W latach 1969-1974 studiowała filologię germańską i skandynawistykę najpierw w Katedrze Filologii Niemieckiej, a następnie – od 1973 r. – w Instytucie Filologii Germańskiej Uniwersytetu Jagiellońskiego w Krakowie, gdzie po ukończeniu studiów magisterskich podjęła pracę w charakterze nauczyciela akademickiego. Stopień doktora nauk humanistycznych uzyskała również w UJ w 1983 r. na podstawie dysertacji pt. "Der Umlaut im Nord- und Westgermanischen" napisanej pod kierunkiem prof. dr. hab. Aleksandra Szulca. Habilitację uzyskała w 2003 r. na podstawie rozprawy pt. "Graphematische Untersuchungen zum Codex Picturatus von Balthasar Behem", w której przedstawiła obszerną analizę fonematyczno-grafematyczną języka wczesno-nowo-wysoko-niemieckiego utrwalonego pisemnie w "Kodeksie Baltazara Behema" z początku XVI w. zawierającego przywileje i statuty miasta Krakowa, a także roty przysiąg oraz ustawy krakowskich cechów. Była także stypendystką Wydziału Lingwistyki Uniwersytetu w Uppsali.
W strukturach Instytutu Filologii Germańskiej UJ zajmowała stanowisko kierownika Zakładu Filologii Szwedzkiej (1998-2006), Zakładu Językoznawstwa Germańskiego (2013-2016) oraz Zakładu Współczesnego Języka Niemieckiego przekształconego po jej śmierci w Zakład Dydaktyki i Historii Języka Niemieckiego (2013-2016). Od 2012 r. była dyrektorem Instytutu, a funkcję tę pełniła do śmierci.
Była promotorem ponad 150 prac dyplomowych (zarówno licencjackich jak i magisterskich) oraz wypromowała jednego doktora. Została pochowana na Cmentarzu Rakowickim w Krakowie.

</doc>
<doc id="4642324" url="https://pl.wikipedia.org/wiki?curid=4642324" title="Monika Pawłowska">
Monika Pawłowska

Monika Jolanta Pawłowska z domu Kominek, "primo voto" Kominek-Sahakyan (ur. 15 czerwca 1983 w Rykach) – polska polityk i przedsiębiorca, posłanka na Sejm IX kadencji.
Życiorys.
W 2011 uzyskała licencjat ze stosunków międzynarodowych w Wyższej Szkole Przedsiębiorczości i Administracji w Lublinie, a w 2016 magisterium na Wydziale Nauk Politycznych i Studiów Międzynarodowych Uniwersytetu Warszawskiego. Zawodowo pracowała na stanowiskach menedżerskich, prowadziła też własną działalność gospodarczą.
Kierowała biurem posłanki na Sejm RP, swojej ciotki Stanisławy Prządki. Należała do Sojuszu Lewicy Demokratycznej. Była również wiceprzewodniczącą Forum Równych Szans i Praw Kobiet w województwie lubelskim, zainicjowała też powołanie Rady Kobiet przy prezydencie Puław. W 2014 otwierała dęblińską listę kandydatów koalicji SLD Lewica Razem do rady powiatu ryckiego, jednak nie uzyskała mandatu. W 2015 wycofała się z działalności partyjnej.
W 2019 zaangażowała się działalność polityczną w ramach partii Wiosna, została jej koordynatorką w województwie lubelskim. Z jej działaniami wiąże się oskarżenie o mobbing ze strony działacza młodzieżówki Przedwiośnie (sąd koleżeński Wiosny uznał jej słownictwo za niewłaściwe, udzielił upomnienia, nie stwierdził natomiast znamion mobbingu). W tym samym roku bezskutecznie kandydowała do Parlamentu Europejskiego w okręgu lubelskim, otrzymując 4426 głosów. W wyborach parlamentarnych w tym samym roku uzyskała mandat posłanki na Sejm RP IX kadencji w okręgu chełmskim. Kandydowała z listy Sojuszu Lewicy Demokratycznej (w ramach porozumienia partii lewicowych), zdobywając 12 916 głosów. W Sejmie została członkinią Komisji Obrony Narodowej oraz Komisji Administracji i Spraw Wewnętrznych, a także wiceprzewodniczącą dwóch podkomisji stałych (do spraw społecznych w wojsku i do spraw polskiego przemysłu obronnego oraz modernizacji technicznej Sił Zbrojnych RP). W listopadzie 2019 została wybrana na wiceprzewodniczącą klubu parlamentarnego Lewicy. W marcu 2021 opuściła ten klub i Wiosnę, przechodząc do Porozumienia i zostając posłanką niezrzeszoną. W sierpniu tegoż roku współtworzyła nowo powstałe koło parlamentarne swojej partii. 30 września 2021 poinformowała o opuszczeniu Porozumienia, ponownie zostając posłanką niezrzeszoną. Dzień później poinformowała o przystąpieniu do klubu parlamentarnego Prawa i Sprawiedliwości.

</doc>
<doc id="4642327" url="https://pl.wikipedia.org/wiki?curid=4642327" title="Filmy zgłoszone do rywalizacji o 33. rozdanie Oscara w kategorii filmu nieanglojęzycznego">
Filmy zgłoszone do rywalizacji o 33. rozdanie Oscara w kategorii filmu nieanglojęzycznego

W rywalizacji o statuetkę w 33. rozdaniu Oscara dla filmu nieanglojęzycznego wzięło udział 12 filmów. Nominacjami zostały wyróżnione tytuły z Francji, Włoch, Szwecji, Meksyku i Jugosławii. Statuetkę Oscara otrzymał film Źródło, dramat w języku szwedzkim, w reżyserii Ingmara Bergmana. Film reprezentował Szwecję.
Po raz pierwszy swój film w konkursie zaprezentowana Brazylia.
Nagroda została wręczona w poniedziałek 17 kwietnia 1961 podczas gali w Santa Monica Civic Auditorium.

</doc>
<doc id="4642328" url="https://pl.wikipedia.org/wiki?curid=4642328" title="Myszków (obwód tarnopolski)">
Myszków (obwód tarnopolski)



</doc>
<doc id="4642329" url="https://pl.wikipedia.org/wiki?curid=4642329" title="Grażyna Rosa">
Grażyna Rosa

Grażyna Barbara Rosa (ur. 1968) – polska ekonomistka, dr hab. nauk ekonomicznych, profesor zwyczajny Katedry Marketingu Usług i prodziekan Wydziału Zarządzania i Ekonomiki Usług Uniwersytetu Szczecińskiego.
Życiorys.
W 1991 ukończyła studia ekonomiczne na Uniwersytecie Szczecińskim, natomiast 29 czerwca 1995 obroniła pracę doktorską "Koncepcja działalności marketingowej przedsiębiorstwa PKP w międzynarodowych przewozach towarowych", 4 lipca 2002 habilitowała się na podstawie pracy zatytułowanej "Marketing jako sposób wzmacniania pozycji konkurencyjnej na rynku usług transportowych". 1 kwietnia 2015 nadano jej tytuł profesora w zakresie nauk ekonomicznych.
Została zatrudniona na stanowisku profesora nadzwyczajnego w Wyższej Szkole Bankowej w Poznaniu na Wydziale Ekonomicznym w Szczecinie oraz objęła funkcję kierownika i profesora zwyczajnego w Katedrze Marketingu Usług, a także prodziekana na Wydziale Zarządzania i Ekonomiki Usług Uniwersytetu Szczecińskiego. 

</doc>
<doc id="4642330" url="https://pl.wikipedia.org/wiki?curid=4642330" title="LibreOffice Base">
LibreOffice Base



</doc>
<doc id="4642333" url="https://pl.wikipedia.org/wiki?curid=4642333" title="19 Lubelska Brygada Zmechanizowana">
19 Lubelska Brygada Zmechanizowana



</doc>
<doc id="4642340" url="https://pl.wikipedia.org/wiki?curid=4642340" title="Letnie przesilenie">
Letnie przesilenie

 
Letnie przesilenie (niem. "Unser letzter Sommer") – polsko-niemiecki dramat wojenny z 2014 roku w reżyserii i według scenariusza Michała Rogalskiego.
Sceny plenerowe filmowano na Dolnym Śląsku (w Jaworzynie Śląskiej, Udaninie i Borowie), a także na Mazowszu i w Niemczech (Brandenburgia i Saksonia).
Treść.
Dramat ukazujący okupację niemiecką z perspektywy prowincjonalnego polskiego miasteczka i z punktu widzenia dwóch młodych ludzi wkraczających w dorosłość – Polaka (Romek) i Niemca (Guido). Na miejscowej stacji pośrednio stykają się z tragedią Żydów przewożonych pociągami do miejsc zagłady. W nienormalnych warunkach życia każdy z nich staje wobec konieczności nagłego podejmowania dramatycznych decyzji i dokonywania wyborów świadczących o ich dojrzałości i człowieczeństwie.

</doc>
<doc id="4642341" url="https://pl.wikipedia.org/wiki?curid=4642341" title="Sri Lanka Sevens 2019">
Sri Lanka Sevens 2019

Sri Lanka Sevens 2019 – piąta edycja wchodzącego w skład mistrzostw Azji turnieju Sri Lanka Sevens przeznaczonego dla męskich reprezentacji narodowych w rugby 7. Odbyła się w dniach 28–29 września 2019 roku na Colombo Racecourse Ground w Kolombo będąc trzecim turniejem sezonu 2019.
Informacje ogólne.
Rozegrane na Colombo Racecourse Ground zawody były trzecim turniejem sezonu 2019 i wzięło w nich udział osiem reprezentacji. Drużyny rywalizowały w pierwszym dniu systemem kołowym podzielone na dwie czterozespołowe grupy, po czym czwórka najlepszych awansowała do półfinałów, a pozostałe zmierzyły się w walce o "Plate". Turniej był transmitowany w Internecie.
W turnieju triumfowali reprezentanci Japonii. Najwięcej punktów i przyłożeń zdobył przedstawiciel triumfatorów, Chihito Matsui.

</doc>
<doc id="4642344" url="https://pl.wikipedia.org/wiki?curid=4642344" title="Folke Nordström">
Folke Nordström

Folke Nordström (ur. 1920 w Tuna w Medelpad, zm. 1997) – szwedzki historyk sztuki i wykładowca uniwersytecki. Zajmował się badaniami nad średniowieczną architekturą sakralną, historią sztuki norrlandzkiej i był znawcą hiszpańskiego malarza Francisca Goi i jego twórczości.
Studia akademickie rozpoczął na Uniwersytecie w Uppsali w latach 40. XX wieku. W 1952 roku obronił pracę na temat historii najstarszego budynku katedralnego w Uppsali. W 1965 roku opuścił Uppsalę i przeniósł się do Sävar w Västerbotten jako dyrektor nowo utworzonego Instytutu Historii Sztuki Norrlandzkiej, którego głównym zadaniem było prowadzenie kursów z zakresu sztuki w Norrlandii. W 1970 powstał wydział nauk o sztuce na Uniwersytecie w Umeå i Nordström został jego pierwszym profesorem w 1975 roku. Był jednym z inicjatorów powstania Bildmuseet – muzeum obrazu otwartego w Umeå w 1981 roku.

</doc>
<doc id="4642347" url="https://pl.wikipedia.org/wiki?curid=4642347" title="Kościół Narodzenia Najświętszej Maryi Panny w Miękini">
Kościół Narodzenia Najświętszej Maryi Panny w Miękini

Kościół Narodzenia Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Miękinia archidiecezji wrocławskiej).
Jest to świątynia wzmiankowana w 1335 roku. Obecna budowla, oryginalnie gotycka, wzniesiona pod koniec XV wieku, została gruntownie przebudowana po pożarze w 1710 roku. Kościół jest orientowany, murowany, posiada jedną nawę oraz wieżę od strony zachodniej i węższe, trójbocznie zakończone prezbiterium, zwieńczone bogato rozczłonkowanym ujętym w wolutowe spływy szczytem wschodnim. Wnętrze nakryte jest sklepieniami kolebkowymi i lunetami. We wnętrzu można zobaczyć, pochodzące z XVIII wieku, wyposażenie w stylu barokowym.

</doc>
<doc id="4642348" url="https://pl.wikipedia.org/wiki?curid=4642348" title="Zbigniew Ziejewski">
Zbigniew Ziejewski

Zbigniew Ziejewski (ur. 28 listopada 1958 w Morągu) – polski polityk, samorządowiec i przedsiębiorca, w latach 2014–2015 starosta nowomiejski, poseł na Sejm RP IX kadencji.
Życiorys.
Absolwent studiów rolniczych na Akademii Rolniczo-Technicznej w Olsztynie. Kształcił się też podyplomowo z zarządzania i organizacji na Uniwersytecie Mikołaja Kopernika w Toruniu oraz z szacowania i wyceny nieruchomości na Politechnice Gdańskiej. W 1993 został prezesem rolniczego przedsiębiorstwa produkcyjno-usługowo-handlowego „Ziemar” w Szwarcenowie. Członek rady nadzorczej w Zakładzie Gospodarki Komunalnej w Kurzętniku. Został przewodniczącym powiatowej izby rolniczej, a od 2005 do 2007 kierował Warmińsko-Mazurską Izbą Rolniczą.
Zaangażował się w działalność polityczną w ramach Polskiego Stronnictwa Ludowego. Został skarbnikiem jego struktur w województwie warmińsko-mazurskim, a także członkiem rady naczelnej partii. Wybierany na przewodniczącego struktur PSL w powiecie nowomiejskim. W 2002, 2006 i 2014 uzyskiwał mandat w radzie powiatu nowomiejskiego. Sprawował funkcję przewodniczącego rady, a od grudnia 2014 do lutego 2015 był starostą nowomiejskim. W 2011 i 2015 bez powodzenia kandydował do Sejmu, a w 2018 do sejmiku warmińsko-mazurskiego.
W wyborach parlamentarnych w 2019 uzyskał mandat posła na Sejm RP IX kadencji w okręgu elbląskim (zdobył 9028 głosów).
Życie prywatne.
Mieszka w Nowym Mieście Lubawskim; jest żonaty i ma dwoje dzieci. Działacz ochotniczej straży pożarnej.
Odznaczenia.
Odznaczony m.in. Złotym (2011) i Srebrnym (2001) Krzyżem Zasługi, Medalem „Za zasługi dla Ruchu Ludowego” im. Wincentego Witosa, odznaką honorową „Zasłużony dla Rolnictwa”, odznaką honorową „Zasłużony dla Warmii i Mazur” oraz Srebrnym Medalem „Za Zasługi dla Pożarnictwa”.

</doc>
<doc id="4642352" url="https://pl.wikipedia.org/wiki?curid=4642352" title="Jadwiga Pędrak-Lidka">
Jadwiga Pędrak-Lidka

Jadwiga Pędrak-Lidka z domu Pawlak (ur. 28 czerwca 1929) – polska Sprawiedliwa wśród Narodów Świata.
W grudniu 1942 rodzina Jadwigi (rodzice Bronisława, Stefan, babcia Antonina) przyjęła pod swój dach w podlubelskiej Olszance zaprzyjaźnione małżeństwo Elki i Menachema (Mordki) Bronów wraz z ich synami Icchakiem i Moszem, które zbiegło ze zlikwidowanego dwa miesiące wcześniej getta w Bychawie. Pawlakowie ukryli Żydów pod podłogą stodoły. Zadaniem Jadwigi było noszenie do stodoły jedzenia oraz książek. Dzięki oddaleniu gospodarstwa od innych zabudowań ukrywani mogli nocami chodzić po ogrodzie.
Bronowie ukrywali się u Pawlaków do nadejścia Armii Czerwonej w lipcu 1944. Po wojnie przeprowadzili się do Lublina. Jadwiga mieszkała z nimi, gdyż przyjechała do szkoły w Lublinie. W 1945 Bronowie wyjechali do Izraela, a dalej do Stanów Zjednoczonych. Jadwiga i Icchak Bron utrzymywali ze sobą kontakt jeszcze w XXI wieku.
W 1992 Jadwiga Pędrak-Lidka otrzymała tytuł Sprawiedliwy wśród Narodów Świata nadawany przez Jad Waszem w Jerozolimie.

</doc>
<doc id="4642354" url="https://pl.wikipedia.org/wiki?curid=4642354" title="Jaja carskie">
Jaja carskie



</doc>
<doc id="4642358" url="https://pl.wikipedia.org/wiki?curid=4642358" title="Sejm zwyczajny 1768">
Sejm zwyczajny 1768

Sejm 1768 – sejm zwyczajny I Rzeczypospolitej, został zwołany 12 sierpnia 1768 roku do Warszawy.
Sejmiki przedsejmowe w województwach odbyły się 26 września 1768 roku, a sejmik główny pruski miał być 10 października 1768 roku. 
Sejm się rozszedł ponieważ wybory przeważnie były zbojkotowane.

</doc>
<doc id="4642359" url="https://pl.wikipedia.org/wiki?curid=4642359" title="Jaskinia Koguta">
Jaskinia Koguta

Jaskinia Koguta – jaskinia w kamieniołomie Kapelanka w Skałkach Twardowskiego w Dzielnicy VIII Dębniki w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Jaskinia znajduje się w skale Freney, będącej popularnym obiektem wspinaczki skalnej. Wspinacze nazywają ten rejon wspinaczkowy Zakrzówkiem. U podnóża Freneya jaskinia ma dwa otwory; większy północny i mniejszy zachodni. Są oddalone od siebie o kilkanaście metrów. Łączy je ciasny i kręty tunel. W jego środkowej części w głąb skały odchodzi ciasna rura o długości 6 m, dalej zwężająca się i niemożliwa do przejścia.
Dno w głębi korytarza i rury jest piaszczyste. W bocznej rurze odchodzącej od korytarza są kilkucentymetrowe stalaktyty oraz zbudowana z drobnokrystalicznego kalcytu polewa naciekowa. 
Jaskinia powstała na międzyławicowej szczelinie w uławiconych wapieniach jury późnej. Początkowo powstała w strefie saturacji (poniżej zwierciadła wód podziemnych), później woda płynąca jej dnem wytworzyła rynnę denną.
Wewnątrz jaskinia jest ciemna, wilgotna i przewiewna. Na jej dnie znajdywano drobne kości zwierząt współczesnych, a wewnątrz jaskini komary.
Historia.
Jaskinia jest fragmentem większego systemu kanałów krasowych. Zostały one zniszczone podczas eksploatacji wapienia. Otwory jaskiń były całkowicie zawalone gruzem. Na początku lat 70. XX wieku odkopał je krakowski wspinacz Wieńczysław Kogut. Skała Freney jest popularnym obiektem wspinaczki skalnej i najbardziej popularne drogi wspinaczkowe prowadzą ponad otworami jaskini, wskutek czego jej otwory zostały wkrótce znów zawalone gruzem. Ponownie odkopano je w listopadzie 1988 r., ale potem znów zostały zawalone gruzem i śmieciami.
Jaskinię udokumentował R. Stachnik w 1989 r. Plan opracował M. Szelerewicz w sierpniu 1989 r..

</doc>
<doc id="4642369" url="https://pl.wikipedia.org/wiki?curid=4642369" title="Beniamin Godyla">
Beniamin Godyla

Beniamin Wincenty Godyla (ur. 8 lipca 1965 w Kluczborku) – polski przedsiębiorca, polityk i samorządowiec, senator X kadencji.
Życiorys.
Ukończył politologię na Uniwersytecie Opolskim oraz podyplomowe studia menedżerskie na Uniwersytecie Ekonomicznym we Wrocławiu. Zajął się prowadzeniem działalności gospodarczej w branży cukierniczo-piekarniczej. Został właścicielem piekarni Kłos w Kujakowicach Górnych, sieci cukierni oraz kawiarni Godyla, Domu Seniora Paulinka w Pawłowicach, a także pałacu Pawłowice. Między innymi dzięki pozyskanym z Unii Europejskiej funduszom udało mu się doprowadzić do zrewitalizowania pałacu Pawłowice oraz odnowienia przylegających do niego terenów po byłym państwowym gospodarstwie rolnym, na których powstał dom seniora oraz park.
Wieloletni działacz Stowarzyszenia „Konsorcjum Producentów Kołocza Śląskiego” (w tym jako jego prezes), Stowarzyszeniu Rozwoju i Odnowy Wsi Pawłowice czy w klastrze producentów dobrej żywności z Olesna. Jest organizatorem Ogólnopolskiej Gali Mundurowych Orkiestr Dętych „Złoty Suzafon”.
W wyborach samorządowych w 2010 bezskutecznie kandydował na radnego województwa opolskiego z listy Platformy Obywatelskiej; zdobył wówczas 2085 głosów. W tym samym roku objął jednak mandat w sejmiku w miejsce Andrzeja Pyziaka. W wyborach w 2014 bezskutecznie kandydował na stanowisko burmistrza Gorzowa Śląskiego; otrzymał wówczas 1267 głosów (o 37 mniej niż jego jedyny kontrkandydat Artur Tomala). W wyborach parlamentarnych w 2015 nie uzyskał mandatu senatora, kandydując z ramienia Nowoczesnej; uzyskał wówczas 12 616 głosów. W wyborach samorządowych w 2018 dostał się do rady powiatu oleskiego, zdobywając 414 głosów.
W wyborach parlamentarnych w 2019 został wybrany do Senatu X kadencji z ramienia Koalicji Obywatelskiej, otrzymując 53 012 głosów w okręgu nr 53. W 2021 przystąpił do Platformy Obywatelskiej
Życie prywatne.
Żonaty. Jest ojcem czwórki dzieci. Jego syn Szymon został radnym Sejmiku Województwa Opolskiego.

</doc>
<doc id="4642383" url="https://pl.wikipedia.org/wiki?curid=4642383" title="Szoki przyszłości Tharga">
Szoki przyszłości Tharga

Szoki przyszłości Tharga (ang. "Tharg’s Future Shocks") – seria krótkich komiksów science-fiction publikowana w brytyjskim magazynie "2000 AD" w latach 1977-1982. Nazwa wywodzi się od fikcyjnego redaktora "2000 AD" i książki "Szok przyszłości" z 1970 roku, autorstwa Alvina Tofflera.
Publikacja i założenie.
Każdy odcinek jest osobną historią osadzoną w klimacie science-fiction, czasami rozpoczyna się od wstępu gospodarza serii (jak i całego magazynu "2000 AD"), kosmity Tharga. Historie te najczęściej są zajmują 2-3 strony. Seria rozpoczęła się od historii "Tharg’s Future Shocks" jako pojedyncze opowiadanie napisane przez Steve Moore, który stworzył także format serii na łamach numeru "2000 AD" #25 (13 sierpnia 1977).
Historie te zwykle służą jako poligon doświadczalny dla nowych twórców, czego rezultatem jest zróżnicowany poziom jakości. Niektórzy uznani później twórcy komiksowi jak Peter Milligan, Alan Davis, Alan Moore i Grant Morrison zaczynali właśnie od "Szoków przyszłości".
Tharg.
Tharg Potężny (ang. "Tharg the Mighty") – fikcyjny redaktor magazynu "2000 AD". Postać została wprowadzona na okładce pierwszego numeru magazynu (26 lutego 1977) i obok sędziego Dredda jest jedyną, która pojawiła w niemal każdym numerze "2000 AD". Tharg powstał jako kontynuacja tradycji tworzenia gospodarzy zapowiadających historie w antologiach komiksowych.
Tharg jest kosmitą z fikcyjnej planety Quaxxann orbitującej wokół gwiazdy Betelgeza. Jest to humanoid o zielonej skórze i białych włosach postawionych w irokez, zaś na czole ma urządzenie zwane rozetą Syriusza. Jest przedstawiany, głównie dla efektu komediowego, jako autorytarny egoista. Uwielbia jeść polistyrenowe kubki. Tharg mówi w języku angielskim, wtrącając okazjonalnie różne betelgezjańskie określenia i zwroty.
Tharg pisze głównie wstępy komiksów, odpowiedzi na listy czytelników i ogłasza nazwiska czytelników, którzy wygrali przeróżne konkursy – zwycięzca może dostać nagrodę pieniężną w funtach lub „galaktycznej kasze”. Oprócz obowiązków redakcyjnych w "2000 AD", przypisywanych Thargowi, całe pisanie, strona wizualna, liternictwo, podredakcja i PR przypisywane są malkontentnym, niezdarnym i cierpiącym androidom, które wyglądają jak karykatury ich rzeczywistych odpowiedników.
Tharg z reguły rzadko pojawia się w historiach, zaś w krótkich historiach kręcących się wokół niego scenarzyści tacy jak Alan Grant, Alan Moore czy John Wagner określają go TMO, tj. The Mighty One. Głównie pojawia się jako gospodarz antologii publikowanych na łamach "2000 AD".
Fabuły historii z Thargiem jako głównym bohaterem opierają się głównie na konflikcie Tharga z plagą Thrillsuckerów, szkodników chcących ukraść "2000 AD", jego pomiataniu pracującymi dla niego androidami i , jego bitwach z Dyktatorami sześcianowej planety Zrag. Te trio niekompetentnych kosmicznych władców liczy na uzurpacje pozycji Tharga i użycia mocy komiksów do rewitalizacji ich planety. Tharg używa Dyktatorów jako kozłów ofiarnych, których może obarczyć winą za chochliki drukarskie i dziury fabularne. Wszystkie te historie są utrzymane w komediowej tonacji. Pat Mills, który stworzył Tharga określił go w 2015 roku jako anachronizm. W 1996 roku David Bishop zdecydował się na zmianę statusu quo i w "2000 AD" #1014 wymienił Tharga na Faceta w Czerni (oryg. "Men in Black") z "Vector 13". Reakcje czytelników były „silne i witrioliczne” i Tharg został przywrócony w numerze #1032. Bishop zdał sobie sprawę, że Tharg jest nieodłączną częścią "2000 AD" i że Facet w Czerni był „męczącym obciążeniem”. Powrót Tharga i wyparcie „Faceta w Czerni” zostało opisane w „Case Ten: Case Closed?” z "Vector 13."
Spin-offy i podobne serie.
Spin-offy.
Niektóre postacie okazały się na tyle popularne, by pojawiać się kilkakrotnie w "Szokach przyszłości" albo we własnych seriach. Do tych postaci należą Alec Trench, D.R. i Quinch, Bradley i Abelard Snazz.
Podobne serie.
"2000 AD" rozpoczął także inne krótkometrażowe antologie z gatunku science fiction i horroru:
Postać Tharga jako gospodarza znalazła się w innych odmiennych gatunkowo antologiach prowadzonych przez Tharga i publikowany na łamach "2000 AD": "Tharg’s 3rillers", "Tharg’s Alien Invasions", "Tharg’s Dragon Tales" oraz "Tharg’s Terror Tales".
Wydania zbiorcze.
Historie zostały wydane w kilkunastu wydaniach zbiorczych:
Dwie antologie ze scenariuszami autorstwa Alana Moore’a "Future Shocks" ("Alan Moore’s Shocking Futures") i "Time Twisters" ("Alan Moore’s Twisted Times") zostały wydane przez Titan Books w 1986 roku.
Historie zostały w 2006 roku skompilowane w jeden tom i wydane przez Rebellion Developments:
Z kolei historie napisane przez innych twórców zostały wydane zbiorczo przez Rebellion Developments w:
Wydanie zbiorcze zbierające wszystkie "Szoki przyszłości":

</doc>
<doc id="4642393" url="https://pl.wikipedia.org/wiki?curid=4642393" title="Jucho">
Jucho

Jucho, właśc. Justyna Chowaniak (ur. 5 kwietnia 1986 w Jaworznie) – polska wokalistka, autorka tekstów, kompozytorka i pianistka. W roku 2012 światło dzienne ujrzał jej autorski projekt Domowe Melodie.
Historia.
W latach 2004–2006 współpracowała na stałe z warszawskim teatrem Studio Buffo, w latach 2006–2012 brała gościnny udział w spektaklach, m.in. „Tyle miłości”, „Polita”, „Wieczory w Buffo”.
Jucho wraz ze Staszkiem Czyżewskim oraz Jakubem Dykiertem, których zaprosiła do współpracy w zespole Domowe Melodie, w 2012 wydali swój debiutancki album studyjny, zatytułowany po prostu "Domowe melodie". Ręcznie robione okładki z odciskiem po kubku z kawą zdobyły wyróżnienie w plebiscycie Cover Awarts 2013. Pochodzący z płyty utwór „Grażka” zadebiutował na drugim miejscu Listy Przebojów Programu III Polskiego Radia, a w kolejnym tygodniu zdobył szczyt notowania.
Mają za sobą setki wyprzedanych koncertów w największych klubach w Polsce, w 2013 zagrali podczas trasy Męskiego Grania 2013. W czerwcu wystąpili podczas Halfway Festival w Białymstoku. W kolejnym miesiącu zagrali w Gdyni na festiwalu Heineken Open’er, na który powrócili także w 2014 oraz 2015. W lipcu 2013 roku zespół zagrał trasę koncertową po Islandii. W 2014 zagrali na specjalne zaproszenie Ambasady Rzeczypospolitej Polskiej w Lizbonie oraz wzięli udział w serii spektakli Instytutu B61.
17 grudnia 2014 wydali podwójny album, zatytułowany "3", na którym znalazły się łącznie 22 piosenki. W lipcu 2015 wystąpili podczas SLOT Art Festival w Lubiążu. W 2015 wystąpili na małej, a w 2017 – na dużej scenie festiwalu Przystanek Woodstock w Kostrzynie nad Odrą. Z inicjatywy Jerzego Owsiaka 30 listopada 2017 roku ukazał się album koncertowy z zapisem ich występu na głównej scenie festiwalu Woodstock.
29 listopada 2017 ogłosił zawieszenie, a 2 grudnia 2018 – zakończenie działalności.
Oprócz warstwy tekstowej, muzycznej i producenckiej Jucho stworzyła całą szatę graficzną okładek płyt wydawnictwa Domowych Melodii oraz była odpowiedzialna za scenariusz i reżyserię większości ich teledysków. Na zaproszenie zespołu Mikromusic
stworzyła również klip do ich utworu „Zostań tak”. W 2018 Jucho wydała książkę pt. „Nutny pamiętnik” podsumowującą działalność Domowych Melodii wraz z zapisami
nutowymi wszystkich dotychczas nagranych utworów oraz opowieściami o ich powstawaniu. Cały nakład został wyprzedany, a książka otrzymała nominację w konkursie „Najpiękniejsza Książka Roku 2018” Polskiego Towarzystwa Wydawców Książek.
W marcu 2020 Jucho decyduje się na limitowaną, pożegnalną reedycje książki, która dodatkowo zawiera płytę CD z nową piosenką „Drzewa”, otwierającą świeży etap jej muzycznej działalności. 3 czerwca 2020 roku ma miejsce oficjalna premiera utworu „Drzewa”. Do utworu powstał klip, którego bohaterką jest Małgosia Bochenek. W grudniu 2021 roku zaśpiewała w duecie z Igorem Herbutem w singlu "Nic głupiego". W marcu 2022 zareagowała na agresję Rosji na Ukrainę nagraniem utworu „Teatrzyk wojenny".

</doc>
<doc id="4642398" url="https://pl.wikipedia.org/wiki?curid=4642398" title="Różnice psychologiczne między płciami">
Różnice psychologiczne między płciami

Zróżnicowanie międzypłciowe człowieka na płaszczyźnie psychologicznej nie jest tak wyraźne, jak dymorfizm płciowy. Spośród przeprowadzonych badań kilkanaście wykazało istotne różnice, np. wyższość kobiet w umiejętnościach werbalnych wymagających pewnej organizacji przestrzennej jak ortografia i czytanie, jednocześnie słabsze ich wyniki w wyspecjalizowanych zadaniach przestrzennych, np. wizualizacji obiektów w przestrzeni trójwymiarowej. Stwierdzono też, że mężczyźni są bardziej asertywni, mają niższy poziom neurotyczności, chętniej dominują i są mniej ugodowi. Jednak po przeanalizowaniu dostępnych wyników badań Harry Rais i Bobby Carothers odkryli, że różnice te są nieznaczące, zarówno tak stereotypowe cechy jak empatia lub kryteria w doborze partnera mają podobne nasilenie i zróżnicowanie u obydwu płci (zob. też Simon Baron-Cohen – wyniki ilościowych badań ilorazu empatii i ilorazu systematyzacji kobiet i mężczyzn).
Nie został potwierdzony stereotyp o tym, że kobiety używają średnio większej liczby słów podczas codziennych rozmów. Przeprowadzone metaanalizy i badania wykazały, że różnice w ilości używanych słów są statystycznie nieistotne, a różnice w sposobie porozumiewania się nie istnieją.
Kobiety częściej są w depresji, co ma związek z ich rolą psychospołeczną, narażeniem na stres i przemoc ze strony mężczyzn, niższym statusem społecznym i dyskryminacją i częściej podejmują próby samobójcze, jednak liczba samobójstw mężczyzn jest kilkukrotnie większa niż liczba samobójstw kobiet.
Przedstawiciele obydwu płci mogą przeżywać wielokrotne orgazmy i przechodzą podobne fazy podczas stosunku i podniecenia seksualnego.
Silne przekonanie o biegunowości płci wiąże się z tym, że w dziejach kultury Zachodu dominowały trzy przekonania dotyczące różnic płci:
O ile w czasach przed gwałtownym rozwojem nauki pojęcie „naturalności” miało charakter religijny, o tyle współcześnie naukowcy są zgodni, że podłoże „naturalności” jest biologiczne i ewolucyjne. Z tego względu próbowano tłumaczyć występowanie psychologicznych różnic międzypłciowych psychologią ewolucyjną, zupełnie jednak pomijając znaczenie kultury.
Stereotyp o lepszym przystosowaniu się kobiet do zajęć werbalnych i lepszych osiągnięciach mężczyzn w dziedzinach matematycznych przedkłada się prawdopodobnie na rzeczywiste różnice w tej materii.
Inteligencja i zdolności poznawcze.
Według większości badań brak jest znaczących różnic w zdolnościach poznawczych pomiędzy kobietami a mężczyznami. Istnieją badania wykazujące niewielkie różnice pomiędzy płciami w zakresie inteligencji ogólnej na korzyść mężczyzn. Istnieją również badania wykazujące przewagę kobiet w zdolnościach poznawczych. Niektórzy badacze uznają istnienie różnic i koncentrują się na ich analizie (Richard Lynn, Paul Irving), inni nie uznają różnic za istotne i wskazują na podobieństwa (Janet S. Hyde). 
Według teorii Lynna nie ma generalnych różnic między płciami w obszarze inteligencji u dzieci do około 16. roku życia, a w niektórych badaniach dziewczynki nieznacznie tylko przewyższają chłopców, gdyż dorastają szybciej. Natomiast po 16. roku życia przewagę stopniowo zyskują chłopcy, potem mężczyźni, osiągając średnio lepsze wyniki w testach na inteligencję o 3-5 punktów IQ i w testach niektórych funkcji poznawczych, co Lynn tłumaczy różnicą w relatywnych rozmiarach mózgu u obu płci. Zdaniem krytyków Lynna badania, które stwierdzają różnice w inteligencji między płciami nie są oparte na reprezentatywnych próbach, istnieją również inne badania, które nie wykazują żadnych różnic między płciami w zakresie inteligencji zarówno w wieku dojrzewania jak i w wieku dorosłym, lub wykazują przewagę kobiet.
Badanie współpracownika Lynna Paula Irwinga z 2012 roku na 2450 Amerykanach wykazało średnią przewagę mężczyzn o 3 punkty w inteligencji ogólnej, w tym w wiedzy ogólnej o około 6 punktów, zdolnościach arytmetycznych o blisko 6 punktów, w odnajdywaniu symboli o około 5 punktów, natomiast w szybkości przetwarzania informacji kobiety osiągnęły przewagę będącą ekwiwalentem od 11 do 20 punktów IQ. W analizie z Turcji porównano badania IQ na grupie 218 nastolatków z 1977 i 258 z 2010 – w pierwszym nie wykazano znaczących różnic w inteligencji między płciami, natomiast w nowszym dziewczęta osiągnęły średnio o 6 punktów IQ więcej. W badaniu z 2006 roku (testowano 103 tys. 17- i 18-latków) kobiety osiągały 3,63 punktów IQ mniej, a z 2002 roku – 3,6 punktów IQ mniej, jednak autorzy uściślają, że nie wykazali różnic w ogólnej inteligencji i przewaga średniego IQ wynika ze specyfiki badanych grup i metodyki samego badania.
W 2012 roku Flynn zaproponował hipotezę wyjaśniającą średnią przewagę mężczyzn w testach IQ oraz wyjaśniającą brak tej przewagi u dzieci do około 15. roku życia, podważającą hipotezę o wyższości mężczyzn Lynna. Według niego na etapie, gdy nastolatki przechodzą na wyższy poziom edukacji w wieku około 15. roku życia, z powodu specyficznych warunków socjokulturowych na uniwersytety dostaje się więcej kobiet o średnim niższym IQ niż IQ mężczyzn, a ponieważ badania wyników testów IQ obejmują praktycznie tylko pomiary wykonywane w szkołach i uczelniach na różnych stopniach edukacji, dają one zafałszowane wyniki w stosunku do rzeczywistego stanu populacji. Estymacja dostępnych danych (6230 wypełnionych testów IQ, Nowa Zelandia, Australia, Estonia, obszary zamieszkane przez białych w RPA i obszary miejskie Argentyny) pozwoliła Flynnowi określić, że rzeczywiste średnie IQ populacji kobiet jest wyższe o 0,5-1 punkt niż średnie IQ populacji mężczyzn.
Według Flynna w krajach rozwiniętych różnice w średnich wartościach inteligencji kobiet i mężczyzn zacierają się. W jednym z badań obejmujących okres od 1981 do 2010 roku zauważono, że w pierwszej dekadzie tego okresu kobiety prawie dogoniły mężczyzn w średnich osiągnięciach matematycznych i przez kolejne dwadzieścia lat mężczyźni mieli tylko niewielką, stabilną przewagę.
Niektóre badania wykazują też większe zróżnicowanie wyników testów u mężczyzn niż u kobiet.
Część współczesnych badaczy doszła do wniosku, że za dysproporcje w osiągnięciach kobiet i mężczyzn na polu nauki, a być może także za średnie niższe wyniki kobiet w pomiarze IQ w krajach rozwijających się, odpowiedzialne jest właśnie zjawisko Matyldy i błędne przeświadczenie o występowaniu znaczących różnic psychologicznych między osobnikami odmiennych płci człowieka, wynikające z religii. Współczesna psychologia nie potwierdziła jednak występowania znaczących różnic między płciami, także w zakresie seksualności. Jednak niekorzystna stereotypizacja sprzyja podświadomemu preferowaniu przez kobiety dziedzin niematematycznych, zgodnie ze zjawiskiem samospełniających się oczekiwań, co może mieć wpływ na różnice w osiągnięciach mężczyzn i kobiet w naukach ścisłych.
W 2012 James Robert Flynn z Uniwersytetu Otago w Nowej Zelandii zaproponował alternatywne wyjaśnienie rozbieżności w średnich wynikach IQ kobiet i mężczyzn, tłumaczące także brak różnic między średnimi wskaźnikami inteligencji u dzieci do około 14. roku życia. Flynn przeanalizował dane, jakie Lynn i Irwin wykorzystali do swojej metaanalizy w 2005, i wyodrębnił z nich te wysokiej jakości, miarodajne i bieżące, obejmujące wyniki specyficznego testu IQ i tylko w krajach rozwiniętych, gdzie dyskryminacja kobiet w edukacji jest mniejsza. Dane objęte analizą zawierały 6230 pomiarów IQ z czterech różnych narodowości (Kanadyjczycy, Hiszpanie, Amerykanie, Afrykanie), ludzi w wieku studenckim z dziewięciu uniwersytetów, mających 17-22 lata. Dzięki takiemu zawężeniu próby Flynn wyeliminował możliwe zakłamania wyników, które wynikałyby z efektu nazwanego jego nazwiskiem, ponadto umożliwiło mu to zweryfikowanie jego hipotezy. Według otrzymanych wyników, średnie IQ młodych studentów jest wyższe o 2,73 punkty niż studentek, natomiast odchylenie standardowe próby kobiet stanowi 106% odchylenia standardowego próby mężczyzn.
Na podstawie innych dostępnych danych Flynn ustalił, że próg IQ, który warunkuje przyjęcie na studia, jest nieco niższy dla kobiet, dlatego pomiary IQ studentów dają średnie wyniki wyższe dla mężczyzn, natomiast wyższe odchylenie standardowe dla kobiet. Standaryzowane testy na inteligencję wykonuje się praktycznie tylko w szkołach, na różnych poziomach edukacji, dlatego średnie wyniki pomiarów IQ w grupach do około 15. roku życia, gdy w krajach rozwiniętych prawie cała populacja uczęszcza do szkół, daje prawie identyczne wyniki dla dziewczyn i chłopców. W późniejszym wieku część chłopców i dziewczyn nie dostaje się na studia, np. gdy kobiety mają większe trudności ze znalezieniem pracy, więcej dziewczyn o podobnym poziomie intelektualnym co chłopcy dostaje się na studia, podczas gdy oni idą do pracy. Działają tutaj także inne czynniki, które w efekcie skutkują tym, że na studiach jest bardziej elitarna grupa chłopców, natomiast mniej elitarna grupa dziewczyn, a ponieważ testy na inteligencję wykonuje się właściwie tylko w szkołach, regularne metaanalizy dają zafałszowane wyniki. Potwierdzają to niektóre wcześniejsze obserwacje.
Flynn przeanalizował dostępne dane z Argentyny, Australii, Nowej Zelandii, RPA oraz Estonii i dokonał estymacji na populację ogólną, co pozwoliło mu określić, że u rozwiniętych narodowości, gdzie kobiety nie są dyskryminowane na polu nauki, osiągają nieznacznie większe od mężczyzn wyniki w średnim IQ o 0,5-1 punkt. W próbie z Izraela mężczyźni mieli przewagę, co Flynn tłumaczy faktem dużej ortodoksyjności tamtejszych Żydówek i dyskryminowaniu kobiet przez judaizm.
Przemoc i przestępczość.
Dysproporcje między agresją u kobiet i mężczyzn objawiającą się brutalną przemocą mają podłoże socjo-kulturowe, chłopcy doświadczający przemocy za młodu częściej dokonują aktów brutalnej agresji w wieku dorosłym, co nie jest już tak wyraźne u kobiet. Podobnie jak w przypadku morderstw, także jeżeli chodzi o akty brutalnej przemocy, kobiety częściej dokonują ich pod wpływem zaburzeń i chorób psychicznych.
Badania pokazują, że kobiety są rzadziej notowane jako popełniające przestępstwa kryminalne niż mężczyźni. Według statystyk udostępnionych przez United Nations Office on Drugs and Crime w 2012 roku za około 75% odnotowanych morderstw na świecie odpowiadali mężczyźni i różnica ta jest widoczna w wielu badaniach i statystykach. W dodatku według badań kobiety częściej popełniają morderstwa w odpowiedzi na przemoc mężczyzn oraz w wyniku zaburzeń umysłowych. Np. w Wielkiej Brytanii około ⅓ zamordowanych przez kobiety mężczyzn była ich małżonkami lub kochankami. Także w przeszłości kobiety popełniały mniej morderstw, np. w XIII wiecznej Anglii. Według badań kobiety częściej padają ofiarą morderstwa, np. w Wielkiej Brytanii na przełomie lat '80 i '90 ¾ ofiar było płci żeńskiej. Chociaż mężczyźni dokonują większej liczby morderstw, kobiety częściej targają się na własne życie, co pokazuje analiza danych z USA z lat 1960–2000.
Przeprowadzone badania wykazują, że mężczyźni są brutalniejsi. Choć liczba ofiar agresji mężczyzn jest większa niż liczba ofiar agresji kobiet, badanie wykonane na grupie prawie 500 studentów wykazało, że kobiety dopuszczające się agresji robią to z taką samą siłą, jak mężczyźni, częściej niż oni dopuszczają się agresji psychologicznej, mężczyźni zaś częściej dopuszczają się agresji o podłożu seksualnym. W badaniu z 1994 roku wykazano, że młode kobiety używają częściej niebezpośrednich form agresji niż mężczyźni, którzy częściej wykorzystują agresję fizyczną. Bezpośrednią agresję słowną obie płcie wykorzystują w tym samym stopniu. Dorosłe kobiety z kolei częściej manipulują.
Zgodnie z metaanalizą 82 badań przeprowadzonych do 2000 roku (przebadano łącznie 65 tys. heteroseksualistów) w USA i Wielkiej Brytanii, nie wykazano znaczących różnic między liczbą aktów agresji ze strony kobiet i mężczyzn w stosunku do partnerów, natomiast mężczyźni nieznacznie częściej okaleczali swoje partnerki fizycznie, ogólnie 62% zanotowanych ran było wynikiem agresji mężczyzn w stosunku do partnerek. Potwierdziło to badanie z 2005 roku.
Mężczyźni częściej dokonują gwałtów, co jest tak oczywiste, że przeprowadzono tylko kilka badań naukowych które miały to wykazać. Kobiety także częściej padają ofiarą gwałtu, np. w USA 14-25% kobiet zostało zgwałconych przynajmniej raz, natomiast odsetek gwałtów na mężczyznach wynosi w USA około 13% wszystkich zanotowanych gwałtów. Mężczyźni gwałcą także mężczyzn, badacze zaznaczają, że liczba zgwałconych mężczyzn może być zaniżona z powodu stygmatyzacji tego tematu. Mężczyźni częściej zmuszają kobiety do pocałunków, a według ankiety przeprowadzonej w USA na grupie około dwustu studentów płci męskiej, 40% przyznało się do rozpinania przemocą jakiejś części damskiej garderoby, a 13% przyznało się do wymuszenia siłą stosunku seksualnego. Kobiety częściej ulegają mężczyznom, którzy namawiają i wymuszają stosunek seksualny, w jednej z ankiet przyznało się do tego 44% kobiet.
W Stanach Zjednoczonych mężczyźni popełniają średnio osiem razy więcej zbrodni z zastosowaniem brutalnej przemocy: około dziewięć razy więcej morderstw niż kobiety, siedemdziesiąt osiem (78) razy więcej brutalnych zgwałceń, dziesięć razy więcej napadów rabunkowych z użyciem broni, ponad sześciokrotnie razy więcej ciężkich pobić. Popełniają także trzynaście i pół razy więcej oszustw od kobiet, trzynastokrotnie częściej są aresztowani za posiadanie broni bez zezwolenia, dokonują ponad dziesięć razy więcej włamań i dziewięć razy więcej kradzieży samochodów, osiem i pół razy częściej są aresztowani za pijaństwo, dziewięć razy częściej za włóczęgostwo, osiem razy częściej dopuszczają się wandalizmu, siedem i pół raza częściej paserstwa, siedem razy częściej dokonują podpaleń, sześć i pół raza częściej są aresztowani za wykroczenia w grach hazardowych i prowadzenie samochodu pod wpływem alkoholu, pomijając prostytucję i zgwałcenia są też pięć i pół razy częściej odpowiedzialni za inne przestępstwa seksualne, pięć razy częściej są notowani w sprawach dotyczących narkotyków, cztery i pół raza częściej dopuszczają się aktów znęcania nad dziećmi i rodziną, dwa razy częściej kradną, dwa razy częściej fałszują i podrabiają, półtora raza częściej dopuszczają się defraudacji
Odporność na ból.
Kobiety ze względu na większą liczbę receptorów nerwowych odczuwają mocniej ból od mężczyzn. Poprzez swoiste cechy charakteru wytworzyły równocześnie skuteczne sposoby znoszenia bólu w sytuacjach związanych z ich biologiczną funkcją, np. menstruacja, poród.
Używanie słów.
W 1992 roku John Gray stwierdził w swojej książce "Mężczyźni są z Marsa a kobiety z Wenus", że kobiety używają przeciętnie 20 tysięcy słów dziennie a mężczyźni zaledwie 7 tysięcy. Nie poparł jednak tej informacji żadnymi dowodami i została ona usunięta z późniejszych wydań książki, gdyż jest sprzeczna ze współczesną wiedzą. Przeprowadzone badania pokazują, że mężczyźni używają przeciętnie tyle samo lub nieco więcej słów niż kobiety.

</doc>
<doc id="4642403" url="https://pl.wikipedia.org/wiki?curid=4642403" title="Harleys in Hawaii">
Harleys in Hawaii

„Harleys in Hawaii” – utwór amerykańskiej piosenkarki i autorki tekstów Katy Perry wydany 16 października 2019 roku nakładem wytwórni Capitol Records.
Geneza i wydanie.
Katy ogłosiła wydanie singla 14 października, również ukazując jego okładkę. Perry wyznała, że inspiracją dla piosenka była jej wycieczka wraz ze swoim narzeczonym, Orlando Bloomem, na Hawaje. Charlie Puth zmiksował utwór we wrześniu 2019 i powiedział w wywiadzie dla "iHeart", że miał dużo zabawy podczas tworzenia utworu z Katy. 13 listopada zostały wydane dwa remiksy piosenki.
Nagranie w Polsce uzyskało status złotej płyty.
Teledysk.
Teledysk do utworu został nagrany na Hawajach w lipcu 2019 roku i został wyreżyserowany przez Paua Lopeza, Gerarda del Hierro i Tomasa Penę pod nazwą Manson. Teledysk został opublikowany, wraz z wydaniem singla 16 października 2019. Przed wydaniem Katy opublikowała skrawki teledysku na swoich mediach społecznościowych. 8 listopada została wydana pionowa wersja teledysku, w którym piosenkarka ma taki sam wygląd jak na okładce singla.
Personel.
Źródło:.

</doc>
<doc id="4642407" url="https://pl.wikipedia.org/wiki?curid=4642407" title="Stefan Sienicki (1897–1970)">
Stefan Sienicki (1897–1970)

Stefan Sienicki (ur. 4 grudnia 1897 w Warszawie, zm. 28 listopada 1970 w Warszawie) – polski architekt, projektant wnętrz, profesor Politechniki Warszawskiej.
Życiorys.
Urodził się 4 grudnia 1897 w Warszawie, w rodzinie Stefana i Antoniny z Maliszewskich. W 1914 ukończył Szkołę Realną im. Stanisława Staszica Stowarzyszenia Techników w Warszawie.
Od 1916 do 1918 studiował w Wojskowej Szkole Inżynieryjnej w Kijowie. W tym okresie służył w miejscowym batalionie telegraficznym w stopniu szeregowca. 8 stycznia 1924 został zatwierdzony w stopniu porucznika ze starszeństwem z dniem 1 czerwca 1919 i 167. lokatą w korpusie oficerów rezerwy łączności. Posiadał wówczas przydział w rezerwie do 3 pułku łączności w Grudziądzu. W tym samym roku został przeniesiony w rezerwie do 1 pułku łączności. W 1934, jako oficer rezerwy pozostawał w ewidencji Powiatowej Komendy Uzupełnień Warszawa Miasto III. Posiadał przydział w rezerwie do Centrum Wyszkolenia Łączności w Zegrzu. Na stopień kapitana rezerwy został awansowany ze starszeństwem z dniem 1 stycznia 1936 i 2. lokatą w korpusie oficerów łączności.
W 1925 został absolwentem Wydziału Architektury Politechniki Warszawskiej. Od 1930 pracował tam jako starszy asystent w Zakładzie Rysunku Zygmunta Kamińskiego. W 1936 obronił pracę doktorską pt. "Meble kolbuszowskie" (promotor – Oskar Sosnowski, rok później zaś habilitował się (rozprawa – "Sklep detaliczny", wydana we Lwowie w 1936). W 1936 wszedł w skład rady Wydziału Architektury. Od 1935 do 1939 kierował tam Studium wnętrz i sprzętu. W latach 1925–1927 pracował w pracowni architektonicznej Zdzisława Mączeńskiego. W 1927 założył własną pracownię. Sprawował także funkcję kierownika pracowni architektonicznej Ministerstwa Wyznań Religijnych i Oświecenia Publicznego (1929–1939), gdzie przygotowywał zeszyty z wzorcowymi projektami szkół powszechnych, przedszkoli gimnazjów, oraz kierownika architektonicznego firm meblowych Thonet (1928–1938) i Gościcino (1938–1939). Stworzył wystawy "Meble wnętrz mieszkalnych" w Instytucie Propagandy Sztuki (1937) i "Sklep detaliczny" w Izbie Przemysłowo-Handlowej (1939). 
Uczestniczył w kampanii wrześniowej. 11 września 1939 w Okręgowym Punkcie Zbornym w Lublinie razem z kpt. piech. Józefem Kosseckim i ppor. adm. Wincentym Ogrodzińskim otrzymał z Komendy Garnizonu i Miasta rozkaz wyjazdu do Łucka. Został ranny w bitwie pod Krasnymstawem. 18 września 1939 w Kowlu dostał się do niewoli radzieckiej. Przebywał w Obozie NKWD w Kozielsku.
5 kwietnia 1940 został wpisany na listę nr 017/2 oficerów Wojska Polskiego przekazanych do dyspozycji naczelnika Zarządu NKWD Obwodu Smoleńskiego i zamordowanych między 9 a 11 kwietnia 1940 w Katyniu. Został uznany za ofiarę zbrodni katyńskiej i jako ofiara tej zbrodni wymieniony m.in. w opublikowanej w 2000 „Księdze Cmentarnej Polskiego Cmentarza Wojennego” w Katyniu. Na stronie internetowej Instytutu Pamięci Narodowej przy opisie dokumentów ujawnionych podczas ekshumacji zwłok kapitana Józefa Kosseckiego w dalszym ciągu podawana jest informacja o jego śmierci w Katyniu. Późniejsze badania wykazały, że nie został przekazany do dyspozycji naczelnika Zarządu NKWD Obwodu Smoleńskiego, lecz przeniesiony do obozu juchnowskiego razem z gen. bryg. Jerzym Wołkowickim i Wilhelmem Dörnem.
18 czerwca 1940 został przeniesiony do Obozu NKWD w Griazowcu, w którym wygłaszał odczyty na temat historii architektury wnętrz. 3 września 1941 został zwolniony i skierowany do Tockoje. Od 1941 do 1943 zajmował funkcję zastępcy szefa budownictwa armii gen. Andersa. Od 1943 wykładał rysunek odręczny, projektowanie wnętrz oraz architekturę przemysłową i handlową w Polskiej Szkole Architektonicznej przy uniwersytecie w Liverpoolu. Zasiadał w jej Radzie Studiów, od 16 listopada do 1 grudnia 1945 był jej przewodniczącym (dyrektorem uczelni). W czasie pobytu w Wielkiej Brytanii prowadził badania nad budową zakładów przemysłowych w Anglii i Szkocji.
Od listopada 1945 jako docent wykładał projektowanie wnętrz na Wydziale Architektury Politechniki Warszawskiej. Od 1947 do końca życia kierował Katedrą Projektowania Zespołów Przemysłowych, od 1951 pod nazwą Katedra Architektury Przemysłowej, a od 1958 – Projektowania Zakładów Przemysłowych. W 1960 przez kilka miesięcy pełnił funkcję dziekana Wydziału Budownictwa Przemysłowego. Od 20 czerwca 1949 posiadał tytuł profesora nadzwyczajnego, od 13 grudnia 1962 – zwyczajnego. W latach 1946–1948 był naczelnikiem Wydziału Budownictwa Przemysłowego w Ministerstwie Przemysłu i Handlu, od 1948 do 1949 dyrektorem technicznym Centralnego Biura Studiów i Projektów Budownictwa Przemysłowego. Od 1949 do 1956 kierował Instytutem Urbanistyki i Architektury przy Ministerstwie Budownictwa. W 1956 został konsultantem przy Biurze Projektów Prozamet. Zajmował także stanowiska wiceprezesa Stowarzyszenia Architektów Polskich (1948), wiceprezesa Polskiego Związku Inżynierów i Techników Budownictwa (1948) oraz zastępcy przewodniczącego Rady Głównej Naczelnej Organizacji Technicznej (1949–1952). Od 1948 należał do Polskiej Partii Robotniczej, a potem do Polskiej Zjednoczonej Partii Robotniczej.
W małżeństwie z Zofią ze Smoleńskich miał dwóch synów: Stefana (ur. 1926), inżyniera architekta, wykładowcę w szkole architektury w Montrealu, i Jacka, malarza, profesora ASP w Warszawie.
Spoczywa na cmentarzu Powązkowskim w Warszawie (kwatera 4-6-2/3).

</doc>
<doc id="4642408" url="https://pl.wikipedia.org/wiki?curid=4642408" title="Bitwa pod Chrastavą">
Bitwa pod Chrastavą

Bitwa pod Chrastavą (również bitwa pod Kratzau) – starcie zbrojne w pobliżu Chrastavy, które miało miejsce 11 listopada 1428 roku w okresie wojen husyckich.
11 listopada 1428 oddziały Sierotek, powracające z rejzy na Żytawę, zostały pod wsią Machnín znienacka zaatakowane przez siły łużyckie. W pierwszej fazie bitwy husyci stracili większość taboru, wiozącego prowiant dla wojsk oblegających zamek w Lichtenburgu, jednak po dłuższej walce Sierotki przeprowadziły reorganizację i dokonały udanego kontrataku, dominując i zmuszając wroga do ucieczki.

</doc>
<doc id="4642411" url="https://pl.wikipedia.org/wiki?curid=4642411" title="Filmy zgłoszone do rywalizacji o 43. rozdanie Oscara w kategorii filmu nieanglojęzycznego">
Filmy zgłoszone do rywalizacji o 43. rozdanie Oscara w kategorii filmu nieanglojęzycznego

W rywalizacji o statuetkę w 43. rozdaniu Oskara dla filmu nieanglojęzycznego wzięło udział 13 filmów. Nominacjami zostały wyróżnione tytuły z Belgii, Francji, Włoch, Hiszpanii i Szwajcarii. 
Statuetkę Oskara otrzymał film "Śledztwo w sprawie obywatela poza wszelkim podejrzeniem", kryminał w języku włoskim, w reżyserii Elio Petriego. Film reprezentował Włochy.
Po raz pierwszy swój film w konkursie zaprezentowana Brazylia.
Nagroda została wręczona podczas gali we wtorek 15 kwietnia 1971 w Dorothy Chandler Pavilion. 

</doc>
<doc id="4642415" url="https://pl.wikipedia.org/wiki?curid=4642415" title="Batwoman (serial telewizyjny)">
Batwoman (serial telewizyjny)

Batwoman – amerykański serial science fiction wyprodukowany przez Warner Bros. Television, Berlanti Productions oraz DC Entertainment. Serial został stworzony przez Caroline Dries na podstawie komiksów o tym samym tytule wydawanych przez DC Comics autorstwa Geoffa Johnsa, Granta Morrisona, Grega Rucka, Marka Waida oraz Keith Giffen. Serial jest emitowany od 6 października 2019 roku przez The CW.
W Polsce serial jest dostępny od 15 października 2019 na HBO GO, a następnie od 22 grudnia 2019 roku przez HBO.
W maju 2020 ogłoszono, że Ruby Rose, odtwórczyni głównej postaci, rezygnuje z roli wraz z końcem serii pierwszej; rola Kate Kane zostanie obsadzona przez inną aktorkę.
29 kwietnia 2022 roku Caroline Dries, showrunnerka serialu, poinformowała o zakończeniu serialu po trzecim sezonie przez The CW.
Fabuła.
Serial opowiada o Kate Kane, kuzynce Bruce'a Wayne'a, która stara się walczyć z przestępcami Gotham City.
Produkcja.
Na początku sierpnia 2018 roku poinformowano, że tytułową rolę otrzymała Ruby Rose. 3 stycznia 2019 The CW zamówiła pilotażowy odcinek serialu "Batwoman". W tym samym miesiącu ogłoszono, że Meagan Tandy, Nicole Kang i Camrus Johnson dołączyli do obsady. W lutym 2019 poinformowano, że Rachel Skarsten, Dougray Scott oraz Elizabeth Anweis zagrają w serialu.
7 maja 2019 roku stacja The CW zamówiła serial na sezon telewizyjny na sezon 2019/20.
Na początku października 2019 roku obsada serialu powiększyła się o Rachel Maddow i Sebastiana Roché.
Na początku stycznia 2020 roku stacja The CW ogłosiła zamówienie drugiego sezonu.

</doc>
<doc id="4642417" url="https://pl.wikipedia.org/wiki?curid=4642417" title="Suspens">
Suspens

Suspens (ang. "suspense", łac. "suspensus", wym. suspens, saspens) – chwyt określający reakcję emocjonalną widza, wywoływaną przez film za pomocą manipulacji informacją narracyjną. Słowo to wywodzi się z łacińskiego "suspensus", oznaczającego „zawieszenie”. Według słownika "Webster’s Seventh New Collegiate English Dictionary by Merriam Webster" (1969) suspens jest także uczuciem niepewności umysłowej, niepokoju, niezdecydowania lub zwątpienia. W dramacie suspensem jest przewidywanie rezultatu fabuły lub rozwiązanie niepewności, zagadki czy tajemnicy, zwłaszcza, że wpływa ona na postać, w stosunku do której odczuwa się sympatię. Suspens nie dotyczy wyłącznie fikcji.
W dramacie.
W filmach, literaturze, spektaklach i telewizji suspens jest głównym narzędziem zapewniającym i podtrzymującym zainteresowanie czytelnika/widza. Może on występować w kilku rodzajach; w jednym, gdy zakończenie jest niepewne, suspens dotyczy kwestii „kto”, „co” lub „jak”; w innym z przykładów, kiedy rozwiązanie jest nieuniknione w wyniku wcześniejszych wydarzeń, suspens tkwi w niespokojnych lub przerażonych oczekiwaniach publiczności, stawiających pytanie „kiedy”. Czytelnicy odczuwają napięcie, gdy są ciekawi dalszego rozwoju wydarzeń lub też kiedy przewidują, co może się wydarzyć, lecz nie wiedzą, jak to się stanie. W dramatach historycznych z postaciami, których historie życiowe są dobrze znane, pytanie „dlaczego” często wnosi elementy suspensu do powieści.
Dopełnieniem do suspensu jest zapowiedź, o czym świadczą ślady krajowego kryzysu lub rewolucji w powieści "Dom duchów" (1982) Isabel Allende.
Określany przez biografów i historyków mianem „mistrza suspensu” Alfred Hitchcock, odnosząc się do różnic między zaskoczeniem a suspensem, przyznawał, że podstawą jest nacisk na czas trwania całego efektu. W jego ocenie klasyczna procedura tworzenia efektu suspensu polega na informowaniu opinii publicznej o niebezpieczeństwie zagrażającemu bohaterowi, który w ogóle nie jest jego świadom: „Spokojnie sobie teraz rozmawiamy, nie dzieje się nic specjalnego, ale gdyby pod stołem była podłożona bomba, nagle, ni stąd, ni zowąd rozległby się: bum! wybuch. Publiczność byłaby zaskoczona, ale ponieważ wcześniejszy przebieg sceny był absolutnie zwyczajny, w tym zaskoczeniu nie byłoby nic interesującego. Teraz rozpatrzmy suspens. Bomba jest pod stołem i publiczność o tym wie, prawdopodobnie widziała podkładającego ją terrorystę. Publiczność wie, że bomba wybuchnie o pierwszej, i wie też, że teraz jest za piętnaście pierwsza, bo w scenografii pokoju jest zegar; ta sama obojętna rozmowa staje się nagle ogromnie interesująca, bo publiczność bierze w niej udział. Ma ochotę ostrzec osoby znajdujące się na ekranie” – argumentował w wywiadzie, który przeprowadzał francuski reżyser François Truffaut.
Termin „paradoks suspensu”.
Niektórzy autorzy próbowali wyjaśnić termin „paradoks suspensu”, a mianowicie: napięcie narracyjne, które pozostaje nawet po zneutralizowaniu niepewności, ponieważ odbiorcy dokładnie wiedzą, jak dana historia zostanie rozwiązana. Psychologowie poznawczy Allan Collin, Andrew Ortony i Gerald L. Clore twierdzą, że suspens składa się ze strachu, nadziei i „poznawczego stanu niepewności”. Definiują oni strach jako uczucie niezadowolenia z perspektywy niepożądanego zdarzenia i nadzieję jako uczucie przyjemności z perspektywy pożądanego wydarzenia. Autorzy uważają, że strach i nadzieja (jako „potencjalne emocje”) zależą od stanu pożądania i prawdopodobieństwa przyszłego wyniku – jeszcze nieokreślonego wyniku danego wydarzenia. Jako przykład wymieniają strach, który jest wzmożony w sytuacji, gdy wzrasta stopień zagrożenia lub prawdopodobieństwo wyniku. W przypadku nadziei sytuacja jest odwrotna; bardziej pożądany i prawdopodobny wynik sprawia, że odbiorca może mieć więcej nadziei.
Według Stanford Encyclopedia of Philosophy (SEP) intensywność poczucia suspensu przez odbiorcę zależy od dwóch cech wyniku zdarzenia:
Standardowy pogląd nie zakłada bezpośredniego związku między niepewnością, stawką oraz suspensem, lecz sugeruje, że największe napięcie jest odczuwane w przypadkach, w których wynik działania jest niepewny, a stawka wysoka. Informuje on również, że suspens może występować przy niskich stawkach, jeśli istnieje duża niepewność lub gdy sytuacja jest odwrotna. W ocenie SEP w standardowym poglądzie nie może być napięcia, jeśli nie ma niepewności. Podobnie jeżeli nie ma żadnego zagrożenia, to nie może być pożądanego (lub niepożądanego) rezultatu, a zatem nie ma strachu, nadziei, konsekwencji ani suspensu.
Powyższa analiza suspensu generuje kłopotliwy paradoks. Jednym z kluczowych pytań stawianych przez psychologów jest: „W jaki sposób działania narracyjne trzymać w napięciu przy wielokrotnym czytaniu tej samej książki lub oglądaniu tego samego filmu, jeżeli potrzebna jest niepewność, aby móc odczuwać napięcie”. Psychologowie nie wykluczają, że może występować u odbiorcy pewien rodzaj napięcia przy ponownym czytaniu/oglądaniu danej powieści lub danego filmu, lecz jeśli napięcie wymaga niepewności, to nie ma możliwości, aby odczuwać je podczas ponownego czytania/oglądania. Problem ten znany jest jako „paradoks suspensu”, który można wyróżnić w trzech punktach:
W ocenie Noëla Carrolla suspens wymaga jedynie rozrywki, a nie rzeczywistej niepewności. W swojej pracy, poświęconej „paradoksowi suspensu”, autor przekonuje, w jaki sposób można rozwiązać wspomniany paradoks. Zdaniem Carrolla odbiorca, mimo iż wie jak dany film się kończy, może sobie wyobrazić zupełnie inne zakończenie. W ten sposób, według autora, samo wyobrażenie sobie, że wynik zdarzenia jest niepewny, wystarcza do tego aby odczuwać napięcie, eliminując w ten sposób pierwszą zasadę „paradoksu suspensu” – tylko niepewność jest niezbędna do trzymania w napięciu.
Niektóre teorie zakładają, że odbiorcy zwykle zapominają o wielu szczegółach historii, a zainteresowanie powstaje z powodu luk w pamięci. Inni z kolei twierdzą, że suspens pozostaje nawet w przypadku często opowiadanych historii, a wpływ na to ma fakt, że zanurzając się w fikcyjnym świecie, czytelnik/widz zapomina o znajomości faktów lub oczekuje, że fikcyjny świat będzie wyglądać tak samo jak świat rzeczywisty, w którym dokładne powtórzenie zdarzeń jest niemożliwe.
Robert Yanal, autor artykułu poświęconego „paradoksowi suspensu” przekonuje, że napięcie narracyjne należy odróżnić od prawdziwego suspensu, ponieważ niepewność jest częścią definicji napięcia. Raphaël Baroni, autor książki "La tension narrative. Suspense, curiosité, surprise" (2007), uważa, że rodzaj napięcia, które ekscytuje publiczność poprzez przewidywanie tego, co ma nadejść, jest szczególnie charakterystyczny dla dzieci i ich ulubionych bajek. Autor dodaje, że inny rodzaj suspensu, pozbawiony niepewności, może pojawić się wtedy, gdy nastąpi sprzeczność między wiedzą o przyszłości a pożądaniem, co jest szczególnie charakterystyczne dla tragedii, gdy bohater ostatecznie umiera lub przegrywa ("suspense par contradiction").

</doc>
<doc id="4642424" url="https://pl.wikipedia.org/wiki?curid=4642424" title="Odznaka Krajoznawcza Ziemi Prudnickiej">
Odznaka Krajoznawcza Ziemi Prudnickiej

Odznaka Krajoznawcza Ziemi Prudnickiej – trzystopniowa (brązowa, srebrna i złota) odznaka turystyczna ustanowiona przez Oddział PTTK „Sudetów Wschodnich” w Prudniku.
Charakterystyka.
Celem odznaki jest popularyzowanie walorów krajoznawczych ziemi prudnickiej. Może ją zdobywać każdy turysta po ukończeniu ośmiu lat. Można ją zdobywać tylko w kolejności stopni, przy czym w ciągu roku kalendarzowego można zdobyć tylko jeden stopień. Warunkiem zdobycia odznaki jest zwiedzenie odpowiedniej liczby obiektów w miejscowościach wymienionych w stosownym wykazie. Odznakę można zdobywać niezależnie od uprawianego rodzaju turystyki kwalifikowanej. Odznakę weryfikuje Referat Weryfikacyjny Oddziału PTTK w Prudniku.

</doc>
<doc id="4642427" url="https://pl.wikipedia.org/wiki?curid=4642427" title="Przemysław Koperski">
Przemysław Koperski

Przemysław Adam Koperski (ur. 22 listopada 1974 w Opolu) – polski polityk, prawnik i samorządowiec, zastępca prezydenta Częstochowy (2010–2014), poseł na Sejm IX kadencji.
Życiorys.
Ukończył w 1999 prawo na Uniwersytecie Śląskim w Katowicach, a później studia podyplomowe z zakresu wyceny i gospodarki nieruchomościami na UŚ (2001), z zarządzania projektami europejskimi w Szkole Głównej Handlowej w Warszawie (2004) oraz z kontroli finansowej w jednostkach sektora finansów publicznych na Akademii Ekonomicznej w Katowicach (2006).
Działacz Sojuszu Lewicy Demokratycznej. Był radnym powiatu bielskiego I i II kadencji. W 2006 nie uzyskał reelekcji. Od 2003 do 2009 był dyrektorem Wojewódzkiego Urzędu Pracy w Katowicach, później pracował na dyrektorskim stanowisku w austriackiej firmie doradczej. W wyborach w 2007 bez powodzenia kandydował do Sejmu. W 2010 ubiegał się o wybór do sejmiku śląskiego. W tym samym roku został powołany na zastępcę prezydenta Częstochowy. Zrezygnował w 2014 w związku z objęciem w ostatnim roku IV kadencji mandatu radnego województwa (zastąpił Andrzeja Marszałka, który złożył mandat po niekorzystnym wyniku postępowania lustracyjnego). W tym samym roku ubiegał się o prezydenturę miasta Bielsko-Biała, nie uzyskiwał też mandatu radnego sejmiku w 2014 i 2018 ani mandatu poselskiego w wyborach w 2015.
W wyborach parlamentarnych w 2019 startował w okręgu bielskim z pierwszego miejsca listy SLD. Został wybrany do Sejmu IX kadencji, głosowało wówczas na niego 22 055 osób. W Sejmie został członkiem Komisji do Spraw Kontroli Państwowej, Komisji Polityki Społecznej i Rodziny oraz Komisji Ochrony Środowiska, Zasobów Naturalnych i Leśnictwa.
Życie prywatne.
Zawarł związek małżeński. Ma troje dzieci: syna oraz córki bliźniaczki.

</doc>
<doc id="4642428" url="https://pl.wikipedia.org/wiki?curid=4642428" title="Robert Gontarz">
Robert Gontarz

Robert Gontarz (ur. 2 lipca 1993 w Żurominie) – polski polityk i samorządowiec, poseł na Sejm IX kadencji.
Życiorys.
Absolwent Liceum Ogólnokształcącego im. bp. Jana Chrapka w Rybnie. W 2012 był marszałkiem Sejmu Dzieci i Młodzieży. Opublikował tomik poezji pt. "Droga 33". Był laureatem m.in. Olimpiady Wiedzy Ekologicznej.
Ukończył studia licencjackie z matematyki i ekonomii na Uniwersytecie Mikołaja Kopernika w Toruniu, uzyskał później magisterium na Wydziale Matematyki i Informatyki UMK. Podjął pracę w spółce Energa-Operator w dziale zarządzania inwestycjami.
Zaangażował się w działalność polityczną w ramach Prawa i Sprawiedliwości, był m.in. praktykantem w biurze poselskim Zbigniewa Girzyńskiego. W 2014 bez powodzenia kandydował do rady powiatu działdowskiego, a w 2015 do Sejmu. W 2018 został wybrany radnym sejmiku warmińsko-mazurskiego.
W wyborach parlamentarnych w 2019 uzyskał mandat posła na Sejm RP IX kadencji w okręgu elbląskim (zdobył 7702 głosy). Został najmłodszym posłem tej kadencji.

</doc>
<doc id="4642433" url="https://pl.wikipedia.org/wiki?curid=4642433" title="Prawdziwe Perły">
Prawdziwe Perły



</doc>
<doc id="4642436" url="https://pl.wikipedia.org/wiki?curid=4642436" title="A'cappella">
A'cappella



</doc>
<doc id="4642437" url="https://pl.wikipedia.org/wiki?curid=4642437" title="A’cappella">
A’cappella



</doc>
<doc id="4642438" url="https://pl.wikipedia.org/wiki?curid=4642438" title="Centrum Nauki EXPERYMENT w Gdyni">
Centrum Nauki EXPERYMENT w Gdyni



</doc>
<doc id="4642441" url="https://pl.wikipedia.org/wiki?curid=4642441" title="Agnieszka Górska">
Agnieszka Górska

Agnieszka Beata Górska z domu Pytlak (ur. 1 stycznia 1976 w Skarżysku-Kamiennej) – polska polityk, ekonomistka i działaczka samorządowa, posłanka na Sejm IX kadencji.
Życiorys.
Z wykształcenia ekonomistka, absolwentka Wydziału Ekonomicznego Politechniki Radomskiej z 2001. Pracowała jako redaktor naczelna lokalnego czasopisma społeczno-kulturalnego w Szydłowcu, kierowała też powiatowym biurem Agencji Restrukturyzacji i Modernizacji Rolnictwa.
W wyborach parlamentarnych w 2001 kandydowała do Sejmu z listy Ligi Polskich Rodzin. W latach 2005–2006 pełniła mandat radnej Sejmiku Województwa Mazowieckiego, który uzyskała z listy tej partii. Dołączyła do Prawa i Sprawiedliwości, została pełnomocnikiem tej partii w powiecie szydłowieckim. W latach 2007–2010 oraz 2011–2019 z ramienia PiS ponownie była radną sejmiku.
Z listy PiS ubiegała się o mandat poselski w wyborach w 2007, 2011 i 2015.
W wyborach parlamentarnych w 2019 z listy Prawa i Sprawiedliwości uzyskała mandat posłanki na Sejm IX kadencji, zdobywając 9134 głosy w okręgu radomskim.
We wrześniu 2020 została przez prezesa PiS Jarosława Kaczyńskiego zawieszona w prawach członka partii za złamanie dyscypliny klubowej, głosując przeciwko nowelizacji ustawy o ochronie zwierząt; zawieszenie wygasło w listopadzie tegoż roku.
Zamieszkała w Szydłowcu.

</doc>
<doc id="4642443" url="https://pl.wikipedia.org/wiki?curid=4642443" title="Konsulat Generalny Francji w Krakowie">
Konsulat Generalny Francji w Krakowie

Konsulat Generalny Francji w Krakowie () – misja konsularna Republiki Francuskiej w Krakowie, w Rzeczypospolitej Polskiej.
Okręg konsularny Konsulatu Generalnego Francji w Krakowie obejmuje województwa:
Za pozostałą część Polski odpowiada Wydział Konsularny Ambasady Francji w Warszawie.
Urząd ma swoją siedzibę w Kamienicy Pod Opatrznością. Przy konsulacie generalnym ma swoją siedzibę Instytut Francuski w Krakowie.
Historia.
Konsulat Francji w Krakowie powstał w 1923 na prawach agencji konsularnej. Do rangi konsulatu został podniesiony w 1935, konsulatu generalnego w 1965.
Siedziba.
Chronologicznie mieściła się przy ul. Pawiej 3 (1928), ul. Felicjanek 1 (1929-1933), w Domu Federowicza z 1911 (proj. Teodora Hoffmanna) przy ul. Studenckiej 1 (1934-1937), Pałacyku Juliusza Jutkiewicza w Krakowie z 1892 (proj. Wandalina Beringera) przy ul. Potockiego 9 (1938-1939), w kamienicy z 1910 (proj. Józefa Wilczyńskiego, Alfreda Kramarskiego i Jana Perosia) przy ul. Karmelickiej 9 (1946-1948), ul. Kapucyńskiej 5, w kamienicy „Pod Matką Boską” z 1889 (proj. Karola Zaremby) przy ul. Krupniczej 5 (lata 50. i 60. XX w.), i obecnie w Kamienicy Pod Opatrznością z XV-XVIII w. przy ul. Stolarskiej 15 (1984-).

</doc>
<doc id="4642444" url="https://pl.wikipedia.org/wiki?curid=4642444" title="Mateusz Bochenek">
Mateusz Bochenek

Mateusz Bochenek (ur. 12 marca 1993 w Sosnowcu) – polski polityk, urzędnik i samorządowiec, w latach 2018–2019 przewodniczący rady miejskiej Sosnowca, poseł na Sejm IX kadencji.
Życiorys.
Absolwent II Liceum Ogólnokształcącego im. Emilii Plater w Sosnowcu. Ukończył studia w Instytucie Filozofii oraz w Instytucie Nauk Politycznych i Dziennikarstwa na Uniwersytecie Śląskim w Katowicach. Kształcił się podyplomowo na studiach typu MBA na Akademii WSB. Od 2006 był aktywny w młodzieżowej radzie miejskiej, później został jej opiekunem z ramienia Urzędu Miejskiego w Sosnowcu. Działał także w radzie dzielnicy Maczki, w której piastował funkcję przewodniczącego. Został prezesem stowarzyszenia „Młodzi wspólnie dla” i członkiem rady społecznej w SP ZOZ Rejonowe Pogotowie Ratunkowe w Sosnowcu.
Zaangażował się w działalność polityczną w ramach Platformy Obywatelskiej. Był asystentem marszałka województwa śląskiego. W 2014 został asystentem prezydenta Sosnowca Arkadiusza Chęcińskiego, w marcu 2018 objął funkcję jego pełnomocnika ds. kultury i promocji miasta oraz współpracy z organizacjami pozarządowymi. W 2018 został wybrany radnym miejskim Sosnowca, objął funkcję przewodniczącego tego gremium. W wyborach parlamentarnych w 2019 uzyskał mandat posła na Sejm RP IX kadencji w okręgu sosnowieckim (zdobył 15 421 głosów). Został drugim najmłodszym posłem tej kadencji. Objął funkcję przewodniczącego Parlamentarnego Zespołu ds. Zagłębia Dąbrowskiego.

</doc>
<doc id="4642448" url="https://pl.wikipedia.org/wiki?curid=4642448" title="AIM-260 JATM">
AIM-260 JATM

AIM-260 JATM (Joint Advanced Tactical Missile) – amerykański kierowany pocisk rakietowy powietrze–powietrze dalekiego zasięgu opracowywany przez firmę Lockheed Martin.
Historia.
Prace nad nowym kierowanym pociskiem rakietowym powietrze–powietrze rozpoczęły się formalnie w 2017 roku w ramach programu Joint Advanced Tactical Missile (JATM). Pierwsze informacje na temat nowego uzbrojenia upublicznione zostały w 2019 roku. Nowa rakieta ma się charakteryzować dwukrotnie większym zasięgiem niż pociski AIM-120 AMRAAM, przy zachowaniu podobnych rozmiarów. Próby nowej konstrukcji mają rozpocząć się w 2022 roku, a w kolejnym roku pocisk ma osiągnąć wstępną gotowość operacyjną. Rozmiary rakiety umożliwią przenoszenie jej w wewnętrznych komorach uzbrojenia samolotów Lockheed F-22 Raptor i Lockheed Martin F-35 Lightning II. W pierwszej kolejności, AIM-260 ma zostać zintegrowany z F-22 i McDonnell Douglas F/A-18 Hornet wersji E/F, dopiero w dalszym okresie z F-35. Wszystkie informacje dotyczące osiągów pocisku, zastosowanego napędu i systemu naprowadzania mają charakter spekulacji, żadne oficjalne informacje na ten temat nie zostały ujawnione. Zdaniem komentatorów, pocisk jest amerykańską odpowiedzią na chiński rakietowy pocisk dalekiego zasięgu klasy powietrze-powietrze PL-15. Według nieoficjalnych informacji, pocisk będzie dysponował zasięgiem rzędu 200 km, lecąc z maksymalną prędkością około 5 Ma. Nie jest jasne jaki rodzaj napędu zastosuje producent, oczekiwana prędkość sugerowała silnik strumieniowy, z drugiej jednak strony, z nielicznych udostępnionych oficjalnie informacji wynika, iż ten rodzaj silnika nie znajdzie zastosowania na AIM-2690. Inną możliwością są nowe, wysokoenergetyczne paliwa, napędzające bardziej klasyczne silniki ale dające możliwość osiągnięcia zakładanych parametrów lotu. Spekulacje dotyczące sposobu naprowadzania pocisku mówią o wykorzystywaniu anteny z aktywnym skanowaniem elektronicznym (ang. active electronically scanned array - AESA). Głowicę z kombinowanym układem naprowadzającym, wykorzystującym radar AESA i czujniki/czujniki podczerwieni lub pasywną głowicę radiolokacyjną, naprowadzającą się na wykryty sygnał radarowy, wysyłany przez cel ataku. Prace nad pociskiem mają dla amerykańskich sił powietrznych charakter priorytetowy. Wprowadzenie rakiety do uzbrojenia, i jej zamówienia, według planów, mają pozwolić na wygaszenie produkcji AIM-120. Przy zachowaniu wsparcia technicznego eksploatacji tego ostatniego.

</doc>
<doc id="4642451" url="https://pl.wikipedia.org/wiki?curid=4642451" title="Inicjatywa Polska">
Inicjatywa Polska

Inicjatywa Polska (iPL) – polskie centrolewicowe ugrupowanie polityczne. Od 2016 stowarzyszenie, od 2019 także partia polityczna. Przewodniczącą ugrupowania jest Barbara Nowacka. W wyborach parlamentarnych w 2019 formacja startowała jako część Koalicji Obywatelskiej, wprowadzając do Sejmu IX kadencji kilkoro posłów.
Historia.
Stowarzyszenie Inicjatywa Polska zostało założone 20 lutego 2016 przez Barbarę Nowacką, ówczesną współprzewodniczącą partii Twój Ruch (opuściła to ugrupowanie w 2017). Wśród założycieli znaleźli się liderzy Biało-Czerwonych, a także członkowie TR i Sojuszu Lewicy Demokratycznej oraz osoby bezpartyjne.
W tym samym roku członkowie stowarzyszenia angażowali się w projekt „Ratujmy kobiety”, którego celem były postulaty feministyczne – w szczególności łatwego dostępu do antykoncepcji oraz legalnej aborcji. Ponadto stowarzyszenie realizowało projekt „Dzieciaki bez biletów”, w myśl którego komunikacja dla dzieci ze szkół podstawowych powinna być darmowa.
Przed wyborami samorządowymi w 2018 stowarzyszenie dołączyło do Koalicji Obywatelskiej (tworzonej przez Platformę Obywatelską i Nowoczesną). Jej radnymi w sejmikach zostali Dariusz Joński w województwie łódzkim i Artur Nycz w zachodniopomorskim (w 2020 przeszedł do PO). W wyborach do Parlamentu Europejskiego w maju 2019 formacja przystąpiła do – powołanej przez PO, PSL, Nowoczesną, SLD i Zielonych – Koalicji Europejskiej (także formalnie jej nie współtworząc, gdyż nie była jeszcze zarejestrowana jako partia polityczna). Nie posiadała jednak kandydatów do PE.
Rejestracja partii iPL nastąpiła 4 czerwca 2019. Ugrupowanie współtworzyło – wraz z PO, Nowoczesną, Zielonymi, a także środowiskami samorządowymi – Koalicyjny Komitet Wyborczy Koalicja Obywatelska PO .N iPL Zieloni, który w październiku tego samego roku wystartował w wyborach parlamentarnych. Na listach znalazło się dziesięcioro członków iPL, którzy łącznie zdobyli 113 278 głosów (co stanowiło 0,62 proc. w skali kraju). Mandaty zdobyło dwoje z nich: liderka partii Barbara Nowacka (która otwierała listę KO w okręgu gdyńsko-słupskim) oraz Dariusz Joński. Ponadto Inicjatywa Polska udzieliła poparcia senatorowi PO-KO oraz byłemu szefowi SLD i współzałożycielowi BC Grzegorzowi Napieralskiemu, byłej posłance i wiceszefowej SLD Katarzynie Piekarskiej, czy też należącemu wciąż do TR byłemu posłowi Piotrowi Bauciowi. Grzegorz Napieralski i Katarzyna Piekarska uzyskali mandaty poselskie. Jako kandydatów rekomendowanych przez iPL wybranych na posłów wskazywano także działających wcześniej w SLD Eugeniusza Czykwina i Riada Haidara. Barbara Nowacka została jedną z wiceprzewodniczących klubu KO.
Inicjatywa Polska nawiązała po wyborach współpracę z Unią Pracy, Socjaldemokracją Polską oraz Wolnością i Równością. W wyborach prezydenckich w 2020 poparła Małgorzatę Kidawę-Błońską z PO. Po nieodbyciu głosowania i rezygnacji kandydatki, w zapowiadanych powtórzonych wyborach udzieliła poparcia jako kandydatowi KO kolejnemu przedstawicielowi PO Rafałowi Trzaskowskiemu.
W listopadzie 2020 do posłów partii oficjalnie dołączył Riad Haidar, rozpoczynając budowę jej struktur w Białej Podlaskiej (formalnie do niej nie przystępując). Związki z iPL rozluźnił natomiast poseł Grzegorz Napieralski. Na początku marca 2021 powołano młodzieżówkę partii, o nazwie Inicjatywa dla Młodych.
Program.
Ugrupowanie opowiada się za decentralizacją władzy i oddaniu większych kompetencji samorządom. Jest także za podniesieniem statusu opieki medycznej. Optuje za silną integracją w ramach Unii Europejskiej, równymi szansami dla wszystkich uczniów, kładzie nacisk na kulturę oraz edukację oraz popiera politykę społeczną zapobiegającą wykluczeniom i nierównościom. iPL propaguje też ideę równouprawnienia, opowiada się za świeckością państwa, czy też za dostępem obywateli do informacji, pomocy prawnej i wymiaru sprawiedliwości. Partia sprzeciwiała się regulacjom wprowadzającym niedziele wolne od handlu.
Działacze.
Zarząd.
Przewodniczący:
Sekretarz:
Skarbnik:
Pozostali członkowie:

</doc>
<doc id="4642453" url="https://pl.wikipedia.org/wiki?curid=4642453" title="Konsulat Generalny Niemiec w Krakowie">
Konsulat Generalny Niemiec w Krakowie

Konsulat Generalny Niemiec w Krakowie () – misja konsularna Republiki Federalnej Niemiec w Krakowie, w Rzeczypospolitej Polskiej.
Okręg konsularny Konsulatu Generalnego Niemiec w Krakowie obejmuje województwa:
Organizacja.
W skład placówki wchodzą:
Historia.
Konsulat Niemiec działał w Krakowie od 1922. Na początku września 1939 zostali oni pod polską eskortą ewakuowani wraz z pracownikami innych niemieckich placówek dyplomatycznych i konsularnych w Polsce do Rumunii (granicę przekroczono 12 września w okolicach Śniatynia). Wśród nich nie było konsula Augusta Schillingera, który wraz z sekretarką konsulatu Ruth Jurek w Miechowie odłączyli się od grupy pracowników konsulatu i oddanym im do dyspozycji samochodem udali się do Warszawy. 8 września 1939 byli oni widziani po raz ostatni w areszcie straży obywatelskiej w podwarszawskiej wówczas Falenicy. Następnie zostali zabrani przez majora Aleksandra Koźmińskiego i słuch o nich zaginął. W 1940 władze niemieckie uznały ich za zmarłych. Konsulat Niemiec w Krakowie oficjalnie uległ likwidacji w kwietniu 1940.
Po połączeniu Niemiec konsulat w Krakowie powołano w 1991.
Urząd koordynuje też pracą Instytutu Goethego w Krakowie (niem. "Goethe-Institut Krakau"), w pałacu Potockich na Rynku Głównym 20.
Siedziba.
W okresie międzywojennym konsulat Niemiec mieścił się w ówczesnym hotelu Centralnym z 1911 (proj. Aleksander Biborski) przy ul. Warszawskiej 7 (1923–1933), następnie w budynku Towarzystwa Ubezpieczeniowego Feniks z 1933 (proj. Leopold Bauer, Jerzy Struszkiewicz, Maksymilian Burstin) przy ul. Basztowej 15/Rynku Kleparskim 2-4 (1933–1940), od 1939 w randze konsulatu generalnego.
Pod koniec 1989 władze Krakowa przekazały RFN z przeznaczeniem na urząd konsularny Kamienicę Morstinowską z XIV/XIX w. przy ul. Stolarskiej 7, w której konsulat mieści się obecnie (1991-).

</doc>
<doc id="4642455" url="https://pl.wikipedia.org/wiki?curid=4642455" title="Konsulat Republiki Federalnej Niemiec w Opolu">
Konsulat Republiki Federalnej Niemiec w Opolu



</doc>
<doc id="4642456" url="https://pl.wikipedia.org/wiki?curid=4642456" title="Kodeks 0273">
Kodeks 0273

Kodeks 0273 (Gregory-Aland no. 0273) – grecki kodeks uncjalny Nowego Testamentu na pergaminie, datowany metodą paleograficzną na IX wiek. Rękopis jest przechowywany w Londynie. Tekst rękopisu jest wykorzystywany w niektórych współczesnych wydaniach greckiego Nowego Testamentu. 
Opis.
Zachowały się 3 pergaminowe karty rękopisu, z greckim tekstem Ewangelii Jana (2,7-3,5; 4,23-37; 5,35-6,2). Karty mają rozmiar 33 na 26 cm. Tekst jest pisany dwoma kolumnami na stronę, 25 linijek tekstu na stronę. Jest palimpsestem, tekst górny zawiera menaion. 
Tekst.
Tekst rękopisu reprezentuje bizantyjską tradycję tekstualną. Kurt Aland zaklasyfikował tekst rękopisu do kategorii V, choć z pewnym wahaniem. 
Historia.
INTF datuje rękopis 0273 na IX wiek. 
Kodeks 0273 włączany był dawniej do 0133. Na listę greckich rękopisów Nowego Testamentu wciągnął go Kurt Aland, oznaczając go przy pomocy siglum 0273. Został uwzględniony w II wydaniu "Kurzgefasste". Rękopis został wykorzystany w 26. wydaniu greckiego Nowego Testamentu Nestle-Alanda (NA26). Nie wykorzystano w NA27, NA28 i UBS4. 
Rękopis jest przechowywany w Bibliotece Brytyjskiej (Addition Manuscripts 31919, f. 29, 99, 101) w Londynie. 

</doc>
<doc id="4642458" url="https://pl.wikipedia.org/wiki?curid=4642458" title="Konsulat Generalny Stanów Zjednoczonych w Krakowie">
Konsulat Generalny Stanów Zjednoczonych w Krakowie

Konsulat Generalny Stanów Zjednoczonych w Krakowie () – misja konsularna Stanów Zjednoczonych Ameryki w Krakowie, w Rzeczypospolitej Polskiej.
Okręg konsularny Konsulatu Generalnego Stanów Zjednoczonych w Krakowie obejmuje województwa:
Konsulat w Krakowie został otwarty 1 lipca 1946 i zamknięty 17 kwietnia 1947. Został ponownie otwarty jako Konsulat Generalny 5 lipca 1974.
Siedziba.
W 1946 mieściła się w hotelu Francuskim z 1912 (proj. Zbigniewa Odrzywolskiego i Bronisława Colonna-Czosnowskiego) przy ul. Pijarskiej 13/ul. św. Jana 32, w 1947 w kamienicy z 1910 (proj. Józefa Wilczyńskiego, Alfreda Kramarskiego i Jana Perosia) przy ul. Karmelickiej 9, od 1974 w kamienicy wzniesionej na przełomie XIII i XIV wieku przy ul. Stolarskiej 9.

</doc>
<doc id="4642459" url="https://pl.wikipedia.org/wiki?curid=4642459" title="Państwowa Wyższa Szkoła Zawodowa w Lesznie">
Państwowa Wyższa Szkoła Zawodowa w Lesznie



</doc>
<doc id="4642465" url="https://pl.wikipedia.org/wiki?curid=4642465" title="Grzegorz Rusiecki">
Grzegorz Rusiecki

Grzegorz Stanisław Rusiecki (ur. 28 lutego 1983 w Lesznie) – polski polityk, samorządowiec i prawnik, w latach 2011–2014 wiceprezydent Leszna, poseł na Sejm IX kadencji.
Życiorys.
Działał w młodzieżowej radzie miejskiej Leszna. W 2006 ukończył prawo na Uniwersytecie im. Adama Mickiewicza w Poznaniu. Pracował jako doradca klienta i w starostwie powiatowym. Później rozpoczął studia doktoranckie, był wykładowcą prawa pracy m.in. w Państwowej Wyższej Szkole Zawodowej w Lesznie. W 2016 rozpoczął aplikację adwokacką. Został też asystentem europosłanki Krystyny Łybackiej.
W 2002, 2006, 2010, 2014 i 2018 zdobywał mandat radnego miejskiego w Lesznie – w 2002 z listy SLD-UP, później z KWW Lewica dla Leszna Tomasza Malepszego, a w 2018 z ramienia Koalicji Obywatelskiej. Przy pierwszym wyborze był najmłodszym radnym w mieście. Należał do klubu radnych SLD, jednak nigdy nie wstąpił do partii.
W latach 2011–2014 piastował stanowisko drugiego wiceprezydenta miasta u boku Tomasza Malepszego (zastąpił zmarłego Zdzisława Adamczaka). W 2015 kandydował z własnego komitetu do Senatu RP w okręgu nr 94 (z poparciem Nowoczesnej); uzyskał 31,18% głosów i zajął trzecie miejsce na sześciu kandydatów. W styczniu 2017 wystąpił z Klubu Radnych Lewicy, w sierpniu tego samego roku został członkiem Platformy Obywatelskiej. W 2018 wystartował na prezydenta Leszna z poparciem PO i Nowoczesnej, zdobywając drugie miejsce za Łukaszem Borowiakiem (33,14% głosów). W tym samym roku objął stanowisko wicestarosty leszczyńskiego.
W wyborach parlamentarnych w 2019 uzyskał mandat posła na Sejm RP IX kadencji w okręgu kaliskim z ramienia Koalicji Obywatelskiej (zdobył 12 886 głosów).
Życie prywatne.
Jest żonaty, ma syna.

</doc>
<doc id="4642470" url="https://pl.wikipedia.org/wiki?curid=4642470" title="Brygady Sieciowe">
Brygady Sieciowe



</doc>
<doc id="4642472" url="https://pl.wikipedia.org/wiki?curid=4642472" title="Samantha Robinson">
Samantha Robinson



</doc>
<doc id="4642473" url="https://pl.wikipedia.org/wiki?curid=4642473" title="Batwoman">
Batwoman



</doc>
<doc id="4642475" url="https://pl.wikipedia.org/wiki?curid=4642475" title="Karolina Pawliczak">
Karolina Pawliczak

Karolina Monika Pawliczak (ur. 25 czerwca 1976 w Godzieszach Wielkich) – polska polityk i samorządowiec, w latach 2014–2018 wiceprezydent Kalisza, wiceprzewodnicząca Sojuszu Lewicy Demokratycznej, posłanka na Sejm IX kadencji.
Życiorys.
Ukończyła studia na Wydziale Prawa i Administracji Uniwersytetu im. Adama Mickiewicza w Poznaniu. Kształciła się podyplomowo na kierunku rozwój lokalny i gospodarka samorządu terytorialnego w procesie integracji europejskiej na Uniwersytecie Łódzkim oraz z gospodarki nieruchomościami na Uniwersytecie Ekonomicznym w Poznaniu. Od 2000 do 2002 pracowała w Wydziale Spraw Społecznych i Zdrowia Urzędu Miasta Kalisza.
Zaangażowała się w działalność polityczną w ramach Sojuszu Lewicy Demokratycznej. W kwietniu 2004 zrezygnowała z członkostwa w partii i przystąpiła do Socjaldemokracji Polskiej, z listy której kandydowała w tym samym roku do Parlamentu Europejskiego. Stała na czele struktur SDPL w Kaliszu. W 2007 była kandydatką tej partii na liście LiD do Sejmu. Powróciła potem do SLD, w 2011 jako członkini tej partii z jej listy ponownie kandydowała do Sejmu. Została członkiem rady wojewódzkiej i wiceprzewodniczącą SLD w Kaliszu, a w styczniu 2016 wiceprzewodniczącą partii w kraju (pełniła tę funkcję do 2021).
W 2002, 2010, 2014 i 2018 zdobywała mandat radnej miejskiej w Kaliszu. Od grudnia 2014 do marca 2018 pełniła funkcję wiceprezydenta miasta u boku Grzegorza Sapińskiego, odpowiadając za pomoc społeczną, ochronę zdrowia, gospodarkę mieszkaniową oraz ochronę środowiska. W 2018 ubiegała się o stanowisko włodarza Kalisza, zdobywając 16,82% głosów i zajmując 4. miejsce wśród 8 kandydatów. W latach 2018–2019 była wiceprzewodniczącą rady miejskiej. W wyborach parlamentarnych w 2019 uzyskała mandat posłanki na Sejm RP IX kadencji w okręgu kaliskim (zdobyła 14 209 głosów). W Sejmie została członkinią Komisji do Spraw Unii Europejskiej oraz Komisji Infrastruktury.
Życie prywatne.
Mężatka, ma dwoje dzieci.

</doc>
<doc id="4642476" url="https://pl.wikipedia.org/wiki?curid=4642476" title="Karolina Monika Pawliczak">
Karolina Monika Pawliczak



</doc>
<doc id="4642477" url="https://pl.wikipedia.org/wiki?curid=4642477" title="Małe (województwo pomorskie)">
Małe (województwo pomorskie)



</doc>
<doc id="4642478" url="https://pl.wikipedia.org/wiki?curid=4642478" title="Kingdom Come (zespół muzyczny)">
Kingdom Come (zespół muzyczny)



</doc>
<doc id="4642479" url="https://pl.wikipedia.org/wiki?curid=4642479" title="Kingdom Come (album Jay-Z)">
Kingdom Come (album Jay-Z)



</doc>
<doc id="4642481" url="https://pl.wikipedia.org/wiki?curid=4642481" title="'03 Bonnie &amp; Clyde">
'03 Bonnie &amp; Clyde



</doc>
<doc id="4642482" url="https://pl.wikipedia.org/wiki?curid=4642482" title="Why Don't You Love Me">
Why Don't You Love Me



</doc>
<doc id="4642484" url="https://pl.wikipedia.org/wiki?curid=4642484" title="What's It Gonna Be">
What's It Gonna Be



</doc>
<doc id="4642486" url="https://pl.wikipedia.org/wiki?curid=4642486" title="Frąckiewicz">
Frąckiewicz



</doc>
<doc id="4642487" url="https://pl.wikipedia.org/wiki?curid=4642487" title="Duże">
Duże

Duże – część wsi Łomnica-Zdrój w Polsce, położona w województwie małopolskim, w powiecie nowosądeckim, w gminie Piwniczna-Zdrój. 
W latach 1975–1998 Duże położone było w województwie nowosądeckim.

</doc>
<doc id="4642489" url="https://pl.wikipedia.org/wiki?curid=4642489" title="Osowo (powiat bytowski)">
Osowo (powiat bytowski)



</doc>
<doc id="4642493" url="https://pl.wikipedia.org/wiki?curid=4642493" title="Bory (województwo śląskie)">
Bory (województwo śląskie)



</doc>
<doc id="4642494" url="https://pl.wikipedia.org/wiki?curid=4642494" title="Bory (gmina Zawoja)">
Bory (gmina Zawoja)



</doc>
<doc id="4642495" url="https://pl.wikipedia.org/wiki?curid=4642495" title="Kamieniołom pod św. Benedyktem">
Kamieniołom pod św. Benedyktem

Kamieniołom pod św. Benedyktem – nieczynny kamieniołom na Wzgórzu Lasoty na Podgórzu w Krakowie.
Jest to jeden z najstarszych kamieniołomów Krakowa i najstarszy wśród zachowanych. Znajduje się na wschodnim stoku wzgórza Lasoty, pod Fortem „Benedykt” i kościołem św. Benedykta. Ma postać pionowego skalnego muru o długości około 170 m, podcinającego Wzgórze Lasoty od północnej i wschodniej strony, oraz mniej więcej płaskiego wyrobiska pod murem. Niższy i krótszy mur wyrobiska znajduje się po zachodniej stronie kamieniołomu (między kamieniołomem i Starym Cmentarzem Podgórskim). Od średniowiecza w kamieniołomie wydobywano wapienie na potrzeby budowlane. Miał doskonałą lokalizację i bardzo dobry surowiec. Od 1375 r. stał się własnością miasta. Wydobywano w nim wapienie pochodzące z jury późnej. Ich charakterystyczna cechą były gęsto w nich występujące krzemienie. Wapienie te wykorzystywano do budowli gotyckich kościołów oraz murów obronnych Krakowa. Kamienie odłupywano ręcznie za pomocą drewnianych klinów – zachowały się jeszcze wykute w skale bruzdy na kliny. Pozostały po eksploatacji mur skalny jest interesującym obiektem dla geologów – można w nim obserwować m.in. szczeliny tektoniczne, wapienne brekcje i różne formy krasu.
Na dnie wyrobiska kamieniołomu w 1904 r. wybudowano Miejską Szkołę Ludową z boiskiem sportowym. W okresie rozbiorów Polski była ona główną szkołą miasta Podgórze (obecnie dzielnica Krakowa). W okresie II wojny światowej w jej budynku Niemcy gromadzili rzeczy zrabowane Żydom, zaś teren kamieniołomu zamieniono na getto. Pionowa ściana kamieniołomu pełniła funkcję muru, z pozostałych stron wykonano mur. Zachował się jeszcze jego fragment. Szkoła funkcjonuje do dzisiaj, a wyrobisko po wschodniej stronie kamieniołomu zamieniono na plac zabaw dla dzieci.
W 2019 roku wyrobisko kamieniołomu poza terenami zajętymi przez szkołę, boisko i plac zabaw jest zaniedbane, zarośnięte lasem i w wielu miejscach zaśmiecone. Zabezpieczenie górnej krawędzi muru skalnego przed przypadkowym spadnięciem ze skał jest niewystarczające. Sam mur skalny natomiast zachowany jest bardzo dobrze i stał się obiektem wspinaczki skalnej. Wspinacze podzielili go na sekcje Esteci i Skały za Szkołą. W 2019 roku jest na nim 47 dróg wspinaczkowych.
Kamieniołom pod św. Benedyktem jest jednym z siedmiu kamieniołomów na zrębie Krzemionek. Pozostałe to: Szkoła Twardowskiego, Łom Redemptorystów, Liban, Kamieniołom Miejski, Bonarka oraz kamieniołomy obozu Plaszow. Ostatni z kamieniołomów zamknięto w 1986 r.

</doc>
<doc id="4642504" url="https://pl.wikipedia.org/wiki?curid=4642504" title="Małgorzata Porada-Rochoń">
Małgorzata Porada-Rochoń

Małgorzata Porada-Rochoń – polska ekonomistka, dr hab. nauk ekonomicznych, profesor nadzwyczajny Wyższej Szkoły Integracji Europejskiej w Szczecinie, Stargardzkiej Szkoły Wyższej Stargardinum, Katedry Ekonomiki Przedsiębiorstw i Rachunkowości, oraz prodziekan Wydziału Zarządzania i Ekonomiki Usług Uniwersytetu Szczecińskiego.
Życiorys.
4 września 2006 obroniła pracę doktorską "Efektywność restrukturyzacji finansowej przedsiębiorstw. Analiza komparatywna instrumentarium wspierającego proces restrukturyzacji finansowej na przykładzie Polski i USA", 18 grudnia 2014 habilitowała się na podstawie pracy zatytułowanej "Cykl publikacji pod tytułem: Decyzje finansowe MŚP w warunkach zaburzeń finansowych", w tym monografii "Modele decyzji finansowych MŚP w wybranych krajach Europy Środkowo - Wschodniej w warunkach zaburzeń finansowych".
Objęła funkcję profesora nadzwyczajnego w Wyższej Szkole Integracji Europejskiej w Szczecinie, Stargardzkiej Szkole Wyższej Stargardinum, a także w Katedrze Ekonomiki Przedsiębiorstw i Rachunkowości, oraz prodziekana na Wydziale Zarządzania i Ekonomiki Usług Uniwersytetu Szczecińskiego.

</doc>
<doc id="4642516" url="https://pl.wikipedia.org/wiki?curid=4642516" title="Wodnik krzyżodzioby">
Wodnik krzyżodzioby



</doc>
<doc id="4642526" url="https://pl.wikipedia.org/wiki?curid=4642526" title="Zastróże">
Zastróże

Zastróże – część wsi Psary w Polsce, położona w województwie śląskim, w powiecie będzińskim, w gminie Psary.
W latach 1975-1998 Zastróże administracyjnie należało do województwa katowickiego.

</doc>
<doc id="4642528" url="https://pl.wikipedia.org/wiki?curid=4642528" title="Wojciech Jaskot">
Wojciech Jaskot

Wojciech Jaskot (ur. 11 marca 1930, zm. 16 czerwca 2012) – urzędnik państwowy i konsularny, dyplomata, Konsul Generalny w Chicago (1969–1972; 1975–1979).
Życiorys.
Członek Związku Harcerstwa Polskiego – doszedł do stopnia zastępcy naczelnika, brał udział w tzw. Zjeździe Łódzkim w 1956. Działał także w Związku Walki Młodych oraz Związku Młodzieży Polskiej.
Był sekretarzem generalnym Towarzystwa Łączności z Polakami za Granicą „Polonia”. Pracował w służbie zagranicznej: pełnił funkcję dyrektora Departamentu Konsularnego Ministerstwa Spraw Zagranicznych oraz dwukrotnie konsula generalnego w Chicago (1969–1972; 1975–1979).
Odznaczony Krzyżem Komandorskim oraz Kawalerskim Orderu Odrodzenia Polski.
Pochowany na Cmentarzu Wojskowym na Powązkach (kwatera C-B-22).

</doc>
<doc id="4642529" url="https://pl.wikipedia.org/wiki?curid=4642529" title="Chrystyna Droniak">
Chrystyna Droniak

Chrystyna Droniak (ukr. Христина Дроняк, ur. 6 lipca 1999) – ukraińska skoczkini narciarska. Uczestniczka mistrzostw świata juniorów (2017, 2018) oraz olimpijskiego festiwalu młodzieży Europy (2015). Medalistka mistrzostw kraju.

</doc>
<doc id="4642533" url="https://pl.wikipedia.org/wiki?curid=4642533" title="Ja’akow Wajs">
Ja’akow Wajs

Ja’akow Wajs (hebr. יעקב וייס, ang. Yaakov Weiss, ur. 15 lipca 1924 w Nowych Zamkach, zm. 29 lipca 1947 w Akce) – żydowski bojownik, członek Irgunu i rewizjonistycznej młodzieżówki – Betaru. Został powieszony 29 lipca 1947 roku przez brytyjskie władze mandatowej Palestyny za udział w ataku na więzienie w Akce przeprowadzonym 4 maja 1947 roku. Jest włączony w poczet Olej ha-Gardom – bojowników żydowskiego podziemia w Palestynie, którzy zostali powieszeni przez Brytyjczyków.
Życiorys.
Młodość.
Urodził się 15 lipca 1924 roku w Nowych Zamkach w Czechosłowacji (współcześnie Słowacja) w rodzinie Josefa i Heleny. W wieku dziesięciu lat wstąpił do Betaru. Po ukończeniu nauki w szkole podstawowej wyjechał do Mukaczewa w celu podjęcia nauki w gimnazjum hebrajskim. W 1942 roku wraz z otrzymaniem świadectwa ukończenia gimnazjum powrócił do domu rodzinnego, a później wyjechał do Budapesztu w celu znalezienia pracy oraz przygotowania wyjazdu do Palestyny.
Podczas pobytu w Budapeszcie zaangażował się w ratowanie węgierskich Żydów. W tym celu wszedł w posiadanie munduru oficerskiego (źródła nie są zgodne czy był to mundur węgierski czy niemiecki). Szczegóły tego, jak działał opublikowane zostały w ramach wspomnień po wojnie. W przebraniu oficera wchodził do państwowych urzędów meldunkowych i kradł z nich formularze rejestracyjne i paszporty, które wypełniał danymi Żydów umieszczonych przez Niemców w gettach węgierskich. Nawiązał również kontakty z Czerwonym Krzyżem i zagranicznymi ambasadami, żeby ułatwić Żydom ucieczkę poza Europę. Miał również gotowe dokumenty dla swojej matki i siostry, ale nie zdążył im ich wręczyć, ponieważ matkę wywieziono do Auschwitz, a siostrę do pracy przymusowej.
Alija i działalność w Irgunie.
Latem 1944 roku postanowił dokonać aliji do Palestyny. Okręt, którym płynął wraz z innymi Żydami został przechwycony przez Brytyjczyków, a nielegalni imigranci zostali umieszczeni w obozie przejściowym w Atlit. Tam pozostał do czasu, kiedy 9 października 1945 roku obóz został zaatakowany przez Palmach – elitarny oddział Hagany. Wraz z innymi więźniami uciekł z Atlit i udał się do Netanji. Tam zajął się nauką szlifowania diamentów. Po jakimś czasie wstąpił do lokalnego oddziału Betaru i oddziału bojowego Irgunu. Zaangażował się w ataki na siły brytyjskie. Brał udział w atakach na brytyjskie koszary wojskowe w Netanji, wysadzeniu mostu na trasie Netanja-Bajt Lid oraz wysadzaniu torów kolejowych i zasadzkach drogowych.
Został wytypowany do oddziału osłaniającego atak na więzienie w Akce wraz z Awszalomem Chawiwem i Me’irem Nakarem. Wraz z drugim oddziałem ochraniającym odwrót nie usłyszeli sygnału do odwrotu spod więzienia i ucieczki. Wdali się w starcie z jadącymi na pomoc więzieniu oddziałami brytyjskimi po czym zostali wzięci do niewoli. Trzy tygodnie po ataku odbył się proces aresztowanych bojowników, którzy brali udział w ataku. Cała trójka została skazana na śmierć przez powieszenie ze względu na to, że bojownicy zostali złapani z bronią w ręku. Podczas procesu powiedział: „wiemy, że koniec naszej walki będzie jeden, musi być jeden: nasz naród odzyska wolność. Jesteśmy dlatego bardziej niż szczęśliwi, ponieważ nie masz większego szczęścia niż poświęcić swoje życie ideologii żelaza i wiedzieć, że jest się jednym z tych, którzy realizują swoje marzenia”. Wraz z Chawiwem i Nakarem został powieszony 29 lipca 1947 roku w Akce. Jego ciało pochowano w Safedzie.

</doc>
<doc id="4642538" url="https://pl.wikipedia.org/wiki?curid=4642538" title="Wózek samojezdny AGV">
Wózek samojezdny AGV

Wózek samojezdny AGV () – pojazd bezzałogowy sterowany za pomocą odpowiednich układów nawigacji bez potrzeby bezpośredniej obsługi operatora. Ładowność wózka AGV wynosi typowo od kilku kilogramów do kilkuset ton. W dobie Przemysłu 4.0, pojazdy AGV znajdują szerokie zastosowanie w obszarze automatyzacji procesów. W zakresie nawigacji współczesne pojazdy AGV dostosowane mogą być do potrzeb zakładu i współpracują m.in. z systemem lokalizacji obiektów w przestrzeni hal produkcyjnych.
Metody sterowania wózków AGV.
Metody sterowania podzielić można na dwie grupy – sposoby nawigacji bazujące na istnieniu fizycznej ścieżki umieszczonej pod powierzchnią lub na powierzchni podłoża, wzdłuż której ma poruszać się pojazd. Oraz metody nawigacji nie wymagające istnienia fizycznej ścieżki transportowej i polegające na przemieszczaniu się pojazdu wzdłuż dowolnej trasy, która istnieje w pamięci układu sterowania pojazdu.
Pętla indukcyjna – przepływ prądu elektrycznego o stałej, określonej częstotliwości w kablu umieszczonym pod podłogą wytwarza pole magnetyczne. Czujniki magnetyczne zamontowane w pojeździe AGV wychwytują natężenie pola. Wózek AGV porusza się w taki sposób, aby wartość natężenia pola była cały czas jak największa.
Metoda refleksyjna – taśmę refleksyjną lub z materiału ferromagnetycznego nakleja się na podłodze. Linia utworzona z taśmy śledzona jest za pomocą czujników magnetycznych (dla linii wykonanej z tworzywa ferromagnetycznego) bądź czujników światła (dla linii z taśmy refleksyjnej) umieszczonych w wózku AGV.
Sterowanie wizyjne – analiza obrazu przekazywanego z kamer umieszczonych w wózku AGV, co umożliwia odtworzenie trasy wraz z zarejestrowanymi obiektami.
Nawigacja laserowa – urządzenie wyposażone w skanery laserowe skanuje pomieszczenie wykrywając znaczniki zamocowane na ścianach. Podobną metodą, nie wymagającą jednak montowania znaczników, jest nawigacja oparta na technologii LIDAR. W tej metodzie skanery laserowe tworzą mapę terenu i umożliwiają lokalizację oraz śledzenie ruchu.
Typy wózków AGV.
Wózki holownicze (Towing Vehicles) – jedne z pierwszych wózków typu AGV. Przeznaczone do holowania wózków oraz przyczep o masie od 4 do 25 ton.
Wózki pojedynczego załadunku (Unit Load Vehicles) – wózki o kompaktowej konstrukcji mające postać platformy, na której umieszcza się ładunek.
Wózki widłowe (Fork Vehicles) – wykorzystywane do transportu ładunków w poziomie, jak i w pionie.
Wózki typu biurowego – przeznaczone do transportu elementów o niewielkich rozmiarach i masie (do ok. 250 kg).
Zastosowanie.
Wózki AGV wykorzystywane są głównie tam gdzie istnieje potrzeba redukcji kosztów działalności gospodarczej. Głównym obszarem zastosowania wózków AGV jest przemysł motoryzacyjny oraz duże centra logistyczne nastawione na ciągłą optymalizację produkcji. Obecnie w dużej mierze wózki AGV wykorzystywane są do prac transportowych wewnątrz fabryk, magazynów, budynków biurowych i na zamkniętych obszarach. Ponadto wózki AGV znajdują zastosowanie w przypadkach produkcji obejmującej procesy cykliczne, do transportu ciężkich ładunków, a także w przypadku występowania warunków niebezpiecznych bądź negatywnie wpływających na wydajność pracy.

</doc>
<doc id="4642540" url="https://pl.wikipedia.org/wiki?curid=4642540" title="US Open 2019">
US Open 2019

US Open 2019 – ostatni, czwarty w sezonie tenisowy turniej wielkoszlemowy, który odbył się w dniach 26 sierpnia–8 września, tradycyjnie na twardych kortach nowojorskiego USTA Billie Jean King National Tennis Center. Była to 139. edycja rozgrywek.
Turniej pokazowy.
Turniej pokazowy legend kobiet.
W tygodniu poprzedzającym główny turniej US Open, podczas rozgrywania turnieju eliminacyjnego, został przeprowadzony pojedynczy mecz pokazowy gry podwójnej kobiet.
Turniej pokazowy gry mieszanej.
W tygodniu poprzedzającym główny turniej US Open, podczas rozgrywania turnieju eliminacyjnego, został przeprowadzony mecz pokazowy gry mieszanej.
Pula nagród.
Pula nagród w US Open w 2019 roku wyniosła ponad 57 miliony dolarów amerykańskich.

</doc>
<doc id="4642551" url="https://pl.wikipedia.org/wiki?curid=4642551" title="Adam Rąpalski">
Adam Rąpalski

Adam Rąpalski (ur. 19 lipca 1944 w Krakowie, zm. 4 października 2019) – polski artysta plastyk, muzealnik oraz działacz opozycji antykomunistycznej w czasach PRL.
Życiorys.
Był absolwentem Wydziału Form Przemysłowych Akademii Sztuk Pięknych w Krakowie. Od 1970 roku był członkiem Związku Polskich Artystów Plastyków, gdzie od 1980 roku brał udział w tworzeniu struktur NSZZ „Solidarność”. Został wybrany na przewodniczącego Komitetu Założycielskiego NSZZ Projektantów Wzornictwa Przemysłowego „Solidarność”, a następnie na przewodniczącego Komisji Zakładowej ZPAP Okręgu Krakowskiego związku. Po ogłoszeniu stanu wojennego kontynuował pracę w tajnych strukturach „Solidarności” w ZPAP, zajmując się m.in. projektowaniem znaczków, kalendarzy, afiszy i ulotek oraz pomagając przy emisjach radia „Solidarność”. W 1982 roku założył przy ul. Łobzowskiej 6 w Krakowie antykwariat "Galicja", który stał się punktem kontaktowym opozycji oraz miejscem kolportażu podziemnej prasy i wydawnictw. Adam Rąpalski był również członkiem Towarzystwa im. gen. Józefa Kustronia w Nowym Sączu oraz krakowskiej Regionalnej Komisji Wykonawczej – Solidarność Małopolska. Nawiązał również współpracę z Niezależnym Ruchem Kombatantów Armii Krajowej. Działalność ta spowodowała, że był rozpracowywany przez Wydział III Komendy Wojewódzkiej Milicji Obywatelskiej w ramach akcji „Działacze”, gdzie w dniu 5 kwietnia 1982 roku zarejestrowano go jako wroga ustroju.
W 1989 roku był członkiem Komitetu Obywatelskiego „Solidarność”. Rok później współorganizował wystawę pt. "Nasza droga do Niepodległości", otwarta w budynku dawnego Muzeum Lenina przy Topolowej 5. Stała się ona zaczątkiem powstania krakowskiego Muzeum Armii Krajowej, otwartego w 2000 roku. Adam Rąpalski objął stanowisko pierwszego dyrektora placówki, którą to funkcję pełnił do końca czerwca 2013 roku.
W 2017 roku otrzymał portugalskie odznaczenie prywatne Order Świętego Sebastiana, a w 2018 roku Krzyż Wolności i Solidarności.
Został pochowany na krakowskim cmentarzu Prądnik Czerwony (Batowickim) (kw. XII-1-17).

</doc>
<doc id="4642564" url="https://pl.wikipedia.org/wiki?curid=4642564" title="Barbara Zdzisińska">
Barbara Zdzisińska

Barbara Zdzisińska – polska mikrobiolog, dr hab. nauk biologicznych, adiunkt Instytutu Mikrobiologii i Biotechnologii Wydziału Biologii i Biotechnologii Uniwersytetu Marii Curie-Skłodowskiej.
Życiorys.
10 czerwca 1998 obroniła pracę doktorską "Ketoza krów - wytwarzanie niektórych cytokin przez komórki jednojądrzaste krwi i śródbłonek naczyń krwionośnych", 26 stycznia 2011 habilitowała się na podstawie pracy zatytułowanej "Udział komórek podścieliska szpiku kostnego w patogenezie szpiczaka mnogiego w badaniu in vitro". Została zatrudniona na stanowisku adiunkta w Instytucie Mikrobiologii i Biotechnologii na Wydziale Biologii i Biotechnologii Uniwersytetu Marii Curie-Skłodowskiej.

</doc>
<doc id="4642567" url="https://pl.wikipedia.org/wiki?curid=4642567" title="Rada Miasta Poznania (2014-2018)">
Rada Miasta Poznania (2014-2018)



</doc>
<doc id="4642569" url="https://pl.wikipedia.org/wiki?curid=4642569" title="David Israel De la Torre Altamirano">
David Israel De la Torre Altamirano

David Israel De la Torre Altamirano SSCC (ur. 8 listopada 1972 w Quito) – ekwadorski duchowny katolicki, biskup pomocniczy Quito od 2019.
Życiorys.
Święcenia kapłańskie otrzymał 3 sierpnia 2001 w zakonie sercanów białych. Pracował głównie jako wykładowca i dyrektor szkoły teologicznej dzialającej przy uniwersytecie katolickim w Quito. Był też m.in. kierownikiem centrum duszpasterstwa akademickiego oraz ekonomem i przełożonym ekwadorskiej wiceprowincji zakonnej.
18 października 2019 papież Franciszek mianował go biskupem pomocniczym archidiecezji Quito, ze stolicą tytularną "Bagai". Sakry udzielił mu 7 grudnia 2019 arcybiskup Alfredo Espinoza Mateus.

</doc>
<doc id="4642572" url="https://pl.wikipedia.org/wiki?curid=4642572" title="Rada Miasta Poznania (1998-2002)">
Rada Miasta Poznania (1998-2002)



</doc>
<doc id="4642574" url="https://pl.wikipedia.org/wiki?curid=4642574" title="Rada Miasta Poznania (2002-2006)">
Rada Miasta Poznania (2002-2006)



</doc>
<doc id="4642575" url="https://pl.wikipedia.org/wiki?curid=4642575" title="Rada Miasta Poznania (2018-2023)">
Rada Miasta Poznania (2018-2023)



</doc>
<doc id="4642576" url="https://pl.wikipedia.org/wiki?curid=4642576" title="American Cancer Society">
American Cancer Society

American Cancer Society ("ACS") – ogólnokrajowa, amerykańska organizacja non-profit zajmująca się przeciwdziałaniem chorobom nowotworowym. 
Została założona w 1913 i do 2019 przeznaczyła na badania nad rakiem sumę ponad 4,6 miliarda dolarów. 

</doc>
<doc id="4642577" url="https://pl.wikipedia.org/wiki?curid=4642577" title="Rada Miasta Poznania (1994-1998)">
Rada Miasta Poznania (1994-1998)



</doc>
<doc id="4642580" url="https://pl.wikipedia.org/wiki?curid=4642580" title="Rada Miasta Poznania (1990-1994)">
Rada Miasta Poznania (1990-1994)



</doc>
<doc id="4642583" url="https://pl.wikipedia.org/wiki?curid=4642583" title="John Bosco Auram">
John Bosco Auram

John Bosco Auram (ur. 19 października 1972 w Kandoka) – papuański duchowny katolicki, biskup Kimbe od 2020.
Życiorys.
Prezbiterat.
Święcenia kapłańskie otrzymał 17 stycznia 2004 i uzyskał inkardynację do diecezji Kimbe. Pracował głównie w diecezjalnych seminariach w Vanimo, Ulapia i Rapolo. Od 2019 kierował częścią propedeutyczną seminarium w Rapolo.
Episkopat.
18 października 2019 papież Franciszek mianował go biskupem diecezji Kimbe. Sakry udzielił mu 25 stycznia 2020 arcybiskup Francesco Panfilo.

</doc>
<doc id="4642597" url="https://pl.wikipedia.org/wiki?curid=4642597" title="Lucas Dau Ze Jeimphaung">
Lucas Dau Ze Jeimphaung

Lucas Dau Ze Jeimphaung SDB (ur. 18 października 1962 w Hpa Hping) – mjanmański (birmański) duchowny katolicki, biskup Lashio od 2020.
Życiorys.
Prezbiterat.
Święcenia kapłańskie otrzymał 21 kwietnia 1996 w zgromadzeniu salezjanów. Był m.in. rektorem domu dla aspirantów w Anisakan i przełożonym miejscowej wspólnoty zakonnej, delegatem prowincjalnym ds. duszpasterstwa młodzieży, radnym prowincjalnym oraz rektorem filozofatu.
Episkopat.
18 października 2019 papież Franciszek mianował go biskupem koadiutorem Lashio. Sakry udzielił mu 29 stycznia 2020 kardynał Charles Maung Bo. 24 czerwca 2020 objął rządy biskupa diecezjalnego.

</doc>
<doc id="4642615" url="https://pl.wikipedia.org/wiki?curid=4642615" title="Katarzyna Kretkowska">
Katarzyna Kretkowska

Katarzyna Maria Kretkowska z domu Jabłecka (ur. 7 czerwca 1958 w Gdyni) – polska działaczka polityczna i samorządowa, z wykształcenia anglistka, wieloletnia radna Poznania, posłanka na Sejm IX kadencji.
Życiorys.
Dzieciństwo spędziła w Egipcie i w Indiach, w drugim z tych krajów ukończyła szkołę podstawową. Maturę zdała w I Liceum Ogólnokształcącym im. Mikołaja Kopernika w Gdańsku, następnie w 1980 została absolwentką filologii angielskiej na Uniwersytecie im. Adama Mickiewicza w Poznaniu. W latach 80. studiowała na Uniwersytecie Edynburskim, kształciła się też podyplomowo w zakresie zarządzania oświatą oraz prawa, gospodarki i finansów Unii Europejskiej.
Po studiach pracowała jako nauczycielka akademicka w Instytucie Filologii Angielskiej UAM, później związana z Wyższą Szkołą Pedagogiki i Administracji im. Mieszka I w Poznaniu, gdzie kierowała studium języków obcych. Nauczała również angielskiego w poznańskich szkołach. Pracowała także w banku jako specjalistka w zakresie funduszy europejskich i promocji, a także koordynatorka projektów i przewodniczka. Współzałożycielka społecznej szkoły podstawowej „Dębinka”, a także uczestniczka Kongresów Kobiet. Zajęła się również tłumaczeniem, została współautorką publikacji "Oni tworzyli „Solidarność”" (2010).
W latach 80. wstąpiła do NSZZ „Solidarność”, działała w opozycji demokratycznej. W latach 90. wstąpiła do Unii Demokratycznej i następnie do Unii Wolności, od 2002 pozostawała bezpartyjna. Nieprzerwanie od 1994 do 2018 sprawowała mandat radnej miejskiej w Poznaniu (uzyskiwany kolejno z listy Unii Wolności, KWW Wojciecha Szczęsnego Kaczmarka, Niezależnego Porozumienia Społecznego oraz Sojuszu Lewicy Demokratycznej). W latach 1994–1998 wchodziła w skład zarządu miasta, odpowiadając za sprawy społeczne i oświatę. W 2001 ubiegała się o mandat senatorski w okręgu nr 38 z ramienia Bloku Senat 2001, zajmując 5. miejsce wśród 9 kandydatów. W 2006 kandydowała na prezydenta Poznania z własnego komitetu, zdobywając 4,52% głosów i zajmując 4. miejsce. Później została przewodniczącą Klub Radnych Zjednoczona Lewica w tym gremium, była także wiceprzewodniczącą rady (2014–2018).
W 2009 bezskutecznie kandydowała do Parlamentu Europejskiego z listy Porozumienia dla Przyszłości – Centrolewicy, zaś w 2011 i 2015 do Sejmu z ramienia SLD. Później została współprzewodniczącą poznańskiego oddziału Inicjatywy Polskiej Barbary Nowackiej, jednak odcięła się od liderki tej organizacji po podjęciu przez nią współpracy z Koalicją Obywatelską. W wyborach parlamentarnych w 2019 z ramienia SLD (do którego wstąpiła) uzyskała mandat posłanki na Sejm RP IX kadencji w okręgu poznańskim (zdobyła 16 061 głosów). W Sejmie została członkinią Komisji Edukacji, Nauki i Młodzieży oraz Komisji Finansów Publicznych, a także wiceprzewodniczącą Podkomisji stałej do spraw kształcenia zawodowego.
Życie prywatne.
Ma dwie córki.

</doc>
<doc id="4642617" url="https://pl.wikipedia.org/wiki?curid=4642617" title="Cumberland Posey">
Cumberland Posey

Cumberland Willis Posey, Jr (ur. 20 czerwca 1890 w Homestead, zm. 28 marca 1946 w Pittsburghu) – amerykański koszykarz, występujący na pozycji obrońcy, członek Koszykarskiej Galerii Sław, baseballista (zapolowy), właściciel drużyn, działacz, menedżer klubowy.
Był najmłodszym z trojga dzieci Cumberlanda i Angeliny (Anny) Posey, którzy pobrali się w 1883.
W 1908 poprowadził drużynę liceum Homestead High do mistrzostwa miasta.
Był założycielem (1909) półprofesjonalnej drużyny dla Afroamerykanów, Monticello Athletic Association.
Do 1910 grał w futbol amerykański w półprofesjonalnych zespołach (Delaney Rifles, Collins Tigers) z okręgu Pittsburgha, pełnił też funkcję menadżera klubów. 
W 1913 poślubił Ethel Truman. Wspólnie mieli cztery córki. Ich najstarsza córka Ethel wyszła za mąż za wieloletniego miotacza Grays, Raya Browna, 4 lipca 1935. 
Próbował dostać się do East-West League w 1932, podczas kryzysu. Następnie występował w Negro National League. 
W 1925 odszedł z koszykówki, aby skupić się na biznesie i grze w baseball.
Zmarł w wieku 55 lat na raka w Pittsburghu. Jego rodzinne miasto Homestead ustanowiło szkolne święto, aby uhonorować jego osobę (dzień śmierci).

</doc>
<doc id="4642625" url="https://pl.wikipedia.org/wiki?curid=4642625" title="Policja Republiki Fidżi">
Policja Republiki Fidżi

Policja Republiki Fidżi – umundurowana i uzbrojona formacja służąca społeczeństwu i przeznaczona do ochrony bezpieczeństwa ludzi oraz do utrzymywania bezpieczeństwa publicznego i porządku publicznego na terytorium wysp Fidżi. Mottem policji Fidżi jest "Salus Populi" (łac. „zdrowie ludzi”). Jedyny posterunek policji Fidżi znajduje się na wyspie Rabi.
Od 2003 r. komisarzem policji Fidżi był australijski policjant Andrew Hughes, po przejęciu rządu w 2006 r. stanowisko komisarza zostało przekazane lokalnej społeczności, pierwszym komisarzem po tej zmianie został Ioane Naivaluru. Aktualnie komisarzem policji Fidżi jest Sitiveni Qiliho.
Komisarz policji Fidżi jest mianowany zgodnie z konstytucją Fidżi (rozdział 7, część 4, sekcja 111). Komisarz Policji sprawuje władzę wykonawczą i administracyjną nad całą siłą policyjną i odpowiada wyłącznie przed ministrem odpowiedzialnym. 

</doc>
<doc id="4642629" url="https://pl.wikipedia.org/wiki?curid=4642629" title="Ambasada Stanów Zjednoczonych w Budapeszcie">
Ambasada Stanów Zjednoczonych w Budapeszcie

Ambasada Stanów Zjednoczonych w Budapeszcie (, ) – misja dyplomatyczna Stanów Zjednoczonych Ameryki na Węgrzech.
Historia.
Węgry pod władzą Habsburgów.
Pierwszy, jeszcze nieoficjalny, przedstawiciel Stanów Zjednoczonych na Węgrzech został mianowany 18 czerwca 1849 przez sekretarza stanu Johna M. Claytona, w czasie gdy Węgrzy walczyli o niepodległość. Miał on mandat do uznania nowego rządu Węgier, jeżeli Węgrzy będą w stanie utrzymać niepodległość. Jednak zanim dotarł on na Węgry, powstanie węgierskie zostało stłumione.
Pierwszą amerykańską misją na Węgrzech był Konsulat Stanów Zjednoczonych w Peszcie, utworzony w 1869 (po połączeniu Pestu i Budy w 1873 Konsulat Stanów Zjednoczonych w Budapeszcie). W 1904 został on podniesiony do rangi konsulatu generalnego. Drugą amerykańską placówką we wchodzącym w skład Austro-Węgier Królestwie Węgier była Agencja Konsularna Stanów Zjednoczonych w Fiume, w 1908 podniesiona do rangi konsulatu. Obie te placówki zostały zlikwidowane w 1917, po zerwaniu 8 kwietnia 1917 stosunków dyplomatycznych pomiędzy Austro-Węgrami a Stanami Zjednoczonymi, w wyniku przystąpienia Amerykanów do I wojny światowej po stronie aliantów.
Okres międzywojenny.
4 grudnia 1919 mianowano amerykańskiego komisarza na Węgrzech w osobie Ulyssesa Granta-Smitha. Uznanie niepodległości Węgier i nawiązanie z nimi stosunków dyplomatycznych odwlekało się do zakończenia stanu wojny przez Kongres, co nastąpiło 2 lipca 1921. Ostatecznie stosunki dyplomatyczne pomiędzy obydwoma krajami nawiązano traktatem z 29 sierpnia 1921, który wszedł w życie 17 grudnia tego roku. 26 grudnia 1921 ustanowiono Poselstwo Stanów Zjednoczonych w Budapeszcie.
11 grudnia 1941 Węgry, będące sojusznikami Niemiec, zerwały stosunki dyplomatyczne ze Stanami Zjednoczonymi, w wyniku przystąpienia Amerykanów do II wojny światowej po stronie aliantów i dwa dni później wypowiedziały Amerykanom wojnę. Prezydent Stanów Zjednoczonych Franklin D. Roosevelt uznał jednak, że Węgry wraz z Bułgarią i Rumunią wypowiedziały wojnę pod przymusem i wbrew woli swoich narodów. Kongres zatwierdził stan wojny dopiero 5 czerwca 1942. Poseł Stanów Zjednoczonych w Budapeszcie Herbert Claiborne Pell opuścił Węgry 16 stycznia 1942.
Po II wojnie światowej.
11 maja 1945 do Budapesztu przybył Arthur Schoenfeld, który założył amerykańską misję na Węgrzech. 22 września 1945 stwierdził on, że Stany Zjednoczone są gotowe nawiązać stosunki dyplomatyczne z Węgrami, jeżeli zostaną przeprowadzone wolne wybory. Rząd Węgier zgodził się na ten warunek 25 września. 15 grudnia 1945 Schoenfeld otrzymał oficjalną nominację na posła Stanów Zjednoczonych w Budapeszcie i 26 stycznia 1946 przedstawił listy uwierzytelniające.
W chwili wybuchu powstania węgierskiego 23 października 1956, urząd amerykańskiego posła wakował. Nowy poseł Edward T. Wailes przybył do Budapesztu 2 listopada. Departament Stanu polecił mu wstrzymanie się z przedstawieniem listów uwierzytelniających do czasu rozwiązania się sytuacji. 10 listopada Sowieci stłumili powstanie. 22 stycznia 1957 rząd węgierski zażądał odwołania Wailesa, z powodu prowadzenia przez niego oficjalnej działalności dyplomatycznej bez przedstawienia listów uwierzytelniających. Wailes opuścił Budapeszt 27 lutego tego roku. Przez kolejne 10 lat szefów amerykańskiej misji mianowano w randzie chargé d’affaires.
Po upadku powstania węgierskiego w Poselstwie Stanów Zjednoczonych w Budapeszcie schronił się arcybiskup ostrzyhomski i prymas Węgier kard. József Mindszenty, w czasie powstania uwolniony z komunistycznego więzienia przez powstańców. Purpurat, uważany przez komunistów za wroga, przebywał na terenie amerykańskiej misji aż do 1971, gdy węgierskie władze pozwoliły mu na wyjazd do Rzymu.
28 listopada 1966 Stany Zjednoczone podniosły swoje poselstwa w Budapeszcie i w Sofii do rangi ambasad. Były to dwie ostatnie amerykańskie misje dyplomatyczne w randzie poselstwa. Wkrótce nastąpiła również normalizacja stosunków. 13 września 1967 mianowano pierwszego ambasadora Stanów Zjednoczonych w Budapeszcie. Przedstawił on listy uwierzytelniające 30 października 1967.

</doc>
<doc id="4642630" url="https://pl.wikipedia.org/wiki?curid=4642630" title="Ambasada Stanów Zjednoczonych na Węgrzech">
Ambasada Stanów Zjednoczonych na Węgrzech



</doc>
<doc id="4642637" url="https://pl.wikipedia.org/wiki?curid=4642637" title="Clarence Walton Lillehei">
Clarence Walton Lillehei

Clarence Walton Lillehei (także: "C. Walton Lillehei"; ur. 23 października 1918 w Minneapolis; zm. 5 lipca 1999 w St. Paul) – amerykański chirurg, pionier kardiochirurgii. W latach 50. XX wieku wykonywał pierwsze na świecie operacje na otwartym sercu i jest uważany za współtwórcę kardiochirurgii i chirurgii klatki piersiowej. Za zasługi dla rozwoju medycyny otrzymał w 1955 Nagrodę im. Alberta Laskera w dziedzinie klinicznych badań medycznych.
Życiorys.
Clarence Walton Lillehei urodził się w 1918 w Minneapolis i studiował medycynę na Uniwersytecie Minnesoty, który ukończył w 1942. Następnie został powołany do służby wojskowej i wysłany do Włoch, gdzie pracował w szpitalu polowym w Anzio. Po zakończeniu II wojny światowej powrócił na Uniwersytet Minnesoty, gdzie od 1949 był docentem chirurgii, a następnie do 1967 profesorem chirurgii i poświęcił się rozwojowi kardiochirurgii. 2 września 1950 brał udział w pierwszej na świecie operacji na otwartym sercu w hipotermii. Ta technika była niewystarczająca dla leczenia skomplikowanych wad serca.
26 marca 1954 Lillehei zamknął ubytek międzykomorowy w sercu u chłopca w tzw. krążeniu skrzyżowanym (Cross circulation). Technika polegała na podawaniu krwi chłopca do krwiobiegu ojca przez żyłę udową i ulegała utlenowaniu po przejściu przez krążenie płucne ojca i ponownie przez tętnicę szyjną wspólną wracała do chłopca. Dzięki tej technice było możliwe leczenie wad serca bez użycia hipotermii i sztucznego płuco-serca. 
W następnych 15 miesiącach z użyciem tej techniki operował Lillehei 45 chorych, najczęściej poniżej drugiego roku życia, z których przeżyło 32. Wśród nich był przypadek pierwszego skutecznego leczenia operacyjnego wspólnego kanału przedsionkowo-komorowego i tetralogii Fallota. Mimo że operacje z użyciem techniki skrzyżowanego krążenia nie upowszechniły się (z powodu ryzyka dla „dawcy” krążenia i przede wszystkim z powodu upowszechnienia sztucznego płuco-serca), Lillehei otrzymał wraz z trzema kolegami z zespołu (Herbert E. Warden, Morley Cohen, Richard L. Varco) za pionierskie operacje Nagrodę im. Alberta Laskera w dziedzinie klinicznych badań medycznych, uważaną za najwyższe amerykańskie wyróżnienie za osiągnięcia naukowe w medycynie.
Lillehei był nie tylko pionierem chirurgii na otwartym sercu, ale także w elektrostymulacji serca i technologii budowy sztucznych zastawek serca. W 1957 Lillehei i Earl Bakken (technik elektryk w szpitalu, a później współzałożyciel firmy Medtronic) wprowadzili pierwszy tranzystorowy, nadający się do noszenia, stały rozrusznik serca. W celu przesyłania impulsu elektrycznego ze sztucznego rozrusznika serca do mięśnia serca jako pierwszy zastosował elektrody nasierdziowe w celu stałej elektrostymulacji serca.
Do dalszych jego znaczących osiągnięć należy udział w wynalezieniu i wszczepieniu sztucznych rozruszników serca oraz pierwszych sztucznych zastawek serca. W wieku 55 lat z powodu pogarszającego się wzroku, spowodowanego wcześniejszymi naświetlaniami zrezygnował z czynnego uprawiania chirurgii i poświęcił się pracy dydaktycznej. Do chirurgów, w których kształceniu miał udział, zalicza się: południowo-afrykański chirurg Christiaan Barnard, który w grudniu 1967 jako pierwszy w świecie przeszczepił ludzkie serce i amerykański Norman Shumway, który tę operację rok później wykonał w USA, a od lat pięćdziesiątych pracował nad techniką przeszczepu serca. Lillehei zmarł w 1999 w wieku 80 lat z powodu raka prostaty.

</doc>
<doc id="4642640" url="https://pl.wikipedia.org/wiki?curid=4642640" title="Franciszek Łukasiewicz (sędzia)">
Franciszek Łukasiewicz (sędzia)

Franciszek Łukasiewicz, herbu Łada (ur. w 1817 w Chorzelowie, zm. po 1878) – polski prawnik, sędzia, polityk i poseł demokratyczny do austriackiej Rady Państwa.
Życiorys.
Ukończył gimnazjum pijarskie w Rzeszowie i wydział prawa na uniw. we Lwowie. Następnie pracował w administracji i sądownictwie galicyjskim. Praktykant konceptowy (1850–1851) potem koncypient w Magistracie miasta Lwowa (1852). Koncypient w Powiatowym Urzędzie Kamery w Brodach (1852). Inspektor od 1854 komisarz powiatowy w Obwodowym Urzędzie Kamery w Kołomyi (1853–1854) w Żółkwi (1855–1857). Adiunkt w Sądzie Powiatowym w Borszczowie (1858), a potem w Medyniu – Nowym Siole (1859-1866). Sędzia Sądu Powiatowego w Brzeżanach (1867-1877). W 1878 przeszedł w stan spoczynku.
Związany z demokratami galicyjskimi. Członek Rady Powiatowej w Brzeżanach z grupy gmin wiejskich (1869–1870) a potem grupy gmin miejskich (1871-1874). Członek (1867–1870), a potem prezes (1871–1872) Wydziału Powiatowego w Brzeżanach. Członek Okręgowej Rady Szkolnej w Brzeżanach (1872–1877). Członek oddziału brzeżańsko-podhajeckiego Galicyjskiego Towarzystwa Gospodarskiego we Lwowie (1874-1878).
Poseł do austriackiej Rady Państwa V kadencji (4 listopada 1873 – 2 grudnia 1873) wybrany w kurii IV (gmin wiejskich) w okręgu wyborczym nr 21 (Brzeżany–Rohatyn–Podhajce), po wyborze zrezygnował z mandatu, który objął Teofil Pawłykiw.
Rodzina i życie prywatne.
Pochodził z rodziny szlacheckiej, ormiańskiego pochodzenia. Był synem uczestnika powstania kościuszkowskiego i administratora dóbr Józefa Łukasiewicza i Apolonii z Świetlików, bratem Ignacego Łukasiewicza i Aleksandra oraz Marii i Emilii.

</doc>
<doc id="4642644" url="https://pl.wikipedia.org/wiki?curid=4642644" title="Wincenty Ignacy Styś">
Wincenty Ignacy Styś



</doc>
<doc id="4642647" url="https://pl.wikipedia.org/wiki?curid=4642647" title="Dariusz Wieczorek">
Dariusz Wieczorek

Dariusz Krzysztof Wieczorek (ur. 23 maja 1965 w Szczecinie) – polski polityk, samorządowiec, inżynier elektryk i działacz turystyczny, w latach 1998–2001 wiceprezydent Szczecina, radny sejmiku zachodniopomorskiego II, IV i V kadencji, od 2019 poseł na Sejm IX kadencji, od 2021 wiceprzewodniczący Nowej Lewicy.
Życiorys.
Absolwent I Liceum Ogólnokształcącego im. Marii Skłodowskiej-Curie w Szczecinie. Ukończył studia na Wydziale Elektrycznym Politechniki Szczecińskiej. Podczas nauki należał do Zrzeszenia Studentów Polskich. Kształcił się podyplomowo na kierunkach organizacja i zarządzanie gospodarką turystyczną oraz prawo administracyjne i samorządowe.
Pracował w różnych instytucjach turystycznych, m.in. jako dyrektor oddziału w fundacji „Almatur” i Centralnym Ośrodku Informacji Turystycznej, a także jako dyrektor generalny Regionalnej Agencji Promocji Turystyki. Był prezesem zarządu Energetyki Szczecińskiej, członkiem zarządu spółki akcyjnej Enea, a także dyrektorem oddziału przedsiębiorstwa ENEA Operator.
Zaangażował się w działalność polityczną w ramach Sojuszu Lewicy Demokratycznej. Objął funkcję przewodniczącego jego zachodniopomorskich struktur, a w 2016 wiceprzewodniczącego krajowego partii. Od 1994 do 2002 zasiadał w radzie miejskiej Szczecina. W latach 1998–2001 sprawował funkcję wiceprezydenta miasta, odpowiedzialnego za kwestie rozwoju gospodarczego miasta i gospodarki terenami. W związku z pełnieniem tego urzędu, zostały mu (wraz z pozostałymi członkami zarządu miasta) przedstawione zarzuty niedopełnienia obowiązków i narażenia miasta na znaczne straty materialne z powodu zerwania umowy z firmą mającą wybudować w Szczecinie hipermarket. 5 lipca 2007 sąd rejonowy skazał go na karę dwóch lat pozbawienia wolności z warunkowym zawieszeniem jej wykonania na pięcioletni okres próby. Sąd ten orzekł także grzywnę, zakaz zajmowania określonych stanowisk w administracji publicznej oraz zobowiązanie do naprawienia szkody. W 2008 sąd odwoławczy uchylił w całości orzeczenie sądu I instancji, przekazując sprawę do ponownego rozpoznania. W grudniu 2009 ponownie rozpatrujący tę sprawę sąd uniewinnił go od stawianych mu zarzutów. W 2002, 2010 i 2014 Dariusz Wieczorek uzyskiwał mandat radnego sejmiku zachodniopomorskiego II, IV i V kadencji (w 2006 i 2018 nie wybierano go ponownie). W 2011 i 2015 bez powodzenia kandydował do Sejmu.
W wyborach parlamentarnych w 2019 został wybrany na posła na Sejm RP IX kadencji w okręgu szczecińskim (zdobył 24 924 głosy). W Sejmie został członkiem Komisji Gospodarki Morskiej i Żeglugi Śródlądowej oraz Komisji do Spraw Energii, Klimatu i Aktywów Państwowych, a także sekretarzem klubu parlamentarnego Lewicy. W październiku 2021 wybrany na wiceprzewodniczącego Nowej Lewicy.
Życie prywatne.
Jest żonaty, ma syna. Został perkusistą zespołu Vinders.

</doc>
<doc id="4642649" url="https://pl.wikipedia.org/wiki?curid=4642649" title="Józef Wereszczyński (poseł)">
Józef Wereszczyński (poseł)



</doc>
<doc id="4642651" url="https://pl.wikipedia.org/wiki?curid=4642651" title="Jan Stadnicki (inżynier)">
Jan Stadnicki (inżynier)



</doc>
<doc id="4642652" url="https://pl.wikipedia.org/wiki?curid=4642652" title="Annika Belshaw">
Annika Belshaw

Annika Belshaw (ur. 13 czerwca 2002 w Steamboat Springs) – amerykańska skoczkini narciarska oraz kombinatorka norweska. Reprezentantka klubu Steamboat Springs WSC. Uczestniczka mistrzostw świata juniorów (2018, 2019, 2020). Medalistka mistrzostw Ameryki Północnej (2019) oraz mistrzostw kraju.
Skoki narciarskie uprawia również jej młodszy brat, Erik.

</doc>
<doc id="4642653" url="https://pl.wikipedia.org/wiki?curid=4642653" title="Klub „Stara Remiza” we Włocławku">
Klub „Stara Remiza” we Włocławku

Klub „Stara Remiza” we Włocławku – samorządowa instytucja kultury, śródmiejska filia Centrum Kultury Browar B.
Lokalizacja.
Klub Stara Remiza mieści się najstarszej części miasta, w zabytkowej remizie straży pożarnej zbudowanej w 1905 r. przy ul. Żabiej 8 we Włocławku.
Historia.
W latach 1983–1986 Klub Stara Remiza działał jako Miejski Klub „Druh” przy ulicy 3-go Maja 27, następnie w 1995 roku został przeniesiony do pomieszczeń przy ulicy 3-Maja 22. W 2003 roku Klub przeniesiono do XIX wiecznego budynku remizy strażackiej z czerwonej cegły z wieżą obserwacyjną, pierwszej siedziby Miejskiej Straży Ogniowej. Funkcję tę budynek pełnił przez 100 lat (1874-1974). Przy udziale konserwatorów przeprowadzono remont zabytkowego zegara znajdującego się na wieży obserwacyjnej oraz odrestaurowano wnętrze „Sali zebrań”, z malowidłem ściennym o wymiarach 8 na 2,5 metra przedstawiającego „Wyjazd do pożaru” autorstwa Józefa Bergmana z 1909 roku. Prace ukończono w październiku 2003 r. 
W 2012 roku w ramach Lokalnego Programu Rewitalizacji Włocławka budynek został gruntownie wyremontowany przy wsparciu środków z Europejskiego Funduszu Rozwoju Regionalnego w ramach Regionalnego programu Operacyjnego Województwa Kujawsko-Pomorskiego na lata 2007–2013.
W 2014 roku „Stara Remiza” obchodziła 140. rocznicę (trzeciej w Królestwie Polskiej po kaliskiej i częstochowskiej) Ochrony Przeciwpożarowej we Włocławku oraz 105. powstania malowidła ściennego w Sali Zebrań.
Struktura.
W placówce prowadzona jest różnorodna działalność kulturalna poprzez liczne sekcje, kluby i stowarzyszenia.
Prężnie działają tu kluby:
Klub prowadzi działalność dydaktyczną i wychowawczą:
W Starej Remizie działają również:
Wydarzenia.
W Klubie odbywają się recitale, kameralne koncerty, w tym cykle:
Ponadto Klub organizuje: prelekcje historyczne, okolicznościowe uroczystości, spotkania stowarzyszeń i organizacji społecznych, wernisaże wystaw, pokazy i konferencje.

</doc>
<doc id="4642657" url="https://pl.wikipedia.org/wiki?curid=4642657" title="Zegarek z mechanizmem kinetycznym">
Zegarek z mechanizmem kinetycznym

Zegarek z mechanizmem kinetycznym – czyli tzw. kinetic lub zegarek kinetyczny, jest połączeniem mechanizmu automatycznego i mechanizmu kwarcowego. Jego praca polega na napędzaniu wahnika ruchem ręki, który przetwarza energię kinetyczną na elektryczną, pobudzającą drgania kryształu kwarcu - te z kolei przetwarza system elektroniczny, zliczający je i dzielący aż do uzyskania pełnej sekundy. Energia jest również kumulowana w kondensatorze, który zasila mechanizm zegarka, odpowiadający za pracę wskazówek. Współczesne modele zegarków kinetycznych mogą funkcjonować bez dodatkowego ładowania nawet do pół roku.
Pierwsze zegarki wyposażone w mechanizm kinetyczny opracowała japońska firma Seiko w 1986 roku.

</doc>
<doc id="4642659" url="https://pl.wikipedia.org/wiki?curid=4642659" title="Lista posłów wielu kadencji (III RP)">
Lista posłów wielu kadencji (III RP)

Lista posłów wielu kadencji – lista posłów do Sejmu Rzeczypospolitej Polskiej, którzy zostali wybrani na 3 lub więcej kadencji, począwszy od wyborów w 1989.
Legenda.
Posłowie według listy, z której zostali wybrani:

</doc>
<doc id="4642666" url="https://pl.wikipedia.org/wiki?curid=4642666" title="Rhys McClenaghan">
Rhys McClenaghan

Rhys McClenaghan (ur. 21 lipca 1999 r.) – irlandzki gimnastyk sportowy specjalizujący się głównie w ćwiczeniach na koniu z łękami, brązowy medalista mistrzostw świata, mistrz Europy.
Kariera.
W 2018 roku zdobył złoty medal podczas mistrzostw Europy w Glasgow w ćwiczeniach na koniu z łękami. W październiku 2019 roku zdobył brązowy medal mistrzostw świata w Stuttgarcie, przegrywając z Maxem Whitlockiem i Lee Chih-kai. Stał się pierwszym Irlandczykiem, który zdobył medal mistrzostw świata.

</doc>
<doc id="4642667" url="https://pl.wikipedia.org/wiki?curid=4642667" title="Kontrowersja dotycząca klucza szyfrującego AACS">
Kontrowersja dotycząca klucza szyfrującego AACS

Kontrowersja dotycząca klucza AACS – publiczny spór dotyczący zastosowania technologii AACS do ochrony prawa autorskiego, rozpoczęty w kwietniu 2007, kiedy to Motion Picture Association of America (MPAA) i Advanced Access Content System Licensing Administrator (AACS LA), LLC rozpoczęły wysyłanie listów do stron internetowych publikujących 128-bitowy (16-bajtowy) numer, który w zapisie heksadecymalnym przybiera postać 09 F9 11 02 9D 74 E3 5B D8 41 56 C5 63 56 88 C0 (z reguły określano ten numer jako 09 F9), będący kluczem szyfrującym dysków HD DVD i Blu-ray, z prośbą o zaprzestanie rozpowszechniania go. Listy te żądały natychmiastowego usunięcia klucza i jakichkolwiek powiązań z nim, powołując się przy tym na przepisy z DMCA.
W odpowiedzi na wysokie rozpowszechnienie klucza AACS LA przekazało kilka stanowisk na temat tej sprawy prasie, chwaląc w ich treści strony internetowe, które wystąpiły zgodnie z ich prośbą o „odpowiedzialne działania” i ostrzegając, że zaczęto przygotowywać odpowiednie do sytuacji „środki prawne i techniczne”.
Kontrowersja rozwinęła się bardziej na początku maja 2007, kiedy agregator treści Digg dostał wcześniej wspomniany list dotyczący naruszenia DMCA, po czym usunął wiele artykułów i zaczął banować użytkowników podających je dalej. To wywołało coś, co niektórzy nazwali cyfrową rewoltą albo „cyber-przewrotem”, w którym użytkownicy publikowali i rozpowszechniali klucz na Digg, jak również masowo w Internecie, wywołując w ten sposób efekt Streisand. AACS LA opisało sytuację jako „ciekawy zwrot sytuacji”.
Tło sytuacji.
System heksadecymalny (szesnastkowy) to pozycyjny system liczbowy, w którym podstawą jest liczba 16, używany w niektórych elementach informatyki i matematyki. Klucz to zwykła liczba podana w zapisie szesnastkowym; w zapisie dziesiętnym jest to 13 256 278 887 989 457 651 018 865 901 401 704 640.
Jako że klucz może zostać wykorzystany w technologii obchodzącej prawo autorskie (a taka jest zabroniona przez DMCA), jego posiadanie i rozpowszechnianie zostało ujęte przez AACS i kilku specjalistów z dziedziny prawa jako nielegalne. Z uwagi na to, że jest to 128-bitowa wartość liczbowa, została ona określona jako nielegalny numer. Przeciwnicy ekspansji prawa autorskiego krytykują pomysł czynienia konkretnej liczby nielegalną.
Komercyjne dyski HD DVD i Blu-ray zawierają w sobie zintegrowaną ochronę przed kopiowaniem, opisaną przez specyfikację AACS LA. Istnieje kilka mechanizmów służących do szyfrowania treści, przy czym złamanie jednego z mechanizmów nie gwarantuje złamania innych. W związku z tym klucz „09 F9” jest tylko jednym z wielu elementów potrzebnych do odtworzenia dysku za pomocą nielicencjonowanego odtwarzacza.
AACS może zostać wykorzystany do unieważnienia klucza określonego odtwarzacza, gdy wiadomo, że został on naruszony, jak miało to miejsce w przypadku WinDVD. Odtwarzacze, które naruszyły klucz, ciągle mogą zostać użyte do odtworzenia starych dysków, jednakże nie nowych wydań zawierających klucze dla naruszonych odtwarzaczy. Jeśli inne odtwarzacze byłyby zcrackowane, dalsze unieważnienia doprowadziłyby do tego, że użytkownicy stosujący się do zasad, ale korzystający z naruszonych odtwarzaczy, musieliby wymienić oprogramowanie sprzętowe, bądź software odtwarzacza, aby odtworzyć nowe dyski. Każdy odtwarzacz zawiera drzewo binarne sekretnych kluczy urządzenia i przetwarzania. Klucz przetwarzania w tym drzewie – wymóg odtworzenia dysków zabezpieczonych przy pomocy AASC – jest wybrany na podstawie klucza urządzenia i informacji na temat dysku, który ma zostać odtworzony. W związku z tym klucz „09 F9” nie został jeszcze unieważniony, ale nowe dyski powodują, że urządzenia wybierają inny klucz przetwarzania w celu odszyfrowania dysków.

</doc>
<doc id="4642668" url="https://pl.wikipedia.org/wiki?curid=4642668" title="Parafia Świętych Apostołów Piotra i Pawła w Bodzanowie">
Parafia Świętych Apostołów Piotra i Pawła w Bodzanowie

Parafia Świętych Apostołów Piotra i Pawła w Bodzanowie – rzymskokatolicka parafia znajdująca się w archidiecezji krakowskiej, w dekanacie Wieliczka Wschód, w Polsce.

</doc>
<doc id="4642673" url="https://pl.wikipedia.org/wiki?curid=4642673" title="Nalot stały (meteorologia)">
Nalot stały (meteorologia)

Nalot stały lub tzw. zamróz – rodzaj osadu atmosferycznego w postaci lodu występujący na silnie wychłodzonych powierzchniach pionowych (kamienne ściany, słupy, skały) najczęściej od strony dowietrznej przy napływie ciepłego powietrza po uprzednim okresie mrozu.

</doc>
<doc id="4642676" url="https://pl.wikipedia.org/wiki?curid=4642676" title="Kodeks 0274">
Kodeks 0274

Kodeks 0274 (Gregory-Aland no. 0274) – grecki kodeks uncjalny Nowego Testamentu na pergaminie, datowany metodą paleograficzną na V wiek. Rękopis jest przechowywany w Kairze. Tekst rękopisu jest wykorzystywany we współczesnych wydaniach greckiego Nowego Testamentu. 
Opis.
Zachowały się 4 pergaminowe karty rękopisu, z greckim tekstem Ewangelii Marka (6,56-7,4.6-9.13-17.19-23.29-29.34-35; 8,3-4.8-11; 9,20-22.26-41; 9,43-10,1.17-22). Karty mają rozmiar 28 na 33 cm. Tekst jest pisany dwoma kolumnami na stronę, 30 linijek tekstu na stronę. Jest palimpsestem. 
Tekst.
Tekst rękopisu reprezentuje aleksandryjską tradycję tekstualną. Kurt Aland dał mu profil tekstualny 01 61/2 192 2S. W oparciu o ten profil zaklasyfikował tekst rękopisu do kategorii II. 
Historia.
INTF datuje rękopis 0274 na V wiek. 
Tekst rękopisu został opublikowany w 1976 roku przez J. M. Plumleya i C.H. Robertsa. Na listę greckich rękopisów Nowego Testamentu wciągnął go Kurt Aland, oznaczając go przy pomocy siglum 0274. Został uwzględniony w II wydaniu "Kurzgefasste". Rękopis jest wykorzystany we współczesnych wydaniach greckiego Nowego Testamentu (NA26, NA27, NA28 i UBS4). 
Rękopis jest przechowywany w Muzeum Koptyjskim (6569/6571) w Kairze. 

</doc>
<doc id="4642678" url="https://pl.wikipedia.org/wiki?curid=4642678" title="Parafia Podwyższenia Krzyża Świętego w Janowicach (archidiecezja krakowska)">
Parafia Podwyższenia Krzyża Świętego w Janowicach (archidiecezja krakowska)

Parafia Podwyższenia Krzyża Świętego w Janowicach – rzymskokatolicka parafia znajdująca się w archidiecezji krakowskiej, w dekanacie Wieliczka Zachód, w Polsce.

</doc>
<doc id="4642684" url="https://pl.wikipedia.org/wiki?curid=4642684" title="Parafia Trójcy Świętej w Koźmicach Wielkich">
Parafia Trójcy Świętej w Koźmicach Wielkich

Parafia Trójcy Świętej w Koźmicach Wielkich – rzymskokatolicka parafia znajdująca się w archidiecezji krakowskiej, w dekanacie Wieliczka Zachód, w Polsce.

</doc>
<doc id="4642686" url="https://pl.wikipedia.org/wiki?curid=4642686" title="Bitwa pod Małym Borem">
Bitwa pod Małym Borem

Bitwa pod Małym Borem – starcie zbrojne, które miało miejsce 12 października 1420 roku w okresie wojen husyckich.
12 października 1420 niewielkie siły husyckie ufortyfikowane w romańskim kościele w dzisiejszej wsi Malý Bor pod dowództwem Jana Žižki zostały okrążone i zaatakowane przez znacznie większe, połączone siły Austriaków, Niemców, Węgrów i czeskich katolików popierających Zygmunta Luksemburskiego. Dzięki budowie wagenburga, husytom udało się utrzymać swe pozycje i powstrzymać szarże ciężkiej kawalerii wroga.

</doc>
<doc id="4642689" url="https://pl.wikipedia.org/wiki?curid=4642689" title="İbrahim Çolak">
İbrahim Çolak

İbrahim Çolak (ur. 7 stycznia 1995 r.) – turecki gimnastyk sportowy specjalizujący się głównie w ćwiczeniach na kółkach, mistrz świata, wicemistrz Europy, brązowy medalista igrzysk europejskich, dwukrotny srebrny medalista uniwersjady.

</doc>
<doc id="4642691" url="https://pl.wikipedia.org/wiki?curid=4642691" title="Anna Hoffmann">
Anna Hoffmann

Anna Hoffmann (ur. 28 marca 2000) – amerykańska skoczkini narciarska. Reprezentantka klubu Blackhawk SC. Uczestniczka mistrzostw świata juniorów (2017, 2018, 2019, 2020). Medalistka mistrzostw Ameryki Północnej (2019) oraz mistrzostw kraju.

</doc>
<doc id="4642692" url="https://pl.wikipedia.org/wiki?curid=4642692" title="Ahmet Önder">
Ahmet Önder

Ahmet Önder (ur. 11 lipca 1996) – turecki gimnastyk sportowy, wicemistrz świata, srebrny medalista igrzysk europejskich, brązowy medalista uniwersjady.
Kariera.
W czerwcu 2019 roku na igrzyskach europejskich w Mińsku zdobył srebrny medal w ćwiczeniach na drążku, przegrywając z Litwinem Robertem Tworogalem. Na początku lipca tego samego roku zdobył brązowy medal w ćwiczeniach na poręczach podczas uniwersjady w Neapolu. W październiku został wicemistrzem świata w Stuttgarcie na poręczach, przegrywając z Brytyjczykiem Joe Fraserem.

</doc>
<doc id="4642697" url="https://pl.wikipedia.org/wiki?curid=4642697" title="Halina Ippohorska-Lenkiewicz">
Halina Ippohorska-Lenkiewicz



</doc>
<doc id="4642698" url="https://pl.wikipedia.org/wiki?curid=4642698" title="Parafia Matki Bożej Częstochowskiej w Sierczy">
Parafia Matki Bożej Częstochowskiej w Sierczy

Parafia Matki Bożej Częstochowskiej w Sierczy – rzymskokatolicka parafia znajdująca się w archidiecezji krakowskiej, w dekanacie Wieliczka Zachód, w Polsce.

</doc>
<doc id="4642701" url="https://pl.wikipedia.org/wiki?curid=4642701" title="Esteci">
Esteci

Esteci lub Mur Estetów – część skalnego muru na Krzemionkach w Krakowie. U jego podnóża znajduje się ogólnodostępny plac zabaw, nad murem stoi Fort „Benedykt”.
Mur Estetów wraz z Niskim Murem ma długość około 60 m i ciągnie się od południowego końca po murowane ogrodzenie dawnego getta żydowskiego. Jest pozostałością nieczynnego Kamieniołomu pod św. Benedyktem. Zbudowany jest z wapieni z niewielką domieszką krzemieni. Uprawiana jest na nim wspinaczka skalna i jest to najbardziej wśród wspinaczy popularny rejon wspinaczkowy na Krzemionkach. Niektóre jego drogi wspinaczkowe mają jednak starą i niebezpieczną asekurację wymagająca wymiany. Mur Estetów ma wysokość do 16 m i pionowe ściany o wystawie wschodniej i południowo-wschodniej. Znajduje się na terenie otwartym, ale częściowo zacienionym przez drzewa. Jest na nim 9 dróg wspinaczkowych o trudności od VI.1+ do VI.5+ w skali polskiej. Asekuracja w postaci ringów (r), haków (h) i ringu zjazdowego (rz).
W bazie topo portalu wspinaczkowego wyróżnione są dwie części muru: Niski Mur i Esteci. Paweł Haciski w przewodniku wspinaczkowym opisuje je razem pod nazwą Esteci.

</doc>
<doc id="4642705" url="https://pl.wikipedia.org/wiki?curid=4642705" title="Parafia Pana Jezusa Dobrego Pasterza w Sygneczowie">
Parafia Pana Jezusa Dobrego Pasterza w Sygneczowie

Parafia Pana Jezusa Dobrego Pasterza w Sygneczowie – rzymskokatolicka parafia znajdująca się w archidiecezji krakowskiej, w dekanacie Wieliczka Zachód, w Polsce.

</doc>
<doc id="4642709" url="https://pl.wikipedia.org/wiki?curid=4642709" title="Mur Estetów">
Mur Estetów



</doc>
<doc id="4642710" url="https://pl.wikipedia.org/wiki?curid=4642710" title="Stałe Przedstawicielstwo Omanu przy ONZ">
Stałe Przedstawicielstwo Omanu przy ONZ

Stałe Przedstawicielstwo Omanu przy Narodach Zjednoczonych (, ) – misja dyplomatyczna Sułtanatu Omanu przy Organizacji Narodów Zjednoczonych z siedzibą w Nowym Jorku.
Historia.
Oman przystąpił do Organizacji Narodów Zjednoczonych 7 października 1971.

</doc>
<doc id="4642716" url="https://pl.wikipedia.org/wiki?curid=4642716" title="Tenis ziemny na Igrzyskach Afrykańskich 2019">
Tenis ziemny na Igrzyskach Afrykańskich 2019

Tenis ziemny na Igrzyskach Afrykańskich 2019 – turniej tenisowy, który był rozgrywany w dniach 23–31 sierpnia 2019 roku podczas igrzysk afrykańskich w Rabacie. Zawodnicy zmagali się na obiektach Club de l’Union Sportive des Cheminots du Maroc. Sportowcy rywalizowali w sześciu konkurencjach: grach pojedynczej, podwójnej i drużynowej mężczyzn oraz kobiet.
Medaliści.
Poczet medalistów zawodów tenisowych podczas Igrzysk Afrykańskich 2019.
Tabela medalowa.
Klasyfikacja medalowa zawodów tenisowych podczas Igrzysk Afrykańskich 2019.

</doc>
<doc id="4642720" url="https://pl.wikipedia.org/wiki?curid=4642720" title="Imrich Sedlák">
Imrich Sedlák

Imrich Sedlák (ur. 21 stycznia 1933 w Červenicy, zm. 2 października 2016 w Martinie) – słowacki historyk literatury, historyk kultury, nauczyciel akademicki.
Życiorys.
W latach 1953–1957 studiował język i literaturę słowacką na Wydziale Filologicznym Wyższej Szkoły Pedagogiki w Preszowie, w roku 1966 uzyskał tytuł PhDr. (mały doktorat), a w roku 1967 został mianowany kandydatem nauk i docentem. W roku 1994 przyznano mu profesurę. W latach 1957–1959 nauczał w szkole średniej, w latach 1959–1961 był funkcjonariuszem państwowym, a w latach 1961–1971 był czynny jako wykładowca i urzędnik akademicki na Uniwersytecie Pavla Jozefa Šafárika w Preszowie.
W latach 1976–1980 i 1989–2014 był pracownikiem naukowym Maticy Slovenskiej, gdzie piastował kilka stanowisk: administrator i sekretarz naukowy, kierownik Pomnika Kultury Narodowej, członek komitetu. Od 1998 był także zewnętrznym, a od 1999 wewnętrznym pedagogiem i urzędnikiem akademickim na Wydziale Filologicznym Uniwersytetu Mateja Bela w Bańskiej Bystrzycy. W latach 1959–1973 kompilował i redagował „Nové obzory”, później wnosił wkład w pismo „Literárnomúzejný letopis” (1980–1997), a w roku 1994 zaczął redagować „Zborník Muzeálnej slovenskej spoločnosti”.
Jego dorobek z zakresu historii literatury jest skupiony na wschodniej Słowacji. Ogłosił szereg publikacji poruszających problematykę historii kultury i literatury. Autor scenariuszy do licznych wystaw literacko-muzealnych; opublikował dziesiątki artykułów badawczych w wydawnictwach fachowych.

</doc>
<doc id="4642722" url="https://pl.wikipedia.org/wiki?curid=4642722" title="Ambasada Kamerunu przy Stolicy Apostolskiej">
Ambasada Kamerunu przy Stolicy Apostolskiej

Ambasada Kamerunu przy Stolicy Apostolskiej – misja dyplomatyczna Republiki Kamerunu przy Stolicy Apostolskiej. Ambasada mieści się w Rzymie.
Historia.
Stosunki dyplomatyczne pomiędzy Stolicą Apostolską a Kamerunem zostały ustanowione 27 sierpnia 1966. Ambasada Kamerunu przy Stolicy Apostolskiej została otwarta w 2008.

</doc>
<doc id="4642724" url="https://pl.wikipedia.org/wiki?curid=4642724" title="Wolf Martin Garber">
Wolf Martin Garber



</doc>
<doc id="4642725" url="https://pl.wikipedia.org/wiki?curid=4642725" title="Wolf Garber">
Wolf Garber



</doc>
<doc id="4642727" url="https://pl.wikipedia.org/wiki?curid=4642727" title="Facet od W-F'u">
Facet od W-F'u



</doc>
<doc id="4642731" url="https://pl.wikipedia.org/wiki?curid=4642731" title="Blue Highway (film)">
Blue Highway (film)



</doc>
<doc id="4642733" url="https://pl.wikipedia.org/wiki?curid=4642733" title="Manganian(VII) wapnia">
Manganian(VII) wapnia



</doc>
<doc id="4642734" url="https://pl.wikipedia.org/wiki?curid=4642734" title="Ludwik Zaturski">
Ludwik Zaturski

Ludwik Roman Zaturski, pseudonim "dr Raczek" (ur. 27 czerwca 1905 we Lwowie, zm. 3 września 1967) – asystent Katedry Anatomii Opisowej Uniwersytetu Jana Kazimierza we Lwowie. Polski artysta fotograf, fotoreporter, filmowiec. Członek rzeczywisty Lwowskiego Towarzystwa Fotograficznego. Członek rzeczywisty Związku Polskich Artystów Fotografików.
Życiorys.
Ludwik Zaturski ukończył szkołę średnią we Lwowie. Był absolwentem Wydziału Lekarskiego Uniwersytetu Jana Kazimierza we Lwowie. Związany z lwowskim środowiskiem fotograficznym (był uczniem Józefa Świtkowskiego) – miejsce szczególne w jego twórczości zajmowała fotografia dokumentalna, fotografia naukowa oraz fotografia reportażowa. Był autorem naukowych filmów krótkometrażowych. Od 1925 roku był członkiem rzeczywistym Lwowskiego Towarzystwa Fotograficznego, w którego pracach (wystawach, konkursach) uczestniczył do 1939 roku. 
Po wybuchu II wojny światowej był autorem wielu fotografii i filmów krótkometrażowych, dokumentujących życie i zbrodnie w okupowanej Warszawie. W 1943 roku został instruktorem fotografii i filmu w nowo powstałej komórce foto-filmowej, utworzonej przy Komendzie Głównej Socjalistycznej Organizacji Bojowej w Warszawie. Był autorem zdjęć i filmów krótkometrażowych (między innymi) z powstania warszawskiego, kręconych w niebezpiecznych warunkach (materiałów wysyłanych drogą konspiracyjną za granicę i tam prezentowanych, archiwizowanych). W czasie powstania warszawskiego był komendantem Szpitala Polowego nr 104, przy ulicy Śmiałej 43.
Po zakończeniu II wojny światowej mieszkał i pracował (jako lekarz) w Warszawie. Zajmował się fotografią i krótkometrażowym filmem naukowym. W latach 1949–1953 był wykładowcą w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi. W 1954 roku został przyjęty w poczet członków rzeczywistych Związku Polskich Artystów Fotografików. W 1956 roku został kierownikiem pracowni fotograficznej w Instytucie Matki i Dziecka w Warszawie – kierował pracownią do 1962 roku.

</doc>
<doc id="4642735" url="https://pl.wikipedia.org/wiki?curid=4642735" title="Ca(MnO4)2">
Ca(MnO4)2



</doc>
<doc id="4642737" url="https://pl.wikipedia.org/wiki?curid=4642737" title="Człowiek z kamerą">
Człowiek z kamerą



</doc>
<doc id="4642739" url="https://pl.wikipedia.org/wiki?curid=4642739" title="Pavla Vošahlíková">
Pavla Vošahlíková

Pavla Vošahlíková (ur. 20 marca 1951 w Pradze) – czeska historyk. Specjalizuje się w historii czeskiej na przełomie XIX i XX wieku.
Życiorys.
Studia z zakresu historii i filozofii ukończyła na Wydziale Filozoficznym Uniwersytetu Karola w Pradze, później wstąpiła do Instytutu Historii Czechosłowackiej i Powszechnej Czechosłowackiej Akademii Nauk (dzisiejszy Instytut Historii Czeskiej Akademii Nauk), gdzie pracuje do dziś. Pięć lat kierowała wydawnictwem Nakladatelství HÚ. Była także przewodniczącą rady naukowej instytutu.
Wcześniej była zatrudnina jako wykładowca eksternistyczny na Politechnice Czeskiej w Pradze. Obecnie prowadzi kursy na Wydziale Nauk Społecznych i Wydziale Filozoficznym UK. Ukończyła szereg staży za granicą (Niemcy, Austria, Wielka Brytania).
Należy bądź należała do kilku towarzystw naukowych i rad redakcyjnych. Jako kierownik oddziału biograficznego HÚ była odpowiedzialna za rozległy projekt "Biografický slovník českých zemí". Zajmuje się również popularyzacją nauki, m.in. we współpracy z nadawcami Český rozhlas i Česká televize.

</doc>
<doc id="4642741" url="https://pl.wikipedia.org/wiki?curid=4642741" title="Detroit Rock City">
Detroit Rock City



</doc>
<doc id="4642742" url="https://pl.wikipedia.org/wiki?curid=4642742" title="Kiss Symphony - Alive IV">
Kiss Symphony - Alive IV



</doc>
<doc id="4642746" url="https://pl.wikipedia.org/wiki?curid=4642746" title="Przeżyłam Oświęcim">
Przeżyłam Oświęcim

Przeżyłam Oświęcim – wspomnienia Krystyny Żywulskiej, pisane w latach 1945–1946, pierwsza książka zawierająca relacje osoby więzionej w niemieckim nazistowskim obozie koncentracyjnym i zagłady Auschwitz-Birkenau.
Utwór należy do kręgu literatury obozowej, stanowiąc literackie opracowanie wspomnień autorki z czasu jej pobytu w obozie od sierpnia 1943 do stycznia 1945.
Codzienność funkcjonowania obozu zagłady.
"Przeżyłam Oświęcim" przedstawia, dzień po dniu, pełne udręki życie w obozie zagłady. Relacja autorki jest wyznaniem świadka, który przetrwał w nieludzkim świecie obozowym. Faktograficzna wartość "Przeżyłam Oświęcim" jest ogromna, autorka przedstawia codzienne życie oświęcimskie we wszystkich, najdrobniejszych przejawach.
Losy książki.
Pierwsze wydania "Przeżyłam Oświęcim" rozeszły się w kilkusettysięcznych nakładach, zarówno wersja oryginalna w Polsce, jak przekład rosyjskojęzyczny w krajach ZSRR.
Książka była polską lekturą szkolną od roku 1949 do 1965.
Specjaliści Muzeum Oświęcimskiego dopomogli w przygotowaniu edycji z roku 2004, zaopatrując książkę w liczne przypisy. Wydanie to jest też pierwszym wolnym od interwencji cenzorskich z 1946 roku, co więcej zawiera informacje o treści cenzorskich „poprawek” oryginału. Ta edycja zawiera również 45 zdjęć – pozyskanych z archiwów Muzeum Auschwitz-Birkenau, muzeum holokaustu Yad Vashem w Jerozolimie oraz Narodowego Archiwum Cyfrowego – dokumentujących proces grabieży, udręczenia i zagłady, dokonywany przez nazistowską machinę na więźniach obozu.
"Przeżyłam Oświęcim" opublikowana została w języku polskim, angielskim – "I survived Auschwitz", francuskim – "J’ai survecu Auschwitz", niemieckim – "Ich überlebte Auschwitz", rosyjskim – "Я пережила Освенцим" oraz czeskim – "Přežila jsem Osvětim".

</doc>
<doc id="4642750" url="https://pl.wikipedia.org/wiki?curid=4642750" title="Halina Karaś">
Halina Karaś

Halina Apolonia Karaś – polska językoznawczyni, dr hab. nauk humanistycznych, profesor nadzwyczajny Instytutu Języka Polskiego i prodziekan Wydziału Polonistyki Uniwersytetu Warszawskiego.
Życiorys.
27 czerwca 1995 obroniła pracę doktorską "Wpływy języka rosyjskiego w zakresie słownictwa na polszczyznę okresu zaborów (na podstawie prasy warszawskiej z lat 1795–1918)" (promotor: prof. Stanisław Dubisz). 24 lutego 2003 uzyskała stopień doktora habilitowanego. 7 sierpnia 2012 nadano jej tytuł profesora w zakresie nauk humanistycznych. Objęła funkcję profesora nadzwyczajnego w Instytucie Języka Polskiego i prodziekana na Wydziale Polonistyki Uniwersytetu Warszawskiego.
Piastuje stanowisko członka prezydium ZG Towarzystwa Kultury Języka, specjalisty Komitetu Językoznawstwa I Wydziału Nauk Humanistycznych i Społecznych Polskiej Akademii Nauk, a także sekretarza Towarzystwa Naukowego Warszawskiego I Wydziału Językoznawstwa i Historii Literatury.
Była prezesem Łomżyńskiego Towarzystwa Naukowego im. Wagów.

</doc>
<doc id="4642752" url="https://pl.wikipedia.org/wiki?curid=4642752" title="Anna Janowskaja">
Anna Janowskaja



</doc>
<doc id="4642755" url="https://pl.wikipedia.org/wiki?curid=4642755" title="Euroleague Basketball 2001–10 All-Decade Team">
Euroleague Basketball 2001–10 All-Decade Team



</doc>
<doc id="4642760" url="https://pl.wikipedia.org/wiki?curid=4642760" title="Instytucja charytatywna">
Instytucja charytatywna



</doc>
<doc id="4642766" url="https://pl.wikipedia.org/wiki?curid=4642766" title="Kościół św. Jadwigi Śląskiej w Zawoni">
Kościół św. Jadwigi Śląskiej w Zawoni

Kościół świętej Jadwigi Śląskiej – rzymskokatolicki kościół parafialny należący do parafii pod tym samym wezwaniem (dekanat Trzebnica archidiecezji wrocławskiej).
Pierwotna budowla została zbudowana przed 1540 rokiem, obecna świątynia została wybudowana około 1689 roku, następnie była restaurowana w XIX wieku. Kościół jest murowany, posiada jedną nawę oraz węższe trójbocznie zakończone prezbiterium i dobudowaną do niego od strony południowej wieżę zwieńczoną cebulastym dachem hełmowym z latarnią. Wyposażenie wnętrza reprezentuje styl barokowy i powstało w XVIII wieku.

</doc>
<doc id="4642769" url="https://pl.wikipedia.org/wiki?curid=4642769" title="Boutros Kassis">
Boutros Kassis

Boutros Kassis (ur. 1975) – duchowny Syryjskiego Kościoła Ortodoksyjnego, od 2022 arcybiskup Aleppo.
Episkopat.
Sakrę otrzymał 10 kwietnia 2019 i od tej pory był biskupem pomocniczym syryjskiego Patriarchatu Antiocheńskiego z obowiązkami wikariusza patriarszego Aleppo.
27 lipca 2022, dziewięć lat po porwaniu i zaginięciu arcybiskupa Grzegorza, archidiecezja Aleppo została formalnie uznana za wakującą. 3 września, po spotkaniu z duchowieństwem i świeckimi archidiecezji, patriarcha Ignacy Efrem II mianował wikariusza patriarszego Boutrosa na nowym pełnoprawnym jej ordynariuszem.

</doc>
<doc id="4642770" url="https://pl.wikipedia.org/wiki?curid=4642770" title="Yacoub Babawi">
Yacoub Babawi

Yacoub Babawi (ur. 1976) – duchowny Syryjskiego Kościoła Ortodoksyjnego, od 2019 biskup pomocniczy Patriarchatu Antiocheńskiego odpowiedzialny za nadzór nad klasztorami i rektor seminarium duchownego pw. św. Efrema.
Sakrę otrzymał 10 kwietnia 2019.

</doc>
<doc id="4642776" url="https://pl.wikipedia.org/wiki?curid=4642776" title="Faurecia Automotive Polska">
Faurecia Automotive Polska



</doc>
<doc id="4642785" url="https://pl.wikipedia.org/wiki?curid=4642785" title="Far East Cup w biegach narciarskich 2019/2020">
Far East Cup w biegach narciarskich 2019/2020

Far East Cup w biegach narciarskich 2019/2020 to kolejna edycja tego cyklu zawodów. Rywalizacja rozpoczęła się 16 grudnia 2019 w południowokoreańskim ośrodku narciarskim Alpensia Resort, a zakończyła się 22 marca 2020 w japońskim Shiramine.
Obrońcami tytułu byli reprezentanci Japonii wśród kobiet Yukari Tanaka, a wśród mężczyzn Hikari Fujinoki.

</doc>
<doc id="4642796" url="https://pl.wikipedia.org/wiki?curid=4642796" title="Interior Gateway Protocol">
Interior Gateway Protocol



</doc>
<doc id="4642798" url="https://pl.wikipedia.org/wiki?curid=4642798" title="James Hill">
James Hill



</doc>
<doc id="4642800" url="https://pl.wikipedia.org/wiki?curid=4642800" title="Pralnia (film 2019)">
Pralnia (film 2019)

Pralnia (ang. The Laundromat) – biograficzny komediodramat z 2019 roku w reżyserii Stevena Soderbergha. Główne role zagrali w nim m.in. Meryl Streep, Gary Oldman, Antonio Banderas, Jeffrey Wright, David Schwimmer oraz Sharon Stone.
Światowa premiera filmu odbyła się 1 września 2019 na 76. MFF w Wenecji, gdzie obraz brał udział w konkursie głównym. Film ukazał się 18 października 2019 na platformie streamingowej Netflix.
Opis fabuły.
Akcja filmu skupia się na losach Ellen Martin (granej przez Meryl Streep), której życie zostaje wywrócone do góry nogami, gdy podczas wymarzonych wakacji ginie jej mąż. Podczas walki o odszkodowanie, Ellen odkrywa serię nie do końca legalnych działań prowadzonych przez kancelarię prawniczą z Panamy, zarządzaną przez Jürgena Mossacka (Gary Oldman) i Ramóna Fonseca Morę (Antonio Banderas). Kobieta szybko orientuje się, że jej problem jest tylko jednym z wielu, które spowodowane są działaniami firmy zarządzanej przez prawników, a ich projekt to tak naprawdę plan uknuty w celu umożliwienia najbogatszym mieszkańcom planety ukrycia swoich majątków i ucieczki przed podatkami.
Produkcja.
W lipcu 2016 roku ogłoszono, że Steven Soderbergh wyprodukuje film oparty na aferze Panama Papers. W kwietniu 2018 roku ujawniono, że produkowany film ma tytuł „"The Laundromat”". Za scenariusz filmu odpowiedzialny był Scott Z. Burns. W maju 2018 roku poinformowano, że Meryl Streep, Gary Oldman oraz Antonio Banderas zostali zaproszeni do odegrania głównych ról w realizowanym filmie. W październiku potwierdzono, że Netflix nabył prawa do dystrybucji filmu, do którego obsady dołączyli David Schwimmer i Will Forte.
Zdjęcia.
Zdjęcia do filmu rozpoczęły się 16 października 2018 roku i trwały do 11 grudnia 2018 roku. Całość filmu nakręcono w Miami.
Premiera.
Światowa premiera filmu odbyła się 1 września 2019 na 76. MFF w Wenecji. Pokazy filmu odbyły się również podczas MFF w Toronto i MFF w San Sebastián. 18 października 2019 Netflix rozpoczął cyfrową dystrybucję filmu.

</doc>
<doc id="4642810" url="https://pl.wikipedia.org/wiki?curid=4642810" title="Nancy Drew (serial telewizyjny)">
Nancy Drew (serial telewizyjny)

Nancy Drew – amerykański serial (dramat przygodowy) wyprodukowany przez Warm Bloody Sunday Productions, Furious Productions, Fake Empire oraz CBS Studios, który jest ekranizacją powieści o tym samym tytule autorstwa Edwarda Stratemeyera. Serial jest emitowany od 6 października 2019 roku przez The CW.
Fabuła.
Serial opowiada o Nancy Drew, która po ukończeniu szkoły średniej planuje wyjechać na studia. Rodzinna tragedia zmusza jednak dziewczynę do pozostania w miasteczku, gdzie z czasem zaczyna rozwiązywać zagadki kryminalne.
Produkcja.
Na początku września 2018 roku Josh Schwartz i Stephanie Savage ropoczeli pracę na pilotowym odcinku serialu "Nancy Drew"
23 stycznia 2019 roku The CW zamówiła pilotowy odcinek serialu.
W kolejnym miesiącu poinformowano, że Leah Lewis, Kennedy McMann oraz Tunji Kasim dołączyli do obsady.
W marcu 2019 roku ogłoszono, że Alex Saxon, Maddison Jaizani i Alvina August zagrają w serialu.
Na początku kwietnia 2019 roku poinformowano, że Pamela Sue Martin otrzymała rolę jako Harriet Grosset.
7 maja 2019 roku stacja The CW zamówiła serial na sezon telewizyjny na sezon 2019/20
W tym samym miesiącu do obsady dołączyli Scott Wolf i Riley Smith
7 stycznia 2020 The CW ogłosiło przedłużenie serialu o 2. sezon.

</doc>
<doc id="4642815" url="https://pl.wikipedia.org/wiki?curid=4642815" title="Tunelowanie Ethernet over IP (EoIP)">
Tunelowanie Ethernet over IP (EoIP)



</doc>
<doc id="4642820" url="https://pl.wikipedia.org/wiki?curid=4642820" title="Ted N.C. Wilson">
Ted N.C. Wilson

Ted N.C. Wilson (ur. 10 Maja 1950 w Stanach Zjednoczonych) – amerykański duchowny Kościoła Adwentystów Dnia Siódmego od 23 czerwca 2010 roku Przewodniczący światowej społeczności Kościoła Adwentystów Dnia Siódmego.
Ted Wilson został po raz pierwszy wybrany na Przewodniczącego na 59. sesji Generalnej Konferencji Kościoła Adwentystów Dnia Siódmego w 2010 roku zastępując Jana Paulsena, który pełnił funkcję Przewodniczącego od 1999 roku.
W 2015 roku podczas 60. sesji Generalnej Konferencji Wilson ponownie został wybrany na drugą pięcioletnią kadencję która powinna była zakończyć się w 2020 roke, jednak z uwagi na ograniczenia związane z pandemią Covid-19, sesja Generalnej Konferencji KADS nie odbyła się i została przełożona na 6-11 czerwca 2022 roku. Na tej przełożonej sesji Generalnej Konferencji Wilson został ponowie wybrany na kolejną pięcioletnią kadencję kończącą się w 2025 roku.
Działalność jako przewodniczący.
Ted N.C. Wilson został wybrany na Przewodniczącego podczas 59. sesji Generalnej Konferencji w Atlancie w stanie Georgia. Wilson został ponownie wybrany na stanowisko Przewodniczącego podczas 60. Generalnej Konferencji, która odbyła się 3 lipca 2015 r. w San Antonio w Teksasie. W tym okresie Kościół podjął liczne działania misyjne m.in. "„Mission to Cities”", które koncentrują się na dużych obszarach metropolitalnych.
Poprzednie funkcje.
Wilson rozpoczynał swoją służbę kościelną jako pastor w roku 1974 w Diecezji Nowy Jork. Od roku 1976 do 1981 pracował on jako asystent dyrektora, a później dyrektor "Metropolitan Ministries". Do roku 1990 pracował w regionie Afryki i Oceanu Indyjskiego, mieszkając w Abidżanie stolicy Wybrzeżu Kości Słoniowej, jako dyrektor departamentu, a później jako sekretarz wykonawczy, będąc drugim najwyższym urzędnikiem w tamtejszej strukturze.
Kolejnym stanowiskiem, jakie zajął po doświadczeniach w Afryce Zachodniej, było stanowisko współpracownika sekretarza w siedzibie głównej światowego Zarządu Kościoła w Silver Spring, Maryland, USA.
W latach 1992–1996 Ted Wilson piastował urząd Przewodniczącego Wydziału Euroazjatyckiego Kościoła Adwentystów Dnia Siódmego. 
W 1996 roku powrócił do Stanów Zjednoczonych, aby objąć funkcję prezesa oficyny wydawniczej "Review and Herald" w miejscowości Hagerstown w stanie Maryland. Pracował tam do czasu wyboru na Wiceprzewodniczącego Generalnej Konferencji w 2000 roku.
Wykształcenie.
Uzyskał:
Życie prywatne.
Wilson jest w związku małżeńskim z Nancy Louise Vollmer Wilson, fizjoterapeutką. Małżeństwo posiada trzy córki. Obecny zwierzchnik Kościoła jest synem byłego przewodniczącego Generalnej Konferencji, Neala C. Wilsona, który pełnił tę funkcję w latach 1979-1990.

</doc>
<doc id="4642822" url="https://pl.wikipedia.org/wiki?curid=4642822" title="Maltańska architektura barokowa">
Maltańska architektura barokowa



</doc>
<doc id="4642825" url="https://pl.wikipedia.org/wiki?curid=4642825" title="Ulica Grodzka w Radomiu">
Ulica Grodzka w Radomiu

Ulica Grodzka w Radomiu – ulica w Radomiu w dzielnicy Miasto Kazimierzowskie.
Ulica Grodzka biegnie od Rynku do ulicy Wałowej. Zaliczana jest do kategorii dróg gminnych. Od ulicy Grodzkiej odchodzi w stronę Wałowej ulica Mała.
Nazwa ulicy Grodzkiej zalicza się do nazw pochodzenia topograficznego – oznaczała ulicę prowadzącą do grodu (zamku obronnego). Najstarsza wzmianka o tej ulicy pochodzi z 1554.
W rejestrze zabytków Narodowego Instytutu Dziedzictwa znajdują się poniższe obiekty położone przy ulicy Grodzkiej:
Ponadto do Gminnej Ewidencji Zabytków Miasta Radomia wpisane są obiekty:
Obok plebanii eksponowana jest makieta ukazująca Zamek Królewski w Radomiu w jego formie z czasów renesansu. Relikty tego zamku znajdują się między ulicą Grodzką a Wałową.

</doc>
<doc id="4642826" url="https://pl.wikipedia.org/wiki?curid=4642826" title="Andrzej Radzikowski (pedagog)">
Andrzej Radzikowski (pedagog)



</doc>
<doc id="4642831" url="https://pl.wikipedia.org/wiki?curid=4642831" title="Katedra św. Piotra w Djakovie">
Katedra św. Piotra w Djakovie



</doc>
<doc id="4642838" url="https://pl.wikipedia.org/wiki?curid=4642838" title="Batalion Pionierów Nr 10 (austro-węgierski)">
Batalion Pionierów Nr 10 (austro-węgierski)

Batalion Pionierów Nr 10 (PB. 10) – oddział pionierów cesarskiej i królewskiej Armii.
Historia batalionu.
Z dniem 1 maja 1893 roku, w Przemyślu (10 Korpus), został sformowany Batalion Pionierów Nr 10. Nowa jednostka została utworzona z 2. Batalionu Polowego w Przemyślu należącego do Pułku Inżynieryjnego Nr 2, którego komenda znajdowała się w Wiedniu.
Z dniem 1 października 1912 roku 5. kompania została włączona w skład nowo utworzonego Batalionu Saperów Nr 10, który stacjonował w tym samym garnizonie.
Batalion był podporządkowany komendantowi miejscowej 48 Brygady Piechoty, należącej do 24 Dywizji Piechoty.
W 1913 batalion zajmował koszary przy ówczesnej przy ul. Lipowej 5 (według stanu z 1899 roku była to grupa baraków nr III przy ul. Lipowej Dolnej 5 i Lipowej Górnej 15, oznaczona tymi samymi numerami konskrypcyjnymi 266, 361 i 489).
W czerwcu 1914 roku struktura narodowościowa żołnierzy batalionu kształtowała się następująco: Polacy – 50%, Ukraińcy – 30%, inni – 20%.

</doc>
<doc id="4642854" url="https://pl.wikipedia.org/wiki?curid=4642854" title="Piotr Bogdalski">
Piotr Bogdalski

Piotr Dariusz Bogdalski (ur. w 1966 w Częstochowie) – polski oficer Policji, doktor habilitowany nauk o bezpieczeństwie, w latach 2012–2017 rektor Wyższej Szkoły Policji w Szczytnie, nauczyciel akademicki Wydziału Prawa i Administracji Uniwersytetu Warmińsko-Mazurskiego.
Życiorys.
Absolwent IX Liceum Ogólnokształcącego w Częstochowie, w 1991 roku ukończył studia prawnicze na Wydziale Prawa i Administracji Uniwersytetu Jagiellońskiego w Krakowie. W 2000 roku Rada Wydziału Prawa i Administracji Uniwersytetu Jagiellońskiego, na podstawie rozprawy doktorskiej: "Cywilnoprawna ochrona autorskich praw majątkowych w świetle prawa polskiego," nadała mu stopień naukowy doktora nauk prawnych w specjalności prawo cywilne. W 2015 roku, na podstawie dorobku naukowego oraz rozprawy: "Bezpieczeństwo kadrowe Policji na przykładzie przesłanek doboru do służby," Rada Wydziału Dowodzenia i Operacji Morskich Akademii Marynarki Wojennej w Gdyni nadała mu stopień naukowy doktora habilitowanego nauk o bezpieczeństwie. Jako nauczyciel akademicki związany z Wyższą Szkołą Policji w Szczytnie oraz Wydziałem Prawa i Administracji Uniwersytetu Warmińsko-Mazurskiego w Olsztynie. Autor licznych publikacji z obszaru prawa oraz bezpieczeństwa.
Służbę w Policji rozpoczął w 1991 roku jako funkcjonariusz Wydziału do Walki z Aferowymi Nadużyciami Gospodarczymi Komendy Wojewódzkiej Policji w Krakowie. W latach 1993-2017 pełnił służbę w Wyższej Szkole Policji w Szczytnie, gdzie w latach 2007-2012 zajmował stanowisko zastępcy komendanta-rektora, zaś w latach 2012-2017 stanowisko komendanta-rektora. W latach 2001-2005 wykonywał funkcję pełnomocnika komendanta głównego Policji do spraw praw człowieka. Służbę w Policji zakończył w roku 2017 w stopniu inspektora. Od 2000 roku nauczyciel akademicki Wydziału Prawa i Administracji Uniwersytetu Warmińsko-Mazurskiego. Ekspert I zespołu nauk społecznych Polskiej Komisji Akredytacyjnej z zakresu dyscypliny nauki o bezpieczeństwie, w kadencji 2020-2023. Członek honorowy Stowarzyszenia Generałów Policji Rzeczypospolitej Polskiej.

</doc>
<doc id="4642859" url="https://pl.wikipedia.org/wiki?curid=4642859" title="Jan Stadnicki (ujednoznacznienie)">
Jan Stadnicki (ujednoznacznienie)



</doc>
<doc id="4642860" url="https://pl.wikipedia.org/wiki?curid=4642860" title="John David Washington">
John David Washington

John David Washington (ur. 28 lipca 1984 w Los Angeles) – amerykański aktor, nominowany do Złotego Globu za główną rolę w filmie Spike'a Lee "Czarne bractwo. BlacKkKlansman". Syn Denzela Washingtona i jego żony Pauletty. Były futbolista.

</doc>
<doc id="4642862" url="https://pl.wikipedia.org/wiki?curid=4642862" title="Ted N. C. Wilson">
Ted N. C. Wilson



</doc>
<doc id="4642863" url="https://pl.wikipedia.org/wiki?curid=4642863" title="John Washington">
John Washington



</doc>
<doc id="4642864" url="https://pl.wikipedia.org/wiki?curid=4642864" title="Podwójne datowanie">
Podwójne datowanie



</doc>
<doc id="4642865" url="https://pl.wikipedia.org/wiki?curid=4642865" title="Klub &quot;Stara Remiza&quot; we Włocławku">
Klub &quot;Stara Remiza&quot; we Włocławku



</doc>
<doc id="4642866" url="https://pl.wikipedia.org/wiki?curid=4642866" title="Małgorzata Grabska">
Małgorzata Grabska



</doc>
<doc id="4642867" url="https://pl.wikipedia.org/wiki?curid=4642867" title="Filmy zgłoszone do rywalizacji o 34. rozdanie Oscara w kategorii filmu nieanglojęzycznego">
Filmy zgłoszone do rywalizacji o 34. rozdanie Oscara w kategorii filmu nieanglojęzycznego

W rywalizacji o statuetkę w 34. rozdaniu Oskara dla filmu nieanglojęzycznego wzięło udział 13 filmów. Nominacjami zostały wyróżnione tytuły z Danii, Japonii, Meksyku, Hiszpanii i Szwecji.
Po raz drugi z rzędu Oskar powędrował do szwedzkiego filmu Ingmara Bergmana, tym razem pod tytułem Jak w zwierciadle.
Po raz pierwszy swój film w konkursie zaprezentowana Argentyna, Austria i Szwajcaria. 
Nagroda została wręczona w poniedziałek 9 kwietnia 1962 podczas gali w Santa Monica Civic Auditorium. 

</doc>
<doc id="4642869" url="https://pl.wikipedia.org/wiki?curid=4642869" title="Chromian żelaza(III)">
Chromian żelaza(III)

Chromian żelaza(III), – nieorganiczny związek chemiczny z grupy chromianów, sól kwasu chromowego i żelaza na III stopniu utlenienia. Znajduje zastosowanie jako żółty pigment. Można go otrzymać poprzez zmieszanie chlorku żelaza(III) z chromianem potasu lub sodu. Nie rozpuszcza się w wodzie.

</doc>
<doc id="4642870" url="https://pl.wikipedia.org/wiki?curid=4642870" title="Wacław Makowski (polityk)">
Wacław Makowski (polityk)



</doc>
<doc id="4642871" url="https://pl.wikipedia.org/wiki?curid=4642871" title="Tulsi Gabbard">
Tulsi Gabbard

Tulsi Gabbard (ur. 12 kwietnia 1981 w Leloaloa) – amerykańska polityk i żołnierz, w latach 2013-2021 członkini Izby Reprezentantów Stanów Zjednoczonych, wiceprzewodnicząca Krajowego Komitetu Partii Demokratycznej od 2013 do 2016, major Gwardii Narodowej Hawajów, weteranka II wojny w Zatoce Perskiej.
Jako nastolatka była jedną z założycielek Healthy Hawai'i Coalition, organizacji non-profit skoncentrowanej na ochronie środowiska. W 2009 ukończyła administrację biznesową na uniwersytecie Hawaii Pacific University i zdobyła tytuł naukowy Bachelor of Science in Business Administration.
Związała się z Partią Demokratyczną i w 2002 wygrała wybory do Izby Reprezentantów Hawajów. W 2003 rozpoczęła służbę w Gwardii Narodowej Hawajów. Ukończyła podstawowy trening wojskowy między posiedzeniami Izby. Nie udało jej się uzyskać reelekcji w 2004, ponieważ przegrała prawybory Partii Demokratycznej z Ridą Cabanillą.
Od 2004 do 2005 służyła w jednostce medycznej w Iraku. Od 2006 do 2009 była doradcą legislacyjnym senatora Daniela Akaki. W 2007 ukończyła akademię wojskową Alabama Military Academy. Od 2008 do 2009 trenowała antyterrorystów w Kuwejcie.
W 2010 została wybrana do rady miejskiej Honolulu, a w 2012 do Izby Reprezentantów. Z powodzeniem ubiegała się o reelekcję w 2014, 2016 i 2018. Od 2013 do 2016 była wiceprzewodniczącą Krajowego Komitetu Partii Demokratycznej. W czasie Wojny domowej w Syrii osobiście spotkała się z prezydentem Syrii Baszszar al-Asadem W 2019 ogłosiła swoją kandydaturę w prawyborach prezydenckich Partii Demokratycznej.
Wczesne życie i edukacja.
Tulsi Gabbard urodziła się 12 kwietnia 1981 w Leloaloa, w Samoa Amerykańskim. Jej ojciec Mike Gabbard był stanowym senatorem na Hawajach, a matka Carol Gabbard zd. Porter była członkinią Rady Edukacji Hawajów. Jest pochodzenia azjatyckiego, polinezyjskiego i kaukaskiego. Dorastała na Hawajach. Jako nastolatka Gabbard była jedną z założycielek Healthy Hawai'i Coalition, organizacji non-profit skoncentrowanej na ochronie środowiska. W 2009 ukończyła administrację biznesową na uniwersytecie Hawaii Pacific University i zdobyła tytuł naukowy Bachelor of Science in Business Administration.
Kariera polityczna.
W 2002 pokonała Ridę Cabanillę w prawyborach Partii Demokratycznej, a następnie wygrała wybory do Izby Reprezentantów Hawajów. Reprezentowała zachodnie Oʻahu. Miała wówczas 21 lat, co czyniło ją najmłodszą kobietą wybraną do Izby Reprezentantów Hawajów. Chcąc ubiegać się o kolejną kadencję, w 2004 ponownie wzięła udział w prawyborach Partii Demokratycznej, tym razem zdobywając 25,22% głosów i przegrywając z Ridą Cabanillą.
Od 2006 do 2009 była doradcą legislacyjnym senatora Daniela Akaki z Hawajów. Doradzała mu w sprawach energetyki, niepodległości Hawajów, bezpieczeństwa wewnętrznego, ochrony środowiska i w sprawach weteranów.
2 listopada 2010 została wybrana do rady miejskiej Honolulu.
6 listopada 2012 pokonała Davida "Kawikę" Crowley'ego w wyborach do Izby Reprezentantów Stanów Zjednoczonych w 2. okręgu Hawajów. Uzyskała reelekcję w 2014, 2016 i 2018.
22 stycznia 2013 została wybrana na wiceprzewodniczącą Krajowego Komitetu Partii Demokratycznej.
12 października 2015 w programie "The Situation Room" na CNN poskarżyła się, że została wyproszona z debaty kandydatów Partii Demokratycznej na prezydenta. Jej zdaniem było to spowodowane tym, że publicznie opowiadała się za organizowaniem więcej debat, co uczyniło ją niemile widzianą na wszystkich debatach. 20 listopada wezwała prezydent Stanów Zjednoczonych Baracka Obamę do pozwolenia, aby Baszszar al-Asad nadal był prezydentem Syrii, w związku z trwającą tam wówczas wojną domową.
28 lutego 2016 ustąpiła z funkcji wiceprzewodniczącej Krajowego Komitetu Partii Demokratycznej, aby móc publicznie popierać Berniego Sandersa w prawyborach prezydenckich. 21 listopada 2016 spotkała się z prezydentem elektem Donaldem Trumpem z Partii Republikańskiej, który chciał zasięgnąć jej rady w sprawie walki z takimi grupami terrorystycznymi jak Al-Ka’ida i Państwo Islamskie, a także w różnych sprawach związanych z polityką zagraniczną.
25 stycznia 2017 poinformowała w wywiadzie z Jakiem Tapperem na CNN, że spotkała się z prezydentem Syrii Baszszarem al-Asadem. Była to tajna czterodniowa wizyta. Gabbard zapewniła, że Assad troszczy się o naród syryjski. Jej wizyta spotkała się z krytyką, a w szczególności fakt, że wizyta miałaby zostać ufundowana ze środków publicznych. 31 stycznia Gabbard zapewniła, że opłaci wizytę z własnych środków. 7 kwietnia podała w wątpliwość zarzuty, jakoby Assad odpowiadał za użycie broni chemicznej i zabicie dziesiątek Syryjczyków, pomimo zapewnień prezydenta Stanów Zjednoczonych Donalda Trumpa, sekretarza stanu Rexa Tillersona i Pentagonu.
21 listopada 2018 nazwała prezydenta Stanów Zjednoczonych Donalda Trumpa "suką Arabii Saudyjskiej", ponieważ wyrażał się pochlebnie o Arabii po śmierci dziennikarza Dżamala Chaszukdżiego, znanego z krytyki rządu Saudyjskiego.
Służba wojskowa.
W 2003 rozpoczęła służbę w Gwardii Narodowej Hawajów. Ukończyła podstawowy trening wojskowy między posiedzeniami stanowej Izby Reprezentantów, której była członkinią. Od 2004 do 2005 dobrowolnie służyła w jednostce medycznej w Iraku. W 2007 ukończyła akademię wojskową Alabama Military Academy. Od 2008 do 2009 trenowała antyterrorystów w Kuwejcie. 12 października 2015 została awansowana ze stopnia kapitana na majora.
Wybory prezydenckie w 2020.
11 stycznia 2019 w wywiadzie z Vanem Jonesem w CNN zapowiedziała zamiar kandydowania w wyborach prezydenckich w 2020. Jeszcze przed rozpoczęciem kampanii zarzucano jej wrogą postawę wobec społeczności LGBT i wsparcie organizacji anty-homoseksualnej swojego ojca The Alliance for Traditional Marriage. 17 stycznia Tulsi Gabbard publicznie przeprosiła za swoje dawne komentarze dotyczące osób LGBT. Była również krytykowana za spotkanie z prezydentem Syrii Baszszarem al-Asadem dwa lata wcześniej, ale 20 stycznia Gabbard zapewniła, że nie żałuje swojej decyzji, a spotykanie się z głowami innych państw jest dobre dla pokoju i bezpieczeństwa narodowego. 2 lutego 2019 oficjalnie rozpoczęła kampanię wyborczą w ramach prawyborów Partii Demokratycznej. Wycofała się 19 marca 2020 po niezadowalających wynikach wstępnych. Uzyskała 273 940 głosów, co dało jej 0,74% wszystkich głosów i 7. najlepszy wynik w prawyborach.
Życie prywatne.
Deklaruje się jako hinduistka.
W 2002 wyszła za mąż za Eduardo Tamayo. Rozwiedli się w 2006. W 2015 wyszła za operatora filmowego Abrahama Williamsa.
Hobbystycznie uprawia surfing.

</doc>
<doc id="4642873" url="https://pl.wikipedia.org/wiki?curid=4642873" title="Siemianowiczanka Siemianowice Śląskie">
Siemianowiczanka Siemianowice Śląskie



</doc>
<doc id="4642874" url="https://pl.wikipedia.org/wiki?curid=4642874" title="Józef Piłsudski (ujednoznacznienie)">
Józef Piłsudski (ujednoznacznienie)



</doc>
<doc id="4642876" url="https://pl.wikipedia.org/wiki?curid=4642876" title="Fazal Ilahi Chaudhry">
Fazal Ilahi Chaudhry

Fazal Ilahi Chaudhry (pendżabski, urdu: فضل الہی چودھری; ur. 1 stycznia 1904 w Marali w dystrykcie Gujrat, zm. 2 czerwca 1982 w Lahaurze) – pakistański prawnik i polityk, prezydent państwa w latach 1973–1978.
Życiorys.
Ukończył prawo na Uniwersytecie Pendżabu w 1927, rozpoczynając następnie praktykę w mieście Gujrat.
Karierę polityczną rozpoczął w 1931, uzyskując wybór do komisji dystryktu Gujrat. W 1942 wstąpił do Ligi Muzułmańskiej. Z jej ramienia został w 1951 wybrany do Zgromadzenia Ustawodawczego Pendżabu. W 1952 był reprezentantem Pakistanu w Organizacji Narodów Zjednoczonych. W 1956 został wybrany do parlamentu Pakistanu Zachodniego i został jego przewodniczącym; funkcję tę sprawował do 1958. Od 1962 był członkiem Zgromadzenia Narodowego Pakistanu, a w latach 1972–1973 był jego przewodniczącym.
Był stronnikiem kierowanej przez Zulfikara Alego Bhutto Pakistańskiej Partii Ludowej, z ramienia której został wybrany do parlamentu w 1970. Po przyjęciu w 1973 nowej konstytucji, został wybrany na urząd prezydenta na pięcioletnią kadencję. Urząd sprawował od 14 sierpnia 1973 do 16 września 1978. Zrezygnował z urzędu wskutek sporu z generałem Muhammadem Zia ul-Hakiem, który rok wcześniej obalił rząd premiera Bhutto.

</doc>
<doc id="4642877" url="https://pl.wikipedia.org/wiki?curid=4642877" title="Kamienica Krauzowska w Krakowie">
Kamienica Krauzowska w Krakowie

Kamienica Krauzowska (znana także jako Kamienica Alantsego, Kamienica Bąkowskiego, Kamienica Łukaszewiczowska, Kamienica Winklerowska) – zabytkowa kamienica, zlokalizowana przy ulicy św. Jana na krakowskim Starym Mieście.
Historia.
Kamienica została wzniesiona w II połowie XIV wieku, najpewniej po 1367, na działce półkuryjnej wydzielonej najpóźniej na początku XIV wieku. Pierwotnie była jednopiętrowa z murowaną z kamienia częścią południową oraz ścianami drewnianymi lub konstrukcją ryglową w pozostałej części. W czwartej ćwierci XIV wieku lub na początku XV wieku zastąpiono je murowanymi ceglanymi ścianami od poziomu parteru. W tym samym czasie rozbudowano piwnice, tworząc dwie komory: północną ze sklepieniem kolebkowym w trakcie frontowym i wielką krytą stropem w trakcie tylnym. W połowie XV wieku podzielono trakt tylny piwnic na dwie komory. W II połowie XVI wieku wzniesiono oficynę boczną. W XVI wieku kamienica należała do rodzin kupieckich: Zatorskich (1532–1576) i Zalaszowskich (1575–1595). Od końca XVI wieku była własnością rodziny Alantsów. W 1611 na zlecenie Zygmunta Alantse została przebudowana na renesansową rezydencję patrycjuszowską, m.in. nadbudowano drugie piętro, wzniesiono reprezentacyjną klatkę schodową, przebudowano wnętrza, wzniesiono oficynę tylną oraz murowane krużganki w podworcu. W 1645 kamienica została zakupiona przez ławnika i rajcę Krzysztofa Krauze. W 1647 została odnowiona. W latach 1682–1696 należała do Kaspra Winklera, w latach 1699–1710 do Ochockich, a w latach 1711–1726 do Zalewskich. W tym czasie kamienica znacznie podupadła, w 1727 została całkowicie opuszczona. Po 1750 zlikwidowano krużganki. W II połowie XVIII wieku należała do: Łukaszewiczów, Rysiewiczów i Maszewskich. W latach 60. XVIII wieku wzniesiono nowy mur graniczny z drewnianymi gankami. Około 1776 wzmocniono fasadę ciosową szkarpą. U schyłku XVIII wieku nakryto budynek nowym dachem. Od 1809 kamienica należała do polityka Dawida Oebschelwitza. W 1819 przebudowano fasadę, nadając jej klasycystyczny wystrój. W latach 1832–1844 była własnością Czajkowskich, a następnie do 1858 Łukiewiczów. W 1848 przeprowadzono remont oficyny tylnej, m.in. zlikwidowano attykę i odnowiono wnętrza. W latach 1858–1872 kamienica należała do Rylskich. W 1872 została zakupiona przez Teofila i Lucynę Rutkowskich, na których zlecenie została przebudowana według projektu Maksymiliana Nitscha. W latach 1877–1898 była własnością kupców Fridmannów. W 1893 przekształcono okno w parterze fasady na drzwi z witryną. Od 1906 należała do Kazimiery Chronowskiej. W 1907 przeprowadzono gruntowny remont według projektu Wacława Krzyżanowskiego, m.in. przebudowano klatkę schodową oraz wydobyto niektóre zabytkowe elementy i detale kamieniarskie. 1 lipca 1912 budynek został zakupiony przez Klemensa Bąkowskiego. W latach 1931–1933 został zmodernizowany, m.in. wstawiono nową witrynę zaprojektowaną przez Mieczysława Sarneckiego. Od 1938 kamienica należy, na mocy testamentu Klemensa Bąkowskiego, do Towarzystwa Miłośników Historii i Zabytków Krakowa. W latach 1938–1939 wyremontowano wnętrza według projektu Jana Ekielskiego. W latach 1947–1951 przeprowadzono remont i adaptację wnętrz na potrzeby oddziału Muzeum Historycznego Miasta Krakowa, otwartego w 1952. W tym czasie odsłonięto stropy i fasetę w sieni drugiego piętra, które zostały odrestaurowane przez Mariana Słoneckiego. Od 1990 budynek mieści biura i sale konferencyjne Towarzystwa Miłośników Historii i Zabytków Krakowa. W latach 1994–1995 przeprowadzono konserwację kamieniarki. W 1996 przekształcono okno w osi południowej na drzwi. W 2003 zakończono, prowadzone od 1994, prace konserwacyjne w piwnicach, połączone z adaptacją części pomieszczeń na cele handlowe. W 2007 przeprowadzono remont konserwatorski fasady.
8 grudnia 1987 kamienica została wpisana do rejestru zabytków. Znajduje się także w gminnej ewidencji zabytków.
Architektura.
Kamienica jest dwupiętrowa, dwutraktowa, o jednakowej szerokości pomieszczeń. Ma podpiwniczenie. Nakryta jest dwuspadowym dachem kalenicowym o pokryciu z blachy.
Fasada budynku jest dwupiętrowa, tynkowana, w partii parteru trójosiowa, a w partii pięter czteroosiowa. Przy północnej krawędzi wsparta jest wąską, ukośną szkarpą z kamiennych ciosów, sięgającą pierwszego piętra. Parter pokryty jest pseudoboniowaniem z tynku. W jego środkowej osi znajduje się kamienny, barokowy, rustykowany portal z odbojnikami i gzymsami impostowymi, zamknięty półkolistą archiwoltą z kluczem zwieńczonym kulą ze stożkową sterczyną. Wewnątrz portalu umieszczono drewnianą, dwuskrzydłową, deskowo-spągową bramę, opierzoną deskami w układzie jodełkowo-rombowym, nabijaną rozetkowymi ćwiekami, ze ślemieniem zdobionym fryzem kostkowym i listwą przymykową w kształcie pilastra. W nadświetlu znajduje się krata z kutych, spłaszczonych prętów w układzie wachlarzowym, ze stylizowanymi liiami przy archiwolcie i kwiatami wokół półkolistej blachy z datą: "1647". W osi południowej parteru mieści się prostokątna witryna w profilowanym obramieniu z prostokątną płyciną powyżej otworu i gzymsem, połączona z wtórnie wybitymi drzwiami. W osi północnej parteru znajduje się duże, prostokątne okno w kamiennym, profilowanym, uszatym obramieniu z gzymsem wieńczącym. Okna pięter są zgrupowane parami, prostokątne, w szerokich, profilowanych obramieniach z gzymsami parapetowymi oraz wieńczącymi. Okna pierwszego piętra ozdobione są dodatkowo prostokątnymi podokiennikami. Na drugim piętrze, pod gzymsami okien znajdują się majuskułowe inskrypcje łacińskie: "INTER PROSPERA ET ADVERSA", "MEDIO TUTISSIMUS IBISVIRTUTIS COMES INVIDIA", "QVAE ET BONOS SEQVITUR". Fasadę wieńczy ściana kolankowa, oddzielona wąskim gzymsem. Znajdują się w niej okienka strychowe: kwadratowe w osiach skrajnych i koliste w osi środkowej. U zwieńczenia ściany kolankowej znajduje się profilowany gzyms koronujący. Elewacja tylna jest dwupiętrowa, dwuosiowa, tynkowana. W osi północnej przysłonięta jest gankiem, z wydatnym okapem na drewnianych wsporniach.
Piwnice kamienicy wymurowane są z kamienia i cegły. Nakryte są sklepieniami kolebkowymi z lunetami. Pomiędzy komorami w części północnej zachował się półkoliście zamknięty, fazowany portal z XV wieku, prawdopodobnie wtórnie wstawiony na przełomie XV i XVI wieku. W traktach frontowym i tylnym pomiędzy komorami zachowały się prostokątne, profilowane portale z XVII wieku. Na parterze w osi południowej znajduje się pomieszczenie nakryte sklepieniem kolebkowym, a za nim izba tylna z niszami w ścianie południowej zamkniętymi dwoma arkadami na kamiennych wspornikach, nakryta drewnianym stropem o profilowanych belkach, z XVII-wieczną polichromią o motywach roślinnych. W osi północnej parteru znajduje się sień nakryta sklepieniem kolebkowym z lunetami. W jej północnej ścianie umieszczono tablicę pamiątkową z płaskorzeźbą przedstawiającą Klemensa Bąkowskiego, wykonana przez Karola Hukana w 1950. W północno-zachodniej części sieni znajdują się trzybiegowe, murowane schody na wyższe kondygnacje. Klatka schodowa doświetlona jest świetlikiem z fasetą. Na poziomie pierwszego piętra oraz pomiędzy pierwszym i drugim piętrem schody nakryte są sklepieniami kolebkowymi i krzyżowymi, na pierwszym piętrze wsparte na kamiennym filarze toskańskim z płycinami. Balustrada schodów, z dwulalkowymi tralkami, wykonana jest z piaskowca. Przy pierwszym biegu schodów znajduje się prostopadłościenny słupek na cokole, zwieńczony profilowaną płytą z secesyjnym fryzem, będący pierwotnie podstawą lampy gazowej. Na poziomie pierwszego spocznika, w ścianie zachodniej, wmurowana jest kamieniarka gotyckiego, prostokątnego obramienia okien, a na wysokości pierwszego piętra, w ścianie północnej, kompozycja z manierystycznych detali kamieniarskich z przełomu XVI i XVII wieku. W przejściu pomiędzy sienią parteru i sklepem zachował się późnogotycki, prostokątny portal zamkniętny łukiem czterolistnym ściętym. Pomieszczenia pierwszego piętra nakryte są drewnianymi stropami z profilowanymi belkami. W pomieszczeniu północnym traktu frontowego strop ozdobiony jest dodatkowo polichromią o motywach architektoniczno-ornamentalnych, m.in. astragali i kimationów oraz roślinno-kwiatowych z głowami aniołów. W przejściach znajdują się drzwi dwuskrzydłowe ozdobione płycinami. W izbach pierwszego piętra zachowały się XIX-wieczne piece kaflowe z reliefowymi obramieniami i dekoracją malarską, m.in. w sali traktu tylnego biało-niebieski, z profilowanymi obramieniami płycin zdobionych motywami zwierząt i waz z owocami, w sali południowej traktu frontowego błękitny, z kaflami zdobionymi granatowymi obramieniami, a w sali północnej traktu frontowego bladobłękitny, z kaflami zdobionymi wypukłymi kompozycjami z niebieskich esownic. Sień drugiego piętra nakryta jest sufitem z profilowaną fasetą, oddzielona od klatki schodowej belką wspartą na konsoli. Przy wejściu do pomieszczenia traktu północnego znajduje się przedsionek z półkolistą arkadą drzwiową, nakryty sklepieniem krzyżowym. Pomieszczenie południowe traktu frontowego i pomieszczenie północne traktu tylnego nakryte są drewnianymi stropami z profilowanymi belkami. Stolarka drzwiowa drugiego piętra jest jedno- i dwuskrzydłowa, z płycinami.
Kamienica ma dwupiętrową, jednotraktową oficynę boczną, nakrytą dachem pulpitowym o pokryciu z blachy. Elewacja od podworca jest dwupiętrowa, dwuosiowa, w poziomie poddasza trójosiowa, o asymetrycznym układzie. W partii pięter przylegają do niej drewniane ganki komunikacyjne z ozdobną balustradą z prętów, wsparte na żeliwnych konsolach. W narożniku budynku frontowego i oficyny znajdują się drewniane, przeszklone werandy. Okna pięter elewacji są prostokątne, w strefie poddasza kwadratowe. Pomieszczenia wszystkich kondygnacji oficyny skomunikowane sa z poziomami budynku frontowego. Piwnice składają się z dwóch komór nakrytych sklepieniami kolebkowymi z lunetami. Pomieszczenia parteru sklepione są kolebkowo. Pomieszczenie zachodnie pierwszego piętra oraz pomieszczenia drugiego piętra nakryte są drewnianymi stropami z profilowanymi belkami. 

</doc>
<doc id="4642879" url="https://pl.wikipedia.org/wiki?curid=4642879" title="Kamienica Alantsego w Krakowie">
Kamienica Alantsego w Krakowie



</doc>
<doc id="4642880" url="https://pl.wikipedia.org/wiki?curid=4642880" title="Kamienica Bąkowskiego w Krakowie">
Kamienica Bąkowskiego w Krakowie



</doc>
<doc id="4642882" url="https://pl.wikipedia.org/wiki?curid=4642882" title="Kamienica Łukaszewiczowska w Krakowie">
Kamienica Łukaszewiczowska w Krakowie



</doc>
<doc id="4642883" url="https://pl.wikipedia.org/wiki?curid=4642883" title="Kamienica Winklerowska w Krakowie">
Kamienica Winklerowska w Krakowie



</doc>
<doc id="4642884" url="https://pl.wikipedia.org/wiki?curid=4642884" title="Kazimierz Choma">
Kazimierz Choma

Kazimierz Bogusław Choma (ur. 16 grudnia 1957 w Kraśniku) – polski polityk, samorządowiec i urzędnik, poseł na Sejm IX kadencji.
Życiorys.
Absolwent metalurgii na Akademii Górniczo-Hutniczej. Kształcił się także z zarządzania firmą w Wyższej Szkole Biznesu – National-Louis University i z wyceny nieruchomości w Warszawskiej Szkole Zarządzania – Szkole Wyższej. Przez ponad 20 lat pracował w Fabryce Łożysk Tocznych w Kraśniku, później działał w prywatnych spółkach. Objął stanowisko prezesa Kraśnickiego Przedsiębiorstwa Mieszkaniowego. W 2016 został dyrektorem lubelskiego oddziału Agencji Nieruchomości Rolnych (a po jego przekształceniu dyrektorem oddziału Krajowego Ośrodka Wsparcia Rolnictwa).
Zaangażował się w działalność polityczną w ramach Prawa i Sprawiedliwości. W 2010 bez powodzenia kandydował do rady powiatu kraśnickiego, mandat w niej uzyskał w wyborach 4 lata później. W 2018 kandydował na burmistrza Kraśnika, przegrywając w drugiej turze z Wojciechem Wilkiem (zdobył wówczas 46,61% głosów). W tych wyborach uzyskał natomiast mandat w kraśnickiej radzie miejskiej, został jej wiceprzewodniczącym.
W wyborach parlamentarnych w 2019 uzyskał mandat posła na Sejm RP IX kadencji w okręgu lubelskim (zdobył 13 777 głosów).

</doc>
<doc id="4642888" url="https://pl.wikipedia.org/wiki?curid=4642888" title="Rajdowe Mistrzostwa Europy 2020">
Rajdowe Mistrzostwa Europy 2020

Sezon Rajdowych Mistrzostw Europy 2020 był 68. sezonem Rajdowych Mistrzostw Europy (FIA European Rally Championship). Mistrzostwa początkowo miały składać się z ośmiu rajdów, ale ostatecznie odbyło się pięć. Spowodowane to było ogólnoświatową pandemią COVID-19, z której to powodu odwołano pięć rajdów.
W porównaniu do ubiegłego roku, w tym sezonie zmienił się system punktacji zawodników. Punkty były przyznawane pierwszym piętnastu zawodnikom (a nie dziesięciu jak do tej pory) w systemie: 30, 24, 21, 19, 17, 15, 13, 11, 9, 7, 5, 4, 3, 2, 1. Uległ zmianie także system punktacji za poszczególne dni – etapy rajdu. Teraz na koniec każdego dnia było premiowanych pierwszych pięciu zawodników (a nie siedmiu), w systemie 5, 4, 3, 2, 1.
Mistrzem Europy w sezonie 2020 został Rosjanin Aleksiej Łukjaniuk, który wygrał dwie eliminacje. Drugie miejsce zajął Szwed Oliver Solberg, a trzecie Luksemburczyk Grégoire Munster.
Kalendarz.
Początkowo planowany kalendarz, w porównaniu do ubiegłego roku, miał nie ulec żadnym zmianom. W tym sezonie miało być rozegrane osiem rajdów, cztery na nawierzchni asfaltowej i cztery na szutrze, które miały wyłonić mistrza Europy. Jednak z powodu pandemii COVID-19 cztery rajdy odwołano, innym pozmieniano terminy, a pierwszy rajd rozegrano dopiero 24 lipca. Za Rajd Azorów rozegrano, już na kontynencie europejskim, Rally Fafe Montelongo, którego siedziba była na północy Portugalii.
Zespoły i ich załogi.
Poniższa lista obejmuje tylko zawodników zgłoszonych do rywalizacji w kategorii ERC startujących w najwyższej klasie RC2, samochodami najwyższej klasy mogącymi startować w rajdach ERC – R5.
Klasyfikacja końcowa RME 2020.
Kierowcy
Punkty w klasyfikacji generalnej ERC otrzymuje 15 pierwszych zawodników, którzy uczestniczą w programie ERC i w ukończą wyścig, punktowanie odbywa się według klucza:
Dodatkowo po każdym etapie (dniu) rajdu prowadzona jest osobna klasyfikacja, w której przyznawano punkty pierwszym pięciu zawodnikom, według klucza 5-4-3-2-1. W tabeli podano, które miejsce zajął zawodnik, a w indeksie górnym ile zdobył punktów za ukończenie poszczególnych etapów na punktowanym miejscu. Do końcowej klasyfikacji brano pod uwagę cztery z pięciu rajdów w sezonie, punkty za nieliczone występy ujęto w nawiasie.
Piloci

</doc>
<doc id="4642900" url="https://pl.wikipedia.org/wiki?curid=4642900" title="Vladimír Leško">
Vladimír Leško

Vladimír Leško (ur. 15 marca 1950) – słowacki filozof. Zajmuje się dziejami filozofii, zwłaszcza współczesnej. Pracuje jako profesor na Uniwersytecie Pavla Jozefa Šafárika w Koszycach. Wykłada historię filozofii ze szczególnym uwzględnieniem filozofii niemieckiej XIX i XX wieku oraz metafizyki. Jest autorem bądź redaktorem szeregu monografii i podręczników uniwersyteckich. Uchodzi za jednego z najważniejszych animatorów życia filozoficznego na Słowacji.
W swoich badaniach Leško koncentrował się przede wszystkim na problemach metodologiczno-metodycznych poznania historyczno-filozoficznego, skupiając się na identyfikacji silnych i słabych modeli filozofii dziejów filozofii. Położył zasługi na polu badań spuścizny filozoficznej Hegla, Heideggera, Finka, Patočky i Gadamera.

</doc>
<doc id="4642902" url="https://pl.wikipedia.org/wiki?curid=4642902" title="František Mihina">
František Mihina

František Mihina (ur. 25 grudnia 1944 w Smolenicach) – słowacki filozof. Koncentruje się na dziejach filozofii współczesnej.
Życiorys.
W latach 1966–1971 studiował filozofię na Wydziale Filozoficznym Uniwersytetu Komeńskiego w Bratysławie.
Od 1973 r. wykładał na Katedrze Filozofii Wydziału Filozoficznego w Preszowie, a w 1991 r. objął stanowisko kierownika katedry. W 1997 r. stał się dziekanem Wydziału Filozofii. W okresie 2003–2007 pełnił funkcję rektora Uniwersytetu Preszowskiego. Opublikował pięć monografii, trzy książki filozoficzne, trzy podręczniki oraz skrypty akademickie. Jego dorobek obejmuje także ponad 150 artykułów naukowych. Został dwukrotnie uhonorowany tytułem doktora honoris causa (Narodowy Uniwersytet w Użhorodzie – 2005; Narodowa Akademia Pedagogiczna w Kijowie – 2006).

</doc>
<doc id="4642904" url="https://pl.wikipedia.org/wiki?curid=4642904" title="Ruch Skarżysko-Kamienna">
Ruch Skarżysko-Kamienna



</doc>
<doc id="4642907" url="https://pl.wikipedia.org/wiki?curid=4642907" title="Narodowy Uniwersytet w Użhorodzie">
Narodowy Uniwersytet w Użhorodzie



</doc>
<doc id="4642908" url="https://pl.wikipedia.org/wiki?curid=4642908" title="Jeziorko (powiat wieruszowski)">
Jeziorko (powiat wieruszowski)

Jeziorko – wieś w Polsce, położona w województwie łódzkim, powiecie wieruszowskim w gminie Łubnice.
W latach 1975–1998 Jeziorko należało administracyjnie do województwa kaliskiego.
Przed 2023 r. Jeziorko było częścią wsi Ludwinów.
Historia.
Jak podaje Słownik geograficzny Królestwa Polskiego w 1880 roku istniała tu osada oraz folwark, w którym znajdował się tartak i młyn zajmujący się przemiałem kości. Całość urządzeń napędzała wtedy maszyna parowa o sile 14 KM. Jeziorko, jako folwark połączone było z niedaleką Brzozówką. Folwark Jeziorko zamieszkiwało wtedy około 50 osób rozlokowanych w jednym murowanym i 4 drewnianych domach. Całkowitą wielkość folwarku Brzozówka-Jeziorko określano na 451 mórg ziemi. 
Demografia.
Według danych z USC na 15 października 2019 r. zameldowanych jest tu 85 osób rozlokowanych w 29 domach mieszkalnych. 

</doc>
<doc id="4642909" url="https://pl.wikipedia.org/wiki?curid=4642909" title="Historia filozofii (ujednoznacznienie)">
Historia filozofii (ujednoznacznienie)



</doc>
<doc id="4642912" url="https://pl.wikipedia.org/wiki?curid=4642912" title="Monika Bobako">
Monika Bobako

Monika Bobako (ur. 1973) – doktor habilitowana nauk humanistycznych, profesor na Uniwersytecie im. Adama Mickiewicza w Poznaniu, specjalizująca się w zagadnieniach z obszaru filozofii i antropologia polityczna i studiów kulturowych. 
Życiorys.
Jest absolwentką filozofii na Uniwersytecie im. Adama Mickiewicza w Poznaniu (2000) oraz gender studies na Uniwersytecie Środkowoeuropejskim w Budapeszcie. W 2008 obroniła doktorat w Instytucie Filozofii UAM, a w 2019 uzyskała stopień doktora habilitowanego. Jest zatrudniona w Pracowni Pytań Granicznych Uniwersytetu im. Adama Mickiewicza w Poznaniu. 
Zajmuje się tematami dotyczącymi władzy, nierówności społecznych, peryferyjności. W swoich pracach koncentrowała się na kwestiach rasy i rasizmu, w tym islamofobii i antysemityzmu, oraz na problemach świata postkolonialnego, szczególnie społeczeństw muzułmańskich. Zajmuje się także problematyką feministyczną.
W 2012 roku za projekt badań nad islamofobią otrzymała nagrodę finałową tygodnika Polityka dla młodych naukowców w dziedzinie filozofii. W 2018 roku jej książka "Islamofobia jako technologia władzy. Studium z antropologii politycznej" wyróżniona została nagrodą im. Jana Długosza oraz nominacją do nagrody im. Tadeusza Kotarbińskiego

</doc>
<doc id="4642913" url="https://pl.wikipedia.org/wiki?curid=4642913" title="Grupa 1 substancje rakotwórcze dla człowieka">
Grupa 1 substancje rakotwórcze dla człowieka

Grupa 1 – Czynnik (mieszanina) lub zespół czynników narażenia (zawodowego lub inny) jest rakotwórczy dla ludzi
Ta kategoria jest stosowana jeśli istnieje wystarczający dowód działania rakotwórczego na ludzi. Wyjątkowo czynnik (mieszanina) może zostać umieszczony w tej kategorii, gdy dowody potwierdzające rakotwórczość u ludzi są niewystarczające, jednak istnieją wytaczające dowody rakotwórczości u zwierząt doświadczalnych, mechanizm rakotwórczości jest znany, a także jest pewność, że człowiek ma ciągły kontakt z danym czynnikiem. Podział został opracowany przez Międzynarodową Agencję Badań nad Rakiem IARC.

</doc>
<doc id="4642922" url="https://pl.wikipedia.org/wiki?curid=4642922" title="Naomi Ackie">
Naomi Ackie

Naomi Ackie (ur. 2 listopada 1992 w Londynie) – angielska aktorka, która wystąpiła m.in. w filmie "Lady M." i serialu "The End of the F***ing World".

</doc>
<doc id="4642933" url="https://pl.wikipedia.org/wiki?curid=4642933" title="Przemysław Drabek">
Przemysław Drabek

Przemysław Mieczysław Drabek (ur. 2 października 1979 w Bielsku-Białej) – polski menedżer, samorządowiec i polityk, poseł na Sejm IX kadencji.
Życiorys.
Jest absolwentem VI Liceum Ogólnokształcącego w Bielsku-Białej. Następnie ukończył zarządzanie i marketing w Wyższej Szkole Ekonomiczno-Humanistycznej w Bielsku-Białej. Zdał również państwowy egzamin dla kandydatów na członków rad nadzorczych.
W 2003 wstąpił do Prawa i Sprawiedliwości. Był asystentem posła Jacka Falfusa, a w latach 2005–2009 asystentem zasiadającego w Europarlamencie profesora Wojciecha Roszkowskiego. Objął stanowisko dyrektora do spraw rozwoju w spółce akcyjnej Centrum Biurowe Plac Grunwaldzki w Katowicach, został też członkiem rady nadzorczej Wojewódzkiego Funduszu Ochrony Środowiska i Gospodarki Wodnej oraz prezesem zarządu stowarzyszenia Centrum Sztuki Kontrast.
Do rady miejskiej w Bielsku-Białej po raz pierwszy został wybrany w 2006. Z powodzeniem ubiegał się o reelekcję w wyborach w 2010, 2014 i 2018. W VII i VIII kadencji bielskiego samorządu powoływany na funkcję wiceprzewodniczącego rady miejskiej.
Dwukrotnie ubiegał się o urząd prezydenta Bielska-Białej. W wyborach w 2014 zajął trzecie miejsce w pierwszej turze głosowania. W wyborach samorządowych w Polsce w 2018 przeszedł do drugiej tury, w której przegrał z Jarosławem Klimaszewskim z Koalicji Obywatelskiej (otrzymał wówczas 29 962 głosy, tj. 44,5% poparcia).
W wyborach parlamentarnych w 2019 uzyskał mandat posła na Sejmu RP IX kadencji, Kandydował w okręgu wyborczym nr 27 (Bielsko-Biała), głosowało na niego 19 770 osób.

</doc>
<doc id="4642941" url="https://pl.wikipedia.org/wiki?curid=4642941" title="Wiesław Buż">
Wiesław Buż

Wiesław Buż (ur. 27 września 1957 w Rzeszowie) – polski polityk, samorządowiec i menedżer, poseł na Sejm IX kadencji.
Życiorys.
Syn Józefa i Janiny. Był członkiem Polskiej Zjednoczonej Partii Robotniczej, od 1983 należał do egzekutywy komitetu gminnego w Lubeni. Działał w Związku Socjalistycznej Młodzieży Polskiej, był przewodniczącym zarządu gminnego, a w latach 1983–1988 kierownikiem wydziału organizacyjnego zarządu wojewódzkiego ZSMP w Rzeszowie. Był również członkiem ORMO.
Od 1988 kierował gminną spółdzielnią „Samopomoc Chłopska” w Lubeni. Przez ponad 25 lat zarządzał różnymi przedsiębiorstwami. W 2005 ukończył studia socjologiczne o specjalności organizacja i zarządzanie w Wyższej Szkole Społeczno-Gospodarczej w Tyczynie, zdał także egzamin dla członków rad nadzorczych. Zasiadał w radach nadzorczych m.in. RGK i MZBM. Przewodniczący rady nadzorczej Spółdzielni Mieszkaniowej „Nowe Miasto”. Członek m.in. Stowarzyszenia Nasz Dom Rzeszów (w tym członek zarządu), Stowarzyszenia Rozwój Rzeszowa Tadeusza Ferenca oraz Towarzystwa Przyjaciół Rzeszowa.
Po rozwiązaniu PZPR działał w SdRP i Sojuszu Lewicy Demokratycznej. Zaangażował się później w działalność Socjaldemokracji Polskiej, w której m.in. kierował oddziałem w Rzeszowie. W 2011 odszedł z tej partii, po czym wraz z większością lokalnych działaczy SDPL dołączył do SLD. W 2012 został sekretarzem tego ugrupowania w Rzeszowie, a w 2016 przewodniczącym struktur SLD w województwie podkarpackim. W 2002 bez powodzenia kandydował w wyborach samorządowych do rady miejskiej Rzeszowa. W 2006 i 2010 (dwukrotnie po rezygnacji Tadeusza Ferenca) oraz w 2014 i 2018 zdobywał mandat w rzeszowskiej radzie miejskiej. W listopadzie 2018 objął w niej funkcję wiceprzewodniczącego. W radzie miejskiej był m.in. członkiem Komisji Gospodarki Komunalnej oraz Komisji Sportu i Współpracy z Organizacjami Pozarządowymi, a także m.in. przewodniczącym Komisji ds. Rzeszowskiego Budżetu Obywatelskiego.
W wyborach parlamentarnych w 2019, kandydując z listy SLD, uzyskał mandat posła na Sejm IX kadencji w okręgu rzeszowskim (zdobył 15 605 głosów). W Sejmie został członkiem Komisji Gospodarki i Rozwoju oraz Komisji Samorządu Terytorialnego i Polityki Regionalnej.
Życie prywatne.
Jest żonaty, ma troje dzieci.

</doc>
<doc id="4642942" url="https://pl.wikipedia.org/wiki?curid=4642942" title="Powiat Blachownia">
Powiat Blachownia



</doc>
<doc id="4642960" url="https://pl.wikipedia.org/wiki?curid=4642960" title="Patryk Wicher">
Patryk Wicher

Patryk Tomasz Wicher (ur. 9 marca 1986 w Nowym Sączu) – polski samorządowiec, polityk i menedżer, poseł na Sejm IX kadencji.
Życiorys.
Jest absolwentem politologii i zarządzania w Wyższej Szkole Biznesu – NLU w Nowym Sączu. Ukończył też studia podyplomowe typu MBA in Public Management w zakresie audytu finansów publicznych, a także studia doktoranckie. Pracował jako nauczyciel oraz w rodzinnym przedsiębiorstwie z branży budowlanej; był też rzecznikiem prasowym jednej z uczelni.
W 2005 został członkiem Forum Młodych PiS, dołączył też do Prawa i Sprawiedliwości, objął funkcję przewodniczącego miejskich struktur partii w Nowym Sączu. Należał do inicjatorów prowadzącej działalność społeczną i charytatywną grupy „My Kochamy Nowy Sącz”. W wyborach samorządowych w 2006 bez powodzenia kandydował do rady miejskiej Nowego Sącza. Mandat radnego uzyskał w wyniku wyborów w 2010. W 2014 z powodzeniem ubiegał się o reelekcję.
W 2017 objął stanowisko dyrektora sanatorium MSWiA „Continental” w Krynicy-Zdroju. W wyborach samorządowych w 2018 uzyskał mandat radnego Sejmiku Województwa Małopolskiego. W wyborach parlamentarnych w 2019 uzyskał mandat na posła Sejmu IX kadencji. Startował z 11. pozycji na liście PiS w okręgu nr 14 (Nowy Sącz), otrzymując 10 900 głosów.
W 2018 otrzymał Brązowy Krzyż Zasługi.

</doc>
<doc id="4642977" url="https://pl.wikipedia.org/wiki?curid=4642977" title="Katarzyna Sójka">
Katarzyna Sójka

Katarzyna Sójka (ur. 2 maja 1986 w Ostrowie Wielkopolskim) – polska lekarka, działaczka samorządowa i polityk, posłanka na Sejm RP IX kadencji.
Życiorys.
Jest absolwentką Wydziału Lekarskiego Uniwersytetu Medycznego im. Karola Marcinkowskiego w Poznaniu oraz leśnictwa na Uniwersytecie Przyrodniczym w Poznaniu. Jako lekarka podjęła pracę w szpitalach w Ostrowie Wielkopolskim i Kępnie oraz w przychodniach w Mikstacie i Ostrzeszowie. Specjalistka w zakresie chorób wewnętrznych, praktykująca jako internista oraz lekarz rodzinny. W 2018 wybrana na radną powiatu ostrzeszowskiego, objęła funkcję wiceprzewodniczącej tego gremium.
W wyborach parlamentarnych w 2019 uzyskała mandat posłanki na Sejm RP IX kadencji. Startowała z dziesiątej pozycji na liście Prawa i Sprawiedliwości w okręgu nr 36 (Kalisz). Głosowało na nią 15 860 osób.
Życie prywatne.
Zamieszkała w Przedborowie. Ma troje dzieci.

</doc>
<doc id="4642985" url="https://pl.wikipedia.org/wiki?curid=4642985" title="Laura Künzler">
Laura Künzler

Laura Künzler (ur. 25 grudnia 1996 w Berkeley) – szwajcarska siatkarka, grająca na pozycji przyjmującej. 
Jej chłopakiem jest niemiecki siatkarz Leon Dervisaj.
Sukcesy klubowe.
Liga szwajcarska:

</doc>
<doc id="4642987" url="https://pl.wikipedia.org/wiki?curid=4642987" title="Róża Godula-Węcławowicz">
Róża Godula-Węcławowicz

Róża Godula-Węcławowicz – polska etnografka, dr hab. nauk humanistycznych, profesor nadzwyczajny Instytutu Archeologii i Etnologii Polskiej Akademii Nauk.
Życiorys.
21 grudnia 1984 obroniła pracę doktorską "Krążenie darów w ludowych obrzędach cyklu zimowego", 19 grudnia 2006 habilitowała się na podstawie pracy zatytułowanej ""Onego czasu, gdy święty Wojciech ..." czyli rzecz o mityzacji Sławnikowicza". Objęła funkcję adiunkta w Instytucie Etnologii i Antropologii Kulturowej na Wydziale Historycznym Uniwersytetu Jagiellońskiego.
Piastuje stanowisko profesora nadzwyczajnego Instytutu Archeologii i Etnologii Polskiej Akademii Nauk, oraz członka Komitetu Nauk Etnologicznych I Wydziału Nauk Humanistycznych i Społecznych Polskiej Akademii Nauk, a także przewodniczącego II Wydziału Historycznego i Filozoficznego Polskiej Akademii Umiejętności.

</doc>
<doc id="4642990" url="https://pl.wikipedia.org/wiki?curid=4642990" title="35 Skwierzyński Dywizjon Rakietowy Obrony Powietrznej">
35 Skwierzyński Dywizjon Rakietowy Obrony Powietrznej



</doc>
<doc id="4642992" url="https://pl.wikipedia.org/wiki?curid=4642992" title="Əli Əsədov">
Əli Əsədov

Əli Əsədov (azer. Əli Hidayət oğlu Əsədov; ur. 30 listopada 1956 w Baku) – azerski polityk, parlamentarzysta i ekonomista. Od 8 października 2019 premier Azerbejdżanu.
Życiorys.
W 1978 ukończył Moskiewski Instytut Narodowej Gospodarki im. Plechanowa w Moskwie. W latach 1978–1980 służył w Armii Radzieckiej. W 1980 rozpoczął pracę jako główny asystent laboratoryjny w Instytucie Ekonomii Akademii Nauk Azerbejdżańskiej SRR. Od 1981 do 1984 naukę kontynuował w Instytucie Ekonomii Akademii Nauk ZSRR, gdzie uzyskał dyplom studiów podyplomowych z ekonomii. W latach 1989–1995 był zatrudniony jako docent i kierownik Katedry w Instytucie Zarządzania Społecznego i Nauk Politycznych w Baku.
W wyborach parlamentarnych w 1995 został z ramienia Partii Nowego Azerbejdżanu wybrany do Zgromadzenia Narodowego. 17 kwietnia 1998 został asystentem prezydenta Azerbejdżanu ds. gospodarczych. 
W 2012 mianowany asystentem ds. ekonomicznych i zastępcą przewodniczącego administracji prezydenckiej. W październiku 2019 został wybrany premierem Azerbejdżanu.

</doc>
<doc id="4642997" url="https://pl.wikipedia.org/wiki?curid=4642997" title="Medal Pamiątkowy za wojnę 1939–1945">
Medal Pamiątkowy za wojnę 1939–1945



</doc>
<doc id="4642999" url="https://pl.wikipedia.org/wiki?curid=4642999" title="38 Sochaczewski Dywizjon Zabezpieczenia Obrony Powietrznej">
38 Sochaczewski Dywizjon Zabezpieczenia Obrony Powietrznej



</doc>
<doc id="4643002" url="https://pl.wikipedia.org/wiki?curid=4643002" title="Mistrzostwa Niemiec w Skokach Narciarskich 2019">
Mistrzostwa Niemiec w Skokach Narciarskich 2019

Mistrzostwa Niemiec w Skokach Narciarskich 2019 – zawody o mistrzostwo Niemiec. Zawody rozegrane zostały w dniach 7 września w Berchtesgaden, gdzie rywalizowano w kategoriach juniorskich oraz 18–19 października w Klingenthal. Pierwszego dnia odbyły się konkursy indywidualne, a następnego zawody drużynowe.
We wrześniu rozegrano konkurs indywidualny juniorek, w którym zwyciężyła Josephin Laue z przewagą ponad punktu nad drugą Arantxą Lancho. Trzecie miejsce ze stratą do miejsca wyżej wynoszącą niespełna dziesięć punktów zajęła Michelle Göbel. Do zawodów przystąpiło dziewięć skoczkiń.
Mistrzem kraju został Karl Geiger z przewagą piętnastu punktów nad drugim miejscem, które zajął Markus Eisenbichler. Brązowy medal wywalczył Richard Freitag straciwszy do miejsca wyżej szesnaście punktów. Na czwartej pozycji sklasyfikowany został srebrny medalista sprzed sezonu – Stephan Leyhe, a na szóstym brązowy Moritz Baer. W zawodach wystartowało dwudziestu sześciu zawodników.
W konkursie indywidualnym juniorów złoto zdobył Philipp Raimund. Na drugiej lokacie sklasyfikowany został Kilian Märkl z gorszą notą od zwycięzcy o ponad szesnaście punktów. Skład podium uzupełnił trzeci Claudio Haas. W tych zawodach udział wzięło dwunastu skoczków.
W konkursie kobiet tytuł obroniła Juliane Seyfarth. O niespełna czterdzieści punktów za triumfatorką uplasowała się Katharina Althaus. Na najniższym stopniu podium stanęła Agnes Reisch. Brązowa medalistka sprzed roku – Gianina Ernst sklasyfikowana została na ósmej pozycji. Do konkursu przystąpiło dziesięć zawodniczek.
Konkurs drużynowy zwyciężyła ekipa reprezentująca Bawarię w składzie: Karl Geiger, Moritz Baer, Constantin Schmid oraz Markus Eisenbichler. Na drugim stopniu podium stanęła drużyna Badenii-Wirtembergii, gdzie najwyższą notę uzyskał skaczący w pierwszej kolejce Claudio Haas. Brązowy medal wywalczyli skoczkowie z Turyngii. W konkursie wystartowało osiem drużyn.

</doc>
<doc id="4643005" url="https://pl.wikipedia.org/wiki?curid=4643005" title="Stanisław Bukowiec">
Stanisław Bukowiec

Stanisław Marcin Bukowiec (ur. 8 listopada 1972 w Bochni) – polski dziennikarz, wydawca, działacz społeczny, samorządowiec, poseł na Sejm IX kadencji, od 2021 sekretarz generalny Porozumienia.
Życiorys.
Jest absolwentem technikum budowlanego w Bochni oraz Wydziału Polonistyki Uniwersytetu Jagiellońskiego.
W 1993 założył Katolickie Stowarzyszenie Młodzieży Diecezji Tarnowskiej, którego był pierwszym prezesem. Był także sekretarzem i prezesem Bocheńskiego Klubu Sportowego. Został również członkiem Towarzystwa Przyjaciół Chorych „Hospicjum im. bł. Edmunda Bojanowskiego”. Pełnił funkcję prezesa Ochotniczej Straży Pożarnej w Chodenicach, zasiadał też w zarządzie bocheńskiej OSP oraz w zarządzie osiedla Chodenice. Jako dziennikarz współpracował z licznymi redakcjami prasowymi i radiowymi. Redaktor i współredaktor publikacji książkowych, wydał też serię książek na temat straży pożarnej z obszaru małopolskich powiatów. Współorganizator licznych imprez kulturalnych, sportowych, charytatywnych.
Działacz samorządowego stowarzyszenia „Bochnia i Ziemia Bocheńska – Razem”. Od 1998 do 2002 był radnym i członkiem zarządu miasta w Bochni. W 2002 ponownie uzyskał mandat radnego, zrezygnował jednak w związku z objęciem funkcji zastępcy burmistrza miasta, którą pełnił do 2005. Od 2007 do 2011 prowadził własną działalność gospodarczą. W latach 2011–2014 był zastępcą wójta gminy Bochnia. W wyborach samorządowych w 2014 bezskutecznie ubiegał się o stanowisko burmistrza Bochni, został natomiast radnym powiatu bocheńskiego.
Działał w Polsce Razem, przekształconej w 2017 w Porozumienie. W wyborach samorządowych w 2018 jako jego kandydat z listy PiS uzyskał mandat radnego Sejmiku Województwa Małopolskiego VI kadencji. W sejmiku był wiceprzewodniczącym komisji budżetu. Był również przewodniczącym rady nadzorczej Krakowskiego Parku Technologicznego.
W wyborach parlamentarnych w 2019 uzyskał mandat posła na Sejm IX kadencji. Startował z okręgu nr 15 (Tarnów) jako kandydat Porozumienia z ósmego miejsca na liście Prawa i Sprawiedliwości; otrzymał 12 449 głosów. W czerwcu 2021 został sekretarzem generalnym Porozumienia. W sierpniu tegoż roku, w związku decyzją o wystąpieniu parlamentarzystów Porozumienia z KP PiS, współtworzył nowo powstałe koło parlamentarne swojej partii.
Odznaczenia.
W 2009 odznaczony Brązową Odznaką „Zasłużony dla Ochrony Przeciwpożarowej”.
Życie prywatne.
Żonaty, ma dwoje dzieci.

</doc>
<doc id="4643007" url="https://pl.wikipedia.org/wiki?curid=4643007" title="Gregorios Saliba Shemoun">
Gregorios Saliba Shemoun

Gregorios Saliba Shemoun (ur. 14 września 1932) – duchowny Syryjskiego Kościoła Ortodoksyjnego, w latach 1969-2011 arcybiskup Mosulu, od 2011 doradca Patriarchy Antiocheńskiego. 
Życiorys.
Sakrę otrzymał 3 sierpnia 1969 i objął rządy w archidiecezji Mosulu. W 2011 roku przeszedł na emeryturę. Od tego czasu pełni funkcję doradcy patriarszego.

</doc>
<doc id="4643011" url="https://pl.wikipedia.org/wiki?curid=4643011" title="Ulica Szewska w Radomiu">
Ulica Szewska w Radomiu

Ulica Szewska w Radomiu – ulica w Radomiu w dzielnicy Miasto Kazimierzowskie.
Ulica Szewska biegnie od placu Kazimierza Wielkiego do Rynku. Zaliczana jest do kategorii dróg gminnych. Długość ulicy wynosi około 240 metrów.
Najstarsza wzmianka o ul. Szewskiej pochodzi z 1554. Jednak układ przestrzenny Miasta Kazimierzowskiego został wytyczony już około 1350 w trakcie lokalizacji Nowego Radomia na polecenie Kazimierza Wielkiego. Można więc przypuszczać, że ulica istniała wcześniej niż wzmianka w lustracji z XVI wieku. W przeszłości ulicę zamieszkiwali szewcy, od czego pochodzi jej nazwa. Dawna forma nazwy ulicy brzmiała "Szewcka".
Zabytki.
W rejestrze zabytków Narodowego Instytutu Dziedzictwa znajdują się poniższe obiekty położone przy ulicy Szewskiej:
Ponadto w Gminnej Ewidencji Zabytków Miasta Radomia ujęte są budynki:

</doc>
<doc id="4643013" url="https://pl.wikipedia.org/wiki?curid=4643013" title="Szpiedzy z Waszyngtonu">
Szpiedzy z Waszyngtonu



</doc>
<doc id="4643016" url="https://pl.wikipedia.org/wiki?curid=4643016" title="2K19">
2K19

2K19 – czternasty długogrający album Stachursky’ego, wydany 27 września 2019 roku przez wytwórnię płytową Universal Music Polska. Album zawiera 11 utworów. Album został nominowany do Nagroda Muzyczna „Fryderyk” 2020 w kategorii Album Roku Elektronika 
Lista utworów.
Opracowano na podstawie materiału źródłowego.

</doc>
<doc id="4643038" url="https://pl.wikipedia.org/wiki?curid=4643038" title="Max Strus">
Max Strus

 
Max Strus (ur. 28 marca 1996 w Hickory Hills) – amerykański koszykarz, występujący na pozycji rzucającego obrońcy, obecnie zawodnik Miami Heat.
Pochodzi ze sportowej rodziny. Jego matka Debra grała w koszykówkę i siatkówkę na uczelni DePaul. W 2000 została wybrana do Galerii Sław Sportu (Athletics Hall of Fame). Brat Marty grał w koszykówkę na uczelni Lewis, natomiast siostra Maggie w siatkówkę na UIC.
19 października 2019 został zwolniony przez Boston Celtics. 22 października podpisał umowę z Chicago Bulls na występy zarówno w NBA, jak i G-League.
30 listopada 2020 został zawodnikiem Miami Heat.

</doc>
<doc id="4643043" url="https://pl.wikipedia.org/wiki?curid=4643043" title="Tlenek niklu(III)">
Tlenek niklu(III)

Tlenek niklu(III), – nieorganiczny związek chemiczny z grupy tlenków, zawierający nikiel na III stopniu utlenienia. Według XIX-wiecznej procedury opisanej przez Henry’ego Motta, powstaje podczas kalcynowania azotanu niklu(II) w umiarkowanej temperaturze. Tworzy czarnoszare kryształy nierozpuszczalne w wodzie, które można roztworzyć w gorących kwasach. Podczas prażenia rozkłada się do tlenku niklu(II) i tlenu.
W rzeczywistości jego istnienie w formie bezwodnego tlenku o składzie stechiometrycznym jest wątpliwe. W wyniku utleniania soli niklu(II) wytrąca się tlenek uwodniony, , czyli Ni(O)OH.

</doc>
<doc id="4643046" url="https://pl.wikipedia.org/wiki?curid=4643046" title="Aleksander Nawrat">
Aleksander Nawrat

Aleksander Michał Nawrat (ur. 8 lipca 1970 w Zabrzu) – polski inżynier informatyk, profesor zwyczajny Politechniki Śląskiej w Gliwicach.
Życiorys.
W roku 1990 ukończył Technikum Elektryczne przy Zespole Szkół Elektryczno-Elektronicznych w Zabrzu. Następnie ukończył matematykę stosowaną na Wydziale Matematyczno-Fizycznym (1994) oraz informatykę (2000) na Wydziale Automatyki, Elektroniki i Informatyki Politechniki Śląskiej. W latach 1994–1995 w ramach stypendium naukowego odbywał staże na University of Exeter w Wielkiej Brytanii. W roku 2000 rozpoczął studia doktoranckie na Wydziale Inżynierii Środowiska i Energetyki Politechniki Śląskiej, które ukończył z wyróżnieniem (2002) zdobywając stopień doktorski. W latach 2002–2010 zatrudniony na stanowisku adiunkta w Zakładzie Sterowania i Robotyki, Instytutu Automatyki na Politechnice Śląskiej. W 2010, po obronie pracy habilitacyjnej, otrzymał stopień doktora habilitowanego na Wydziale Automatyki, Elektroniki i Informatyki.
Jest pracownikiem Politechniki Śląskiej, z którą związany jest od 1990, aktualnie jako profesor w Instytucie Automatyki.
Był członkiem Rady Narodowego Centrum Badań i Rozwoju (NCBR) oraz członkiem Komisji ds. Programów Strategicznych. Wielokrotny kierownik projektów strategicznych realizowanych dla firm prywatnych oraz państwowych, finansowanych przez Unię Europejską. W latach 2016–2019 pełnił funkcję zastępcy dyrektora Narodowego Centrum Badań i Rozwoju.
Publikacje.
Prof. Nawrat jest autorem lub współautorem kilkunastu zgłoszeń patentowych, 170 publikacji naukowych oraz recenzentem wielu renomowanych czasopism zagranicznych.

</doc>
<doc id="4643051" url="https://pl.wikipedia.org/wiki?curid=4643051" title="Stanisław Wróblewski">
Stanisław Wróblewski



</doc>
<doc id="4643056" url="https://pl.wikipedia.org/wiki?curid=4643056" title="Wrak Race">
Wrak Race

Wrak Race - rodzaj niskobudżetowych (do 1000 zł) wyścigów samochodowych rozgrywanych na zamkniętym torze, przeważnie o nawierzchni szutrowej. Podczas wyścigu dozwolony jest kontakt z innymi zawodnikami. W biegu startuje jednocześnie kilku zawodników, dozwolone są starty samodzielne (tylko kierowca) jak i w parach (kierowca i pilot).
Historia.
Geneza.
Powstanie przypisuje się grupce ludzi (o zapleczu offroadowym) którzy symultanicznie na terenie kraju, organizowali amatorskie spotkania mające na celu wyścigi tanich samochodów, co za tym idzie stworzenie alternatywy dla innych (droższych) form motorsportu.
Rozwój.
Z czasem przez rosnące zainteresowanie, spotkania przerodziły się w coraz bardziej zorganizowane zawody, co pociągnęło za sobą podział na różne klasy by dać nowym zawodnikom nie posiadającym zaplecza mechaniczno-serwisowego szansę w startach.
Format zawodów.
Zawody Główne.
Zawody Wrak Race jako, że nie są zrzeszone pod jednym podmiotem (np. PZMot) posługują się różnymi formatami (w zależności od danego organizatora), ale przewodnią formą zawodów jest:
Handicap.
Dodatkowo, często dla uczestników którzy z jakiś powodów odpadli z rywalizacji lub po danych finałach mają sprawne samochody na koniec danych zawodów organizowany jest wyścig Handicap gdzie już bez podziału na klasy można "dokończyć" samochód lub po prostu ostatni raz współzawodniczyć.
Pojazdy.
Podział na klasy.
Jako że formuła zawodów stała się dosyć popularna, oraz by umożliwić rywalizację na zbliżonym poziomie (początkowo współzawodniczyły ze sobą w różnym stopniu zmodyfikowane auta), zaczęto wprowadzać podział na klasy w zależności od zaawansowania modyfikacji.
MadMax/Proto.
Najwyższa klasa, a co za tym idzie najmniej restrykcyjna oraz najbardziej widowiskowa. Jak nazwa wskazuje pojazdy startujące w tej klasie często mało przypominają seryjne samochody, a bardziej pojazdy żywo wyjęte z postapokaliptycznej serii Mad Max. Tą klasę najczęściej cechują:
Rally.
Klasa pośrednia, stworzona przez niektórych organizatorów w odpowiedzi na rosnące koszty (z imprezy na imprezę) przygotowania pojazdów. Modyfikacje pojazdów są dozwolone (nieobowiązkowe), ale ich zakres jest mniejszy m.in.:
Seria/Cywil.
Najniższa klasa, z założenia można w niej wystartować "z ulicy" (auto może przyjechać na kołach na imprezę). Zakazane są jakiekolwiek modyfikacje występujące w wyższych klasach, wyjątkiem są imprezy gdzie nie występuje klasa Rally, wtedy organizatorzy podchodzą to modyfikacji indywidualnie.
Popularne modele.
Auto na Wrak Race to z założenia jakikolwiek samochód (najczęściej już "pełnoletni") o wartości (zakupu) do 1000 zł, jednak do popularnych wyborów można zaliczyć auta japońskie (Nissan Micra, Honda Civic), niemieckie (VW Golf/Polo, Opel Astra) oraz polskie (FSO Polonez, Daewoo/FSO Matiz) oraz koreańskie (Hyundai Coupe).

</doc>
<doc id="4643058" url="https://pl.wikipedia.org/wiki?curid=4643058" title="Franek Sterczewski">
Franek Sterczewski



</doc>
<doc id="4643060" url="https://pl.wikipedia.org/wiki?curid=4643060" title="Baures">
Baures

Baures – miasto w Boliwii, w departamencie Beni, w prowincji Itenez.

</doc>
<doc id="4643061" url="https://pl.wikipedia.org/wiki?curid=4643061" title="Javonte Green">
Javonte Green

 
Javonte Green (ur. 23 lipca 1993 w Petersburgu) – amerykański koszykarz występujący na pozycjach rzucającego obrońcy lub niskiego skrzydłowego, posiadający także czarnogórskie obywatelstwo, aktualnie zawodnik Chicago Bulls.
W 2018 reprezentował Phoenix Suns, a rok później Boston Celtics, podczas rozgrywek letniej ligi NBA.
25 marca 2021 trafił w wyniku wymiany do Chicago Bulls.

</doc>
<doc id="4643063" url="https://pl.wikipedia.org/wiki?curid=4643063" title="Bella Vista (Boliwia)">
Bella Vista (Boliwia)

Bella Vista – miasto w Boliwii, w departamencie Beni, w prowincji Itenez.

</doc>
<doc id="4643064" url="https://pl.wikipedia.org/wiki?curid=4643064" title="Margier">
Margier



</doc>
<doc id="4643065" url="https://pl.wikipedia.org/wiki?curid=4643065" title="Huacaraje">
Huacaraje

Huacaraje – miasto w Boliwii, w departamencie Beni, w prowincji Itenez.

</doc>
<doc id="4643066" url="https://pl.wikipedia.org/wiki?curid=4643066" title="Giovanni Bresadola">
Giovanni Bresadola

Giovanni Bresadola (ur. 17 lutego 2001 w Cles) – włoski skoczek narciarski. Olimpijczyk (2022), uczestnik mistrzostw świata w narciarstwie klasycznym (2021), mistrzostw świata w lotach narciarskich (2020, 2022) oraz mistrzostw świata juniorów (2017–2021). Medalista mistrzostw kraju.
Jego starszy brat, Davide Bresadola, również był skoczkiem narciarskim.
Przebieg kariery.
Bez sukcesów startował w nieoficjalnych letnich mistrzostwach świata dzieci. W sierpniu 2015, ex aequo z Mathisem Contamine'em, zwyciężył w zawodach FIS Youth Cup w Hinterzarten. We wrześniu tego samego roku w tej samej miejscowości zadebiutował w Alpen Cupie, plasując się dwukrotnie w szóstej dziesiątce. Pierwsze punkty tego cyklu zdobył 10 września 2016 w Einsiedeln, gdzie był 19.
Na początku stycznia 2017 w Zakopanem zadebiutował w FIS Cupie, dwukrotnie plasując się w piątej dziesiątce. Pod koniec tego samego miesiąca w Eau Claire zdobył pierwsze punkty tego cyklu, zajmując 11. i 18. lokatę. W lutym 2017 w Park City wziął udział w mistrzostwach świata juniorów – indywidualnie był 40., a w rywalizacji drużyn mieszanych 5.
1 lipca 2017 w Villach po raz pierwszy stanął na podium FIS Cupu, zajmując lokatę na najniższym jego stopniu. Tydzień później, w ramach letniej edycji cyklu, zadebiutował w Pucharze Kontynentalnym, plasując się w Kranju w szóstej i siódmej dziesiątce. W lutym 2018 w Kanderstegu ponownie wziął udział w mistrzostwach świata juniorów – indywidualnie był 25., a w zmaganiach zespołów mieszanych 13. W tym samym miesiącu w Planicy zdobył brązowy medal OPA Games w konkursie drużynowym zawodników urodzonych w 2001 i młodszych.
18 sierpnia 2018 w Wiśle, w ramach letniej edycji cyklu, po raz pierwszy zapunktował w Pucharze Kontynentalnym, zajmując 30. lokatę. Na początku 2019 zadebiutował w Pucharze Świata – w zawodach w Val di Fiemme/Predazzo 11 stycznia odpadł w kwalifikacjach (zajął ostatnie, 58. miejsce), a dwa dni później po raz pierwszy wystąpił w głównej części zmagań, plasując się na ostatniej, 59. lokacie. W styczniu 2019 w Lahti wziął udział w światowym czempionacie juniorów – indywidualnie był 35., w konkursie drużynowym zajął 12. pozycję, a w rywalizacji zespołów mieszanych uplasował się na 8. lokacie.
W styczniu 2020 po raz pierwszy przebrnął kwalifikacje do konkursu głównego Pucharu Świata, w obu dniach rywalizacji w Predazzo plasując się w piątej dziesiątce. Tydzień później w Klingenthal zdobył pierwsze punkty zimowej edycji Pucharu Kontynentalnego, zajmując 14. lokatę (po 1. serii był siódmy). W marcu 2020 w Oberwiesenthal wziął udział w mistrzostwach świata juniorów; wystartował tylko w konkursie indywidualnym, plasując się na 53. pozycji.
29 listopada 2020, podczas zawodów w Ruce, zdobył swoje pierwsze punkty Pucharu Świata, plasując się na 23. lokacie. W grudniu 2020 wystąpił w mistrzostwach świata w lotach narciarskich, zajmując 24. pozycję w konkursie indywidualnym. W grudniu 2020 w Planicy wziął udział w mistrzostwach świata w lotach narciarskich, plasując się na 24. pozycji. W lutym 2021 w Lahti wystąpił na mistrzostwach świata juniorów – w rywalizacji indywidualnej zajął 24. miejsce, a w konkursie drużynowym był 7. W tym samym miesiącu wziął udział w mistrzostwach świata seniorów – w rywalizacji indywidualnej na skoczni normalnej zajął 47. miejsce, po czym, razem z całą reprezentacją Włoch, został wycofany z dalszych startów w tej imprezie ze względu na pozytywne wyniki testu na obecność koronawirusa SARS-CoV-2 u Jessiki Malsiner i członka sztabu kobiecej kadry Włoch.
We wrześniu 2021 zadebiutował w Letnim Grand Prix. W zawodach w Szczuczyńsku zajął 16. i 24. miejsce. W sezonie 2021/2022 Pucharu Świata trzykrotnie zdobył punkty. Najwyżej sklasyfikowany był na 28. miejscu, w styczniu 2022 w Titisee-Neustadt. Wystąpił na Zimowych Igrzyskach Olimpijskich 2022, na których zajął 41. miejsce na skoczni normalnej i 35. na dużej indywidualnie. Wystartował również na Mistrzostwach Świata w Lotach Narciarskich 2022, gdzie był 21. indywidualnie. W sierpniu 2022 zajął 8. lokatę w zawodach Letniego Grand Prix w Courchevel.
Złoty medalista Mistrzostw Włoch w Skokach Narciarskich 2019 w konkursie indywidualnym na skoczni normalnej.

</doc>
<doc id="4643077" url="https://pl.wikipedia.org/wiki?curid=4643077" title="Magdalena (Boliwia)">
Magdalena (Boliwia)

Magdalena – miasto w Boliwii, w departamencie Beni, w prowincji Itenez.

</doc>
<doc id="4643078" url="https://pl.wikipedia.org/wiki?curid=4643078" title="14 Zachodniopomorska Brygada Obrony Terytorialnej">
14 Zachodniopomorska Brygada Obrony Terytorialnej

14 Zachodniopomorska Brygada Obrony Terytorialnej im. ppłk. dypl. Stanisława Jerzego Sędziaka, ps. „Warta” (14 ZBOT) – związek taktyczny Wojsk Obrony Terytorialnej Wojska Polskiego.
Tradycje.
Decyzją nr 29/MON Ministra Obrony Narodowej z dnia 28 lutego 2020, brygada otrzymała imię ppłk. dypl. Stanisława Jerzego Sędziaka, ps. „Warta” i ustanowiono jej święto na dzień 4 września.
Sztandar.
14 Zachodniopomorska Brygada Obrony Terytorialnej otrzymała swój sztandar podczas uroczystości w dniu 17 października 2021 na rynku w Trzebiatowie.
Rodzicami chrzestnymi sztandaru Brygady, która kontynuuje tradycje Armii Krajowej, zostali: Jolanta Szyłkowska – Prezes Zarządu Okręgu Szczecin Światowego Związku Żołnierzy Armii Krajowej oraz Sławomir Sędziak – syn patrona Brygady cichociemnego Stanisława Sędziaka. Sztandar podczas uroczystości wręczył jednostce Dowódca Wojsk Obrony Terytorialnej, gen. dyw. Wiesław Kukuła, który też wbił gwoździe pamiątkowe w drzewce sztandaru w imieniu Prezydenta Rzeczypospolitej Polskiej, Ministra Obrony Narodowej oraz swoim. W uroczystości wzięli udział także m.in. wojewoda zachodniopomorski Zbigniew Bogucki, parlamentarzyści, dowódcy jednostek wojskowych i wszyscy członkowie komitetu honorowego sztandaru. Uroczystość zakończyło złożenie przysięgi na sztandar przez 45 nowych żołnierzy 14 ZBOT.
Symbolika sztandaru 14 Zachodniopomorskiej Brygady Obrony Terytorialnej nawiązuje do miejsca, w którym ona stacjonuje oraz do osoby jej patrona. Umieszczony jest na nim haftowany herb województwa zachodniopomorskiego i wizerunek Matki Boskiej Zwycięskiej, pochodzący ze szczecińskiego kościoła pw. św. Jana Chrzciciela. Znajduje się na nim także Znak dla Skoczków do Kraju – znak spadochronowy Armii Krajowej. W lewym dolnym polu umieszczona jest odznaka pamiątkowa 14 ZBOT.

</doc>
<doc id="4643082" url="https://pl.wikipedia.org/wiki?curid=4643082" title="Puente San Pablo">
Puente San Pablo

Puente San Pablo – miasto w Boliwii, w departamencie Beni, w prowincji Marban.

</doc>
<doc id="4643083" url="https://pl.wikipedia.org/wiki?curid=4643083" title="Aleksandra Łapiak">
Aleksandra Łapiak

Aleksandra Łapiak, poprzednio Szczudło (ur. 22 września 1983 w Ciechanowcu) – polska polityk i samorządowiec, posłanka na Sejm RP IX kadencji.
Życiorys.
Ukończyła administrację na Wydziale Prawa Uniwersytetu w Białymstoku, a także studia podyplomowe z zakresu zarządzania zasobami ludzkimi. Mając dwadzieścia lat, podjęła pracę w Urzędzie Marszałkowskim Województwa Podlaskiego. Później objęła stanowisko zastępcy dyrektora w PGE Energia Odnawialna. W wyborach samorządowych w 2018 uzyskała mandat radnej Sejmiku Województwa Podlaskiego, startując z ósmego miejsca listy Prawa i Sprawiedliwości jako kandydatka Solidarnej Polski. Głosowało na nią wówczas 6070 osób. Została pierwszą od czasu utworzenia samorządu województwa kobietą pełniącą funkcję wiceprzewodniczącej sejmiku podlaskiego.
W wyborach parlamentarnych w 2019 uzyskała mandat posłanki na Sejm IX kadencji. Startując z ostatniego miejsca na liście Prawa i Sprawiedliwości (ponownie z rekomendacji Solidarnej Polski) w okręgu podlaskim, otrzymała 12 222 głosy. Została pełnomocniczką Solidarnej Polski w województwie podlaskim.
Życie prywatne.
Córka Stanisława i Doroty. Zawarła związek małżeński z Marcinem Szczudłą, białostockim samorządowcem, wiceprezesem zarządu PGNiG Obrót Detaliczny. Ma dwoje dzieci.

</doc>
<doc id="4643084" url="https://pl.wikipedia.org/wiki?curid=4643084" title="Reyes">
Reyes

Reyes – miasto w Boliwii, w departamencie Beni, w prowincji José Ballivián. W mieście znajduje się port lotniczy Reyes.

</doc>
<doc id="4643086" url="https://pl.wikipedia.org/wiki?curid=4643086" title="San Joaquín (Boliwia)">
San Joaquín (Boliwia)

San Joaquín – miasto w Boliwii, w departamencie Beni, w prowincji Mamore.

</doc>
<doc id="4643096" url="https://pl.wikipedia.org/wiki?curid=4643096" title="That What Life Is All About (album)">
That What Life Is All About (album)



</doc>
<doc id="4643100" url="https://pl.wikipedia.org/wiki?curid=4643100" title="Kornel Krzeczunowicz (1815-1881)">
Kornel Krzeczunowicz (1815-1881)



</doc>
<doc id="4643101" url="https://pl.wikipedia.org/wiki?curid=4643101" title="San Ramón (Boliwia)">
San Ramón (Boliwia)

San Ramón – miasto w Boliwii, w departamencie Beni, w prowincji Mamore.

</doc>
<doc id="4643104" url="https://pl.wikipedia.org/wiki?curid=4643104" title="Santa Rosa de Yacuma">
Santa Rosa de Yacuma

Santa Rosa de Yacuma – miasto w Boliwii, w departamencie Beni, w prowincji José Ballivián.

</doc>
<doc id="4643105" url="https://pl.wikipedia.org/wiki?curid=4643105" title="Knighton (Walia)">
Knighton (Walia)

Knighton (wal. "Tref-y-Clawdd") – miasto we wschodniej Walii, w hrabstwie Powys (historycznie w Radnorshire), położone na południowym brzegu rzeki Teme, na granicy angielskiej. W 2011 roku liczyło 3007 mieszkańców.
Miejscowość położona jest na szlaku Wału Offy, wzniesionego w VIII wieku, biegnącego wzdłuż granicy angielsko-walijskiej.

</doc>
<doc id="4643106" url="https://pl.wikipedia.org/wiki?curid=4643106" title="Ciekawski żółwik">
Ciekawski żółwik

Ciekawski żółwik (ros. Коротышка — зелёные штанишки) – radziecki krótkometrażowy film animowany z 1987 roku w reżyserii Iwana Dawydowa. Według bajki łotewskiego pisarza Žanisa Grīvy.
Wersja polska.
Źródło:

</doc>
<doc id="4643109" url="https://pl.wikipedia.org/wiki?curid=4643109" title="Yucumo">
Yucumo

Yucumo – miasto w Boliwii, w departamencie Beni, w prowincji José Ballivián.

</doc>
<doc id="4643110" url="https://pl.wikipedia.org/wiki?curid=4643110" title="Stadion Miejski w Vitezie">
Stadion Miejski w Vitezie

Stadion Miejski () – stadion sportowy w Vitezie, w Bośni i Hercegowinie. Został otwarty w 1962 roku. Może pomieścić 3500 widzów. Swoje spotkania rozgrywają na nim piłkarze klubu NK Vitez.

</doc>
<doc id="4643112" url="https://pl.wikipedia.org/wiki?curid=4643112" title="Culpina">
Culpina

Culpina – miasto w Boliwii, w departamencie Chuquisaca, w prowincji Sud Cinti.

</doc>
<doc id="4643113" url="https://pl.wikipedia.org/wiki?curid=4643113" title="Referencyjne wartości spożycia">
Referencyjne wartości spożycia

Referencyjne wartości spożycia (RWS) – dobrowolne, graficzne, orientacyjne oznaczenie wartości energetycznej i odżywczej danego produktu. Oznaczenie to zwykle jest umieszczane na froncie opakowania (w głównym polu widzenia) tak, aby konsument od razu mógł je zobaczyć. Ikona oznaczenia jest jednolita, a jej barwa zwyczajowo nie zawiera koloru czerwonego, pomarańczowego, zielonego, aby uniknąć skojarzenia z systemami oznaczeń typu "traffic lights". Referencyjna wartość spożycia podawana jest najczęściej w przeliczeniu na porcję produktu.
Pojęcia referencyjne wartości spożycia RWS i wskazane dzienne spożycie (ang. guideline daily amounts GDA) nie są synonimami. Termin „referencyjna wartość spożycia” nie sugeruje zaleceń żywieniowych, w przeciwieństwie do terminu „wskazane”. Przykładowo konsumenci nie powinni sądzić, ze codzienne spożycie 20 g nasyconych kawasów tłuszczowych jest minimalną ilością niezbędna dla zachowania zdrowia, ponieważ zalecenia żywieniowe potwierdzające tę tezę nie istnieją.
System znakowania RWS został opracowany i zestandaryzowany przez Europejską Federację Przemysłu Spożywczego FoodDrinkEurope (FDE) do 2011 r. funkcjonującą pod nazwą Confédération des Industries Agro-Alimentaires de l'Union Européenne (CIAA). W miarę możliwości zostały zaadaptowane zalecenia wynikłe z badań EUDRODIET, projektu finansowanego przez Komisję Europejską, którego celem jest opracowanie naukowo opracowanych ogólnoeuropejskich zaleceń żywieniowych jako podstawy europejskiej polityki żywieniowej i zdrowotnej. Ponieważ EURODIET nie określał wartości orientacyjnych w stosunku dla dostaw energii, grupa robocza CIAA sama określiła wartości orientacyjne w tym zakresie.
W Polsce dobrowolnym programem znakowania wartością odżywczą RWS kieruje Federacja Producentów Żywności.
Ideą wprowadzenia tego oznaczenia było przeświadczenie, że forma tabelaryczna, w której wartość odżywcza jest podawana w przeliczeniu na 100 g jest mało czytelna i użyteczna dla konsumenta podczas szybkich zakupów, zwłaszcza jeśli porcja spożywanego produktu jest znacznie mniejsza lub większa.
Referencyjne wartości spożycia to przeciętna ilość składników odżywczych, które powinny być spożywane przez większość osób w ciągu doby. RWS odpowiada zapotrzebowaniu na składniki odżywcze przeciętnej kobiety o zapotrzebowaniu energetycznym 2000 kcal. Ponieważ populacja ludzka jest bardzo zróżnicowana pod względem m.in. wagi ciała, wzrostu, płci i aktywności fizycznej, wartość RWS jest informacją jedynie orientacyjną.
% RWS informuje w przybliżeniu przeciętnego konsumenta, ile porcji danego produktu zawierającą określoną ilość energii, tłuszczów, tłuszczów nasyconych, cukrów i soli może dostarczyć w ciągu doby w ramach zbilansowanej diety.
Obliczanie.
Wartości procentowe zawsze są zaokrąglane w górę do liczb całkowitych.

</doc>
<doc id="4643114" url="https://pl.wikipedia.org/wiki?curid=4643114" title="Marina Koszewaja">
Marina Koszewaja



</doc>
<doc id="4643117" url="https://pl.wikipedia.org/wiki?curid=4643117" title="Žanis Grīva">
Žanis Grīva

Žanis Grīva, właściwie Žanis Folmanis (ur. 1910, zm. 1982 w Rydze) – łotewski pisarz.
Autor opowiadań i powieści ("Miłość i nienawiść") o hiszpańskiej wojnie domowej 1936–39, także o II wojnie światowej. Pisał też reportaże oraz refleksje z podróży.

</doc>
<doc id="4643119" url="https://pl.wikipedia.org/wiki?curid=4643119" title="Padilla (Boliwia)">
Padilla (Boliwia)

Padilla – miasto w Boliwii, w departamencie Chuquisaca, w prowincji Tomina.

</doc>
<doc id="4643123" url="https://pl.wikipedia.org/wiki?curid=4643123" title="Presto (Boliwia)">
Presto (Boliwia)

Presto – miasto w Boliwii, w departamencie Chuquisaca, w prowincji Zudañez.

</doc>
<doc id="4643126" url="https://pl.wikipedia.org/wiki?curid=4643126" title="Teresa Pamuła">
Teresa Pamuła

Teresa Pamuła z domu Hejnowicz (ur. 28 grudnia 1956 w Lubaczowie) – polska polityk, działaczka samorządowa, nauczycielka i urzędnik państwowy, posłanka na Sejm IX kadencji.
Życiorys.
Absolwentka Wydziału Ogrodniczego Akademii Rolniczej w Krakowie oraz studiów podyplomowych z zakresu wspólnej polityki rolnej.
Pracowała jako nauczycielka i animatorka kultury. Kierowała Gminnym Ośrodkiem Kultury w Horyńcu-Zdroju i Powiatowym Urzędem Pracy w Lubaczowie. Była przewodniczącą rady nadzorczej spółki z ograniczoną odpowiedzialnością „Uzdrowisko Horyniec”. Przez blisko 20 lat zawodowo związana z Agencją Restrukturyzacji i Modernizacji Rolnictwa, kierowała biurem powiatowym ARiMR w Jarosławiu. W 2016 została p.o. dyrektora, a następnie dyrektorem Podkarpackiego Oddziału Regionalnego Agencji Restrukturyzacji i Modernizacji Rolnictwa.
Członkini zarządu Klubu Inteligencji Katolickiej w Lubaczowie i Stowarzyszenia ROTA, przez dwa lata była liderką Szlachetnej Paczki w rejonie Lubaczowa.
W wyborach w 2015 bezskutecznie kandydowała do Sejmu z listy Prawa i Sprawiedliwości. W wyborach w 2018 została wybrana do Sejmiku Województwa Podkarpackiego z ramienia PiS; objęła funkcję wiceprzewodniczącej sejmiku VI kadencji. W wyborach parlamentarnych w 2019 uzyskała mandat poselski na Sejm IX kadencji z listy PiS w okręgu wyborczym nr 22, zdobywając 12 905 głosów.
Życie prywatne.
Mężatka, ma troje dzieci. Mieszka w Lubaczowie.

</doc>
<doc id="4643127" url="https://pl.wikipedia.org/wiki?curid=4643127" title="Nicolás Gregorio Nava Rojas">
Nicolás Gregorio Nava Rojas

Nicolás Gregorio Nava Rojas (ur. 8 grudnia 1963 w Maracaibo) – wenezuelski duchowny katolicki, biskup Machiques od 2019.
Życiorys.
22 lipca 1989 otrzymał święcenia kapłańskie i został inkardynowany do diecezji Cabimas. Pracował głównie jako duszpasterz parafii w Cabimas, był też m.in. wicedyrektorem ds. administracyjnych w seminarium w Caracas, ekonomem diecezjalnym, kierownikiem duszpasterstwa misyjnego, wykładowcą seminarium w Maracaibo oraz wikariuszem generalnym diecezji.
19 października 2019 papież Franciszek mianował go biskupem ordynariuszem diecezji Machiques. Sakry udzielił mu 14 grudnia 2019 biskup Freddy Jesús Fuenmayor Suárez.

</doc>
<doc id="4643128" url="https://pl.wikipedia.org/wiki?curid=4643128" title="Mersey Gateway Bridge">
Mersey Gateway Bridge

Most Mersey Gateway Bridge łączy miasta Runcorn oraz Widnes w hrabstwie Cheshire, w regionie North West Wielkiej Brytanii. Most rozpościera się nad rzeką Mersey oraz kanałem Manchester Ship Canal. 
Mersey Gateway Bridge został uroczyście otwarty w październiku 2017 r. Most ma długość 2,2 km i szerokość 60 m. Wysokość najwyższego pylonu wynosi 125 m.
Jest mostem płatnym, opłaty uiszcza się poprzez stronę internetową.

</doc>
<doc id="4643129" url="https://pl.wikipedia.org/wiki?curid=4643129" title="Villa Serrano">
Villa Serrano

Villa Serrano – miasto w Boliwii, w departamencie Chuquisaca, w prowincji Belisario Boeto.

</doc>
<doc id="4643134" url="https://pl.wikipedia.org/wiki?curid=4643134" title="Zudáñez">
Zudáñez

Zudáñez – miasto w Boliwii, w departamencie Chuquisaca, w prowincji Zudañez.

</doc>
<doc id="4643135" url="https://pl.wikipedia.org/wiki?curid=4643135" title="Polsko-Niemiecka Szkoła Spotkań i Dialogu im. Willy'ego Brandta w Warszawie">
Polsko-Niemiecka Szkoła Spotkań i Dialogu im. Willy'ego Brandta w Warszawie



</doc>
<doc id="4643136" url="https://pl.wikipedia.org/wiki?curid=4643136" title="Szamil Musajew">
Szamil Musajew

Szamil Musajewicz Musajew (, ur. 8 stycznia 1994 w Kizlar) – rosyjski zawodnik mieszanych sztuk walki wagi lekkiej oraz półśredniej, pochodzenia awarskiego. Aktualnie zawodnik KSW.
Kariera MMA.
Wczesna kariera.
W zawodowym MMA Rosjanin zadebiutował w 2013 roku w kategorii półśredniej, wygrywając wówczas ze swoim rodakiem. Po trzech wygranych z rzędu, w 2014 roku trafił do rosyjskiej organizacji MMA – M-1 Global. W międzyczasie walczył na galach MMA w Rosji i na Białorusi.
KSW.
Następnie w 2019 roku podpisał kontrakt z KSW. W debiucie na gali KSW 48, schodząc do kategorii lekkiej, pokonał byłego mistrza federacji TFL – Huberta Szymajdę, przez ciosy z krucyfiksu w parterze. Po udanym występie w Polsce, polska publika nadała mu pseudonim "Cichy Zabójca", ze względu na oszczędność w słowach podczas wywiadów.
7 grudnia 2019 na gali KSW 52 w Gliwicach, znokautował obrotowym backfistem byłego pretendenta do tytułu mistrzowskiego KSW w wadze lekkiej – Grzegorza Szulakowskiego.
W sierpniu 2020 był pretendentem do pasa w kategorii lekkiej KSW, jednak tuż przed walką z Mateuszem Gamrotem doznał kontuzji kolana i musiał wycofać się z walki.
Kolejny swój pojedynek stoczył 30 stycznia 2021 na gali KSW 58 w Łodzi, pokonał tam jednogłośną decyzją Uroša Jurišičia, zapewniając Słoweńcowi pierwszą porażkę w zawodowej karierze. Po ogłoszeniu werdyktu wybuchła awantura pomiędzy zawodnikami. Mimo ogromnej afery obaj zawodnicy zostali nagrodzeni bonusem finansowym w kategorii „walka wieczoru”, jednak za nieodpowiednie zachowanie poleciały inne kary finansowe.
23 października na gali KSW 64 w łódzkiej Atlas Arenie zremisował swój pojedynek z Michałem Pietrzakiem. Jeden z sędziów punktował 29-27 dla Musajewa, dwaj pozostali jednak 28-28.
19 marca 2022 na gali „KSW 68" w Radomiu miał stoczyć rewanżowy pojedynek z Michałem Pietrzakiem, jednak w związku z inwazją Rosji na Ukrainę, organizacja KSW podjęła decyzję o odwołaniu występu rosyjskiego zawodnika. 

</doc>
<doc id="4643138" url="https://pl.wikipedia.org/wiki?curid=4643138" title="Tomasz Trafas">
Tomasz Trafas

Tomasz Trafas (ur. 9 marca 1950 w Lesznie) – polski prawnik, urzędnik konsularny.
Życiorys.
Tomasz Trafas ukończył prawo na Uniwersytecie Jagiellońskim. Tamże w 1986 uzyskał doktorat z zakresu prawa cywilnego. W latach 1972–1991 był asystentem, a następnie adiunktem w Międzyuczelnianym Instytucie Wynalazczości i Ochrony Własności Intelektualnej UJ. Prowadził zajęcia z prawa cywilnego, autorskiego i prasowego. Publikował także na temat tych zagadnień.
W latach 1990–1991 był dyrektorem Wydziału Spraw Obywatelskich Urzędu Wojewódzkiego w Krakowie, gdzie podlegało mu kilkadziesiąt instytucji, m.in. urzędy stanu cywilnego, ewidencji ludności oraz biuro paszportowe. W latach 1991–1997 odpowiadał za obsługę prawną obywateli polskich oraz wykonywał zastępstwa procesowe przed urzędami i sądami jako pracownik Konsulatu Generalnego RP w Los Angeles. W latach 1998–2000 był dyrektorem BWR Real Bank w Krakowie. Od 2000 do 2005 kierował Konsulatem Generalnym w Londynie. Od 2005 do 2009 był prodziekanem Wydziału Stosunków Międzynarodowych i Pełnomocnikiem Rektora ds. Współpracy z Zagranicą Krakowskiej Akademii im. Andrzeja Frycza Modrzewskiego.
Od 2009 do 31 sierpnia 2013 był konsulem generalnym RP w Edynburgu, odpowiedzialnym za okręg konsularny obejmujący Szkocję i Irlandię Północną.
Żonaty, ma dwie córki. Zna języki angielski i rosyjski.

</doc>
<doc id="4643139" url="https://pl.wikipedia.org/wiki?curid=4643139" title="Frisbee na World Games 2009">
Frisbee na World Games 2009



</doc>
<doc id="4643144" url="https://pl.wikipedia.org/wiki?curid=4643144" title="Mistrzostwa Austrii w Skokach Narciarskich 2019">
Mistrzostwa Austrii w Skokach Narciarskich 2019

Mistrzostwa Austrii w Skokach Narciarskich 2019 – zawody zorganizowane w celu wyłonienia najlepszych skoczków narciarskich w Austrii, rozegrane 19–20 października na skoczni normalnej w Tschagguns oraz dzień później na skoczni dużej w Innsbrucku.
Złoty medal wśród kobiet na skoczni normalnej obroniła sprzed roku Eva Pinkelnig. Na drugiej pozycji sklasyfikowana została Chiara Hölzl ze stratą niespełna sześciu punktów do triumfatorki zawodów. Trzecie miejsce zajęła Marita Kramer straciwszy nieco ponad trzy punkty do miejsca wyżej. W konkursie wystąpiło trzynaście zawodniczek.
Kategorię mężczyzn na skoczni normalnej zwyciężył Michael Hayböck o dwie dziesiąte punktu przed uplasowanym na drugim miejscu Janem Hörlem. Skład podium zawodów uzupełnił trzeci Gregor Schlierenzauer. Do konkursu przystąpiło pięćdziesięciu pięciu skoczków.
Konkursy na skoczni dużej, które miały zostać rozegrane 20 października zostały odwołane z powodu zbyt silnego wiatru.

</doc>
<doc id="4643147" url="https://pl.wikipedia.org/wiki?curid=4643147" title="Letnie Mistrzostwa Estonii w Skokach Narciarskich 2019">
Letnie Mistrzostwa Estonii w Skokach Narciarskich 2019

Mistrzostwa Estonii w Skokach Narciarskich 2019 – zawody mające na celu wyłonić mistrza Estonii, które rozegrane zostaną w dniach 19 października w Otepää na skoczni normalnej Tehvandi.
Konkurs indywidualny w kategorii kobiet wygrała Annemarii Bendi. Drugie miejsce ze stratą do zwyciężczyni wynoszącą dwadzieścia jeden punktów zajęła Triinu Hausenberg. Trzecie miejsce na podium a zarazem ostatnie w konkursie zajęła Carena Roomets, która do miejsca wyżej straciła niespełna sto dwadzieścia punktów.
Złoto w konkursie mężczyzn wywalczył Martti Nõmme z przewagą ponad trzynastu punktów nad drugim miejscem, które zajął Artti Aigro. Skład podium uzupełnił stanąwszy na najniższym jego stopniu Robert Lee. Taavi Pappel, który pojawił się na liście startowej nie wystąpił w konkursie. Sklasyfikowano dwunastu zawodników.
W kategorii juniorskiej wystartował tylko Sten-Jörgen Leis, którego nota w konkursie seniorów pozwoliłaby mu zająć dopiero dwunastą lokatę.
Konkurs drużynowy mężczyzn wygrała drużyna z Otepää, w której najlepszy wynik odnotował Artti Aigro. Srebro wywalczyła ekipa z Nõmme. W konkursie drużynowym kobiet złoto zdobyła drużyna reprezentująca Võru, która jako jedyna wystartowała w swojej kategorii. Ponadto wystartowała drużyna mieszana, która nie została wliczona do żadnej z klasyfikacji.

</doc>
<doc id="4643149" url="https://pl.wikipedia.org/wiki?curid=4643149" title="Parafia Matki Bożej Pocieszenia w Czarnochowicach">
Parafia Matki Bożej Pocieszenia w Czarnochowicach

Parafia Matki Bożej Pocieszenia w Czarnochowicach – rzymskokatolicka parafia znajdująca się w archidiecezji krakowskiej, w dekanacie Wieliczka Wschód, w Polsce.

</doc>
<doc id="4643152" url="https://pl.wikipedia.org/wiki?curid=4643152" title="Daniel Torres (zawodnik MMA)">
Daniel Torres (zawodnik MMA)

Daniel Carvalho Torres (ur. 6 lutego 1994 w Natalu) – brazylijsko-austriacki zawodnik mieszanych sztuk walki. Były zawodnik FEN i KSW. Od 30 stycznia 2021 do 17 grudnia 2021 mistrz KSW w wadze piórkowej. 
Życiorys.
Torres urodził się w Brazylii, jednak od pewnego czasu reprezentuje i walczy pod flagą Austrii, w której aktualnie mieszka, wraz ze swoją o 13 lat starszą żoną – Jasminką Cive, która także jest zawodniczką sztuk walk.
Kariera MMA.
Starty na terenie ojczyzny oraz walka dla FEN.
Brazylijczyk zadebiutował w MMA 31 maja 2012 roku, pojedynek z Luizem Bruno Oliveirą został uznany za no contest. Rewanżowy bój stoczył 4 miesiące później, tym razem przegrywając ze swoim oponentem.
Kolejne 8 pojedynków także stoczył w swojej ojczyźnie, w tym 6 razy wygrał. 10 marca 2018 stoczył pojedynek dla polskiej federacji Fight Exclusive Night (FEN), zwyciężając z bardziej doświadczonym Kamilem Łebkowskim po jednogłośnej decyzji sędziowskiej.
KSW i walka dla IFC.
Po świetnym występie na gali „FEN 20” do Brazylijczyka odezwała się jedna z najlepszych polskich federacji Konfrontacja Sztuk Walki, po pewnym czasie Torres podpisał kontrakt z tą federacją i został ogłoszony w zestawieniu z Filipem Wolańskim na galę „KSW 44”. 9 czerwca 2018 w Gdańsku odbyła się wspomniana gala. Pojedynek po trzech wyrównanych rundach zwyciężył niejednogłośnie Daniel Torres. Obaj panowie zostali nagrodzeni bonusem finansowym w kategorii „walka wieczoru”.
Drugi pojedynek dla polskiego giganta stoczył 1 grudnia. Rywalem „Lyoto” został czołowy zawodnik wagi piórkowej Roman Szymański, starcie to po trzech rundach zwyciężył Polak. Pojedynek otrzymał bonus „walki wieczoru”.
5 października 2019 odbudował się pojedynkiem poza federacją KSW, pokonując przez TKO Bośniaka, Ahmeda Vile. Po walce przyznał, że w kolejnym pojedynku chciałby zmierzyć się z Marcinem Wrzoskiem, z którym pierwotnie miał zmierzyć się podczas gali „KSW 47”, jednak wtedy wypadł z powodu kontuzji.
Na galę „KSW 51” (9 listopada 2019 w Zagrzebiu) został ogłoszony pojedynek Krzysztofa Klaczka z Filip Pejiciem, jednak Polak wypadł z tego zestawienia, a nowym rywalem Chorwata został Torres. Po trzech dobrych rundach zwyciężył brazylijski „Lyoto”. Kolejny pojedynek miał stoczyć z nowo zakontraktowanym Vojto Barboríkiem, jednak gala „KSW 53: Fight Code” została anulowana przez pandemię koronawirusa.
14 listopada 2020 na gali „KSW 56” w Łodzi pokonał po niejednogłośnej decyzji sędziowskiej doświadczonego Niemca, Maxa Coge. Brazylijczyk po raz trzeci otrzymał bonus finansowy za „walkę wieczoru”.
Podczas gali „KSW 58” stoczył pojedynek o pas mistrzowski KSW w wadze piórkowej, rywalem Torresa był niepokonany Francuski mistrz Salahdine Parnasse. Pojedynek w pierwszej rundzie zwyciężył „Tucanão”, trafiając przedramieniem w głowę rywala, po czym sędzia ringowy bez zastanawiania się przerwał walkę. 2 lutego został nagrodzony bonusem za swój spektakularny „nokaut wieczoru”.
18 grudnia 2021 na gali „KSW 65” w rewanżowym starciu z Francuzem miał przystąpić do pierwszej obrony pasa mistrzowskiego KSW wagi piórkowej, jednak w związku z niezrobieniem limitu wagowego podczas ważenia trofeum to zostało mu odebrane. Torres ważył wówczas 600 gram za dużo i nawet w przypadku wygranej nie zdobył by pasa. Ostatecznie walkę w podanym terminie przegrał po pięciu rundach, a na tron mistrzowski powrócił Parnasse.
EMC i ostatnia walka dla KSW.
Torres po ostatniej przegranej walce zawalczył poza polską organizacją, dla niemieckiej ELITE MMA Championship. Podczas gali „EMC 9”, która odbyła się 16 kwietnia 2022 w Düsseldorfie technicznie znokautował Argentyńczyka, Nico Cocuccia. Starcie odbyło się w wadze lekkiej.
18 czerwca 2022 w Toruniu podczas gali „KSW 71” zawalczył z byłym mistrzem w wadze półśredniej oraz byłym pretendentem do pasa KSW w wadze lekkiej, Borysem Mańkowskim. Walka doczekała się do werdyktu sędziowskiego, po którym zwycięzcą walki został Torres. Pojedynek nagrodzono bonusem w kategorii "walka wieczoru".
PFL.
W listopadzie 2022 portal "InTheCage.pl" podał, że Torres nie podpisał nowego kontraktu z największą polską organizacją oraz pracowano nad ponownym zestawieniem go z Romanem Szymańskim. Po oficjalnym opuszczeniu KSW podpisał kontrakt z jedną z czołowych, amerykańskich organizacji, Professional Fighters League. Debiut dla nowego pracodawcy odbędzie 1 kwietnia 2023 podczas gali "PFL 1: 2023 Regular Season" w Las Vegas. Jego rywalem został Meksykanin, Alejandro Flores.
Kick-boxing.
29 czerwca 2019 zadebiutował w nowej dla siebie formule walki, tocząc swój pierwszy pojedynek na zasadach K-1 przeciwko Kamonowi Chetphaophananowi. Pojedynek Torres zwyciężył jednogłośną decyzją sędziowską, zdobywając po wygranej walce mistrzowski pas WFMC w wadze średniej (-75 kg).

</doc>
<doc id="4643154" url="https://pl.wikipedia.org/wiki?curid=4643154" title="Parafia Najświętszej Maryi Panny Królowej Polski w Raciborsku">
Parafia Najświętszej Maryi Panny Królowej Polski w Raciborsku

Parafia Najświętszej Maryi Panny Królowej Polski w Raciborsku – rzymskokatolicka parafia znajdująca się w archidiecezji krakowskiej, w dekanacie Wieliczka Wschód, w Polsce.

</doc>
<doc id="4643156" url="https://pl.wikipedia.org/wiki?curid=4643156" title="Miroslav Novák (politolog)">
Miroslav Novák (politolog)

Miroslav Novák (ur. 22 grudnia 1953 w Pradze) – czeski politolog, jeden z założycieli politologii jako nauki w Czechach.
Socjologię studiował w Pradze, później kształcił się na Uniwersytecie Lozańskim. W 1988 r. uzyskał doktorat na Uniwersytecie Genewskim. Wkrótce jednak jego główną specjalizacją stała się socjologia polityki. Po powrocie do Pragi w roku 1990 wstąpił na Wydział Nauk Społecznych Uniwersytetu Karola w Pradze. Habilitował się w 1998 r., w 2004 r. zaś został mianowany profesorem politologii (jako pierwszy na UK).
W swojej działalności badawczej poruszał szereg zagadnień z zakresu politologii. Kojarzony jest przede wszystkim z teoriami partii politycznych, ale poświęcił się również tematyce transformacji i konsolidacji demokratycznej. Jego dorobek obejmuje dziesiątki publikacji politologicznych. Należy do licznych towarzystw politologicznych i socjologicznych, a także komitetów i rad redakcyjnych.

</doc>
<doc id="4643157" url="https://pl.wikipedia.org/wiki?curid=4643157" title="Mistrzostwa Włoch w Skokach Narciarskich 2019">
Mistrzostwa Włoch w Skokach Narciarskich 2019

Mistrzostwa Włoch w Skokach Narciarskich 2019 – zawody rozegrane 19 października 2019 na skoczni normalnej Trampolino Dal Ben w Predazzo.
Konkurs mężczyzn wygrał Giovanni Bresadola. Drugie miejsce w zawodach zajął startujący gościnnie w zawodach Bułgar Władimir Zografski, który ze zwycięzcą konkursu przegrał o trzy punkty. Trzecie miejsce w konkursie zajął Federico Cecon, a czwarte Alex Insam, któremu jako trzeciemu najlepszemu Włochowi został przyznany brązowy medal. W zawodach wzięło udział dwudziestu dwóch skoczków.
W konkursie kobiet złoty medal zdobyła Elena Runggaldier z przewagą ponad siedmiu punktów nad drugim miejscem, które zajęła Manuela Malsiner. Na trzecim miejscu sklasyfikowana została Lara Malsiner, która straciła do miejsca wyżej pół punktu. W konkursie wystartowało osiem zawodniczek.

</doc>
<doc id="4643163" url="https://pl.wikipedia.org/wiki?curid=4643163" title="Parafia Niepokalanego Serca Najświętszej Maryi Panny w Strumianach">
Parafia Niepokalanego Serca Najświętszej Maryi Panny w Strumianach

Parafia Niepokalanego Serca Najświętszej Maryi Panny w Strumianach – rzymskokatolicka parafia znajdująca się w archidiecezji krakowskiej, w dekanacie Wieliczka Wschód, w Polsce. Do parafii należy w sumie ok. 8000 mieszkańców sołectw Strumiany, Mała Wieś, Węgrzce Wielkie, Kokotów oraz części Śledziejowic.

</doc>
<doc id="4643167" url="https://pl.wikipedia.org/wiki?curid=4643167" title="Parafia Wniebowzięcia Najświętszej Maryi Panny w Sułkowie">
Parafia Wniebowzięcia Najświętszej Maryi Panny w Sułkowie

Parafia Wniebowzięcia Najświętszej Maryi Panny w Sułkowie – rzymskokatolicka parafia znajdująca się w archidiecezji krakowskiej, w dekanacie Wieliczka Wschód, w Polsce.

</doc>
<doc id="4643171" url="https://pl.wikipedia.org/wiki?curid=4643171" title="Michaił Kiedrow (1878–1941)">
Michaił Kiedrow (1878–1941)



</doc>
<doc id="4643173" url="https://pl.wikipedia.org/wiki?curid=4643173" title="Air Force Test Center">
Air Force Test Center

Air Force Test Center – znajdująca się na terenie Edwards Air Force Base jednostka odpowiedzialna za realizacje programów badawczych i weryfikacyjnych na rzecz United States Air Force, Departamentu Obrony Stanów Zjednoczonych, NASA i innych agencji rządowych.
Historia.
Ośrodek został założony 25 czerwca 1951 roku jako Centrum Badania Lotu Sił Powietrznych (ang. Air Force Flight Test Center). Nazwa ta obowiązywała do 2012 roku gdy zmieniono ją na obowiązującą obecnie Air Force Test Center. W ramach ośrodka funkcjonuje U.S. Air Force Test Pilot School - szkoła pilotów doświadczalnych amerykańskich sił powietrznych. Jej zadaniem jest szkolenie personelu, który potem będzie realizował zadania pilotów-oblatywaczy oraz nadzorujących loty doświadczalne nawigatorów i inżynierów pokładowych. Wsparcie dla Air Force Test Center zapewnia 412th Test Wing (412. Skrzydło Doświadczalne), odpowiedzialne za zarządzanie operacjami lotniczymi odbywającymi się w ramach prac Centrum oraz ich funkcjonowaniem. Organizacyjnie również U.S. Air Force Test Pilot School jest częścią 412. Skrzydła.

</doc>
<doc id="4643176" url="https://pl.wikipedia.org/wiki?curid=4643176" title="KS Groble Kraków">
KS Groble Kraków



</doc>
<doc id="4643178" url="https://pl.wikipedia.org/wiki?curid=4643178" title="Arbieto">
Arbieto

Arbieto – miasto w Boliwii, w departamencie Cochabamba, w prowincji Esteban Arce.

</doc>
<doc id="4643180" url="https://pl.wikipedia.org/wiki?curid=4643180" title="Bulo Bulo">
Bulo Bulo

Bulo Bulo – miasto w Boliwii, w departamencie Cochabamba, w prowincji Carrasco.

</doc>
<doc id="4643183" url="https://pl.wikipedia.org/wiki?curid=4643183" title="Chimoré">
Chimoré

Chimoré – miasto w Boliwii, w departamencie Cochabamba, w prowincji Carrasco.

</doc>
<doc id="4643187" url="https://pl.wikipedia.org/wiki?curid=4643187" title="Colomi">
Colomi

Colomi – miasto w Boliwii, w departamencie Cochabamba, w prowincji Chapare.

</doc>
<doc id="4643189" url="https://pl.wikipedia.org/wiki?curid=4643189" title="Grób Potockiej">
Grób Potockiej

Grób Potockiej (incipit "W kraju wiosny pomiędzy rozkosznymi sady") – ósmy sonet z cyklu sonetów krymskich autorstwa Adama Mickiewicza. Po raz pierwszy został opublikowany w 1826 roku, natomiast dokładna data powstania poematu nie jest znana.
Grób Potockiej.
W ogrodach opuszczonego pałacu chanów krymskich znajduje się zbudowane w 1762 roku przez Omera mauzoleum nieznanej z imienia żony chana Krym Gireja. Lokalizacja mauzoleum z dala od mogił haremu w miejscu niezachowanego do chwili obecnej cmentarza zlokalizowanego w odległym miejscu ogrodu niemalże poza jego obrębem pozwala sądzić, że pochowana tam kobieta nie była wyznania islamskiego, a jego wielkość i kunszt wykonania – o miłości do niej. Nad południowym wejściem do mauzoleum znajduje się napis po arabsku "„Niech Bóg zmiłuje się nad Dilarą”". Elementem mauzoleum była również kunsztowna "Fontanna łez", która została przeniesiona pod ścianę pałacu na polecenie Grigorija Potiomkina po aneksji chanatu w 1784 roku.
Legendy.
Tożsamość zmarłej w 1760 roku kobiety pozostaje nieznana i do naszych czasów, przetrwały o niej tylko legendy. Imię umieszczone na mauzoleum "Dilara bikeç" (lub też Dilara Bikecz) tłumaczone jest jako "Piękna Panienka" lub też Dilara jako imię, a bikeç/Bikecz jako ochmistrzyni na dworze chana. 
Pierwsza z nich wiąże pochowaną tam kobietę z córką polskiego szlachcica Marią Potocką porwaną do haremu chana, która stała się wielką miłością chana, ponieważ jednak nie chciała odwzajemnić jego miłości, chan zdecydował się ją uwolnić i odesłać do domu. Maria w wyniku zachowania chana pokochała go i zdecydowała się go poślubić. Wkrótce po zaślubinach zmarła lub też została otruta przez swoją rywalkę. 
Natomiast w drugiej wersji była ona Gruzinką o imieniu Majuma (lub też Zerfi, Zelima), była również chrześcijanką, również porwana i również niechcąca odwzajemnić miłości chana, którą w dniu śmierci odnalazł ukochany imieniem Seid (lub Selim). 
Legenda o Marii Potockiej jest całkowicie nieprawdopodobna historycznie, ponieważ w XVIII wieku Tatarzy nie napadali już Polski i dodatkowo nie jest znana żadna kobieta z rodu Potockich, która została porwana. Wyjaśnienie poety nawiązujące do koliszczyzny nie uprawdopodabnia tej wersji, gdyż Dilara zmarła w 1760 roku, a czas trwania koliszczyzny to 1768 rok.
Treść sonetu.
Ósmy sonet z cyklu został zainspirowany zwiedzaniem ogrodu chana w Bakczysaraju. Jednakże z rzeczywistym ogrodem wiąże go jedynie tytuł sonetu, natomiast w treści sonetu dwa pierwsze czterowiersze są lirycznym wspomnieniem Marii Potockiej, zakończonym w sześciowierszu rozważaniem o wiecznej tułaczce Krymskiego Pielgrzyma. Rzeczywistość w sonecie występuje jedynie jako aluzyjna peryfraza i tak "kraj wiosny" to Krym, "rozkoszne sady" to Bakczysaraj, "młoda róża" to Maria Potocka, "podróżni" to Polacy, "wieszcz" to najprawdopodobniej Aleksander Puszkin, dodatkowo trzy pierwsze metafory mają charakter orientalny. Rzeczywistą treścią sonetu jest osamotnienie i tęsknota za Polską, i refleksja, że po Marii Potockiej pozostał grobowiec i wspomnienie poety, a czy przetrwa pamięć po podróżnym (jedno z wcieleń Krymskiego Pielgrzyma, człowieka o gorzkiej i skomplikowanej przeszłości, świadomego wyobcowania i samotności, który jednak zachował poznawczą ciekawość świata), utożsamiany z podmiotem lirycznym.
Objaśnienie poety.
Niedaleko pałacu Hanów wznosi się mogiła w guście wschodnim zbudowana z okrągłą kopułą. Jest powieść między pospólstwem w Krymie, że ten pomnik wystawiony był przez Kerim Giraja dla niewolnicy, którą nadzwyczajnie kochał. Niewolnica miała być Polka, z domu Potockich. Autor uczenie i pięknie napisanej podróży po Krymie, Murawjew-Apostoł, utrzymuje że powieść ta jest bez zasady, i że grobowiec kryje zwłoki jakiejś Gruzinki. Nie wiemy, na czym opiera swoje mniemanie; bo zarzut, iż Tatarowie w połowie osiemnastego wieku tak łatwo niewolnic z domu Potockich uprowadzać nie mogli, nie jest dostateczny. Wiadome są ostatnie zaburzenia kozackie na Ukrainie, skąd nie mało ludu uprowadzono i sprzedano sąsiednim Tatarom. W Polsce liczne są familijne szlacheckie imienia Potockich; i wspomniana branka niekoniecznie mogła należeć do znakomitego domu dziedziców Humania, który najazdom Tatarskim lub rozruchom kozackim mniej był dostępnym. Z powieści gminnej o grobowcu Bakczysarajskim poeta rosyjski Alekander Puszkin z właściwym mu talentem napisał powieść: „Fontanna Bakczysarajska”. 
Miejsce w cyklu.
Sonet "Grób Potockiej" zgodnie z podziałem Władysława Folkierskiego oraz Czesława Zgorzelskiego jest trzecim sonetem z czterech opisujących ruiny Bakczysaraju ("Bakczysaraj", "Bakczysaraj w nocy", "Grób Potockiej", "Mogiły Haremu"). Natomiast zgodnie z podziałem Juliusza Kleinera utwór jest trzecim z czterech sonetów podróżniczych ("Bakczysaraj", "Bakczysaraj w nocy", "Grób Potockiej", "Mogiły Haremu").
Analiza wersyfikacyjna.
Sonet jest napisany trzynastozgłoskowcem i zbudowany zgodnie z zasadami budowy sonetu poezji prowansalskiej oraz zasadami stosowanymi przez Petrarkę (czternastowierszowa struktura sonetu podzielona na dwa czterowiersze i jeden sześciowiersz), przy użyciu wyłącznie rymów żeńskich, padających na istotne dla treści sonetu słowa. W dwóch pierwszych czterowierszach układ rymów jest "abba abba", na zgodnych rymach, natomiast w sześciowierszu, rozkładającym się na dwa trójwiersze, "cdc dcd". Struktura wersyfikacyjna sonetu jest zgodna z jego strukturą wewnętrzną, dwóm pierwszym czterowierszom, będącym zamkniętymi całościami składniowymi, przeciwstawia się ostatni sześciowiersz, obejmujący czterowiersz z finałem dwuwierszowym, dla wzmocnienia puenty.
Powstanie sonetu.
Najprawdopodobniej wszystkie autografy sonetów Mickiewicza znajdowały się w albumie należącym do Piotra Moszyńskiego. Album ten, jak i kopia wykonana przez Bronisława Gubrynowicza, zaginęły po 1945 roku, w związku z czym nie można ustalić dokładnej daty jego powstania. Zgodnie z informacjami umieszczonymi w napisanej przez Władysława Mickiewicza przedmowie do tomu 1. paryskich „Dzieł” Mickiewicza sonety przed ich wydaniem zostały ocenzurowane przez Michaiła Kaczenowskiego, profesora Uniwersytetu Moskiewskiego, który dokonał mało znaczących poprawek oraz nie wyraził zgody na publikację jednego sonetu pod tytułem "Czołobitność", z którego treści zachowały się tylko dwa wersy.
Współczesna recepcja.
Sonety krymskie w momencie ukazania się drukiem wywołały burzliwą dyskusję i niejednoznaczne oceny. Najostrzejszym ich krytykiem był Kajetan Koźmian, który w liście do Franciszka Morawskiego użył na ich określenie terminu "paskudztwo", negatywnie oceniał je również Franciszek Salezy Dmochowski, natomiast pozytywnie oceniali je m.in. Maurycy Mochnacki oraz Teodozy Sierociński. Przeciwnicy uważali język sonetów za niewłaściwy, z powodu orientalizmów oraz odstępstw od norm języka literackiego, kwestionowali również formę sonetu jako nieodpowiednią dla tematu. Zwolennicy zauważyli, że cykl sonetowy stanowi romantyczny odpowiednik poematu opisowego, stanowiąc zwartą kompozycyjną całość.

</doc>
<doc id="4643190" url="https://pl.wikipedia.org/wiki?curid=4643190" title="Han Xu">
Han Xu

Han Xu (; ur. 31 października 1999 w Shijiazhuang) – chińska koszykarka występująca na pozycji środkowej, reprezentantka kraju, obecnie zawodniczka New York Liberty.
8 maja 2022 powróciła do składu New York Liberty, po trzech latach przerwy.

</doc>
<doc id="4643194" url="https://pl.wikipedia.org/wiki?curid=4643194" title="Parotani">
Parotani

Parotani – miasto w Boliwii, w departamencie Cochabamba, w prowincji Quillacollo.

</doc>
<doc id="4643198" url="https://pl.wikipedia.org/wiki?curid=4643198" title="Pasorapa">
Pasorapa

Pasorapa – miasto w Boliwii, w departamencie Cochabamba, w prowincji Campero.

</doc>
<doc id="4643199" url="https://pl.wikipedia.org/wiki?curid=4643199" title="Puerto Villarroel">
Puerto Villarroel

Puerto Villarroel – miasto w Boliwii, w departamencie Cochabamba, w prowincji Carrasco.

</doc>
<doc id="4643202" url="https://pl.wikipedia.org/wiki?curid=4643202" title="Shinahota">
Shinahota

Shinahota – miasto w Boliwii, w departamencie Cochabamba, w prowincji Tiraque.

</doc>
<doc id="4643205" url="https://pl.wikipedia.org/wiki?curid=4643205" title="Tolata">
Tolata

Tolata – miasto w Boliwii, w departamencie Cochabamba, w prowincji German Jordán.

</doc>
<doc id="4643207" url="https://pl.wikipedia.org/wiki?curid=4643207" title="Ucureña">
Ucureña

Ucureña – miasto w Boliwii, w departamencie Cochabamba, w prowincji German Jordán.

</doc>
<doc id="4643209" url="https://pl.wikipedia.org/wiki?curid=4643209" title="Całka Bode'go">
Całka Bode'go



</doc>
<doc id="4643211" url="https://pl.wikipedia.org/wiki?curid=4643211" title="Vivian Maier">
Vivian Maier

Vivian Dorothy Maier, właściwie Dorothée Viviane Thérèse Maier (ur. 1 lutego 1926 w Nowym Jorku, zm. 20 kwietnia 2009 w Oak Park) – amerykańska fotografka specjalizująca się w fotografowaniu scen ulicznych.
Historia.
Ojciec Vivian, Karl Maier, pochodził z austriackiej rodziny, osiedlonej niedaleko Bratysławy. Gdy Karl miał jedenaście lat, zapadła decyzja o wyjeździe do Ameryki. Wraz z matką Marią z domu Hauser, ojcem Wilhelmem i starszą o sześć lat siostrą Almą dostali się do Bremy, skąd 10 października 1905 popłynęli do Nowego Jorku na pokładzie transatlantyku "Kronprinz Wilhelm". Na Ellis Island zmieniono im imiona: Karl stał się Charlesem, jego ojciec Wilhelm – Williamem. Osiedli się w Nowym Jorku.
Matka Vivian, Maria Jaussaud (ur. 11 maja 1897), pochodziła z francuskiej alpejskiej wioski Saint-Bonnet-en-Champsaur. 11 maja 1919 poślubiła Charlesa Maiera w kościele luterańskim pod wezwaniem Świętego Piotra w Nowym Jorku. Związek ten nie był udany. W maju 1925, z powodu awantur w domu, ich pięcioletni syn Karl William, trafił do sierocińca, potem zajęli się nim dziadkowie. Gdy urodziła się Vivian, Charles porzucił Marię.
Ze spisu ludności w 1930 wynika, że licząca sobie wtedy cztery lata Vivian mieszkała w dzielnicy Bronx w Nowym Jorku z matką i z chorą umysłowo Jeanne Bertrand, niegdyś nagradzaną fotografką portretową, której pracę opublikował w 1902 "Boston Globe".
W 1932 Vivian popłynęła z matką do Francji. Zamieszkały w rodzinnej wiosce Marii, Saint-Bonnet-en-Champsaur. Vivian uczęszczała tu do szkoły, którą skończyła w wieku dwunastu lat. W 1939 wróciły do Nowego Jorku. Vivian najpierw pomagała w domu pewnej amerykańskiej rodzinie, potem znalazła pracę w fabryce lalek, Madame Alexander Doll Factory.
W marcu 1950 znowu popłynęła do Francji, gdzie odziedziczyła mały spadek. Wtedy też zaczęła fotografować. Jej pierwszym aparatem był Kodak Brownie z tylko jednym czasem otwarcia migawki, bez kontroli ostrości i bez pokrętła przysłony. W 1951 wróciła do Stanów Zjednoczonych. Przywiozła z Francji ponad trzy tysiące zdjęć (400 rolek filmów).
Zatrudniła się jako opiekunka do dzieci u rodziny w Southampton w stanie Nowy Jork. Cały czas fotografowała. W 1952 kupiła aparat fotograficzny marki Rolleiflex. W 1956 przeprowadziła się na przedmieścia Chicago, by opiekować się trzema synami dobrze sytuowanej rodziny. W swojej łazience urządziła ciemnię. Nauczyła się wywoływać czarno-białe filmy i robić odbitki.
W 1959 i 1960 odbyła podróż dookoła świata; odwiedziła m.in. Los Angeles, Manilę, Bangkok, Szanghaj, Beijing, Indie, Syrię, Egipt i Włochy.
Po powrocie nadal opiekowała się dziećmi. W kolejnych domach, gdzie pracowała jako niania, nie miała warunków, by wywoływać filmy. Nie przestawała jednak fotografować. Na początku lat siedemdziesiątych przestawiła się na fotografię kolorową, fotografując głównie aparatem Kodak Ektachrome 35 mm, Leiką IIIc i niemieckimi lustrzankami. Jej fotografie stopniowo stawały się coraz bardziej abstrakcyjne. Zamiast ludzi fotografowała teraz znalezione na ulicy przedmioty, gazety i graffiti.
Jej matka zmarła w Nowym Jorku w 1975, brat w 1977.
W latach 80 wpadła w trudności finansowe i nie stać jej było na wywoływanie filmów. Na przełomie końca lat 90 i pierwszych lat nowego tysiąclecia poczuła się zmuszona zamknąć swoje rzeczy, w tym pudła niewywołanych rolek, negatywów i odbitek, w wynajętych schowkach. Tułała się, nie miała gdzie mieszkać. Po okresie bezdomności zamieszkała w kawalerce, opłacanej przez rodzinę, u której kiedyś pracowała.
W 2007 sprzedano na aukcji jej rzeczy ze schowków, które przestała opłacać. Pudła z negatywami trafiły do domu aukcyjnego w Chicago, RPN Sales, gdzie odkryli je John Maloof, Ron Slattery i Randy Prow.
W 2008 pośliznęła się na zamarzniętej kałuży w centrum Chicago i uderzyła głową w krawężnik. Po tym wypadku, który na początku nie wydawał się groźny, nie mogła wrócić do zdrowia, jej stan stopniowo pogarszał się. Trafiła do domu opieki. Wkrótce zmarła.
Jej wychowankowie zapamiętali ją jako nieco ekscentryczną Mary Poppins, która zabierała ich na wycieczki do lasu, na jagody. Lubiła dzieci, organizowała im zabawy, równocześnie podążając za swoją pasją.
Fotografowała przez pięćdziesiąt lat. Pozostawiła ponad 100 000 negatywów fotografii, z których większość wykonała w Chicago i Nowym Jorku. Stanowią one cenną dokumentację życia w Stanach Zjednoczonych w drugiej połowie XX wieku.
W 2013 roku John Maloof, nabywca większości jej fotografii, nakręcił film "Finding Vivian Maier" ("Szukając Vivian Maier") .

</doc>
<doc id="4643212" url="https://pl.wikipedia.org/wiki?curid=4643212" title="Amarete">
Amarete

Amarete – miasto w Boliwii, w departamencie La Paz, w prowincji Bautista Saavedra.

</doc>
<doc id="4643213" url="https://pl.wikipedia.org/wiki?curid=4643213" title="Batallas">
Batallas

Batallas – miasto w Boliwii, w departamencie La Paz, w prowincji Bautista Saavedra.

</doc>
<doc id="4643215" url="https://pl.wikipedia.org/wiki?curid=4643215" title="Cala Cala">
Cala Cala

Cala Cala – miasto w Boliwii, w departamencie La Paz, w prowincji Aroma.

</doc>
<doc id="4643216" url="https://pl.wikipedia.org/wiki?curid=4643216" title="Collana">
Collana

Collana – miasto w Boliwii, w departamencie La Paz, w prowincji Aroma.

</doc>
<doc id="4643218" url="https://pl.wikipedia.org/wiki?curid=4643218" title="Skoki narciarskie na Chińskich Igrzyskach Zimowych 2020">
Skoki narciarskie na Chińskich Igrzyskach Zimowych 2020

Skoki narciarskie na Chińskich Igrzyskach Zimowych 2020 – zawody w skokach narciarskich mające wyłonić najlepszych skoczków w Chinach. W ramach Chińskich Igrzysk Zimowych 2020 rozegrano zarówno zawody letnie (w dniach 10–13 października 2019 w Planicy), jak i zawody zimowe (w dniach 3–5 stycznia 2020, także w Planicy). 
W ramach zmagań na igelicie złoty medal na skoczni dużej wywalczył Tian Zhandong. Na drugim oraz trzecim miejscu sklasyfikowani zostali kolejno Chen Zhe oraz Zhao Zihe. W konkursie drużyn mieszanych triumfowała drużyna Jilin w składzie: Li Chao, Yang Guang, Ma Tong i Li Xueyao. Na drugim miejscu sklasyfikowana została ekipa Liaoning, a na trzecim Heilongjiang. Na najwyższym stopniu podium w rywalizacji kobiet zdobyła Li Xueyao. Na drugim miejscu ze stratą niespełna czterdziestu punktów sklasyfikowana została Zhou Fangyu. Brązowy medal zdobyła Ma Tong tracąc do miejsca wyżej dwa punkty. W zawodach udział wzięło piętnaście zawodniczek. Na skoczni normalnej złoty krążek zdobył Yang Guang wyprzedzając o niespełna dwanaście punktów drugiego Chen Zhe. Skład podium uzupełnił Li Chao straciwszy do miejsca wyżej ponad niespełna trzynaście punktów. W konkursie wystartowało trzydziestu jeden skoczków.
W zawodach zimowych przeprowadzono 5 konkursów: indywidualny mężczyzn i kobiet na skoczni normalnej, indywidualny mężczyzn na skoczni dużej, drużynowy mężczyzn na skoczni normalnej i drużyn mieszanych na skoczni normalnej. W rywalizacji indywidualnej na skoczni normalnej triumfowali: Li Xueyao (kobiety) i Li Chao (mężczyźni), na obiekcie dużym najlepszy był Li Chao. W rywalizacji drużynowej mężczyzn triumfował zespół prowincji Jilin (Tian Zhandong, Chen Zhe, Li Chao oraz Yang Guang), powtarzając ten sukces w rywalizacji mikstów (Ma Tong, Li Chao, Li Xueyao i Yang Guang).
Wyniki.
Zawody zimowe (3–5 stycznia 2020).
Mężczyźni.
Skocznia normalna (HS102) – 3 stycznia 2020.
Źródło:
Skocznia duża (HS138) – 4 stycznia 2020.
Źródło:
Kobiety.
Skocznia normalna (HS102) – 3 stycznia 2020.
Źródło:
Drużynowo.
Konkurs mężczyzn na skoczni normalnej (HS102) – 4 stycznia 2020.
Źródło:
Konkurs mikstów na skoczni normalnej (HS102) – 5 stycznia 2020.
Źródło:

</doc>
<doc id="4643220" url="https://pl.wikipedia.org/wiki?curid=4643220" title="Colquencha">
Colquencha

Colquencha – miasto w Boliwii, w departamencie La Paz, w prowincji Aroma.

</doc>
<doc id="4643222" url="https://pl.wikipedia.org/wiki?curid=4643222" title="Letnie Mistrzostwa Chin Skokach Narciarskich 2019">
Letnie Mistrzostwa Chin Skokach Narciarskich 2019



</doc>
<doc id="4643223" url="https://pl.wikipedia.org/wiki?curid=4643223" title="Colquiri">
Colquiri

Colquiri – miasto w Boliwii, w departamencie La Paz, w prowincji Inquisivi.

</doc>
<doc id="4643224" url="https://pl.wikipedia.org/wiki?curid=4643224" title="Guanay">
Guanay

Guanay – miasto w Boliwii, w departamencie La Paz, w prowincji Larecaja.

</doc>
<doc id="4643225" url="https://pl.wikipedia.org/wiki?curid=4643225" title="La Asunta">
La Asunta

La Asunta – miasto w Boliwii, w departamencie La Paz, w prowincji Sud Yungas.

</doc>
<doc id="4643226" url="https://pl.wikipedia.org/wiki?curid=4643226" title="Lahuachaca">
Lahuachaca

Lahuachaca – miasto w Boliwii, w departamencie La Paz, w prowincji Aroma.

</doc>
<doc id="4643228" url="https://pl.wikipedia.org/wiki?curid=4643228" title="Palos Blancos">
Palos Blancos

Palos Blancos – miasto w Boliwii, w departamencie La Paz, w prowincji Sud Yungas.

</doc>
<doc id="4643229" url="https://pl.wikipedia.org/wiki?curid=4643229" title="Aleksander Jasiński (prawnik)">
Aleksander Jasiński (prawnik)



</doc>
<doc id="4643231" url="https://pl.wikipedia.org/wiki?curid=4643231" title="Quime">
Quime

Quime – miasto w Boliwii, w departamencie La Paz, w prowincji Inquisivi.

</doc>
<doc id="4643236" url="https://pl.wikipedia.org/wiki?curid=4643236" title="Tipuani">
Tipuani

Tipuani – miasto w Boliwii, w departamencie La Paz, w prowincji Larecaja.

</doc>
<doc id="4643239" url="https://pl.wikipedia.org/wiki?curid=4643239" title="Piotr Czajkowski (artysta malarz)">
Piotr Czajkowski (artysta malarz)

Piotr Jacek Czajkowski (ur. 12 maja 1973 w Łodzi) – polski artysta, malarz.
Wykształcenie i działalność dydaktyczna.
W latach 1993-1999 studiował na Akademii Sztuk Pięknych im. Władysława Strzemińskiego w Łodzi na Wydziale Tkaniny i Ubioru. W 1999 otrzymał dyplom magistra sztuki. Jego praca dyplomowa – kolekcja tkanin drukowanych była prezentowana na wystawie towarzyszącej Targom Interfashion ’99 gdzie zdobyła wyróżnienie. W 2009 r. otrzymał stopień doktora. Od 1999 roku zatrudniony na stanowisku asystenta na Wydziale Tkaniny i Ubioru na ASP w Łodzi. Od 2009 r. pracuje na stanowisku adiunkta. Od 2016 roku jest kierownikiem Pracowni Druku II na studiach I stopnia.
Działalność artystyczna.
Jego aktywność twórcza skupia się na obszarze malarstwa i rysunku. Jego prace znajdują się w kolekcjach prywatnych w Polsce, Francji, Niemczech, Belgii, Holandii, Szwajcarii i Rosji, Wielkiej Brytanii i USA. Cykl „METRO” to oryginalna seria obrazów, grafik i rysunków Piotra Czajkowskiego, nad którą autor pracuje od 2012 roku. To dotychczas najważniejszy cykl twórczości artysty, którego podmiotem jest Paryż. Zaintrygowany podziemnym światem Paryża tworzy spójne i konsekwentne układy kompozycyjne, literując poszczególne frazy autentycznych nazw paryskiego metra, z których układa nieskończone ciągi znaczeniowe. Paryż, Czajkowski przetwarza w swoich pracach jako miasto symbol najszerzej rozumianej kultury łacińskiej, fundament trwania uniwersalnych wartości europejskiej kultury i jej historii, a równocześnie odzwierciedlenie najbardziej rozpalonej teraźniejszości.
Artystę wyróżnia niespotykana materia malarska nadająca jego pracom niepowtarzalny, indywidualny charakter. Każdy obraz to odniesienie do jednej stacji paryskiego metra. W pracach widać głęboką uważność – koncentrację na detalu, w którym można odnaleźć bardzo dużo symboliki. Proces tworzenia jego prac to forma medytacji. Tworząc prace Czajkowski osiąga najwyższą formę koncentracji. Sumiennie naniesione symboliczne elementy jego prac są efektem jego filozofii: „Jeśli coś robisz – po prostu bądź”. To prace, które w pierwszym kroku odbierane są na poziomie emocjonalnym, następnie przekaz skierowany jest do bardziej wytrawnego odbiorcy. Artysta operuje kodami literackimi, które w pełni może odczytać odbiorca na poziomie intelektualnym. To prace głęboko przemyślane, dalekie od ówczesnego chaosu świata otaczającego. Artysta prowadzi jakby dialog z odbiorcą poprzez zawarte w pracach symbole – kody.
Premierowa odsłona cyklu „Metro” odbyła się w Alliance Française w Łodzi w 2013 roku. 
Artysta swoje prace pokazywał kolejno na licznych prestiżowych wystawach w kraju i za granicą m.in. w Paryżu w Grand Palais podczas wystawy ART CAPITAL w 2017 oraz na Corrousel Du Louvre w 2016 r.

</doc>
<doc id="4643242" url="https://pl.wikipedia.org/wiki?curid=4643242" title="Tumarapi">
Tumarapi

Tumarapi – miasto w Boliwii, w departamencie La Paz, w prowincji Pacajes.

</doc>
<doc id="4643243" url="https://pl.wikipedia.org/wiki?curid=4643243" title="Beata Możejko">
Beata Możejko

Beata Możejko (ur. 16 sierpnia 1968 w Gdyni) – polska historyk.
Życiorys.
Uczęszczała do Szkoły Podstawowej nr 8 w Sopocie, następnie do V Liceum Ogólnokształcącego w Gdańsku-Oliwie (1987). Absolwentka Wydziału Filologiczno-Historycznego Uniwersytetu Gdańskiego (1992); doktorat na UG w 1997, habilitacja tamże w 2004. 22 kwietnia 2016 uzyskała tytuł profesora nauk humanistycznych, który w tym samym roku odebrała z rąk prezydenta RP Andrzeja Dudy.
Wykładowczyni na Uniwersytecie Gdańskim, specjalizuje się w historii średniowiecza.
W kadencji 2020–2023 członek Komitetu Nauk Historycznych PAN. W 2022 powołana w skład Rady Muzeum Gdańska, została jej wiceprzewodniczącą. W tym samym roku została również dyrektorem Centrum Badań Memlingowskich, działającego w ramach Uniwersyteckiego Ośrodka Badań Stosowanych i Międzyobszarowych UG.

</doc>
<doc id="4643245" url="https://pl.wikipedia.org/wiki?curid=4643245" title="Caracollo">
Caracollo

Caracollo – miasto w Boliwii, w departamencie Oruro, w prowincji Cercado.

</doc>
<doc id="4643246" url="https://pl.wikipedia.org/wiki?curid=4643246" title="Challapata">
Challapata

Challapata – miasto w Boliwii, w departamencie Oruro, w prowincji Eduardo Avaroa.

</doc>
<doc id="4643247" url="https://pl.wikipedia.org/wiki?curid=4643247" title="Eucaliptus">
Eucaliptus

Eucaliptus – miasto w Boliwii, w departamencie Oruro, w prowincji Tomas Barron.

</doc>
<doc id="4643248" url="https://pl.wikipedia.org/wiki?curid=4643248" title="Ann VanderMeer">
Ann VanderMeer

Ann VanderMeer (z domu Kennedy) (ur. 6 marca 1957 w Kansas City) – amerykańska wydawczyni. Została w drugą w historii kobietą pełniącą rolę redaktora naczelnego magazynu Weird Tales. Pełniła tę funkcję w latach 2007-2009 i 2010-2012. Za swoją pracę zdobyła nagrodę Hugo. Jest założycielką Buzzcity Press.
Jest żoną Jeffa VanderMeera.

</doc>
<doc id="4643251" url="https://pl.wikipedia.org/wiki?curid=4643251" title="Machacamarca">
Machacamarca

Machacamarca – miasto w Boliwii, w departamencie Oruro, w prowincji Pantaleon Dalence.

</doc>
<doc id="4643253" url="https://pl.wikipedia.org/wiki?curid=4643253" title="Wrota obelisków">
Wrota obelisków



</doc>
<doc id="4643256" url="https://pl.wikipedia.org/wiki?curid=4643256" title="Santiago de Huari">
Santiago de Huari

Santiago de Huari – miasto w Boliwii, w departamencie Oruro, w prowincji Sebastián Pagador.

</doc>
<doc id="4643259" url="https://pl.wikipedia.org/wiki?curid=4643259" title="Porvenir (Boliwia)">
Porvenir (Boliwia)

Porvenir – miasto w Boliwii, w departamencie Pando, w prowincji Nicolás Suárez.

</doc>
<doc id="4643264" url="https://pl.wikipedia.org/wiki?curid=4643264" title="Atocha (Boliwia)">
Atocha (Boliwia)

Atocha – miasto w Boliwii, w departamencie Potosí, w prowincji Sur Chichas.

</doc>
<doc id="4643267" url="https://pl.wikipedia.org/wiki?curid=4643267" title="Izabela Prokop">
Izabela Prokop

Izabela Maria Prokop – polska językoznawczyni, dr hab. nauk humanistycznych, profesor nadzwyczajny Instytutu Lingwistyki Stosowanej Wydziału Lingwistyki Stosowanej Uniwersytetu Warszawskiego i Instytutu Lingwistyki Stosowanej Wydziału Neofilologii Uniwersytetu im. Adama Mickiewicza w Poznaniu.
Życiorys.
W 1974 ukończyła studia w zakresie filologii germańskiej na Uniwersytecie im. Adama Mickiewicza w Poznaniu, natomiast w 1982 uzyskała doktorat za pracę pt. "Deutsch‑polnische Übersetzungsäquivalenz im Bereich der Dialogstrukturen", 18 grudnia 1995 habilitowała się na podstawie pracy zatytułowanej "Erotetische Sprechakte im Deutschen und im Polnischen anhand natürlicher Gespräche". 31 października 2013 nadano jej tytuł profesora w zakresie nauk humanistycznych.
Objęła funkcję profesora nadzwyczajnego w Instytucie Lingwistyki Stosowanej na Wydziale Lingwistyki Stosowanej Uniwersytetu Warszawskiego oraz w Instytucie Lingwistyki Stosowanej na Wydziale Neofilologii Uniwersytetu im. Adama Mickiewicza w Poznaniu.
Jest dyrektorem Instytutu Lingwistyki Stosowanej Wydziału Neofilologii Uniwersytetu im. Adama Mickiewicza w Poznaniu, a także była rektorem Poznańskiej Wyższej Szkoły Biznesu i Języków Obcych.

</doc>
<doc id="4643271" url="https://pl.wikipedia.org/wiki?curid=4643271" title="Ludwig Thoma">
Ludwig Thoma

Ludwig Thoma (ur. 21 stycznia 1867 w Oberammergau, zm. 26 sierpnia 1921 w Rottach-Egern) – niemiecki pisarz, wydawca i redaktor. Zyskał popularność głównie dzięki częściowo przesadzonemu opisowi codziennego życia w Bawarii.
Po ukończeniu Imperial Latin School w Landstuhl (dziś pod nazwą Sickingen-Gymnasium) najpierw studiował leśnictwo w Aschaffenburgu, a do 1893 roku prawo w Monachium i Erlangen. Następnie, już będąc prawnikiem, zamieszkał najpierw w Dachau, później w Monachium.
Po 1899 roku pracował dla niemieckiego tygodnika satyrycznego Simplicissimus. Publikował w nim między innymi humorystyczne opowiadania. Opisywał w nich bawarskie życie na wsi i w małych miasteczkach. Jego powieści chłopskie – Andreas Vöst (1905), Der Wittiber (1911) i Der Ruepp (1922), a także humoreski Assessor Karlchen (1900), Lausbubengeschichten (1904) i Tante Frieda (1906), charakteryzują się autentycznością regionalnego języka i życia. Dramaty Thomy – w tym Die Medaille (1901), Das Säuglingsheim (1913), a zwłaszcza Moral (1908), odzwierciedlają elementy teatru ludowego.
W 1907 roku ożenił się z 27-letnią tancerką Mariettą di Rigardo, która urodziła się na Filipinach. Małżeństwo nie trwało jednak długo i w 1911 roku Thoma i Marietta rozwiedli się. W późniejszych latach swojego życia stał się propagatorem nacjonalistycznym agitującym przeciwko lewicowym politykom. Pisał wtedy dla gazety Miesbacher Anzeiger.
Podczas I wojny światowej służył jako sanitariusz. W lipcu 1917 wstąpił do niemieckiej Deutsche Vaterlandspartei.
Jego najbardziej znane dzieła to Ein Münchner im Himmel, Lausbubengeschichten i Jozef Filsers Briefwexel.

</doc>
<doc id="4643273" url="https://pl.wikipedia.org/wiki?curid=4643273" title="Dorothée Maier">
Dorothée Maier



</doc>
<doc id="4643283" url="https://pl.wikipedia.org/wiki?curid=4643283" title="Magdalena Sroka (ur. 1979)">
Magdalena Sroka (ur. 1979)

Magdalena Joanna Sroka z domu Wolter (ur. 15 lipca 1979 w Gdańsku) – polska policjantka, polityk i działaczka samorządowa, specjalistka do spraw bezpieczeństwa. Od 2019 posłanka na Sejm IX kadencji, w latach 2021–2022 wiceprezes, a od 2022 prezes Porozumienia.
Życiorys.
Jest absolwentką Akademii Wychowania Fizycznego i Sportu w Gdańsku (2003). W 2006 ukończyła studia z zakresu zarządzania zasobami ludzkimi na Uniwersytecie Gdańskim, a w 2019 studia podyplomowe Executive Master of Business Administration. Uzyskała uprawnienia instruktora sportu, policyjnego negocjatora, ratownika WOPR i sternika motorowodnego.
Zawodowo związana z Komendą Wojewódzką Policji, gdzie doszła do stopnia nadkomisarza Policji. Specjalistka w zakresie bezpieczeństwa, zajmowała się m.in. zabezpieczaniem imprez masowych oraz wizyt na terenie województwa pomorskiego najważniejszych osób w państwie, m.in. prezydenta RP. Zakończyła służbę po rozpoczęciu kariery politycznej. Podjęła wówczas prywatną działalność gospodarczą jako doradca do spraw bezpieczeństwa.
W wyborach w 2018 została wybrana na radną Sejmiku Województwa Pomorskiego (jako przedstawicielka Porozumienia z listy Prawa i Sprawiedliwości). Kandydowała w okręgu wyborczym nr 4 obejmującym powiaty gdański, starogardzki, kartuski i kościerski, otrzymała 9689 głosów.
W wyborach parlamentarnych w 2019 uzyskała mandat posłanki IX kadencji w okręgu słupsko-gdyńskim, zdobywając 9349 głosów. 8 stycznia 2020 objęła funkcję rzecznika prasowego Porozumienia.
W październiku 2020 wyraziła swoje niezadowolenie po ogłoszeniu wyroku Trybunału Konstytucyjnego odnoszącego się do przepisów dotyczących aborcji. Określiła się jako zwolenniczka uprzednio funkcjonującego tzw. kompromisu aborcyjnego, powołując się na opinię Lecha Kaczyńskiego. Jednocześnie potępiła niektóre formy protestów przeciwko decyzji TK. Poparła też złożony przez prezydenta Andrzeja Dudę projekt dopuszczający przerwanie ciąży w przypadku wad letalnych płodu.
Na początku lutego 2021 doszło do sporu w ramach Porozumienia, w trakcie którego Magdalena Sroka opowiedziała się po stronie przewodniczącego partii Jarosława Gowina. W czerwcu 2021 została wiceprezesem Porozumienia. W sierpniu tegoż roku, w związku decyzją o wystąpieniu parlamentarzystów Porozumienia z KP PiS, współtworzyła nowo powstałe koło parlamentarne swojej partii. 10 grudnia 2022, po rezygnacji złożonej przez Jarosława Gowina, została wybrana na prezesa Porozumienia.
Życie prywatne.
Córka Eugeniusza i Barbary. Od 2006 zamężna z Mateuszem, ma syna Jakuba.

</doc>
<doc id="4643285" url="https://pl.wikipedia.org/wiki?curid=4643285" title="Piotr Czajkowski (ujednoznacznienie)">
Piotr Czajkowski (ujednoznacznienie)



</doc>
<doc id="4643287" url="https://pl.wikipedia.org/wiki?curid=4643287" title="Lockheed Martin X-59 QueSST">
Lockheed Martin X-59 QueSST

Lockheed Martin X-59 QueSST – projekt doświadczalnego, naddźwiękowego samolotu powstającego w ramach programu Quiet Supersonic Technology. Maszyna posłuży do badania redukcji grzmotu dźwiękowego.
Historia.
Powstający w trakcie lotu z prędkością naddźwiękową grom dźwiękowy stanowi podstawowy powód ograniczeń w wykonywaniu tego typu przelotów, jakie narzucone zostały przez ustawodawstwo regulujące zasady ruchu lotniczego. Natężenie hałasu, jego wpływ na środowisko i ludzi stanowi istotny element hamujący rozwój naddźwiękowego lotnictwa pasażerskiego. Podobne ograniczenia nie są narzucone samolotom bojowym, wykonującym naddźwiękowe przeloty nad terenami niezaludnionymi lub otwartymi akwenami. Tym niemniej nawet one muszą w warunkach pokojowych przestrzegać zasad poruszania się w cywilnej przestrzeni powietrznej i nie przekraczać bariery dźwięku. Współcześnie trwają pracę nad redukcją natężenia hałasu generowanego przez samoloty naddźwiękowe do poziomu akceptowalnego przez ludność zamieszkującą tereny, nad którymi tego typu przeloty odbywały by się a tym samym zmianę obowiązujących regulacji prawnych.
Jednym z projektów, mających zweryfikować możliwość ograniczenia gromu dźwiękowego jest program NASA Quiet SuperSonic Technology. Jego celem jest zaprojektowanie i budowa samolotu zdolnego do lotu z prędkością naddźwiękową ze znaczenie zredukowanym natężeniem hałasu powstającego klasycznie w takich lotach oraz wykonanie badań w locie nad wybranymi obszarami Stanów Zjednoczonych celem sprawdzenia wpływu przelotów samolotu na ludzi i środowisko. Zebrane informacje mają zostać zaprezentowane Federal Aviation Administration, która na ich podstawie będzie władna zmienić obowiązujące do dnia dzisiejszego regulacje prawne dotyczące wykorzystania cywilnych samolotów naddźwiękowych. 2 kwietnia 2019 roku, NASA poinformowała, iż Lockheed Martin otrzymał kontrakt na budowę eksperymentalnego samolotu doświadczalnego oznaczonego jako Lockheed Martin X-59 QueSST Low-Boom Flight Demonstrator. Nowa konstrukcja, w celu obniżenia kosztów budowy, wyposażona będzie w wiele systemów i układów już dostępnych na rynku i wykorzystywanych w eksploatowanych samolotach. Silnik turbowentylatorowy General Electric F414 jest jednostką masowo używaną w samolotach Boeing F/A-18E/F Super Hornet. Kokpit maszyny będzie wzorowany na drugiej kabinie szkolnego Northrop T-38 Talon. Z General Dynamics F-16 Fighting Falcon pochodzić będzie podwozie nowej konstrukcji. Z uwagi na specyficzną budowę dzioba samolotu, charakteryzującą się dużym wydłużeniem, kabina pilota pozbawiona będzie klasycznego oszklenia. Pilot będzie dysponował jedynie oknami w widokiem na boki samolotu, obraz z przodu samolotu, prezentowany będzie na dużym wyświetlaczu o rozdzielczości 4K, umieszczonym przed pilotem. Wyświetlacz jest częścią systemu widoczności zewnętrznej (eXternal Visibility System). Obraz, który będzie widział pilot, generowany będzie przez dwie, umieszczone na zewnątrz konstrukcji kamery, uzupełniony o dodatkowe dane terenowe. Za budowę ze strony Lockheed Martin odpowiedzialny będzie jego oddział Advanced Development Programs (Zaawansowanych Programów Rozwojowych) znany również pod określeniem Skunk works. Za strony NASA w projekcie uczestniczy również Centrum Badania Lotu imienia Neila A. Armstronga, Langley Research Center, Centrum Badawcze imienia Johna H. Glenna i Centrum Badawcze imienia Josepha Amesa. Oblot samolotu planowany jest na 2021 roku. Dalsza cześć prac ma być prowadzona w Centrum Badania Lotu imienia Neila A. Armstronga. Po ich zakończeniu, w 2022 maszyna ma przejść próby w locie z prędkością ponaddźwiękową na poligonie w rejonie Edwards Air Force Base. W latach 2023 - 2025 ma być przeprowadzona trzecia faza prób, za którą będzie ponownie odpowiedzialny ośrodek imienia Neila A. Armstronga. Loty prowadzone w tej fazie testów mają dać odpowiedź na pytanie dotyczące wpływu naddźwiękowego lotu na społeczności lokalne. Próby mają zostać przeprowadzone w rejonie sześciu wybranych miast na terenie kontynentalnej części Stanów Zjednoczonych.
19 czerwca 2019 roku NASA poinformowała o rozpoczęciu montażu X-59. Zaczął się on od umieszczenia na stole montażowym elementu dźwigara skrzydła samolotu. Końcowy montaż prototypu rozpoczął się 17 grudnia 2019 roku.
Głównymi elementami nowej konstrukcji, które w zamierzeniach twórców maszyny mają znacznie zmniejszyć intensywność gromu dźwiękowego będzie mocno wydłużony dziób samolotu oraz niewielkie, przednie usterzenie. Ich konstrukcja ma rozproszyć fale uderzeniowe powstające podczas przekraczania bariery dźwięku, uniemożliwiając ich nakładanie się na siebie i wzmacnianie. Wlot powietrza do silnika umieszczony jest u podstawy statecznika pionowego, przez co umieszczony pod nim płat, tworzy rodzaj ekranu dźwiękowego, dodatkowo chroniącego znajdujących się na ziemi ludzi przed hałasem przelatującego samolotu. Zdaniem konstruktorów, przejście maszyny z lotu poddźwiękowego do naddźwiękowego będzie miało natężenie dźwięku rzędu 75 dB lub mniejsze (Concorde wytwarzał wówczas dźwięk o natężeniu rzędu 105 - 110 dB). Lot X-59 z prędkością przelotową Mach 1,5 ma dla obserwatora na Ziemi nie różnić się hałasem od przelotu klasycznych, pasażerskich samolotów odrzutowych.
W ramach przygotowań do prób docelowego aparatu, w listopadzie 2018 roku, należący do NASA McDonnell Douglas F/A-18 Hornet wykonał serię lotów nad gęsto zaludnionymi rejonami aglomeracji Houston. W trakcie trwających dwa tygodnie lotów, samolot wykonywał manewry, które swoim hałasem miały przypominać cichy grom, jaki ma wywoływać docelowy X-59. Podczas prób, zbierano informacje od mieszkańców, na temat odczuwanego przez nich poziomu hałasu, oraz dane pozyskane z dwudziestu, rozstawionych na ziemi mikrofonów.

</doc>
<doc id="4643295" url="https://pl.wikipedia.org/wiki?curid=4643295" title="Stadion laskarzy Pomorzanina Toruń">
Stadion laskarzy Pomorzanina Toruń

Stadion laskarzy Pomorzanina Toruń – stadion dla hokeja na trawie w Toruniu, na którym swoje mecze rozgrywa drużyna Pomorzanina Toruń.
Lokalizacja.
Stadion znajduje się w południowej części dzielnicy Chełmińskie Przedmieście, przy ul. Szosa Chełmińska 75, w sąsiedztwie Stadionu Miejskiego im. Grzegorza Duneckiego.
Historia.
Od końca XIX w. do połowy XX w. znajdowała się tu tzw. rakarnia – zakład zajmujący się zbieraniem padłych i wyłapywaniem bezpańskich zwierząt i ich uśmiercaniem. Po II wojnie światowej zakład zlikwidowano, a jego budynki przekształcono na domy mieszkalne. W miejscu obecnego stadionu znajdowało się grzebowisko dla zwierząt.
Stadion, przy udziale władz miasta, województwa i szefów PZHT, otwarto 2 maja 2007 roku. Rozegrano wówczas mecz towarzyski Polska – Ukraina, zaś gospodarz – Pomorzanin Toruń pierwszy mecz na boisku rozegrał 22 kwietnia 2007 roku, remisując z ówczesnym wicemistrzem Polski "Grunwaldem Poznań" 6:6. 
Boisko, z nawierzchnią syntetyczną, pełnowymiarowe i oświetlone spełnia wymogi przewidziane dla rozgrywek zarówno krajowych, jak i międzynarodowych.

</doc>
<doc id="4643302" url="https://pl.wikipedia.org/wiki?curid=4643302" title="Bupa">
Bupa

Bupa – brytyjska międzynarodowa grupa oferująca usługi z zakresu opieki zdrowotnej, mająca siedzibę w Londynie. Obsługuje około 43 milionów klientów w 190 krajach, w tym w Polsce. 
W 2012 roku nabyła Lux Med, największą prywatną sieć medyczną w Polsce, za 400 milionów euro.

</doc>
<doc id="4643303" url="https://pl.wikipedia.org/wiki?curid=4643303" title="XI Korpus Austro-Węgier">
XI Korpus Austro-Węgier



</doc>
<doc id="4643305" url="https://pl.wikipedia.org/wiki?curid=4643305" title="Félix Maritaud">
Félix Maritaud

Félix Maritaud (ur. 12 grudnia 1992 w Berry) – francuski aktor filmowy i telewizyjny.
Życiorys.
Jako nastolatek opuścił dom rodzinny, aby odkryć Europę. Wykonując drobne prace, w 2012 wstąpił do Akademii Sztuk Pięknych, którą był zmuszony opuścić półtora roku później z powodu braku zasobów. Kiedy pracował jako barman, został dostrzeżony przez impresario, otrzymał telefon z zaproszeniem i został obsadzony w rolę Maxa, jednego z działaczy ACT UP w filmie Robina Campillo "120 uderzeń serca" (2017). Debiut filmowy był zauważalny, gdy film wygrywał Grand Prix na 70. MFF w Cannes i zdobył sześć Cezarów.
W następnym roku wystąpił w dwóch filmach: rozgrywającym się w świecie pornografii dreszczowcu "Nóż + serce" ("Un Couteau dans le cœur") z Vanessą Paradis oraz dramacie "Sauvage", gdzie zagrał postać Leo, męską prostytutkę uzależnioną od narkotyków, która mieszka na ulicy. Rola ta przyniosła mu nagrodę Fundacji Louisa Roederera za Objawienie 2018 podczas Tygodnia Krytyków i Valois Adami dla najlepszego aktora na festiwalu Angoulême 2018.
W marcu 2019 na łamach magazynu „Attitude” ujawnił, że jest gejem.

</doc>
<doc id="4643307" url="https://pl.wikipedia.org/wiki?curid=4643307" title="Muzeum Historyczno-Wojskowe w Toruniu">
Muzeum Historyczno-Wojskowe w Toruniu

Muzeum Historyczno-Wojskowe w Toruniu – muzeum wojskowe w Toruniu. 
Lokalizacja.
Muzeum znajduje się w północnej części Zespołu Staromiejskiego, przy ul. Zaułek Prosowy 1, w sąsiedztwie Placu Dominikańskiego, Toruńskiego Towarzystwa Naukowego oraz Nowego Arsenału.
Historia.
Muzeum, znajdujące się w budynku I Liceum Ogólnokształcącego im. Mikołaja Kopernika, rozpoczęło swoją działalność w 2003 roku wystawą z okazji obchodów Dnia Polskiego Państwa Podziemnego. Gromadzi ono eksponaty militarne z okresu II wojny światowej. Można tu zobaczyć m.in. osobiste rzeczy jeńców wojennych (brytyjskich, francuskich, belgijskich, włoskich i amerykańskich) będących więźniami niemieckich stalagów XXa i XXc znajdujących się wówczas na Glinkach w Toruniu oraz fotografie jeńców australijskich, którzy byli internowani w Forcie XV na Rudaku.
Oprócz wystaw stałych Muzeum organizuje również inscenizacje historyczne m.in. z okazji powstania warszawskiego czy Dnia Polskiego Państwa Podziemnego. Muzeum prowadzi fundacja o tej samej nazwie. 
Wybrane wydarzenia.
Wybrane wydarzenia i wystawy organizowane przez Muzeum:

</doc>
<doc id="4643308" url="https://pl.wikipedia.org/wiki?curid=4643308" title="Tremont Waters">
Tremont Waters

 
Tremont Waters (ur. 10 stycznia 1998 w New Haven) – amerykański koszykarz występujący na pozycji rozgrywającego, posiadający także portorykańskie obywatelstwo, obecnie zawodnik Wisconsin Herd.
W 2017 wystąpił w meczu gwiazd amerykańskich szkół średnich, Jordan Classic. Został też wybrany najlepszych zawodnikiem szkół średnich stanu Connecticut (Connecticut Gatorade Player of the Year). W 2018 zajął ósme miejsce w turnieju Adidas Nations.
Po zakończeniu sezonu 2020/2021 został wolnym agentem. 22 grudnia 2021 zawarł 10-dniową umowę z Toronto Raptors. 1 stycznia 2022 podpisał 10-dniowy kontrakt z Washington Wizards. 12 stycznia 2022 powrócił do składu Wisconsin Herd.

</doc>
<doc id="4643309" url="https://pl.wikipedia.org/wiki?curid=4643309" title="Stadion Zlotowy w Krakowie">
Stadion Zlotowy w Krakowie

Stadion Zlotowy – stadion w Krakowie, funkcjonujący w latach 1910–1911 (wówczas Austro-Węgry), wybudowany na potrzeby V Zlotu Sokolstwa Polskiego w Krakowie w 500. rocznicę bitwy pod Grunwaldem, później był wykorzystywany także przez kluby piłkarskie do rozgrywania spotkań. Stadion mógł pomieścić 35 000 widzów.
Architektura.
Obiekt, zaprojektowany przez J. Perosia, posiadał prostokątne boisko o wymiarach 138 × 109 m (większe niż standardowe boisko piłkarskie), które otoczone było z czterech stron drewnianymi trybunami. Pośrodku trybun wzdłuż boiska, od strony parku Jordana znajdował się pawilon główny z dwiema wieżami wysokimi na 16,5 m, krytymi słomianym dachem. Na szczycie trybun po przeciwległej stronie boiska znajdował się zadaszony pawilon dla gości. Pod trybunami umieszczono kasy, szatnie, stajnie, bufety, cukiernie, pogotowie pożarowe i lekarskie, kancelarię zlotową oraz pocztę. Do stadionu doprowadzono wodociąg.
Historia.
Stadion Zlotowy – później zwany również Pozlotowym – powstał w 1910 roku na skraju krakowskich Błoń. Obiekt wybudowano jako główne miejsce uroczystości V Zlotu Sokolstwa Polskiego, zorganizowanego w Krakowie w 500. rocznicę bitwy pod Grunwaldem. Obchody te odbyły się w dniach 14–18 lipca 1910 roku. Zlot ten był ogromną manifestacją patriotyczną. Do liczącego wówczas niecałe 140 tys. mieszkańców Krakowa zjechało 150 tys. Polaków z terytoriów zaborów. Na stadionie odbywały się m.in. pokazy gimnastyczne, zawody sportowe, ćwiczenia publiczne czy przemówienie biskupa Władysława Bandurskiego. Po uroczystościach związanych ze zlotem stadion wynajęto trzem krakowskim klubom piłkarskim – Cracovii, Wiśle oraz Robotniczemu Klubowi Sportowemu. Późną jesienią roku 1911 trybuny zostały rozebrane, choć na pozostałym boisku w piłkę nożną grano jeszcze przynajmniej do 1914 roku. Obecnie po stadionie nie ma już żadnego śladu.

</doc>
<doc id="4643319" url="https://pl.wikipedia.org/wiki?curid=4643319" title="Toruński Zakład Chromolitograficzny">
Toruński Zakład Chromolitograficzny

Toruński Zakład Chromolitograficzny – dawna drukarnia, która znajdowała się w Toruniu, przy ulicy Bażyńskich, w sąsiedztwie Szpitala Diakonisek (obecnie Specjalistyczny Szpital Miejski im. Mikołaja Kopernika). Podczas II wojny światowej znajdował się tu obóz przesiedleńczy.
Historia.
. W lipcu 1941 roku Niemcy wybudowali założyli w budynku filię obozu przesiedleńczego, tzw. Szmalcówki. .

</doc>
<doc id="4643325" url="https://pl.wikipedia.org/wiki?curid=4643325" title="Thea Minyan Bjoerseth">
Thea Minyan Bjoerseth



</doc>
<doc id="4643326" url="https://pl.wikipedia.org/wiki?curid=4643326" title="Khrystyna Droniak">
Khrystyna Droniak



</doc>
<doc id="4643327" url="https://pl.wikipedia.org/wiki?curid=4643327" title="Oceane Paillard">
Oceane Paillard



</doc>
<doc id="4643332" url="https://pl.wikipedia.org/wiki?curid=4643332" title="Żółw i Zając">
Żółw i Zając

Żółw i Zając (ang. "Tortoise and the Hare") – amerykański krótkometrażowy film animowany z 1935 roku Walta Disneya wyreżyserowany przez Wilfreda Jacksona. Oparty na baśni Ezopa o tej samej nazwie. Zdobył Oscara w 1934 roku za najlepszy krótkometrażowy film animowany. Film z serii Silly Symphonies.
Wersja polska.
W Polsce film został wydany na DVD.

</doc>
<doc id="4643334" url="https://pl.wikipedia.org/wiki?curid=4643334" title="Plac Świętego Macieja we Wrocławiu">
Plac Świętego Macieja we Wrocławiu



</doc>
<doc id="4643336" url="https://pl.wikipedia.org/wiki?curid=4643336" title="Pomnik Marcelego Nowotki w Warszawie (Śródmieście)">
Pomnik Marcelego Nowotki w Warszawie (Śródmieście)

Pomnik Marcelego Nowotki – pomnik, który od 1968 znajdował się w Warszawie na niewielkim skwerze znajdującym się u zbiegu ówczesnej ul. Marcelego Nowotki (od 1990 ul. gen. Władysława Andersa) i pieszego przedłużenia ul. Franciszkańskiej. Rozebrany po 1989 roku.
Historia.
Inicjatorem pomnika Marcelego Nowotki był Komitet Warszawski PZPR.
Monument został odsłonięty 20 kwietnia 1968 (według innego źródła 30 kwietnia 1968) przez I sekretarza KW PZPR Józefa Kępę. W uroczystości wzięła udział żona Marcelego Nowotki Eufemia i jego rodzina, a także delegacje z zakładów noszących jego imię (m.in. stołecznych Zakładów Mechanicznych im. Marcelego Nowotki i Huty im. Marcelego Nowotki w Ostrowcu Świętokrzyskim).
Pomnik został rozebrany po 1989. Los rzeźby Zofii Wolskiej-Łodziany jest nieznany.
W 2017 Rada m.st. Warszawy nadała skwerowi, na którym znajdował się pomnik, imię Marka Edelmana.
Projekt i wymowa.
Pomnik miał formę białej kamiennej ściany, w szczelinie której umieszczono odlew rzeźby głowy Marcelego Nowotki. Brązowy odlew rzeźby, zaprojektowanej przez Zofię Wolską-Łodzianę, wykonała warszawska Spółdzielnia Brąz Dekoracyjny. Otoczenie pomnika zaprojektował Zygmunt Stępiński. Całość prac zrealizowały Pracownie Sztuk Plastycznych.
Pomnik Marcelego Nowotki na Woli.
Drugi pomnik Marcelego Nowotki w Warszawie został odsłonięty 4 stycznia 1973 w dzielnicy Wola przed budynkiem Zakładów Mechanicznych im. Nowotki.

</doc>
<doc id="4643344" url="https://pl.wikipedia.org/wiki?curid=4643344" title="Kościół poewangelicki w Zawoni">
Kościół poewangelicki w Zawoni

Kościół poewangelicki – dawna świątynia protestancka znajdująca się we wsi Zawonia, w powiecie trzebnickim, w województwie dolnośląskim.
Jest to budowla w stylu klasycystycznym, wybudowana około 1800 roku, następnie została rozbudowana o wieżę w 1936 roku. Kościół jest murowany, na planie prostokąta. Posiada trójbocznie zakończone, niewyodrębnione prezbiterium, natomiast od strony południowej jest dobudowana wspomniana wyżej czworokątna wieża.
W marcu 2016 roku gmina Zawonia rozpoczęła realizację projektu adaptacji dawnej świątyni ewangelickiej na cele kulturalne. Projekt ten jest współfinansowany ze środków Europejskiego Funduszu Rozwoju Regionalnego w ramach poddziałania 4.3.1 Dziedzictwo kulturowe – konkursy horyzontalne – nabór na OSI Regionalnego Programu Operacyjnego Województwa Dolnośląskiego 2014–2020.

</doc>
<doc id="4643346" url="https://pl.wikipedia.org/wiki?curid=4643346" title="David Hand (statystyk)">
David Hand (statystyk)

David John Hand (ur. 30 czerwca 1950) – brytyjski statystyk, profesor statystyki, były przewodniczący Królewskiego Towarzystwa Statystycznego, autor książek i publikacji naukowych.
Kariera.
Autor 29 książek i ponad 300 artykułów naukowych. Jego książkę "„Zasada nieprawdopodobieństwa Dlaczego codziennie zdarzają się cuda, zbiegi okoliczności i rzadkie wydarzenia”" (przeł. Janusz Winiarski) wydano także w Polsce w 2015 roku.
Nagrody.
w 2002 roku otrzymał srebrny Medal Guya przyznawany przez Królewskie Towarzystwo Statystyczne.

</doc>
<doc id="4643347" url="https://pl.wikipedia.org/wiki?curid=4643347" title="Stadion AWF-u Kraków">
Stadion AWF-u Kraków

Stadion AWF-u – stadion lekkoatletyczny w Krakowie, w Polsce. Obiekt należy do Akademii Wychowania Fizycznego. Stadion może pomieścić 5000 widzów. W latach 1989, 1999, 2000 oraz 2015 na obiekcie rozgrywane były lekkoatletyczne Mistrzostwa Polski.

</doc>
<doc id="4643350" url="https://pl.wikipedia.org/wiki?curid=4643350" title="Bitwa pod Mostem">
Bitwa pod Mostem

Bitwa pod Mostem – starcie zbrojne, które miało miejsce 5 sierpnia 1421 roku w okresie wojen husyckich.
5 sierpnia 1421 wojska husyckie pod dowództwem Jana Želivskiego, oblegające zamek w Brüx zostały zaatakowane przez wojska Fryderyka I i wspierających go sąsiadów. Według historyków, klęska husytów miała miejsce, gdyż ci, mimo gotowego wagenburga opuścili umocnienia chcąc zaatakować wroga. Pierwsze, źle zorganizowane natarcie zostało szybko odparte przez katolickich feudałów, którzy po krótkiej walce złamali opór husytów, zmuszając ich do ucieczki. Całkowitemu zniszczeniu sił husyckich zapobiegli jednak strzelcy, którzy rozpoczęli ostrzał wroga bronią palną. 

</doc>
<doc id="4643355" url="https://pl.wikipedia.org/wiki?curid=4643355" title="Sfîntul Gheorghe Suruceni w europejskich pucharach">
Sfîntul Gheorghe Suruceni w europejskich pucharach



</doc>
<doc id="4643358" url="https://pl.wikipedia.org/wiki?curid=4643358" title="Rafał Adamczyk">
Rafał Adamczyk

Rafał Jan Adamczyk (ur. 30 maja 1974 w Dąbrowie Górniczej) – polski polityk, samorządowiec i urzędnik, były wiceprezydent Będzina, poseł na Sejm IX kadencji.
Życiorys.
Absolwent Wydziału Organizacji i Zarządzania Politechniki Śląskiej. Kształcił się podyplomowo w zakresie urbanistyki i planowania przestrzennego. Pracował w Urzędzie Miejskim w Będzinie, m.in. jako naczelnik Wydziału Strategii i Rozwoju Miasta, a do 2015 jako pełnomocnik i rzecznik prasowy prezydenta.
Zaangażował się w działalność polityczną w ramach Sojuszu Lewicy Demokratycznej. W 2014 bez powodzenia kandydował do rady powiatu będzińskiego, mandat uzyskał w wyborach w 2018. W styczniu 2015 został pierwszym wiceprezydentem Będzina u boku Łukasza Komoniewskiego. W wyborach parlamentarnych w 2019 uzyskał mandat posła IX kadencji w okręgu sosnowieckim (zdobył 12 148 głosów). W Sejmie zasiadł w Komisji Administracji i Spraw Wewnętrznych oraz Komisji Polityki Senioralnej.
Życie prywatne.
Jest żonaty, ma jedno dziecko.

</doc>
<doc id="4643361" url="https://pl.wikipedia.org/wiki?curid=4643361" title="I-190">
I-190

I-190 (ros. И-190) – prototypowy, radziecki, dwupłatowy samolot myśliwski zaprojektowany w biurze konstrukcyjnym Polikarpowa. Był to ostatni dwupłatowy myśliwiec tej wytwórni zaprojektowany i doprowadzony do etapu latającego prototypu.
Historia.
Prace projektowe nad nową, dwupłatową maszyną myśliwską w biurze projektowym Polikarpowa rozpoczęły się w lutym 1938 roku. Były one efektem postanowienia Głównego Zarządu Sił Powietrznych z grudnia 1937 roku o zaprojektowaniu i budowie nowego samolotu myśliwskiego, zdolnego do osiągnięcia prędkości 500 km/h. Samolot miał być daleko posuniętą modernizacją sprawdzonego I-153. Zaprojektowano ten sam rodzaj kadłuba, który tworzyła metalowa kratownica kryta blachą duraluminiową do odkrytej kabiny pilota a reszta pokryta płótnem. Również płótnem pokryto metalowe usterzenie maszyny. Skrzydła w całości wykonane były z drewna, pokryte sklejką o grubości 1,5 mm. Powierzchnie płatów dodatkowo oklejano płótnem, kilkakrotnie lakierowano i na końcu dokładnie polerowano. Podwozie – główne i kółko ogonowe – chowane. Samolot napędzany był silnikiem w układzie podwójnej gwiazdy M-88 z trójłopatowym, metalowym śmigłem. Myśliwiec uzbrojony był pierwotnie w cztery karabiny maszynowe SzKAS kalibru 7,62 mm. Planowano późniejsze przezbrojenie w dwa karabiny maszynowe UB kalibru 12,7 mm zamontowane nad silnikiem i synchronizowane z obrotami śmigła. Maszyna miała mieć również zdolność do przenoszenia podwieszanych pod skrzydłami bomb o maksymalnym ciężarze 200 kg. Prace nad samolotem nie miały najwyższego priorytetu. Dopiero gdy 19 lutego 1939 roku komisja makietowa, po zapoznaniu się z wynikami badań w tunelu aerodynamicznym Instytutu Hydro-Aerodynamicznym (CAGI) zatwierdziła kontynuowanie prac, podjęto decyzję o wybudowaniu w Fabryce Nr 1 w Moskwie dwóch samolotów prototypowych. Pierwsza z zatwierdzonych do budowy maszyn została ukończona w październiku 1939 roku. Gotowy samolot napędzany był silnikiem M-88BRL bez reduktora i nowe, również prototypowe śmigło AW-2. Zarówno silnik jak i śmigło, wraz z osprzętem wykonano jako pojedynczy blok technologiczny. Gotowy prototyp oblatany został 30 grudnia 1039 roku. Za sterami maszyny siedział pilot oblatywacz A. Żukow. Lot przebiegł pomyślnie. W trakcie kolejnych lotów na samolocie testowano jego właściwości lotne z użyciem różnych wersji silnika M-88, odpowiednio M-88, reduktorowy M-88R i M-88A oraz trzema różnymi śmigłami: AW-2Ł-1 o średnicy 2750 mm, AW-2Ł-2 o średnicy 2650 mm i AW-2Ł-3 również o średnicy 2650 mm. Próby nie przebiegały bezproblemowo. 1 kwietnia 1940 roku, w trakcie podchodzenia do lądowania, prawa goleń podwozia nie wysunęła się całkowicie i maszyna w trakcie przyziemienia doznał niewielkich uszkodzeń, które usunięto w przeciągu dwóch tygodni. Dalsze badania w locie kontynuowano do 6 czerwca 1940 roku kiedy to w trakcie lotu oderwała się niewielka część poszycia górnego płata. Próby ujawniły największy mankament samolotu – niewystarczającą prędkość. W trakcie badań udało się osiągnąć 375 km/h w locie nad ziemią i 410 km/h na pułapie 5000 metrów. Dopiero zastosowanie jednostki M-88R z nową osłoną silnika zapożyczoną z samolotu I-180, pozwoliło I-190 osiągnąć prędkość 488 km/h na wysokości 5000 metrów. Nadal jednak nie była to oczekiwana prędkość 500 km/h. 13 lutego 1941 roku samolot, za sterami którego siedział pilot oblatywacz E. G. Uliachin doznał w trakcie lotu awarii silnika. Próby ponownego uruchomienia nie powiodły się i pilot podjął decyzję o lądowaniu lotem ślizgowym. Lądowanie na pokrytym grubą warstwą śniegu lotnisku w Tuszyno nie powiodło się. Maszyna kapotowała, ale pilot wyszedł z wypadku bez szwanku. Po katastrofie nie podjęto próby wyremontowania samolotu, przerwano dalsze próby i zaniechano dokończenia budowy drugiego z zamówionych prototypów. W owym okresie stało się jasne, iż w starciu z jednopłatowymi samolotami myśliwskimi, dwupłatowe maszyny, konstrukcyjnie sięgające pionierskich czasów lotnictwa nie mają szans.

</doc>
<doc id="4643364" url="https://pl.wikipedia.org/wiki?curid=4643364" title="Matka Boska Anielska">
Matka Boska Anielska

Matka Boska Anielska, Królowa Aniołów – tytuł nadawany Matce Bożej związany z jej posłannictwem w wypełnianiu woli Boga przekazywanej przez aniołów. W katolicyzmie przyjmuje się, że Maria została królową wszystkich stworzeń, a więc także aniołów.
Według Ewangelii.
W Nowym Testamencie znajduje się fragment, w którym anioł ukazuje się Matce Bożej - Archanioł Gabriel zapowiada narodzenie Jezusa – Zwiastowanie Pańskie.
Anioł ukazuje się także św. Józefowi i poleca przyjąć brzemienną Marię.
Anioł również ostrzega świętą rodzinę aby uchodziła do Egiptu, aby ich chronić przed gniewem króla Heroda.
Później anioł przekazuje Józefowi wiadomość o śmierci Heroda aby wraz z Marią i Dzieciątkiem mogli powrócić do Judei.
Wspomnienie liturgiczne.
W kościele katolickim wspomnienie Matki Boskiej Anielskiej jest obchodzone w dniu 2 sierpnia.

</doc>
<doc id="4643367" url="https://pl.wikipedia.org/wiki?curid=4643367" title="2FA">
2FA



</doc>
<doc id="4643368" url="https://pl.wikipedia.org/wiki?curid=4643368" title="Piotr de Brion">
Piotr de Brion

Piotr de Brion – pułkownik gwardii Jana Kazimierza.
Źródła stwierdzają jego służbę od 1663 roku, początkowo na stanowisku dowódcy rajtarii. Brał udział w kampanii przeciw Rosji w 1663 roku, podczas oblężenia Głuchowa w 1664 roku został ranny. Następnie brał udział w rokoszu Lubomirskiego po stronie króla. 4 września 1665 wpadł w niewolę rokoszan. Ponownie znalazł się na służbie królewskiej i w bitwie pod Mątwami był dowódcą regimentu dragonii. Na tym stanowisku zostawał do końca 1667 roku.
Prawdopodobnie w 1668 wystąpił ze służby w związku z abdykacją Jana Kazimierza.

</doc>
<doc id="4643369" url="https://pl.wikipedia.org/wiki?curid=4643369" title="Nikos Rusketos">
Nikos Rusketos

Nikos Rusketos (ur. 12 września 1958 w Zgorzelcu) – polski wokalista i muzyk pochodzenia greckiego, lider greckiej grupy muzycznej Orfeusz. Jest radnym miasta Zgorzelec oraz przewodniczącym Stowarzyszenia Greków w Polsce „DELTA” z siedzibą w Zgorzelcu.
Życiorys.
Jego rodzice byli emigrantami, którzy z powodów politycznych opuścili Grecję i osiedli w Polsce. Nikos Rusketos ma obywatelstwo greckie i polskie.
Śpiewa i gra na perkusji od pierwszej klasy szkoły podstawowej. Był współzałożycielem greckiego zespołu Kwiaty Akropolu. W latach 70. brał udział w koncertach zespołu Prometheus. W latach 80. występował w Holandii. W 1982 wraz z innymi muzykami stworzył zespół Orfeusz. 
Jest pomysłodawcą, dyrektorem i reżyserem Międzynarodowego Festiwalu Piosenki Greckiej (MFPG) w Zgorzelcu, corocznego wydarzenia promującego w Polsce muzykę i kulturę grecką, którego pierwsza edycja odbyła się w 1998. W 2000 gwiazdą III MFPG był Demis Roussos, z którym Nikos Rusketos nawiązał współpracę i został jego menedżerem na Polskę. W latach 2001-2009 wspólnie wystąpili na kilkunastu koncertach. 
Dyskografia.
Nikos Rusketos i grecka grupa Orfeusz:

</doc>
<doc id="4643370" url="https://pl.wikipedia.org/wiki?curid=4643370" title="Marian Wasilewski">
Marian Wasilewski



</doc>
<doc id="4643372" url="https://pl.wikipedia.org/wiki?curid=4643372" title="Pierwsze słowo (zbiór opowiadań)">
Pierwsze słowo (zbiór opowiadań)

Pierwsze słowo – zbiór opowiadań fantastycznych polskiej pisarki, Marty Kisiel. Ukazał się 17 października 2018 nakładem wydawnictwa Uroboros. Zawiera 12 tekstów, z czego 6 było publikowanych już wcześniej. Tytułowe opowiadanie zdobyło Nagrodę im. Janusza A. Zajdla. 

</doc>
<doc id="4643382" url="https://pl.wikipedia.org/wiki?curid=4643382" title="Konrad Frysztak">
Konrad Frysztak

Konrad Mirosław Frysztak (ur. 15 lutego 1986 w Radomiu) – polski polityk, samorządowiec, dziennikarz i siatkarz, w latach 2014–2019 zastępca prezydenta Radomia, poseł na Sejm IX kadencji.
Życiorys.
Mierzy 207 cm wzrostu, trenował siatkówkę. Między 2003 a 2008 był zawodnikiem klubów Jadar Radom i Pronar Hajnówka. Uczył się w V Liceum Ogólnokształcącym im. Romualda Traugutta w Radomiu. Następnie studiował dziennikarstwo na Uniwersytecie Marii Curie-Skłodowskiej w Lublinie (UMCS). Licencjat na tym kierunku uzyskał w 2012 w Wyższej Szkole Handlowej w Radomiu, a magisterium w 2020 na UMCS. Pracował jako dziennikarz, w tym jako redaktor naczelny magazynu „Dźwig”, był także współwłaścicielem spółki wydawniczej.
Działał w Stowarzyszeniu „Młodzi Demokraci”. Wstąpił też do Platformy Obywatelskiej. W wyborach samorządowych w 2010 bezskutecznie kandydował na radnego Radomia, uzyskując 47 głosów. W grudniu 2014 nowy prezydent Radomia Radosław Witkowski powołał go na swojego zastępcę, powierzając mu nadzór nad wydziałami zajmującymi się architekturą, inwestycjami i zarządzaniem nieruchomościami. W 2018 został wybrany na radnego miejskiego z ramienia komitetu prezydenckiego (dostał 3038 głosów), jednak nie objął mandatu z uwagi na niepołączalność funkcji.
W wyborach parlamentarnych w 2019 został wybrany na posła IX kadencji. Kandydował z 5. miejsca na liście Koalicji Obywatelskiej w okręgu radomskim, otrzymując 11 996 głosów.
Życie prywatne.
Żonaty z Klementyną Frysztak, ma syna.

</doc>
<doc id="4643383" url="https://pl.wikipedia.org/wiki?curid=4643383" title="Batalion Pionierów Nr 11 (austro-węgierski)">
Batalion Pionierów Nr 11 (austro-węgierski)

Batalion Pionierów Nr 11 (PB. 11) – oddział pionierów cesarskiej i królewskiej Armii.
Historia batalionu.
Z dniem 1 maja 1893 roku, w Przemyślu (10 Korpus), został sformowany Batalion Pionierów Nr 11. Nowa jednostka została utworzona z 1. Batalionu Polowego w Przemyślu należącego do Pułku Inżynieryjnego Nr 1, którego komenda znajdowała się w Ołomuńcu (). Batalion był uzupełniany przez 11 Korpus.
Batalion (bez 3. i 4. kompanii) był podporządkowany komendantowi miejscowej 48 Brygady Piechoty, należącej do 24 Dywizji Piechoty, a pod względem wyszkolenia inspektorowi pionierów w Krakowie. Trzecia i czwarta kampania od 1908 roku były podporządkowane komendantowi 56 Brygady Piechoty należącej do 28 Dywizji Piechoty.
W 1899 batalion zajmował koszary przy ówczesnej przy ul. Czarneckiego 53.
Z dniem 1 października 1912 roku batalion został rozformowany. Wchodzące w jego skład kompanie 1., 2. i 5. zostały włączone w skład nowo utworzonego Batalionu Saperów Nr 11 we Lwowie, natomiast kompanie 3. i 4. w skład nowo powołanego Batalionu Saperów Nr 3 w Gorycji ().

</doc>
<doc id="4643384" url="https://pl.wikipedia.org/wiki?curid=4643384" title="Peter Hendreich">
Peter Hendreich

Peter Hendreich (ur. 1631 w Gdańsku, zm. 2 listopada 1670 w Gdańsku) – brandenburski urzędnik konsularny.
Przodkowie (noszący ówcześnie nazwisko "Henriques") pochodzili z północnej Francji, którą opuścili prawdopodobnie z powodów religijnych; rodzice mieszkali w Gdańsku. Studiował, wraz z bratem, na Uniwersytecie we Frankfurcie nad Odrą (1648-). Pełnił funkcję agenta Brandenburgii w Gdańsku (1667-1670).
Przypisy.
 

</doc>
<doc id="4643391" url="https://pl.wikipedia.org/wiki?curid=4643391" title="Zachodem poszły dzieje">
Zachodem poszły dzieje

Zachodem poszły dzieje. Antologia opowiadań o Ziemiach Zachodnich – polska antologia opowiadań poświęconych szeroko rozumianej tematyce Ziem Odzyskanych, wydana przez Wydawnictwo Poznańskie w 1970, na 25-lecie odzyskania tych ziem przez Polskę po II wojnie światowej.
Charakter dzieła.
Antologia stanowi prezentację dorobku literackiego polskich, powojennych środowisk nadodrzańskich i nadbałtyckich. Była próbą opisania literatury o ziemiach zachodnich i jej systematyzacji. Stanowić miała obraz minionych lat (głównie czasów pionierskich), które odchodziły w czasie wydania dzieła do przeszłości, a także świadectwo współczesności oraz rozwoju na terenach, gdzie losy Polaków w różnych momentach historii były dramatyczne i bardzo trudne. Obrazować miała procesy, które Eugeniusz Paukszta nazywał "wrastaniem", a socjologia definiuje jako adaptacyjne, prowadzące do stworzenia nowej jedności społecznej. Właśnie rytm tych procesów, które dokonały się po 1945 na Ziemiach Odzyskanych, wpłynął na dobór tekstów opublikowanych w antologii, a dokonali go Witold Nawrocki i Andrzej Wasilewski. Nawrocki opatrzył ponadto dzieło obszernym wstępem zatytułowanym "Literatura nad Odrą".
W 1971 pozycja została zatwierdzona do użytku szkolnego oraz znalazła się w wykazie książek zaleconych do bibliotek szkolnych.
Autorzy.
Antologia podzielona jest na trzy części: "Powrót" (traktująca o przyjeździe i zasiedleniu Ziem Odzyskanych), "Wrastanie" (czasy pionierskie i kształtowanie się nowych społeczności) oraz "Tu jest nasz dom" (adaptacja i przyszłość). Na dzieło składają się następujące opowiadania:

</doc>
<doc id="4643394" url="https://pl.wikipedia.org/wiki?curid=4643394" title="Bronisława Pawlak">
Bronisława Pawlak

Bronisława Pawlak z domu Barszczewska (ur. 1909, data śmierci nieznana) – polska Sprawiedliwa wśród Narodów Świata.
W grudniu 1942 rodzina Bronisławy (mąż Stefan, córka Jadwiga, świekra Antonina) przyjęła pod swój dach w podlubelskiej Olszance rodzinę jej przyjaciółki Elki Bron, tj. z mężem Menachem (Mordką) oraz synami Icchakiem i Moszem, które zbiegło ze zlikwidowanego dwa miesiące wcześniej getta w Bychawie. Pawlakowie ukryli Żydów pod podłogą stodoły. Zadaniem Jadwigi było noszenie do stodoły jedzenia oraz książek. Dzięki oddaleniu gospodarstwa od innych zabudowań ukrywani mogli nocami chodzić po ogrodzie.
Bronowie ukrywali się u Pawlaków do nadejścia Armii Czerwonej w lipcu 1944. Po wojnie przeprowadzili się do Lublina. Na pewien czas zamieszkała z nimi Jadwiga, która przyjechała do szkoły w Lublinie. W 1945 Bronowie wyjechali do Izraela, a dalej do Stanów Zjednoczonych.
W 1992 otrzymała wraz z mężem, córką i świekrą tytuł Sprawiedliwy wśród Narodów Świata nadawany przez Jad Waszem w Jerozolimie.

</doc>
<doc id="4643395" url="https://pl.wikipedia.org/wiki?curid=4643395" title="Stefan Pawlak">
Stefan Pawlak

Stefan Pawlak (ur. 1908, zm. 1948) – polski Sprawiedliwy wśród Narodów Świata.
W grudniu 1942 rodzina Stefana (żona Bronisława, córka Jadwiga, matka Antonina) przyjęła pod swój dach w podlubelskiej Olszance zaprzyjaźnione małżeństwo Elki i Menachema (Mordki) Bronów wraz z ich synami Icchakiem i Moszem, które zbiegło ze zlikwidowanego dwa miesiące wcześniej getta w Bychawie. Pawlakowie ukryli Żydów pod podłogą stodoły.
Bronowie ukrywali się u Pawlaków do nadejścia Armii Czerwonej w lipcu 1944. Po wojnie przeprowadzili się do Lublina. Na pewien czas zamieszkała z nimi Jadwiga, która przyjechała do szkoły w Lublinie. W 1945 Bronowie wyjechali do Izraela, a dalej do Stanów Zjednoczonych.
W 1992 otrzymał wraz z córką, żoną i matką tytuł Sprawiedliwy wśród Narodów Świata nadawany przez Jad Waszem w Jerozolimie.

</doc>
<doc id="4643396" url="https://pl.wikipedia.org/wiki?curid=4643396" title="Ośrodek Sportowy im. Teodora Długokińskiego w Toruniu">
Ośrodek Sportowy im. Teodora Długokińskiego w Toruniu

Ośrodek Sportowy im. Teodora Długokińskiego w Toruniu – kompleks sportowy należący do Spółdzielni Mieszkaniowej Kopernik w Toruniu.
Lokalizacja.
Ośrodek znajduje się w środkowej części dzielnicy Mokre, przy ul. Świętopełka 15/23, w sąsiedztwie Trasy Prezydenta Władysława Raczkiewicza.
Charakterystyka.
Ośrodek otwarto w 1976 roku wraz z powstającym tu osiedlem mieszkaniowym "Wschód" Spółdzielni Mieszkaniowej Kopernik. W skład obiektu wchodzi: stadion wraz z bieżnią, boisko treningowe, boisko Orlik 2012 oraz korty tenisowe. W 2002 roku nadano mu imię Teodora Długokińskiego. Na początku lat 2000, z funduszy Spółdzielni i Miasta Torunia, stadion wyremontowano. Wykonano wówczas rekultywację płyty boiska, odnowiono trybuny i bieżnię oraz zmodernizowano szatnię. 
Na stadionie swoje mecze rozgrywają futboliści Angels Toruń (II liga), oraz piłkarze Włókniarza Toruń. 
Odbywają się tu także spotkanie PLFA2-Polskiej drugiej Ligi Futbolu Amerykańskiego. 
Ponadto na terenie obiektu organizowane są imprezy SM Kopernik - tenisowe "Grand Prix Torunia" i turnieje piłkarskie, m.in. Międzynarodowy Turniej Piłki Nożnej o Puchar Prezydenta Miasta Torunia. 

</doc>
<doc id="4643397" url="https://pl.wikipedia.org/wiki?curid=4643397" title="Johann Josef Regenbrecht">
Johann Josef Regenbrecht

Johann Josef Regenbrecht (ur. 23 września 1797 w Braniewie w Prusach Wschodnich, zm. 4 maja 1854 w Poznaniu) – niemiecki filozof i teolog katolicki.
Życiorys.
Uczęszczał do Królewskiego Gimnazjum Katolickiego w Braniewie, a następnie studiował filozofię na nowym Uniwersytecie Wrocławskim, który jako jedyny uniwersytet w Królestwie Prus posiadał wydział teologii katolickiej. W 1816 został członkiem bractwa Teutonia Breslau. W 1826 otrzymał stopień doktora filozofii. W tym samym roku został dziekanem kościoła w Królewcu. Od 1832 był kanonikiem katedry poznańskiej. Drugi doktorat, z teologii, uzyskał 16 listopada 1836 we Wrocławiu. Następnie został zagranicznym korespondentem i profesorem filozofii w Poznaniu.
Jego brat Eduard Regenbrecht (1792–1849) był prawnikiem i rektorem Uniwersytetu Wrocławskiego.

</doc>
<doc id="4643399" url="https://pl.wikipedia.org/wiki?curid=4643399" title="Zbigniew Oleński">
Zbigniew Oleński

Zbigniew Oleński (ur. 13 listopada 1907 Żytomierzu, zm. 20 czerwca 1970 w Manchesterze) – polski pilot szybowcowy i samolotowy, pilot doświadczalny, kapitan Polskich Sił Powietrznych w Wielkiej Brytanii, uczestnik bitwy o Anglię.
Życiorys.
Okres przedwojenny.
Syn Tadeusza i Janiny. W 1913 roku jego rodzina przeprowadziła się do miejscowości Zepla na Białorusi. W 1919 roku przyjechali do odrodzonej Polski i zamieszkali początkowo w Pruszkowie, a następnie w Zamościu. W 1926 roku zdał egzamin maturalny w tamtejszym gimnazjum.
Rozpoczął studia na Wydziale Mechanicznym Politechniki Warszawskiej, gdzie w październiku 1930 roku uzyskał tzw. półdyplom. Był członkiem Aeroklubu Warszawskiego, 20 października 1929 roku ukończył kurs pilotażu. W następnych latach był aktywny jako pilot samolotowy i szybowcowy. Brał udział w konkursach krajowych i imprezach zagranicznych. Latem 1931 roku kierował wyprawą Aeroklubu Warszawskiego w Góry Świętokrzyskie, która poszukiwała miejsc nadających się do uprawiania szybownictwa. Zwrócił uwagę na Polichno, które charakteryzowało się korzystnym ukształtowaniem terenu. W kolejnych latach powstała tam Szkoła Szybowcowa LOPP Polichno-Pińczów im. gen. Leona Berbeckiego.
W sierpniu 1931 roku wziął udział w III Locie Południowo-Zachodniej Polski. Wystartował w załodze z pilotem Korbielem, jednak ich RWD-4 rozbił się podczas startu z katowickiego lotniska. Załoga odniosła niegroźne obrażenia. W 1932 roku był jednym z trzech pierwszych pilotów jacy w Bezmiechowej wykonali przelot docelowo-powrotny, w 1933 r. podczas II Międzynarodowego Mitingu Lotniczego uczestniczył w pokazie jednoczesnego holowania trzech szybowców przez samolot Lublin R.XIII. Za udział w meetingu otrzymał nagrodę zarządu głównego LOPP w wysokości 500 zł.
W dniach 1-2 lipca 1933 roku wziął udział w zawodach lotniczych Lot Północno-Wschodniej Polski w Wilnie, gdzie wykonał pokaz akrobacji szybowcowej. 31 maja 1934 roku wykonał nad Warszawą lot na szybowcu Komar, trwający 6 godzin i 8 minut. Był to nowy rekord Polski w długotrwałości lotu szybowcem nad terenem płaskim.
We wrześniu 1934 roku został powołany do wojska i skierowany do Szkoły Podchorążych Rezerwy Saperów. Następnie w 1935 roku ukończył Szkołę Podchorążych Rezerwy Lotnictwa w Dęblinie.
W 1935 roku wystartował w III Krajowych Zawodach Szybowcowych w Ustjanowej, gdzie zajął pierwsze miejsce. Podczas tych zawodów ustanowił, wynikiem 20 godzin i 13 minut, rekord Polski w długotrwałości lotu.
W 1935 roku rozpoczął pracę w Instytucie Badań Technicznych Lotnictwa. Jako kierownik Działu Naukowo-Badawczego w Oddziale Badań samolotów kierował badaniami nad osiągami samolotów myśliwskich, wykonywał też loty jako pilot doświadczalny. Opracował przyrządy pomiarowe własnej konstrukcji (przyspieszomierze i dynamometry), które wykorzystywał podczas lotów doświadczalnych. Był jednym z pilotów wykonujących loty próbne na prototypie PZL.50 Jastrząb.
Od kwietnia do lipca 1936 roku brał udział w kursie wyższego pilotażu w Lotniczej Szkole Strzelania i Bombardowania w Grudziądzu. Po jego ukończeniu otrzymał przydział w rezerwie do 1. pułku lotniczego w Warszawie. Na stopień podporucznika został mianowany ze starszeństwem z 1 stycznia 1937 i 34. lokatą w korpusie oficerów lotnictwa.
We wrześniu 1938 roku wziął udział w Rajdzie Bałtyckim zorganizowanym przez Aeroklub Warszawski. 6 września podczas pokazu akrobacji w Tallinnie, pilotowany przez niego RWD-10 zderzył się w powierzchnią wody jeziora Ülemiste. W wyniku katastrofy samolot został rozbity a pilot odniósł obrażenia kręgosłupa. 26 czerwca 1939 roku na Wydziale Mechanicznym Politechniki Warszawskiej uzyskał dyplom inżyniera.
Okres II wojny światowej i powojenny.
We wrześniu 1939 roku został zmobilizowany i otrzymał przydział mobilizacyjny. Samolotem RWD-14 Czapla przeleciał do Lwowa, 17 września przekroczył granicę z Rumunią. Został internowany i przebywał w obozie w Harlan, z którego zbiegł. Przez Bukareszt, Ateny i Marsylię przedostał się do Paryża.
W grudniu 1939 roku przypłynął do Anglii i został skierowany do obozu w Eastchurch. Wstąpił do Polskich Sił Powietrznych, otrzymał numer służbowy 76617. Od 22 do 29 lipca został skierowany na testy w 1. School of Army Co-operation w Old Sarum, następnie został skierowany do 7 Operation Training Unit (OTU) w Hawarden, gdzie przeszedł przeszkolenie na samolotach Supermarine Spitfire.
Otrzymał przydział do 152. dywizjonu RAF, 14 sierpnia został przeniesiony do 234. dywizjonu w Middle Wallop, od 5. października 1940 roku służył w 609 dywizjonie myśliwskim RAF. Zgłosił pewne zestrzelenie Me-109 i prawdopodobne Me-110.
W listopadzie 1940 roku został członkiem Polskiej Grupy Ekspertów. Wykorzystując swą wiedzę pilota doświadczalnego opracował szczegółowy raport o wadach samolotu Spitfire Mk. I i zaproponował zmiany prowadzące do udoskonalenia jego konstrukcji (poprawa widoczności do tyłu i ułatwienie opuszczania samolotu przy skoku ze spadochronem). 20 marca 1941 roku został awansowany na stopień porucznika.
23 marca 1941 roku został przeniesiony do Działu Aerodynamiki Stosowanej Królewskiego Instytutu Lotnictwa w Farnborough, gdzie zajął się analizowaniem osiągów i charakterystyk wytrzymałościowych płatowców oraz opracowaniu efektywnych metod pilotowani i walki powietrznej. Przedstawił Brytyjczykom wyniki swych doświadczeń w walce kołowej z zastosowaniem klap, uzyskane podczas testowania jesienią 1938 roku szybowca TS-1/34 Promyk. W celu weryfikacji swych prac wykonywał loty bojowe w składzie 309. i 316. dywizjonu. Wykonał loty na około 100 typach alianckich samolotów, w tym prototypowym Miles M.20, a także zdobycznych Fw 190A-4 i Bf 110.
1 września 1943 roku został awansowany na stopień kapitana, w Królewskim Instytucie Lotnictwa został awansowany na stanowisko starszego aerodynamika. W 1945 roku został przeniesiony do Centralnego Instytutu Myśliwskiego RAF, a następnie skierowany na staż do Dowództwa Lotnictwa Myśliwskiego RAF. Został zdemobilizowany w 1947 roku w polskim stopniu kapitana i angielskim majora (S/Ldr).
Został zatrudniony w wytwórni lotniczej A.V. Roe (Avro), gdzie pracował jako aerodynamik i pilot doświadczalny. Pracował przy projektach samolotów odrzutowych, m.in. przy bombowcu Avro Vulcan.
Zmarł 20 czerwca 1970 roku w Manchesterze.
Został sklasyfikowany na 236. miejscu listy Bajana.

</doc>
<doc id="4643401" url="https://pl.wikipedia.org/wiki?curid=4643401" title="Robert Kłosowicz">
Robert Kłosowicz

Robert Janusz Kłosowicz (ur. 1965) – badacz stosunków międzynarodowych, afrykanista, historyk, profesor nauk społecznych.
Życiorys.
Ukończył studia w Uniwersytecie Jagiellońskim. W 2001 obronił doktorat. W 2009 habilitował się. Tytuł naukowy profesora uzyskał w 2019. 
Pełni funkcje dyrektora Instytutu Nauk Politycznych i Stosunków Międzynarodowych UJ, kierownika Katedry Stosunków Międzynarodowych i Polityki Zagranicznej, wiceprzewodniczącego Polskiego Towarzystwa Afrykanistycznego oraz kierownika Jagiellońskiego Centrum Badań Afrykanistycznych. Jest członkiem: Komisji Historii Wojen i Wojskowości Polskiej Akademii Umiejętności, Rady Naukowej Polskiego Centrum Studiów Afrykanistycznych, Zarządu Oddziału Małopolskiego Polskiego Towarzystwa Studiów Międzynarodowych i Rady Szkół Doktorskich na Uniwersytecie Jagiellońskim w Krakowie.

</doc>
<doc id="4643402" url="https://pl.wikipedia.org/wiki?curid=4643402" title="Józef Sarnowski">
Józef Sarnowski

Józef Leon Sarnowski (ur. 19 marca 1950 w Raciniewie) – polski inżynier rolnictwa, polityk, samorządowiec. W latach 2014–2018 wiceprzewodniczący sejmiku, a od 2018 członek zarządu województwa pomorskiego.
Życiorys.
Absolwent Akademii Rolniczo-Technicznej w Olsztynie (także studiów podyplomowych). Pracował w Kombinacie Rolniczym „Powiśle”, w PGR w Koniecwałdzie, w PPGR w Słupach, w PPH „Wrzos”, w Krajeńskich Zakładach Zbożowych, w Komers International w Straszynie oraz w przedsiębiorstwie Agro Pool Prima w Kmiecinie. Był też doradcą burmistrza Nowego Dworu Gdańskiego, do 2010 prezesem przedsiębiorstwa „Polan” Hodowla i Nasiennictwo Roślin Ogrodniczych w Gdańsku, do 2012 dyrektorem Pomorskiego Ośrodka Doradztwa Rolniczego w Gdańsku, a ostatnio prezesem firmy Bio-Żuławy z Nowego Dworu Gdańskiego.
Jako mieszkaniec Słup w 1997 kandydował do Sejmu z listy Unii Wolności, a w 1998 uzyskał mandat radnego miasta i gminy Szubin. W 2002 z ramienia Bezpartyjnego Bloku Wyborczego uzyskał reelekcję, a także ubiegał się o urząd jej burmistrza, zajmując 3. miejsce spośród 5 kandydatów. Po przenosinach na Żuławy Wiślane, w 2006 z ramienia Porozumienia Samorządowego 2006 uzyskał mandat radnego powiatu nowodworskiego. W 2010 z listy Samorządowego Forum Wyborczego „Razem Lepiej” uzyskał reelekcję. Po tym, jak przeniósł się do Czernina na Powiślu, w 2014 z listy Polskiego Stronnictwa Ludowego zdobył mandat radnego sejmiku pomorskiego, zostając jego wiceprzewodniczącym. W 2015 otwierał gdańską listę PSL do Sejmu, nie uzyskując mandatu. W 2018 ponownie zasiadł w sejmiku województwa, utrzymując funkcję wiceprzewodniczącego, z której jednak po tygodniu zrezygnował, zasiadając w zarządzie województwa. W 2019 jako kandydat Platformy Obywatelskiej bezskutecznie ubiegał się o mandat poselski z listy Koalicji Obywatelskiej. Z powodu startu z konkurencyjnej listy został w styczniu 2020 wykluczony z PSL. W marcu 2023 przystąpił do klubu KO w sejmiku.
W 1993 otrzymał Złoty Krzyż Zasługi.
Życie prywatne.
Syn Brunona i Daniusi. Ma żonę Danutę i dwóch synów. Jego brat bliźniak Brunon (1950–2012) w latach 1998–2002 pełnił mandat radnego sejmiku pomorskiego z ramienia Unii Wolności.

</doc>
<doc id="4643405" url="https://pl.wikipedia.org/wiki?curid=4643405" title="I-170">
I-170

I-170 (ros. И-170) – niezrealizowany projekt radzieckiego samolotu myśliwskiego konstrukcji biura Polikarpowa.
Historia.
Prace nad nową maszyną rozpoczęto latem 1939 roku. W odróżnieniu od wcześniejszych maszyn myśliwskich Polikarpowa napędzanych silnikami gwiazdowymi, tym razem do napędu nowej konstrukcji zamierzano użyć silnika rzędowego. Dostęp do nowych silników zapewniło nabycie licencji na produkcję silników Hispano-Suiza 12Y, których intensywny rozwój odbywał się w Fabryce Nr 26 w Jarosławiu, gdzie głównym konstruktorem był Wladimir Klimow. I-170 napędzany miał być wersją rozwojową silnika M-100, oznaczoną jako M-106. Maszyna miała prezentować typowy, dwupłatowy układ konstrukcyjny myśliwców Polikarpowa, z otwartą kabiną. Górny płat samolotu miał powstać w układzie typu mewa. Zakładano, iż połączenie dysponującego dużą mocą silnika rzędowego z powierzchnią skrzydeł niewiele różniącą się od tej w I-153, pozwoli zbudować samolot zdolny do lotu z prędkością powyżej 500 km/h oraz charakteryzujący się zwrotnością I-153. Maszyna miała posiadać silne uzbrojenie strzelecki składające się z dwóch karabinów maszynowych kalibru 7,62 mm i pojedynczego działka kalibru 20 mm. Nie doszło jednak do realizacji projektu. W owym czasie stało się już jasne, że dwupłatowe samoloty myśliwskie, nie mają szans w starciu z nowoczesnymi, dysponującymi prędkością nie osiągalną dla dwupłatów, samolotami jednopłatowymi. 

</doc>
<doc id="4643406" url="https://pl.wikipedia.org/wiki?curid=4643406" title="Kodeks 0275">
Kodeks 0275

Kodeks 0275 (Gregory-Aland no. 0275) – grecko-koptyjski kodeks uncjalny Nowego Testamentu na pergaminie, datowany metodą paleograficzną na VII wiek. Rękopis jest przechowywany w Dublinie. Tekst rękopisu jest wykorzystywany we współczesnych wydaniach greckiego Nowego Testamentu. 
Opis.
Zachowały się 4 pergaminowe karty rękopisu, z greckim tekstem Ewangelii Mateusza (5,25-26,29-30). Karty kodeksu miały prawdopodobnie rozmiar 28 na 25 cm. Tekst jest pisany dwoma kolumnami na stronę, 24 lub 25 linijek tekstu na stronę. Tekst koptyjski jest w dialekcie achmimickim, zawiera tekst Mateusza 5,19. 
Tekst.
Kurt Aland nie zaklasyfikował tekstu rękopisu do jakiejkolwiek kategorii. 
Historia.
INTF datuje rękopis 0275 na VII wiek. 
Tekst rękopisu został opublikowany w 1980 roku przez Annę Passoni Dell’Acqua. Na listę greckich rękopisów Nowego Testamentu wciągnął go Kurt Aland, oznaczając go przy pomocy siglum 0275. Został uwzględniony w II wydaniu "Kurzgefasste". Rękopis jest wykorzystany we współczesnych wydaniach greckiego Nowego Testamentu (NA26, NA27, NA28 i UBS4). 
Rękopis jest przechowywany w bibliotece Kolegium Trójcy Świętej (TCD PAP F 138) w Dublinie.

</doc>
<doc id="4643408" url="https://pl.wikipedia.org/wiki?curid=4643408" title="Filmy zgłoszone do rywalizacji o 35. rozdanie Oscara w kategorii filmu nieanglojęzycznego">
Filmy zgłoszone do rywalizacji o 35. rozdanie Oscara w kategorii filmu nieanglojęzycznego

W rywalizacji o statuetkę w 35. rozdaniu Oskara (1963) dla filmu nieanglojęzycznego wzięło udział 13 filmów. Nominacjami zostały wyróżnione tytuły z Danii, Japonii, Meksyku, Hiszpanii i Szwecji.
Oskara zdobył film produkcji francuskiej "Niedziele w Avray" w reżyserii Sergea Bourguignona.
Po raz pierwszy swój film w konkursie zaprezentowana Korea Południowa.
Nagroda została wręczona w poniedziałek 8 kwietnia 1963 podczas gali w Santa Monica Civic Auditorium.

</doc>
<doc id="4643410" url="https://pl.wikipedia.org/wiki?curid=4643410" title="Osiedle Żegrze">
Osiedle Żegrze

Osiedle Żegrze – osiedle administracyjne Poznania (od 1 stycznia 2011 roku), obejmujące teren we wschodniej części miasta.
Granice administracyjne.
Osiedle Żegrze graniczy:
Podział.
Według Systemu Informacji Miejskiej Osiedle Żegrze jest podzielone na dwie jednostki obszarowe

</doc>
<doc id="4643411" url="https://pl.wikipedia.org/wiki?curid=4643411" title="Nagroda Palm Dog">
Nagroda Palm Dog

Palm Dog – nagroda filmowa przyznawana przez międzynarodowe jury na Festiwalu Filmowym w Cannes za najlepszy występ psa bądź grupy psów w filmie prezentowanym w selekcji oficjalnej festiwalu. Nagroda obejmuje także psy na ekranie stworzone dzięki zastosowaniu animacji komputerowej.
Historia.
Po raz pierwszy nagroda została przyznana w 2001 przez Toby'ego Rose'a. Nazwa nagrody swym brzmieniem nawiązuje do oryginalnej francuskiej nazwy nagrody głównej przyznawanej najlepszemu filmowi na owym festiwalu — Złotej Palmy (oryg. "Palme d'Or").
Od 2008 sponsorem głównym nagrody jest platforma cyfrowa poświęcona tematyce zwierząt domowych Wamiz.
Gdy z powodu pandemii Covid-19 w 2020 73. MFF w Cannes został odwołany, tym samym odwołano przyznanie dorocznej nagrody Palm Dog. Postanowiono wówczas jednak przyznać nagrodę Palm Dog Wszech Czasów - otrzymał ją pies Uggie z filmu "Artysta" (2011) Michela Hazanaviciusa.

</doc>
<doc id="4643416" url="https://pl.wikipedia.org/wiki?curid=4643416" title="Miasto w ogniu (film)">
Miasto w ogniu (film)

Miasto w ogniu (org. "City on Fire") – kanadyjsko-amerykański film katastroficzny z 1979 roku w reż. Alvina Rakoffa.
Fabuła.
W pewnym amerykańskim mieście pracownikowi dużej rafinerii ropy naftowej Hermanowi Stoverowi kierownictwo nie przyznaje spodziewanego awansu. Sfrustrowany technik w przypływie emocji odkręca kilka zaworów i w rezultacie doprowadza do gigantycznego pożaru, który pochłania miasto. Pomimo zaangażowania w akcję jego gaszenia służb ratowniczych ginie wielu ludzi w tym sam Stover.
Obsada.
i inni.
O filmie.
Kanadyjsko-amerykańska produkcja pomimo udziału gwiazd światowego kina (Fonda, Nielsen, Gardner) okazała się być kompletną finansową klapą. Przy kosztach produkcji ponad pięciu milionów dolarów wpływy nie przekroczyły ośmiuset tysięcy.
Za plenery fikcyjnego miasta posłużył Montreal, w którego wschodniej części kosztem 400 tys. dolarów amerykańskich zbudowano największy w historii kanadyjskiej kinematografii plan filmowy, który następnie dla potrzeb filmu podpalono przy użyciu ponad 170 tys. litrów paliwa. Zgody na użycie swojego logo w filmie oraz na daleko idącą współpracę przy produkcji udzielił kanadyjski oddział Shella, co było zaskoczeniem dla producentów filmu. Nie spodziewali się oni, że potentat paliwowy, posiadający dużą rafinerię na wschodnich obrzeżach Montrealu (Montreal East Refinery), będzie zainteresowany udziałem w projekcie. Shell uznał jednak, że udział w produkcji jest doskonałą okazją do podniesienia świadomości społecznej w kwestii bezpieczeństwa.

</doc>
<doc id="4643418" url="https://pl.wikipedia.org/wiki?curid=4643418" title="I-195">
I-195

I-195 (ros. И-195) – niezrealizowany projekt radzieckiego samolotu myśliwskiego konstrukcji biura Polikarpowa.
Historia.
I-195 był ostatnim znanym myśliwcem dwupłatowym, nad którym podjęto prace w biurze Polikarpowa. Rozpoczęto je zimą 1940 roku. Samolot miał w zamierzeniach swoich konstruktorów charakteryzować się bardzo dobrą zwrotnością, umożliwiającą prowadzenie efektywnej walki manewrowej oraz dobrymi osiągami, które zamierzano uzyskać dzięki zastosowaniu silnej jednostki napędowej, silnika w układzie podwójnej gwiazdy M-90. Zaprojektowano maszynę o zwartej sylwetce z kadłubem zbliżonym do zastosowanego w samolocie I-185. Zwyczaj projektowania równolegle maszyny dwupłatowej i jednopłatowego odpowiednika był od 1932 roku obowiązujący w radziecki biurach konstrukcyjnych. Maszyna miała mieć wciągane podwozie, główne wraz z kółkiem ogonowym. Nowe, gładkie poszycie skrzydeł o profilu NACA-230. W odróżnieniu od wcześniejszych myśliwców Polikarpowa tym razem pilot miał do dyspozycji zakrytą kabinę. Śmigło osłonięte było dużym kołpakiem, pośrodku którego umieszczono wlot powietrza do silnika. Górny płat wsparty był na pojedynczych podpórkach, zrezygnowano z cięgien usztywniających skrzydła. Maszyna miała mieć uzbrojenie strzeleckie składające się z dwóch karabinów maszynowych SzKAS kalibru 7,62 mm i dwóch działek SzWAK kalibru 20 mm. Zakładano, iż samolot będzie zdolny do osiągnięcia prędkości 591 km/h na wysokości 6700 metrów. Projekt nie doczekał się realizacji. W owym okresie zdawano już sobie sprawę, iż dwupłatowe samoloty myśliwskie nie są już w stanie nawiązać równorzędnej walki z nowoczesnymi maszynami jednopłatowymi. 

</doc>
<doc id="4643421" url="https://pl.wikipedia.org/wiki?curid=4643421" title="Krzesak">
Krzesak

Krzesak – kamień wchodzący wraz krzesiwem w skład zestawu do rozpalania ognia. Większość krzesaków wykonywana była z krzemienia i miała postać nieregularnego odłupka z co najmniej jedną, ostrą krawędzią pracującą w którą uderzano krzesiwem. Znane są także krzesaki kwarcytowe i pirytowe.
Najstarsze krzesaki krzemienne odnalezione na terenach Polski datowane są na III w. n.e. i pochodzą z inwentarzy grobowych kultury przeworskiej, gdzie używane były razem z krzesiwem sztabkowatym. Krzemienne krzesaki nie miały ustandaryzowanych form zmieniających się w czasie. Do ich produkcji podchodzono oportunistycznie i nie formowano określonych kształtów; adaptowano do roli krzesaka każdy kawałek krzemienia z ostrą krawędzią umożliwiającą skrzesanie iskry. W wyniku tego ich morfologia nie różni się na przestrzeni lat i takie same krzesaki wykorzystywano wraz z krzesiwem sztabkowatym, ognikowym oraz jedno- i dwukabłąkowym. Znane są także przypadki, by wraz z tymi krzesiwami używano krzesaków w postaci naturalnej bryłki pirytu.
Krzesaki kwarcytowe stanowią wyjątkową formę krzesaka, używaną do krzesania iskier wyłącznie za pomocą krzesiwa iglicowego. Na terenach Polski odnajdowane są w grobach kultury przeworskiej datowanych od I do III w. n.e., kiedy to zostały wyparte przez o wiele bardziej efektywny zestaw do rozpalania ognia, składający się z krzesiwa sztabkowatego i krzemiennego krzesaka. Krzesaki kwarcytowe występują w dwóch formach: owalnej i prostokątnej. Ich cechą charakterystyczną jest obecność niewielkiego zagłębienia na dwóch największych, przeciwległych powierzchniach powstałego wskutek uderzania krzesiwem iglicowym w celu uzyskania iskry.

</doc>
<doc id="4643423" url="https://pl.wikipedia.org/wiki?curid=4643423" title="Wieża Młyna Kieratowego w Braniewie">
Wieża Młyna Kieratowego w Braniewie

Wieża Młyna Kieratowego (niem. "Rossmühlenturm, zwana później też: klasztorną, mniszą albo basztą") – XIV-wieczna baszta w południowo-zachodnim narożu dawnego Starego Miasta w Braniewie, stanowiąca element wewnętrznego muru obronnego.
Historia.
Braniewo w średniowieczu otrzymało okazały ciąg murów obronnych. Z licznych średniowiecznych fortyfikacji miasta dochowały się do czasów współczesnych nieliczne fragmenty murów obronnych, brama wjazdowa do zamku biskupiego, Wieża Klesza, tuż obok niska baszta bezimienna, Baszta Prochowa oraz chyba najbardziej okazała i dość dobrze zachowana Wieża Młyna Kieratowego.
Wieża powstała na przełomie XIV i XV wieku i stanowiła ważny element południowej strony fortyfikacji miejskich, będąc najpotężniejszą budowlą obronną na terenie Starego Miasta. Pełniła jednocześnie funkcję stanowiska ogniowego – działobitni, z zadaniem osłony miasta od strony południowej. Od tej wież rozpoczynał się podwójny miejski mur obronny – wewnętrzny oraz późniejszy, zewnętrzny, wybudowany w 1434 roku. Po zewnętrznej strony baszty i muru zewnętrznego znajdowała się fosa utrzymana w starym zakolu rzeki Pasłęki.
Gdy w XVII wieku średniowieczne mury miejskie przestawały już pełnić funkcję obronną, postępowała ich stopniowa rozbiórka. Na początku XIX w. usunięto wszystkie bramy miejskie, a do 1843 rozebrano poszczególne odcinki murów i niektóre wieże. Pozostałe baszty i wieże adaptowano do pełnienia różnych funkcji, np. w Wieży Kleszej znajdowały się pomieszczenia służące pobliskiemu gimnazjum (zajmującego pomieszczenia dawnego kolegium jezuickiego), a następnie archiwum. Wieża Młyna Kieratowego pełniła zaś m.in. funkcje więzienne (po 1840), później została wydzierżawiona na spichlerz (magazyn), a w roku 1888 sprzedana za kwotę 3000 marek klasztorowi sióstr katarzynek w Braniewie.
Po II wojnie światowej zniszczona baszta znajdowała się w stanie ruiny, zabezpieczona była tylko dachem, który z czasem uległ jednak ponownemu zniszczeniu i był niekompletny. W 1968 roku – z inicjatywy nowo powołanego zastępcy komendanta Hufiec ZHP Braniewo Józefa Rusieckiego – uzyskano zgodę władz miasta na adaptację obiektu na potrzeby miejscowego harcerstwa. Siłami harcerzy i pracowników budowlanych, przy pomocy wsparcia finansowego miasta, w ciągu 6 lat wyremontowano basztę. Wiosną 1973 roku dokonano jej uroczystego otwarcia jako harcówki. Baszta stała się nową siedzibą hufca, która wcześniej mieściła się na ul. Kościuszki 5a. W baszcie, oprócz pomieszczeń biurowych na parterze budynku, znajdowała się przestronna sala kominkowa, wyposażona w ręcznie wykonane stylowe dębowe meble oraz mieszcząca zbiory sali tradycji Hufca ZHP Braniewo. Na najwyższej kondygnacji baszty znajdowała się biblioteka z salą metodyczną oraz pomieszczenia Harcerskiego Klubu Łączności.
9 sierpnia 1996 roku Zarząd Miasta Braniewa podjął decyzję o odebraniu Hufcowi ZHP Braniewo jej dotychczasowej siedziby. Stało się tak na skutek roszczeń Kościoła katolickiego do utraconego po II wojnie światowej majątku (obiekt ten w 1888 roku zakupił klasztor sióstr katarzynek). Komisja Majątkowa, nie biorąc pod uwagę nakładów harcerzy na remont i utrzymanie w dobrym stanie obiektu, orzekła o jego zwrocie zgromadzeniu katarzynek. Spotkało się to z bardzo niechętnym przyjęciem przez członków ZHP. Władze miejskie na nową siedzibę hufca przeznaczyły pomieszczenia w suterenie po zlikwidowanej kuchni i stołówce Szkoły Podstawowej nr 1 przy ul. Armii Krajowej.
Nazewnictwo baszty.
Na przestrzeni wieków baszta była różnie nazywana. Pierwsza nazwa Wieża Młyna Kieratowego (niem. "Rossmühlenturm") związana była z przeznaczeniem budowli do mielenia zboża za po pomocą kieratu. Pomimo że od lat funkcjonowały w mieście już młyny wodne jak: młyn Arnolda w Wikielcu czy Wielki Młyn Miejski ("Große Amtsmühle") w Nowym Mieście Braniewie, to taka konstrukcja gwarantowała podczas oblężeń miasta przetrwanie. Gdy w czasie oblegania miasta istniejące młyny wodne były niedostępne dla mieszkańców zamkniętych w murach miejskich, posiadanie młyna kieratowego pozwalało na zmielenie ziarna siłą mięśni zwierząt lub nawet ludzi, co uniezależniało miasto od świata zewnętrznego i świadczyło o dużej zapobiegliwości ówczesnych mieszkańców.
Wieża zwana była nadto "Tymienicze", czyli ciemnica, od znajdującego się w niej więzienia. Gdy w 1450 roku osiedliły się w Braniewie beginki, zajmując parcele i budując klasztor przy tejże wieży, nazywana była Wieżą Mniszek lub Klasztorną ("Nonnenturm"). Po II wojnie światowej, w 1973 roku, otrzymała jeszcze jedną nazwę: Baszta Harcerska, gdyż na ponad 20 lat stała się siedzibą Hufca ZHP Braniewo. Współcześnie, jako że wieżę odzyskał Kościół katolicki, zwana jest krótko Basztą, co do 2021 potwierdzała tablica na murze: ul. Basztowa 1 (obecnie ul. bł. Reginy Protmann 1).
Architektura.
Wieża Młyna Kieratowego zbudowana została w stylu gotyckim, z gotyckiej cegły pełnej. Obiekt wybudowano na planie podkowy – jej wnętrze jest kwadratem o boku 5,80 m, zakończonym z jednej strony, w kierunku fosy, półkolem, zwiększając średnicę do 7,00 m. Mur wewnętrzny baszty wystawał nieco poza linią muru miejskiego i stąd mniejsza jego grubość z tyłu wieży wynosząca zaledwie 0,5 m. Okna zakończone są łukami segmentowymi, a piwnica posiadała sklepienie łukowe. Wieża posiada 4 kondygnacje, ostatnia powstała najprawdopodobniej w latach 1505–1507, zbudowana została przez mistrza Hansa. Współcześnie jest to obiekt o wysokości 16,16 m od poziomu gruntu (strona północna), z czego kondygnacje ze stropami wysokości 12,70 m oraz dach 3,46 m.

</doc>
<doc id="4643424" url="https://pl.wikipedia.org/wiki?curid=4643424" title="Khan Jafar">
Khan Jafar

Khan Mousem Jafar Khan (ur. 6 kwietnia 1987) – katarski zapaśnik walczący głównie w stylu klasycznym. Zajął piąte miejsce na igrzyskach azjatyckich w 2014; trzynaste w 2010 i szesnaste w 2006. Siódmy na mistrzostwach Azji w 2014. Dziewiętnasty na igrzyskach wojskowych w 2019. Srebrny i brązowy medalista mistrzostw arabskich w 2013; brązowy w 2010 roku.

</doc>
<doc id="4643425" url="https://pl.wikipedia.org/wiki?curid=4643425" title="OKO-4">
OKO-4

OKO-4 (ros. ОКО-4) – niezrealizowany projekt radzieckiego samolotu myśliwskiego zaprojektowanego przez Wsiewołoda Konstantinowicza Tairowa.
Historia.
Projekt nowego samolotu myśliwskiego powstał w 1938 roku. Tairow zaprojektował niewielki samolot o zwartej sylwetce w układzie półtorapłata, w którym dolny płat o mniejszej rozpiętości niż górny, przesunięty był względem górnego do tyłu samolotu. Maszyna miała konstrukcje wolnonośną, obydwa płaty pozbawione były klasycznych dla dwupłatowych samolotów rozpórek i naciągów. Do napędu wybrany został silnik w układzie podwójnej gwiazdy M-88. Miał on pozwolić na osiągnięcie przez samolot prędkości 522 km/h na wysokości 7500 metrów. Pilot miał dysponować zamknięta kabiną. Górny płat zaprojektowany w układzie typu mewa. OKO-4 miał być uzbrojony w cztery karabiny maszynowe SzKAS kalibru 7,62 mm z zapasem amunicji 850 nabojów na lufę lub dwa karabiny maszynowe UB kalibru 12,7 mm z zapasem amunicji wynoszącym 250 nabojów na lufę. Dodatkowo, pod skrzydłem samolot miał być zdolny do przenoszenia dwóch bomb o masie 50 kilogramów każda. Prace nad prototypem posuwały się bardzo powoli. W owym czasie Tairow zaangażowany był mocno w projekt dwusilnikowego myśliwca eskortowego Ta-3 (OKO-6) a silnik M-88 nie był jeszcze dostępny. Mając to na uwadze, poprosił o przesunięcie terminu ukończenia maszyny prototypowej o 10 miesięcy. Propozycja nie została przyjęta i projekt zakończono na etapie ukończonego w 40 procentach prototypu. 

</doc>
<doc id="4643428" url="https://pl.wikipedia.org/wiki?curid=4643428" title="Ali Szabanibengar">
Ali Szabanibengar

Ali Szabanibengar (pers. علی شعبانی بنگر; ur. 18 maja 1995) – irański zapaśnik walczący w stylu wolnym. Zajął dziesiąte miejsce na mistrzostwach świata z 2019. Mistrz Azji w 2021. Drugi w Pucharze Świata w 2019. Trzeci na MŚ U-23 w 2018 roku.

</doc>
<doc id="4643429" url="https://pl.wikipedia.org/wiki?curid=4643429" title="Stare Sady (ujednoznacznienie)">
Stare Sady (ujednoznacznienie)



</doc>
<doc id="4643431" url="https://pl.wikipedia.org/wiki?curid=4643431" title="Piotr Sak">
Piotr Sak

Piotr Paweł Sak (ur. 29 maja 1983 w Tarnowie) – polski prawnik, polityk i samorządowiec, adwokat, poseł na Sejm IX kadencji.
Życiorys.
Jest absolwentem Wydziału Prawa i Administracji Uniwersytetu Jagiellońskiego oraz studium menedżerskiego w Szkole Przedsiębiorczości i Zarządzania Akademii Ekonomicznej w Krakowie. Podjął praktykę w zawodzie adwokata. Od 2006 był koordynatorem Biura Interwencji i Porad posła Józefa Rojka. Pracował również w biurze eurodeputowanego Zbigniewa Ziobry w Tarnowie. Wielokrotnie reprezentował go podczas procesów. Regularnie publikował teksty eksperckie w „Gazecie Prawnej” z zakresu prawa pracy. Był również autorem wielu artykułów prawniczych publikowanych w dzienniku „Rzeczpospolita” oraz miesięczniku „Praca i Zabezpieczenie Społeczne”.
Z listy Prawa i Sprawiedliwości w wyborach samorządowych w 2006 bez powodzenia kandydował do rady Tarnowa, a w wyborach w 2010 uzyskał mandat radnego Sejmiku Województwa Małopolskiego. W listopadzie 2011 opuścił PiS, współtworząc klub radnych Solidarna Polska. Został działaczem powstałej w 2012 partii o tej nazwie. W wyborach w 2014 i 2018 jako kandydat tej partii uzyskiwał mandat radnego Tarnowa z ramienia komitetu wyborczego PiS.
W wyborach parlamentarnych w 2019 uzyskał mandat posła na Sejm IX kadencji, startując z 6. pozycji listy PiS w okręgu tarnowskim i uzyskując 9855 głosów. W Sejmie został członkiem m.in. Komisji do Spraw Kontroli Państwowej, Komisji Sprawiedliwości i Praw Człowieka oraz Komisji Infrastruktury. Objął funkcję przewodniczącego Komisji Nadzwyczajnej do spraw zmian w kodyfikacjach.

</doc>
<doc id="4643436" url="https://pl.wikipedia.org/wiki?curid=4643436" title="John Delaney">
John Delaney



</doc>
<doc id="4643437" url="https://pl.wikipedia.org/wiki?curid=4643437" title="John Delaney (polityk z Marylandu)">
John Delaney (polityk z Marylandu)

John Kevin Delaney (ur. 16 kwietnia 1963 w Wood-Ridge) – amerykański przedsiębiorca i polityk, w latach 2013–2019 członek Izby Reprezentantów z 6. okręgu Marylandu, współzałożyciel firm American Home Therapies, HealthCare Financial Partners i CapitalSource.
Wczesne życie i wykształcenie.
John Kevin Delaney urodził się 16 kwietnia 1963 w Wood-Ridge w stanie New Jersey. Jego ojciec Jack Delaney był elektrykiem, a matka Elaine Delaney zd. Rowe gospodynią domową.
Dostał się na uniwersytet na mocy stypendium ufundowanego przez związek zawodowy ojca, American Legion, VFW i Lions Clubs International.
W 1985 ukończył studia na wydziale biologii na Uniwersytecie Columbia i zdobył tytuł Bachelor of Science, a w 1988 ukończył prawo na Uniwersytecie Georgetown i zdobył tytuł naukowy Juris Doctor. Po ukończeniu uczelni krótko praktykował prawo w firmie Shaw, Pittman, Potts &amp; Trowbridge.
Kariera biznesowa.
Od 1990 do 1992 wraz z Ethanem Lederem był współwłaścicielem firmy opieki zdrowotnej American Home Therapies. Następnie w 1993 wraz z Lederem i Edwardem Nordbergiem Jr założył firmę HealthCare Financial Partners, udzielającą pożycek dla firm opieki zdrowotnej i do 1997 był prezesem zarządu i dyrektorem generalnym tej firmy. W 2000 współfinansował firmę CapitalSource, udzielającą pożyczek małym i średnim przedsięwzięciom i do 2009 był dyrektorem generalnym i menedżerem wykonawczym tej firmy, a następnie od 2010 był prezesem wykonawczym. 6 kwietnia 2012 zrezygnował z tej posady, aby rozpocząć karierę polityczną.
Członek Izby Reprezentantów.
W 2012 został wybrany z ramienia Partii Demokratycznej do Izby Reprezentantów z 6. okręgu wyborczego w Maryland i pełnił tę funkcję trzy kadencje do 3 stycznia 2019. Był jednym z najbogatszych członków Izby. W 2018 gazeta "Roll Call" umieściła go na szóstym miejscu pod względem zamożności i oszacowała jego majątek na 93 miliony dolarów amerykańskich. Zasiadał w Komisji ds. Usług Finansowych Izby. Deklarował progresywne poglądy. Zyskał reputację osoby, która często współpracowała zarówno Partii Demokratycznej, jak i Partii Republikańskiej.
W 2017 Delaney wraz z dwoma republikańskimi członkami Izby Reprezentantów, Tedem Yoho i Rodneyem Davisem, pomógł wprowadzić dwie ustawy, które miały na celu sfinansowanie szerokiej gamy projektów infrastrukturalnych, a dochody miały być uzyskiwane dzięki międzynarodowym przepisom podatkowym.
Wybory prezydenckie w 2020.
28 lipca 2017 ogłosił na łamach "The Washington Post", że kandyduje w prawyborach Partii Demokratycznej przed wyborami prezydenckimi w 2020, w związku z czym nie ubiegał się o czwartą kadencję członka Izby Reprezentantów"". Był pierwszym Demokratą, który zgłosił swoją kandydaturę w tych wyborach. W ramach kampanii wyborczej 29 maja 2018 opublikował książkę "The Right Answer: How We Can Unify Our Divided Nation".
Delaney miał niskie poparcie w sondażach przez większość kampanii i zakwalifikował się tylko do jednej debaty prawyborczej. 31 stycznia 2020 ogłosił, że wycofuje swoją kandydaturę. Jak sam przyznał, nie wierzył w swoje zwycięstwo na tym etapie i zależało mu na tym, aby prawybory wygrał centrysta i nie chciał w tym przeszkodzić, przejmując część elektoratu.
Życie prywatne.
Deklaruje się jako rzymski katolik.
Jest żonaty z April McClain-Delaney. Razem mają cztery córki: Summer, Lily, Grace i Brooke Delaney.

</doc>
<doc id="4643440" url="https://pl.wikipedia.org/wiki?curid=4643440" title="Tadeusz Chrzan">
Tadeusz Chrzan

Tadeusz Chrzan (ur. 14 września 1963 w Grodzisku Dolnym) – polski polityk i samorządowiec, starosta jarosławski (2006–2010, 2014–2019), poseł na Sejm IX kadencji.
Życiorys.
Absolwent Technikum Drogowo-Geodezyjnego w Jarosławiu oraz studiów z zakresu zarządzania na Politechnice Lubelskiej. Ukończył również studia MBA w Wyższej Szkole Menedżerskiej w Warszawie.
W latach 80. działał w podziemnej Federacji Młodzieży Walczącej. W 1991 dołączył do Konfederacji Polski Niepodległej. Następnie wstąpił do Prawa i Sprawiedliwości. W strukturach PiS obejmował funkcje członka zarządu okręgu później, delegata na kongres krajowy i członka Rady Politycznej.
W 2006 uzyskał mandat radnego powiatu jarosławskiego. Z powodzeniem ubiegał się o reelekcję w wyborach samorządowych w 2010, 2014 i 2018. W kadencjach 2006–2010 i 2014–2018 pełnił funkcję starosty, ponownie objął ten urząd po wyborach w 2018. W 2019 powołany na wiceprezesa Związku Powiatów Polskich.
W wyborach parlamentarnych w tym samym roku uzyskał mandat posła na Sejm IX kadencji, startując z dziesiątej pozycji na liście Prawa i Sprawiedliwości w okręgu 22 (Krosno); głosowało na niego 11 177 osób.
Odznaczenia i wyróżnienia.
W 2019 prezydent RP Andrzej Duda odznaczył go Srebrnym Krzyżem Zasługi.
Podczas kadencji 2014–2018 został wyróżniony tytułem „Najlepszego Starosty Podkarpacia” w konkursie „Podkarpacka Nagroda Samorządowa”, zarządzany przez niego powiat uznano wówczas za najlepszy powiat województwa podkarpackiego. W 2018 uhonorowany przez Związek Powiatów Polskich tytułem „Samorządowca 20-lecia”.
Życie prywatne.
Żonaty, ma dwoje dzieci.

</doc>
<doc id="4643443" url="https://pl.wikipedia.org/wiki?curid=4643443" title="Paweł Kaleta (duchowny)">
Paweł Kaleta (duchowny)

Paweł Kaleta (ur. 17 maja 1977 w Radomiu) – polski duchowny, dr hab. nauk prawnych, adiunkt Instytutu Prawa Kanonicznego Wydziału Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II.
Życiorys.
W 2004 ukończył studia teologiczne na Uniwersytecie Kardynała Stefana Wyszyńskiego w Warszawie, natomiast w 2008 studia w zakresie prawa kanonicznego na Katolickim Uniwersytecie Lubelskim Jana Pawła II. 27 września 2011 obronił pracę doktorską "Zadania zarządcy majątku kościelnego w Kodeksie Prawa Kanonicznego z 1983 roku w polskich synodach diecezjalnych", 15 stycznia 2019 habilitował się na podstawie pracy zatytułowanej "Prawne aspekty zarządzania dobrami kościelnymi".
Objął funkcję adiunkta w Instytucie Prawa Kanonicznego na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II.

</doc>
<doc id="4643450" url="https://pl.wikipedia.org/wiki?curid=4643450" title="Bory (powiat kartuski)">
Bory (powiat kartuski)



</doc>
<doc id="4643451" url="https://pl.wikipedia.org/wiki?curid=4643451" title="Bukowa Góra (gmina Kartuzy)">
Bukowa Góra (gmina Kartuzy)



</doc>
<doc id="4643452" url="https://pl.wikipedia.org/wiki?curid=4643452" title="Kamionka (powiat kartuski)">
Kamionka (powiat kartuski)



</doc>
<doc id="4643453" url="https://pl.wikipedia.org/wiki?curid=4643453" title="Kępa (województwo pomorskie)">
Kępa (województwo pomorskie)



</doc>
<doc id="4643454" url="https://pl.wikipedia.org/wiki?curid=4643454" title="Raj (województwo pomorskie)">
Raj (województwo pomorskie)



</doc>
<doc id="4643457" url="https://pl.wikipedia.org/wiki?curid=4643457" title="Grzegorz Gaża">
Grzegorz Gaża

Grzegorz Krzysztof Gaża (ur. 23 marca 1972 w Pszczynie) – polski polityk, samorządowiec i przedsiębiorca, poseł na Sejm IX kadencji.
Życiorys.
Uzyskał wykształcenie średnie, został absolwentem Zespołu Szkół Budowlano-Mechanicznych w Tychach na kierunku obróbka skrawaniem. Zajął się prowadzeniem działalności gospodarczej w branży transportowej.
Zaangażował się w działalność polityczną w ramach Prawa i Sprawiedliwości, w 2017 został przewodniczącym struktur partii w Pszczynie. W 2006 zdobył mandat radnego gminy Pszczyna. W 2010 i 2014 bez powodzenia kandydował do sejmiku śląskiego, a w 2007 i 2011 do Sejmu. Mandat radnego wojewódzkiego uzyskał w 2015 w miejsce Bożeny Borys-Szopy. W 2018 z powodzeniem ubiegał się o reelekcję w wyborach do sejmiku, objął w nim stanowisko przewodniczącego komisji skarg, wniosków i petycji. W wyborach parlamentarnych w 2019 uzyskał mandat posła na Sejm RP IX kadencji w okręgu bielskim (zdobył 11 526 głosów).

</doc>
<doc id="4643464" url="https://pl.wikipedia.org/wiki?curid=4643464" title="Przytoka">
Przytoka



</doc>
<doc id="4643473" url="https://pl.wikipedia.org/wiki?curid=4643473" title="Derby Podkarpacia w piłce nożnej">
Derby Podkarpacia w piłce nożnej

Derby Podkarpacia w piłce nożnej – zwyczajowe określenie rywalizacji drużyn piłkarskich, przyjęte z uwagi na położenie klubów na obszarze obecnego województwa podkarpackiego.
Na przestrzeni lat za derby Podkarpacia uznawano rywalizację różnych zespołów: np. Resovii i Stali Stalowa Wola, Resovii i Siarki Tarnobrzeg, Siarki Tarnobrzeg i Stali Stalowa Wola (także jako "derby północnego Podkarpacia" bądź "wielkie derby Podkarpacia"), Karpat Krosno i Stali Sanok (także jako "derby południowego Podkarpacia"), Siarki Tarnobrzeg i Stali Mielec, Stali Mielec i Stali Stalowa Wola (zwane też jako "derby Stalowskie"), Stali Mielec i Stali Rzeszów, Karpat Krosno i Zelmeru Rzeszów. Ponadto pojawiło się określenie "małe derby Podkarpacia" dla rywalizacji mniej zasłużonych klubów (Karpaty Krosno z Naftą Jedlicze).
Prócz wyżej wymienionych rywalizacji na obszarze Podkarpacia są rozgrywane derby miejskie: Derby Rzeszowa, Derby Przemyśla, Derby Dębicy.
Derby Siarka Tarnobrzeg – Stal Stalowa Wola.
Do połowy lat 70. rywalizacja derbowa Siarki Tarnobrzeg (zał. 1957) i Stali Stalowa Wola (zał. 1938) była określana jako "derby północnej Rzeszowszczyzny" bądź "derby Rzeszowszczyzny" (do tego czasu istniało województwo rzeszowskie). Po reformie administracyjnej z 1975 i utworzeniu województwa tarnobrzeskiego (istniejącego w latach 1975–1998) mecze te określano jako "derby województwa tarnobrzeskiego" względnie "derby tarnobrzeskie". Używano także określenia "derby Siarki i Stali", albo generalnie "święta wojna" bądź derby. Po ustanowieniu województwa podkarpackiego (1999) rywalizację Siarki Tarnobrzeg i Stali Stalowa Wola określa się jako "derby Podkarpacia", a precyzyjniej również jako "derby północnego Podkarpacia" bądź "wielkie derby Podkarpacia".
W dotychczasowej historii derbów Siarka i Stal rywalizowały na czwartym, trzecim, drugim i pierwszym poziomie rozgrywkowym. Na poziomie drugiej klasy ligowej derby Siarki ze Stalą po raz pierwszy zostały rozegrane już w inauguracyjnej kolejce sezonu II ligi 1974/1975. Po serii derbów toczonych rokrocznie w latach 70. oraz okresie braku ligowej rywalizacji w latach 80., Siarka powróciła do II ligi w 1989 po 10 latach przerwy i wówczas ponownie rozegrano derby już w pierwszej kolejce sezonu 1989/1990. Później, w jednym sezonie oba zespoły rywalizowały w najwyższym poziomie rozgrywkowym, tj. edycji I ligi 1993/1994. Wtedy pierwsze w historii derby na najwyższym poziomie ligowym rozegrano w Stalowej Woli 18 sierpnia 1993, a mecz zakończył się wynikiem bezbramkowym. Ponadto w dwóch sezonach obie drużyny „rozminęły się” na najwyższym poziomie ligowym odpowiednio uzyskując awans i doznając spadku:
Przedmiotowe zestawienie derbowe rywalizacji Siarki i Stali dotyczy spotkań ligowych pierwszych zespołów seniorskich obu klubów. W niektórych sezonach jedna z drużyn derbowych występowała w klasie ligowej wspólnie z zespołem rezerwowym klubu rywala:
Ponadto w niektórych sezonach w rozgrywkach uczestniczyły zespoły rezerwowe obu klubów równocześnie; np. w edycji 1990/1991 Klasy Regionalnej (czwarty poziom) Grupie Kieleckiej rywalizowały Siarka II i Stal II.
Rywalizacja derbowa Siarki i Stali zyskała specyficzny charakter również z uwagi na rotację osób zaangażowanych przez oba kluby, jako że wielu zawodników, a także trenerzy pracowali naprzemiennie w obu zespołach, w niektórych przypadkach nawet w ramach jednego sezonu. Derby Siarki i Stali wiążą się z zainteresowaniem kibiców i animozjami sympatyków obu klubów. Przed derbami 3 marca 1990 na ulicach Stalowej Woli doszło do awantur. W pierwszych derbach I-ligowych 18 sierpnia 1993 do awantur dochodziło także na stadionie w Stalowej Woli.
Rywalizacja obu drużyn znalazła swoje odniesienie w kulturze: w filmie fabularnym pt. "Ciuciubabka" z 1977 główny bohater Piotr (w jego rolę wcielił się aktor Wiesław Wójcik) czyta w gazecie wynik meczu: "Siarka Tarnobrzeg – Stal Stalowa Wola 0:4".
Za derby obu klubów uważa się także rywalizację w koszykówce mężczyzn, w której swoje zespoły mają Siarka Tarnobrzeg i Stal Stalowa Wola.
Bilans ligowy.
W niektórych innych podsumowaniach uwzględniano bilans meczów derbowych: począwszy od sezonu 1972/1973, od sezonu 1974/1975 (w ówczesnej II lidze na poziomie centralnym), a nawet od sezonu 1993/1994.
Derby Karpaty Krosno – Stal Sanok.
Od kilkudziesięciu lat szczególne znaczenie mają pojedynki derbowe pomiędzy Stalą Sanok a Karpatami Krosno (zwane niekiedy "Derbami Krośnieńskiego", "Derbami Podkarpacia", "Derbami Podkarpackimi" bądź "Derbami Południowego Podkarpacia"). Mecze te zyskały charakter derbów, zaś ich geneza tkwi w bliskim położeniu geograficznym, jak również w rywalizacji pomiędzy miastami Sanoka i Krosna, w przeszłości przynależnymi do województwa krośnieńskiego (z tego względu w okresie ówczesnego podziału administracyjnego w latach 1975–1998 rywalizacja Karpat i Stali była także określana jako "derby województwa").
Pierwotnie, tuż po zakończeniu II wojny światowej przejawem meczów sanocko-krośnieńskich były spotkania Sanoczanki Sanok z MKS Legią Krosno, KS Naftą Krosno (jednak były to sparingi towarzyskie, gdyż ww. zespoły krośnieńskie, w przeciwieństwie do Sanoczanki, występowały wówczas w rzeszowskiej klasy A). W 1946 Sanoczanka awansowała do klasy A i od tego czasu rywalizowała z zespołami krośnieńskimi na poziomie ligowym.
Później drużyny sanockie i krośnieńskie rywalizowały ze sobą w rozgrywkach ligowych np. w sezonach 1955 i 1956 klasy A, gdy Sanok reprezentowały Stal i Górnik, a Krosno – Górnik i Unia. Doniesienia medialne o ekscesach w zachowaniu publiczności pojawiły się po kolejce ligowej z 7 sierpnia 1955, gdy stwierdzono takowe w podwójnych derbach, tj. zarówno w meczu Górnik Krosno – Stal Sanok oraz spotkaniu Górnik Sanok – Unia Krosno. Rywalizacja sanocko-krośnieńska obfitowała także w niesportowe zachowanie samych zawodników; w sezonie 1956 w wyjazdowym spotkaniu Stali z Unią (wygranym przez sanoczan 3:4) czterech piłkarzy otrzymało czerwoną kartkę, w tym trzech ze Stali. W sezonie 1957 na poziomie okręgowej III ligi rzeszowskiej (rozgrywki prowadzono systemem wiosna-jesień) rywalem Sanoczanki była Legia Krosno. Pierwsze mecz derbowy odbył się 26 maja 1957 w Krośnie, a w rozegranym w Sanoku rewanżu 18 sierpnia doszło także do niekulturalnych i niesportowych zachowań miejscowych kibiców.
W późniejszym czasie, w tym w dekadzie lat 60., nie dochodziło do rywalizacji ligowej drużyny krośnieńskiej (pod nazwami Legia, Krośnianka, MZKS i od 1963 Karpaty) z działającą od 1960 sanocką Stalą, jako że ww. zespoły z Krosna występowały w wyższych klasach rozgrywkowych. Pojedynki derbowe Karpat ze Stalą na poziomie ligowym stały się możliwe ponownie od początku lat 70. W latach 80. antagonizm w trakcie pojedynków Stali z Karpatami stał się wyraźniejszy za sprawą rozwijającego się zorganizowanego ruchu kibiców.
Pomimo istniejącej rywalizacji sportowej i animozji sympatyków obu zespołów w 1979 władze obu klubów podjęły współpracę, owocującą np. wymianą doświadczeń. Jednak kilka lat później, w meczu derbowym na szczeblu III ligi rozegranym w październiku 1986 w Krośnie uwidoczniło się zaostrzenie animozji między klubami – zarówno na boisku, gdzie zawodnicy wykazywali się ostrą grą i licznymi bezpardonowymi faulami, jak również na trybunach, gdzie sympatycy wznosili niekulturalne okrzyki, a zwolennicy Stali dokonali spalenia flagi Karpat.
Rywalizacja ligowa.
Zestawienie uwzględnia mecze w rozgrywkach ligowych pomiędzy klubami z Sanoka i Krosna, reprezentowanymi przez pierwsze drużyny klubowe. Nie zostały wzięte pod uwagę spotkania ligowe, w których uczestniczyły rezerwowe zespoły klubów. W wykazie nie zostały uwzględnione także spotkania pomiędzy pierwszymi drużynami klubów w ramach rozgrywek o Puchar Polski, jak również pojedynki sparingowe wzgl. towarzyskie.
Derby miejskie.
Derby Przemyśla
Derby Rzeszowa
Derby Dębicy

</doc>
<doc id="4643483" url="https://pl.wikipedia.org/wiki?curid=4643483" title="Rząd Antónia Costy">
Rząd Antónia Costy



</doc>
<doc id="4643487" url="https://pl.wikipedia.org/wiki?curid=4643487" title="Ulica Szwarlikowska w Radomiu">
Ulica Szwarlikowska w Radomiu

Ulica Szwarlikowska w Radomiu – ulica w Radomiu w dzielnicy Miasto Kazimierzowskie.
Ulica Szwarlikowska odchodzi od placu Reformacji. Łączy się z ulicami Esterki i Wolność. Zaliczana jest do kategorii dróg gminnych. Długość ulicy wynosi około 320 metrów.
Do Gminnej Ewidencji Zabytków Miasta Radomia wpisane są obiekty:

</doc>
<doc id="4643494" url="https://pl.wikipedia.org/wiki?curid=4643494" title="Michał Krawczyk">
Michał Krawczyk



</doc>
<doc id="4643497" url="https://pl.wikipedia.org/wiki?curid=4643497" title="Abapó">
Abapó

Abapó – miasto w Boliwii, w departamencie Santa Cruz, w prowincji Cordillera.

</doc>
<doc id="4643502" url="https://pl.wikipedia.org/wiki?curid=4643502" title="Arroyo Concepción">
Arroyo Concepción

Arroyo Concepción – miasto w Boliwii, w departamencie Santa Cruz, w prowincji Germán Busch.

</doc>
<doc id="4643509" url="https://pl.wikipedia.org/wiki?curid=4643509" title="Smolarnia (gmina Kartuzy)">
Smolarnia (gmina Kartuzy)



</doc>
<doc id="4643511" url="https://pl.wikipedia.org/wiki?curid=4643511" title="Boyuibe">
Boyuibe

Boyuibe – miasto w Boliwii, w departamencie Santa Cruz, w prowincji Cordillera.

</doc>
<doc id="4643514" url="https://pl.wikipedia.org/wiki?curid=4643514" title="Michał Krawczyk (polityk)">
Michał Krawczyk (polityk)

Michał Mateusz Krawczyk (ur. 21 marca 1978 w Lublinie) – polski polityk, samorządowiec i menedżer, poseł na Sejm IX kadencji.
Życiorys.
Absolwent I Liceum Ogólnokształcącego im. Stanisława Staszica w Lublinie. Ukończył studia z zarządzania na Wydziale Ekonomicznym Uniwersytetu Marii Curie-Skłodowskiej, kształcił się podyplomowo w zakresie marketingu politycznego i medialnego w Wyższej Szkole Zarządzania i Prawa w Warszawie. Pracował w banku i firmie konsultingowej, prowadził też działalność gospodarczą. Od 2005 do 2006 kierował biurem poselskim Janusza Palikota. W latach 2007–2010 był zastępcą dyrektora kancelarii prezydenta Lublina odpowiedzialnym za marketing.
W latach 90. wstąpił do Unii Wolności. Później zaangażował się w działalność polityczną w strukturach Platformy Obywatelskiej, znalazł się w jej władzach w Lublinie oraz powiecie i województwie lubelskim. W 2010, 2014 i 2018 wybierano go do rady miejskiej Lublina. Objął w niej funkcję przewodniczącego Klubu Radnych Prezydenta Krzysztofa Żuka i komisji budżetowo-ekonomicznej. W 2012 został zatrudniony w MPK Lublin, gdzie koordynował program lojalnościowy Bus Bonus. Od 2014 do 2015 pracował jako doradca wojewody Wojciecha Wilka, a od 2016 w Miejskim Ośrodku Sportu i Rekreacji w Lublinie, gdzie odpowiadał za marketing.
W wyborach parlamentarnych w 2019 uzyskał mandat posła na Sejm RP IX kadencji w okręgu lubelskim (zdobył 8408 głosów).
Życie prywatne.
Jest żonaty, ma córkę i syna.

</doc>
<doc id="4643515" url="https://pl.wikipedia.org/wiki?curid=4643515" title="Buena Vista (Boliwia)">
Buena Vista (Boliwia)

Buena Vista – miasto w Boliwii, w departamencie Santa Cruz, w prowincji Ichilo.

</doc>
<doc id="4643518" url="https://pl.wikipedia.org/wiki?curid=4643518" title="Cabezas">
Cabezas

Cabezas – miasto w Boliwii, w departamencie Santa Cruz, w prowincji Cordillera.

</doc>
<doc id="4643519" url="https://pl.wikipedia.org/wiki?curid=4643519" title="Campanero">
Campanero

Campanero – miasto w Boliwii, w departamencie Santa Cruz, w prowincji Andrés Ibáñez.

</doc>
<doc id="4643521" url="https://pl.wikipedia.org/wiki?curid=4643521" title="Chané Independencia">
Chané Independencia

Chané Independencia – miasto w Boliwii, w departamencie Santa Cruz, w prowincji Obispo Santiesteban.

</doc>
<doc id="4643524" url="https://pl.wikipedia.org/wiki?curid=4643524" title="Cuatro Cañadas">
Cuatro Cañadas

Cuatro Cañadas – miasto w Boliwii, w departamencie Santa Cruz, w prowincji Ñuflo de Chávez.

</doc>
<doc id="4643527" url="https://pl.wikipedia.org/wiki?curid=4643527" title="Cmentarz rzymskokatolicki w Zawierciu">
Cmentarz rzymskokatolicki w Zawierciu

Cmentarz rzymskokatolicki w Zawierciu – istniejący od 1903 roku cmentarz, znajdujący się w Zawierciu przy ulicy Cmentarnej. Administratorem obiektu jest parafia Świętych Apostołów Piotra i Pawła.
Historia.
Powstanie cmentarza jest ściśle związane z budową kościoła Świętych Apostołów Piotra i Pawła. Starania o budowę cmentarza rozpoczęły się w 1900 roku, kiedy to za sześć tysięcy rubli zakupiono sześć mórg ziemi od właściciela Kromołowa, Salomona Habermana. Autorem planu cmentarza został B. Malinowski. 5 listopada 1901 roku rozpoczęły się prace przy budowie cmentarza, które trwały do 23 września 1903 roku. W październiku 1903 roku cmentarz został poświęcony i rozpoczął przyjmowanie pochówków. Cmentarz posiadał jedną bramę, od której prowadziła aleja główna, dzieląca obiekt na dwie połowy. Pierwszymi pochowanymi byli Honorata Baltet, Michał Misioł i Marianna Lendor. W okresie I wojny światowej na cmentarzu pochowano 127 żołnierzy.
W związku ze zwiększeniem liczby mieszkańców Zawiercia, w maju 1920 roku została podjęta uchwała o powiększeniu cmentarza o dodatkowe dziesięć mórg gruntu od Habermanów. Do nowego terenu dobudowano drugą bramę oraz poprowadzono II aleję. W latach 1931–1932 ogrodzono cmentarz murem z betonu. W 1934 roku Stanisław Holenderski ufundował budowę kaplicy cmentarnej według projektu Stefana Wąsa. Budowa kaplicy została ukończona w lipcu, a poświęcona 12 września przez bpa Teodora Kubinę.
W 1925 roku przy II bramie powstał Pomnik Poległym Żołnierzom. Pomnik został wybudowany przez braci Trembeckich według projektu Jana Raszki i upamiętnia 53 żołnierzy poległych w latach 1914–1920.
Cmentarz poewangelicki.
Cmentarz ewangelicko-augsburski, graniczący bezpośrednio w cmentarzem rzymskokatolickim powstał prawdopodobnie na początku XX wieku, po oddaniu do użytku kościoła w 1899 roku. Obiekt miał powierzchnię 2592 m². Podczas II wojny światowej cmentarz został zdewastowany, a po wojnie przejęty przez Dom Rzemiosł Różnych. W związku ze znacznym spadkiem wyznawców odłamu ewangelicko-augsburskiego w Zawierciu oraz erygowaniem w sąsiedztwie cmentarza parafii Najświętszej Maryi Panny Królowej Polski (1957 rok), w 1976 roku podpisano protokół, w myśl którego kościół ewangelicko-augsburski zrzekł się terenu cmentarza na rzecz Skarbu Państwa. 17 marca 1980 roku prezydent Zawiercia Maria Gajecka przekazała tereny cmentarza parafii Najświętszej Maryi Panny Królowej Polski z przeznaczeniem na cmentarz rzymskokatolicki.

</doc>
<doc id="4643529" url="https://pl.wikipedia.org/wiki?curid=4643529" title="AGO Esports">
AGO Esports



</doc>
<doc id="4643531" url="https://pl.wikipedia.org/wiki?curid=4643531" title="Futro">
Futro

Futro, inaczej sierść – gruba warstwa włosów, która pokrywa skórę wielu zwierząt. Jest to cecha charakterystyczna dla ssaków. Składa się z wierzchniej warstwy natłuszczonych włosów okrywowych i grubej warstwy podszerstka pod spodem. Włosy okrywowe utrzymują odpowiednią wilgotność, a podszerstek działa jak materiał izolacyjny, który zapewnia zwierzęciu ciepło.
Sierść ssaków spełnia wiele funkcji, takich jak: ochrona, odbiór bodźców sensorycznych, izolacja przed wodą i kamuflaż, przy czym podstawowym zastosowaniem jest termoregulacja. Typy włosów obejmują włosy ostateczne, które mogą być zrzucone (linienie) po osiągnięciu określonej długości; wibrysy, które są włosami czuciowymi i są najczęściej nazywane wąsami; pelage, który składa się z włosów okrywowych, podszerstka i poszycia(włosów hybrydowych); kolce, które są rodzajem sztywnych włosów okrywowych używanych do obrony, na przykład u jeżozwierzy; szczecina, czyli długie włosy zwykle używane do nadawania sygnałów wizualnych, takich jak grzywa lwa; lanugo, które izoluje noworodki ssaków; oraz wełna, która jest długa, miękka i często kręcona.
Futra ssaków są wybarwione z różnych powodów; najważniejsze presje selekcyjne obejmują kamuflaż, selekcję seksualną, komunikację i procesy fizjologiczne, takie jak regulacja temperatury. Kamuflaż ma ogromny wpływ na wiele ssaków, ponieważ pomaga ukryć osobniki przed drapieżnikami lub zdobyczami.
Zwierzęta z futrem cennym z komercyjnego punktu widzenia znane są w przemyśle futrzarskim jako zwierzęta futerkowe. Wykorzystywanie futra jako odzieży lub dekoracji jest sprawą kontrowersyjną; obrońcy praw zwierząt sprzeciwiają się odławianiu i zabijaniu dzikich zwierząt oraz zamykaniu i zabijaniu zwierząt w fermach futrzarskich, np. fermach norek.
Zastosowanie w odzieży.
Krytyka.
Okrucieństwo wobec zwierząt.
Większość futer sprzedawanych przez sprzedawców detalicznych na całym świecie pochodzi od zwierząt hodowlanych, takich jak norki, lisy i króliki. Okrutne metody zabijania uwrażliwiły ludzi, gdyż działacze na rzecz praw zwierząt pracują coraz intensywniej, aby je chronić. Zalecenia (2001 r.) Komitetu Naukowego Komisji Europejskiej ds. Zdrowia i Dobrostanu Zwierząt (SCAHAW) zawierają odpowiednie stwierdzenie: „W porównaniu z innymi zwierzętami gospodarskimi, gatunki hodowane dla ich futra były poddawane stosunkowo niewielkiej selekcji aktywnej, z wyjątkiem kryteriów dotyczących cech futra”.
Szkody dla środowiska naturalnego.
Fabryki futer są niezwykle szkodliwe dla gleby i tym samym niszczycielskie dla środowiska. Proces produkcji futer obejmuje wypompowywanie ścieków i toksycznych substancji chemicznych do otaczającego środowiska. Istnieją poważne zagrożenia dla środowiska zarówno gdy futro jest sztuczne, jak i prawdziwe. Futra sztuczne wykorzystują szkodliwe substancje chemiczne, tańszą siłę roboczą, dzięki czemu mogą być sprzedawane po niższych cenach. Futra sztuczne powiększają ilość odpadów wytwarzanych przez szybką modę, w tym skażenie oceanu mikrowłóknami. Jako produkt ropopochodny, sztuczne włókna futerkowe nie ulegają łatwej biodegradacji, a proces barwienia wykorzystuje wiele substancji chemicznych, które przenikają do oceanów i rzek powodując zanieczyszczanie wód i oceanów. Prawdziwe futro, z drugiej strony, ulega naturalnej biodegradacji i może być przekazywane z pokolenia na pokolenie, chociaż kosztami jest nieludzkie traktowanie zwierząt.

</doc>
<doc id="4643533" url="https://pl.wikipedia.org/wiki?curid=4643533" title="El Carmen Rivero Tórrez">
El Carmen Rivero Tórrez

El Carmen Rivero Tórrez – miasto w Boliwii, w departamencie Santa Cruz, w prowincji Germán Busch.

</doc>
<doc id="4643534" url="https://pl.wikipedia.org/wiki?curid=4643534" title="Złota klatka (część haremu)">
Złota klatka (część haremu)

Złota klatka (tur. "kafes") – rodzaj luksusowego więzienia przeznaczony dla męskich potomków sułtana, niedziedziczących tronu ze względu na wiek, zapoczątkowany przez sułtana Ahmeda, który odmówił wydania rozkazu zabicia swojego młodszego brata Mustafy.
Były to znajdujące się w najdalszej części haremu apartamenty; dostęp do nich mieli jedynie nieliczni: głównie matka lub niania, a także kilkoro niemych sług, ale nikt, kto był zamknięty w złotej klatce, nie mógł pod żadnym pozorem wychodzić na zewnątrz. Wejście do apartamentów było zamurowane, a jedzenie, napoje i opium, traktowane jako remedium na beznadzieję owej egzystencji podawano przez zakratowane okno. W dodatku, aby móc komunikować się z głuchoniemymi niewolnikami, którzy mogli przebywać w apartamentach, więzień musiał nauczyć się podstaw języka migowego. Kobiety, które miały tam wstęp, nie mogły współżyć z książętami z obawy o to, że spłodziliby oni kolejnych pretendentów do sułtańskiego tronu.

</doc>
<doc id="4643539" url="https://pl.wikipedia.org/wiki?curid=4643539" title="Maciej Górski (polityk)">
Maciej Górski (polityk)

Maciej Górski (ur. 23 września 1983 w Węgrowie) – polski polityk i samorządowiec, poseł na Sejm IX kadencji.
Życiorys.
Uzyskał wykształcenie wyższe. W 2007 uzyskał magisterium z socjologii na Uniwersytecie Kardynała Stefana Wyszyńskiego w Warszawie. Od 2007 pracował w Mazowieckim Oddziale Regionalnym Agencji Restrukturyzacji i Modernizacji Rolnictwa, gdzie doszedł do stanowiska wicedyrektora. W 2011 zaczął również prowadzić gospodarstwo rolne.
Zaangażował się w działalność polityczną w ramach Prawa i Sprawiedliwości, został członkiem jego zarządu w powiecie węgrowskim. W 2014 wybrano go do rady powiatu węgrowskiego, a w 2018 do sejmiku mazowieckiego. W wyborach parlamentarnych w 2019 uzyskał mandat posła na Sejm IX kadencji w okręgu siedleckim (zdobył 5206 głosów).
Życie prywatne.
Mieszka w Górkach-Grubakach.

</doc>
<doc id="4643541" url="https://pl.wikipedia.org/wiki?curid=4643541" title="Jorochito">
Jorochito

Jorochito – miasto w Boliwii, w departamencie Santa Cruz, w prowincji Andrés Ibáñez.

</doc>
<doc id="4643542" url="https://pl.wikipedia.org/wiki?curid=4643542" title="La Bélgica">
La Bélgica

La Bélgica – miasto w Boliwii, w departamencie Santa Cruz, w prowincji Sara.

</doc>
<doc id="4643544" url="https://pl.wikipedia.org/wiki?curid=4643544" title="Limoncito">
Limoncito

Limoncito – miasto w Boliwii, w departamencie Santa Cruz, w prowincji Andrés Ibáñez.

</doc>
<doc id="4643551" url="https://pl.wikipedia.org/wiki?curid=4643551" title="Kościół św. Barbary w Walimiu">
Kościół św. Barbary w Walimiu

Kościół Świętej Barbary – rzymskokatolicki kościół parafialny należący do parafii pod tym samym wezwaniem (dekanat Głuszyca diecezji świdnickiej).
Świątynia została wzniesiona w 1548 roku. Obecny wygląd w stylu klasycystycznym uzyskała w wyniku przebudowy w latach 1803–1804, wcześniej, w 1777 dobudowano wieżę. W ścianach bocznych znajdują się trzy wysokie półkoliście zamknięte okna. W portalu głównym wykonanym w 1777 roku jest umieszczona archiwolta. Prezbiterium zostało dostawione w 1911 roku. Do wyposażenia kościoła należy m.in. barokowa rzeźba Matki Boskiej z Dzieciątkiem, wykonana w XVIII wieku.

</doc>
<doc id="4643552" url="https://pl.wikipedia.org/wiki?curid=4643552" title="Mairana">
Mairana

Mairana – miasto w Boliwii, w departamencie Santa Cruz, w prowincji Florida.

</doc>
<doc id="4643556" url="https://pl.wikipedia.org/wiki?curid=4643556" title="Puerto Pailas">
Puerto Pailas

Puerto Pailas – miasto w Boliwii, w departamencie Santa Cruz, w prowincji Andrés Ibáñez.

</doc>
<doc id="4643558" url="https://pl.wikipedia.org/wiki?curid=4643558" title="Mogiły haremu">
Mogiły haremu

Mogiły haremu (incipit "Tu z winnicy miłości niedojrzałe grona") – dziewiąty sonet z cyklu sonetów krymskich autorstwa Adama Mickiewicza. Po raz pierwszy został opublikowany w 1826 roku, natomiast dokładna data powstania poematu nie jest znana.
Treść sonetu.
Dziewiąty sonet z cyklu został zainspirowany został zwiedzaniem ogrodów opuszczonego pałacu chanów krymskich w Bakczysaraju. Treść tego sonetu została oparta na obrazie cmentarza chańskiego, który został zredukowany jedynie do słupów nagrobnych dziewcząt z haremu, na których umieszczono turbany oraz wyryto napisy. Sonet utrzymany jest całości w stylu orientalnym, podkreślonym metaforami w pierwszym czterowierszu i odpowiednim doborem słów w kolejnych wersach. Pierwszych dwanaście wersów na za zadanie wywołanie emocji oraz filozoficznej refleksji nad losem pochowanych tam dziewcząt, poprzez zestawienie takich słów jak młodość, piękno, szczęście ze słowami trumna, wieczność, mrok, niepamięć. W ostatnim trójwierszu obraz pielgrzyma (jedno z wcieleń Krymskiego Pielgrzyma, człowieka o gorzkiej i skomplikowanej przeszłości, świadomego wyobcowania i samotności, który jednak zachował poznawczą ciekawość świata), utożsamiany z podmiotem lirycznym, którego obecność została zaznaczona w podtytule sonetu, pojawia się pełny współczucia w słowach Mirzy.
Objaśnienia poety.
„Mogiły Haremu” – W roskosznym ogrodzie, wśród wysmukłych topoli i drzew morwowych stoją grobowce z białego marmuru Hanów i Sułtanów, ich żon i krewnych; w pobliskich dwóch budowach leżą truny zwalone bez ładu; były one niegdyś bogato wybite, dziś stérczą nagie deski i szmaty całunu. 
„Nad niemi turban zimny” – Muzułmanie nad grobami męzczyzn i niewiast stawią kamienne zawoje innego dla obu płci kształtu. 
„Dłonią Gaura wyryte imiona” – Gaur znaczy „niewierny.” Tak Muzułmanie nazywają chrześcijan. 
Miejsce w cyklu.
Sonet "Grób Potockiej" zgodnie z podziałem Władysława Folkierskiego oraz Czesława Zgorzelskiego jest czwartym sonetem z czterech opisujących ruiny Bakczysaraju ("Bakczysaraj", "Bakczysaraj w nocy", "Grób Potockiej", "Mogiły Haremu"). Natomiast zgodnie z podziałem Juliusza Kleinera utwór jest czwartym z czterech sonetów podróżniczych ("Bakczysaraj", "Bakczysaraj w nocy", "Grób Potockiej", "Mogiły Haremu").
Analiza wersyfikacyjna.
Sonet jest napisany trzynastozgłoskowcem i zbudowany zgodnie z zasadami budowy sonetu poezji prowansalskiej oraz zasadami stosowanymi przez Petrarkę (czternastowierszowa struktura sonetu podzielona na dwa czterowiersze i jeden sześciowiersz), przy użyciu wyłącznie rymów żeńskich, padających na istotne dla treści sonetu słowa. W dwóch pierwszych czterowierszach układ rymów jest "abba abba", na zgodnych rymach, natomiast w sześciowierszu, rozkładającym się na dwa trójwiersze, "cdc dcd". Struktura wersyfikacyjna sonetu jest zgodna z jego strukturą wewnętrzną, dwóm pierwszym czterowierszom, będącym zamkniętymi całościami składniowymi, przeciwstawia się ostatni sześciowiersz, obejmujący czterowiersz z finałem dwuwierszowym, dla wzmocnienia puenty.
Powstanie sonetu.
Najprawdopodobniej wszystkie autografy sonetów Mickiewicza znajdowały się w albumie należącym do Piotra Moszyńskiego. Album ten, jak i kopia wykonana przez Bronisława Gubrynowicza, zaginęły po 1945 roku, w związku z czym nie można ustalić dokładnej daty jego powstania. Zgodnie z informacjami umieszczonymi w napisanej przez Władysława Mickiewicza przedmowie do tomu 1. paryskich „Dzieł” Mickiewicza sonety przed ich wydaniem zostały ocenzurowane przez Michaiła Kaczenowskiego, profesora Uniwersytetu Moskiewskiego, który dokonał mało znaczących poprawek oraz nie wyraził zgody na publikację jednego sonetu pod tytułem "Czołobitność", z którego treści zachowały się tylko dwa wersy.
Współczesna recepcja.
Sonety krymskie w momencie ukazania się drukiem wywołały burzliwą dyskusję i niejednoznaczne oceny. Najostrzejszym ich krytykiem był Kajetan Koźmian, który w liście do Franciszka Morawskiego użył na ich określenie terminu "paskudztwo", negatywnie oceniał je również Franciszek Salezy Dmochowski, natomiast pozytywnie oceniali je m.in. Maurycy Mochnacki oraz Teodozy Sierociński. Przeciwnicy uważali język sonetów za niewłaściwy, z powodu orientalizmów oraz odstępstw od norm języka literackiego, kwestionowali również formę sonetu jako nieodpowiednią dla tematu. Zwolennicy zauważyli, że cykl sonetowy stanowi romantyczny odpowiednik poematu opisowego, stanowiąc zwartą kompozycyjną całość.

</doc>
<doc id="4643559" url="https://pl.wikipedia.org/wiki?curid=4643559" title="Puerto Quijarro">
Puerto Quijarro

Puerto Quijarro – miasto w Boliwii, w departamencie Santa Cruz, w prowincji Germán Busch.

</doc>
<doc id="4643560" url="https://pl.wikipedia.org/wiki?curid=4643560" title="Mogiły Haremu">
Mogiły Haremu



</doc>
<doc id="4643562" url="https://pl.wikipedia.org/wiki?curid=4643562" title="Saipina">
Saipina

Saipina – miasto w Boliwii, w departamencie Santa Cruz, w prowincji Manuel Maria Caballero.

</doc>
<doc id="4643565" url="https://pl.wikipedia.org/wiki?curid=4643565" title="San Carlos (Boliwia)">
San Carlos (Boliwia)

San Carlos – miasto w Boliwii, w departamencie Santa Cruz, w prowincji Ichilo.

</doc>
<doc id="4643568" url="https://pl.wikipedia.org/wiki?curid=4643568" title="San José (Boliwia)">
San José (Boliwia)

San José – miasto w Boliwii, w departamencie Santa Cruz, w prowincji Andrés Ibáñez.

</doc>
<doc id="4643570" url="https://pl.wikipedia.org/wiki?curid=4643570" title="Parafia Matki Bożej Fatimskiej w Hucie Nowej">
Parafia Matki Bożej Fatimskiej w Hucie Nowej

Parafia Matki Bożej Fatimskiej w Hucie Nowej – parafia rzymskokatolicka, znajdująca się w diecezji kieleckiej, w dekanacie daleszyckim.

</doc>
<doc id="4643572" url="https://pl.wikipedia.org/wiki?curid=4643572" title="San Juan de Yapacaní">
San Juan de Yapacaní

San Juan de Yapacaní – miasto w Boliwii, w departamencie Santa Cruz, w prowincji Ichilo.

</doc>
<doc id="4643576" url="https://pl.wikipedia.org/wiki?curid=4643576" title="San Matías (Boliwia)">
San Matías (Boliwia)

San Matías – miasto w Boliwii, w departamencie Santa Cruz, w prowincji Ángel Sandoval.

</doc>
<doc id="4643577" url="https://pl.wikipedia.org/wiki?curid=4643577" title="Parafia św. Jana Chrzciciela w Ociesękach">
Parafia św. Jana Chrzciciela w Ociesękach

Parafia św. Jana Chrzciciela w Ociesękach – parafia rzymskokatolicka, znajdująca się w diecezji kieleckiej, w dekanacie daleszyckim.

</doc>
<doc id="4643578" url="https://pl.wikipedia.org/wiki?curid=4643578" title="San Ramón (Santa Cruz)">
San Ramón (Santa Cruz)

San Ramón – miasto w Boliwii, w departamencie Santa Cruz, w prowincji Ñuflo de Chávez.

</doc>
<doc id="4643579" url="https://pl.wikipedia.org/wiki?curid=4643579" title="Parafia św. Rozalii w Skorzeszycach">
Parafia św. Rozalii w Skorzeszycach

Parafia św. Rozalii w Skorzeszycach – parafia rzymskokatolicka, znajdująca się w diecezji kieleckiej, w dekanacie daleszyckim.

</doc>
<doc id="4643580" url="https://pl.wikipedia.org/wiki?curid=4643580" title="Santa Fe de Yapacaní">
Santa Fe de Yapacaní

Santa Fe de Yapacaní – miasto w Boliwii, w departamencie Santa Cruz, w prowincji Ichilo.

</doc>
<doc id="4643583" url="https://pl.wikipedia.org/wiki?curid=4643583" title="Santa Rosa del Sara">
Santa Rosa del Sara

Santa Rosa del Sara – miasto w Boliwii, w departamencie Santa Cruz, w prowincji Sara.

</doc>
<doc id="4643584" url="https://pl.wikipedia.org/wiki?curid=4643584" title="Urubichá">
Urubichá

Urubichá – miasto w Boliwii, w departamencie Santa Cruz, w prowincji Guarayos.

</doc>
<doc id="4643585" url="https://pl.wikipedia.org/wiki?curid=4643585" title="Vallegrande">
Vallegrande

Vallegrande – miasto w Boliwii, w departamencie Santa Cruz, w prowincji Vallegrande.

</doc>
<doc id="4643586" url="https://pl.wikipedia.org/wiki?curid=4643586" title="Parafia Najświętszej Maryi Panny Królowej Polski i św. Augustyna w Sukowie">
Parafia Najświętszej Maryi Panny Królowej Polski i św. Augustyna w Sukowie

Parafia Najświętszej Maryi Panny Królowej Polski i św. Augustyna w Sukowie – parafia rzymskokatolicka, znajdująca się w diecezji kieleckiej, w dekanacie daleszyckim.

</doc>
<doc id="4643587" url="https://pl.wikipedia.org/wiki?curid=4643587" title="Yaguarú">
Yaguarú

Yaguarú – miasto w Boliwii, w departamencie Santa Cruz, w prowincji Guarayos.

</doc>
<doc id="4643589" url="https://pl.wikipedia.org/wiki?curid=4643589" title="Yotaú">
Yotaú

Yotaú – miasto w Boliwii, w departamencie Santa Cruz, w prowincji Guarayos.

</doc>
<doc id="4643592" url="https://pl.wikipedia.org/wiki?curid=4643592" title="Parafia Najświętszej Maryi Panny Częstochowskiej w Szczecnie">
Parafia Najświętszej Maryi Panny Częstochowskiej w Szczecnie

Parafia Najświętszej Maryi Panny Częstochowskiej w Szczecnie – parafia rzymskokatolicka, znajdująca się w diecezji kieleckiej, w dekanacie daleszyckim.

</doc>
<doc id="4643602" url="https://pl.wikipedia.org/wiki?curid=4643602" title="Marek Fałdowski">
Marek Fałdowski

Marek Fałdowski (ur. 1971 w Siedlcach) – polski policjant, inspektor Policji, doktor habilitowany nauk o bezpieczeństwie, profesor Wyższej Szkoły Policji w Szczytnie, w latach 2017–2020 komendant–rektor tej uczelni.
Życiorys.
W 1991 został policjantem. Pełnił m.in. funkcje zastępcy komendanta powiatowego Policji w Węgrowie, zastępcy komendanta miejskiego Policji w Siedlcach. 17 stycznia 2007 został komendantem miejskim Policji w Siedlcach.
W 2000 został absolwentem Wyższej Szkoły Policji w Szczytnie. W 2003 ukończył studia w Akademii Obrony Narodowej w Warszawie. W Akademii Podlaskiej w Siedlcach w 2006 na podstawie napisanej pod kierunkiem Stanisława Jaczyńskiego rozprawy pt. "Zagłada polskich policjantów więzionych w obozie specjalnym NKWD Ostaszków (wrzesień 1939 – maj 1940)" otrzymał stopień naukowy doktora nauk humanistycznych. W 2019 na podstawie dorobku naukowego oraz monografii pt. "Etyka zawodowa policjanta we współczesnej kulturze służby państwa demokratycznego" Rada Wydziału Bezpieczeństwa Narodowego Akademii Sztuki Wojennej w Warszawie nadała mu stopień naukowy doktora habilitowanego w dziedzinie nauk społecznych w dyscyplinie nauki o bezpieczeństwie. Recenzentami w postępowaniu habilitacyjnym byli: Agnieszka Wioletta Filipek, Witalis Pellowski i Bogdan Grenda.
Minister Spraw Wewnętrznych i Administracji powołał go 11 lutego 2017 na komendanta-rektora Wyższej Szkoły Policji w Szczytnie. W 2018 został profesorem tej uczelni. Rezygnację z tej funkcji złożył w lutym 2020.
Kontrowersje.
W 2012, gdy pełnił funkcję Komendanta Miejskiego w Siedlcach, pięciu jego podwładnych w trakcie przesłuchania na komendzie znęcało się nad trzema zatrzymanymi. Zatrzymanych bito, rażono paralizatorem w miejsca intymne, polewano zimną wodą, jednemu zaklejono usta taśmą. Jeden z torturowanych popełnił samobójstwo tydzień po przesłuchaniu. Komendant Fałdowski, nie wierząc w winę swoich podwładnych, po krótkim zawieszeniu przywrócił policjantów do służby. Sąd pierwszej instancji skazał wszystkich pięciu funkcjonariuszy, potwierdzając skandaliczne zachowania policjantów.
Według doniesień medialnych byli i obecni wykładowcy zarzucają komendantowi-rektorowi Markowi Fałdowskiemu naruszenie praw autorskich, przekroczenie uprawnień w celu osiągnięcia korzyści majątkowej, mobbing oraz plagiat pracy habilitacyjnej. Centralna Komisja do spraw Stopni i Tytułów wszczęła postępowanie weryfikujące proces habilitacyjny inspektora Marka Fałdowskiego a śledztwo w sprawie przekroczenia uprawnień prowadzi Prokuratura Rejonowa Olsztyn-Północ.
Pod koniec 2019 roku kontrolę w Wyższej Szkole Policji przeprowadził Departament Kontroli i Nadzoru Ministerstwa Spraw Wewnętrznych i Administracji, polecenie jej przeprowadzenia wydał Mariusz Kamiński. MSWiA nie potwierdziło stawianych Markowi Fałdowskiemu przez podwładnych zarzutów.

</doc>
<doc id="4643603" url="https://pl.wikipedia.org/wiki?curid=4643603" title="Caraparí">
Caraparí

Caraparí – miasto w Boliwii, w departamencie Tarija, w prowincji Gran Chaco.

</doc>
<doc id="4643605" url="https://pl.wikipedia.org/wiki?curid=4643605" title="Entre Ríos">
Entre Ríos



</doc>
<doc id="4643606" url="https://pl.wikipedia.org/wiki?curid=4643606" title="Żuławy Cedyńskie">
Żuławy Cedyńskie

Żuławy Cedyńskie "(niem. Zehdener Bruch)" – obniżenie terenu powstałe w wyniku sztucznego przesunięciu koryta rzeki Odry w połowie XIX wieku i osuszeniu dolinnego rozlewiska tej rzeki. Stanowią część Cedyńskiego Parku Krajobrazowego.
Położenie.
Żuławy Cedyńskie są położone w zachodniej części Pojezierza Myśliborskiego, pomiędzy wzniesieniami Karpat Cedyńskich i rzeką Odrą, na zachód od miasta Cedynia. Tworzą trójkąt o powierzchni 25 km², od Bielinka na północy do Osinowa Dolnego na południu.
Historia.
W 1820 rozpoczęto prace związane z regulacją głównego koryta rzeki Odry, plany tego przedsięwzięcia powstały w połowie XVIII wieku pod kierunkiem samego króla pruskiego Fryderyka II Wielkiego, prace rozpoczęto od osuszenia bagien nadodrzańskich i melioracji tych terenów. Powstały rozległe poldery umożliwiające uprawy rolnicze, a bieg rzeki został wyprostowany i przez to skrócony. Koryto rzeki zostało wówczas przesunięte o 2-3 km na zachód, co stworzyło obszar depresyjny w stosunku do poziomu Odry, charakteryzujący się żyzną glebą. Do 1858 przeprowadzono osuszenie bagien, budowę rowów melioracyjnych, przepompowni i budowli hydrologicznych. Bieg Odry został przesunięty o 3 km od Cedyni, co spowodowało upadek rybołówstwa. W 1945 wycofujące się wojska niemieckie zniszczyły urządzenia melioracyjne, przez co wody Odry zalały teren Żuław. Kolejny raz tereny te zostały zatopione podczas likwidacji skutków wielkiej powodzi w marcu 1947, w następnych latach gruntownie naprawiono wszystkie urządzenia i ponownie osuszono teren przeznaczając go pod uprawy i łąki. 

</doc>
<doc id="4643607" url="https://pl.wikipedia.org/wiki?curid=4643607" title="Ulica Żytnia w Radomiu">
Ulica Żytnia w Radomiu

Ulica Żytnia w Radomiu – ulica w Radomiu w dzielnicy Miasto Kazimierzowskie.
Ulica Żytnia ochodzi od Rynku. Z Żytnią łączy się ulica Brudna. Żytnia zaliczana jest do kategorii dróg gminnych. Długość ulicy wynosi około 110 metrów.
Najstarsza wzmianka o ulicy Żytniej pochodzi z 1820. Być może nazwa ulicy wzięła się stąd, że handlowano kiedyś na niej zbożem.
W Gminnej Ewidencji Zabytków Miasta Radomia ujęte są obiekty położone przy ul. Żytniej:
Ponadto ulica Żytnia leży wraz z Miastem Kazimierzowskim w granicach zespołu urbanistyczno-architektonicznego centrum Radomia wpisanego do rejestru zabytków Narodowego Instytutu Dziedzictwa.

</doc>
<doc id="4643610" url="https://pl.wikipedia.org/wiki?curid=4643610" title="Entre Ríos (Tarija)">
Entre Ríos (Tarija)

Entre Ríos – miasto w Boliwii, w departamencie Tarija, w prowincji Burnet O' Oconnor.

</doc>
<doc id="4643612" url="https://pl.wikipedia.org/wiki?curid=4643612" title="Gold (piosenka)">
Gold (piosenka)

"Gold" to debiutancki singel amerykańskiej piosenkarki Kiiary, wydany jako główny singel pochodzący z jej debiutanckiej EP-ki "Low Kii Savage""." Komercyjnie, singel zdobył popularność dopiero w połowie 2016 roku, zajmując pozycję 13. na amerykańskiej liście "Billboard" Hot 100. Remiks z gościnnym udziałem Lil Wayne'a został zrealizowany 18 listopada 2016 r.

</doc>
<doc id="4643619" url="https://pl.wikipedia.org/wiki?curid=4643619" title="Bierdawy">
Bierdawy

Bierdawy lub Wągsty – jezioro w Polsce, w województwie warmińsko-mazurskim, w powiecie olsztyńskim, w gminie Kolno.
Położenie i charakterystyka.
Jezioro leży na Pojezierzu Olsztyńskim, natomiast w regionalizacji przyrodniczo-leśnej – w mezoregionie Pojezierza Mrągowskiego, w dorzeczu Symsarna–Łyna–Pregoła. Znajduje się 5 km w kierunku północno-wschodnim od Jezioran. Przy jego północno-wschodnich brzegach leży wieś Wągsty. Krótki ciek wodny łączy akwen z Jeziorem Luterskim.
Brzegi płaskie, zarośnięte i zakrzaczone. W otoczeniu znajdują się łąki, głównie podmokłe.
Zbiornik wodny według typologii rybackiej jezior zalicza się do linowo-szczupakowych.
Jezioro leży na terenie obwodu rybackiego Jeziora Luterskiego w zlewni rzeki Łyna – nr 45.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 34,1 ha. Średnia głębokość zbiornika wodnego to 1,0 m, a maksymalna – 2,0 m. Lustro wody znajduje się na wysokości 141,9 m n.p.m. Objętość jeziora wynosi 350,1 tys. m³. Maksymalna długość jeziora to 870 m, a szerokość 470 m. Długość linii brzegowej wynosi 2450 m.
Inne dane uzyskano natomiast poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 20,0 ha, a wysokość bezwzględna lustra wody to 141,0 m n.p.m.
Przyroda.
Dno jeziora bardzo mocno zarośnięte roślinnością zanurzoną.
Jezioro leży na terenie Obszaru Chronionego Krajobrazu Doliny Symsarny o łącznej powierzchni 19 242,16 ha.
W skład pogłowia występujących ryb wchodzą m.in. sielawa, troć, sandacz, sieja, lipień i sum.
W 2010 roku zaobserwowano nad jeziorem jedną kolonię składającą się z 5 gniazd rybitwy białoskrzydłej.

</doc>
<doc id="4643621" url="https://pl.wikipedia.org/wiki?curid=4643621" title="King George VI Coronation Medal">
King George VI Coronation Medal



</doc>
<doc id="4643627" url="https://pl.wikipedia.org/wiki?curid=4643627" title="Krośnianka Krosno">
Krośnianka Krosno



</doc>
<doc id="4643628" url="https://pl.wikipedia.org/wiki?curid=4643628" title="Spójnia Rzeszów">
Spójnia Rzeszów



</doc>
<doc id="4643629" url="https://pl.wikipedia.org/wiki?curid=4643629" title="Karpatia Glinik Mariampolski">
Karpatia Glinik Mariampolski



</doc>
<doc id="4643631" url="https://pl.wikipedia.org/wiki?curid=4643631" title="Mejillones">
Mejillones

Mejillones – miasto w Chile, w regionie Antofagasta, w prowincji Antofagasta, nad Oceanem Spokojnym.

</doc>
<doc id="4643634" url="https://pl.wikipedia.org/wiki?curid=4643634" title="San Pedro de Atacama">
San Pedro de Atacama

San Pedro de Atacama – miasto w Chile, w regionie Antofagasta, w prowincji El Loa.

</doc>
<doc id="4643635" url="https://pl.wikipedia.org/wiki?curid=4643635" title="Bitwa o Ar-Rakkę (2017)">
Bitwa o Ar-Rakkę (2017)

Bitwa o Rakkę w 2017 – przejęcie miasta Ar-Rakka przez Syryjskie Siły Demokratyczne (głównie Kurdów z YPG i YPJ) spod kontroli organizacji terrorystycznej Państwo Islamskie.
17 października 2017 SDF całkowicie opanowały miasto Rakka. Walki te trwały równolegle z przełamaniem oblężenia Dajr az-Zaur, a także bitwą o Mosul w Iraku, które to razem pozwoliły pozbawić terrorystów ISIS ich regionalnych struktur władzy i odebrać większość zajętego przez nich terytorium.
Kontekst.
Od 2013 roku, po I bitwie o Ar-Rakkę, miasto pozostawało poza jurysdykcją rządu Syrii, zajęte przez zbrojne grupy islamistów. Od stycznia 2014 było całkowicie kontrolowane przez Państwo Islamskie (ISIS).
6 listopada 2016 roku Syryjskie Siły Demokratyczne (SDF) poinformowały o rozpoczęciu działań mających na celu przejęcie Rakki.
9 maja 2017 amerykański prezydent Donald Trump zadecydował o dostarczeniu przez Stany Zjednoczone wsparcia zaopatrzeniowego dla oddziałów YPG, szykujących się do ataku na Rakkę. W dostawie znalazła się broń, amunicja i inne wyposażenie dla żołnierzy.
Przebieg walk.
Bitwa rozpoczęła się 6 czerwca 2017 i towarzyszyły jej ataki powietrzne Sił Powietrznych USA. W pierwszym jej etapie siły SDF okrążyły Rakkę i zajęły pobliskie wsie. Potem nastąpił ciąg długotrwałych walk miejskich, w których bojownicy kurdyjscy posuwali się w głąb miasta raczej powoli. Opanowanie połowy sektorów zajęło im około pięćdziesięciu dni, do końca lipca. 10 sierpnia w południowej części Rakki spotkały się oddziały SDF idące ze zachodnich przedmieść z tymi ze wschodu, następnie wspólnie parły do centrum. SDF opanowały starówkę do 1 września, a 4 września zajęły główny meczet. 15 października 2017 siły SDF rozpoczęły ostatni szturm na kryjówki dżihadystów, po czym 17 października uzyskały pełną kontrolę nad miastem.
Następstwa.
Wskutek walk między SDF i ISIS, a także amerykańskich bombardowań, około 80% zabudowań Rakki zostało zniszczonych i „niezdatnych do zamieszkania”; zginęło też ponad 1600 cywilów, którzy nie zdołali wydostać się z miasta. Amerykańskie lotnictwo podejrzewano też o stosowanie pocisków z białego fosforu.
W lutym 2019 znaleziono 3500 ciał w masowym grobie ofiar ISIS we wsi Fuchajcha. W marcu w Rakce odkryto kolejny masowy grób z 300 zakopanymi ciałami. W lipcu tegoż roku w pobliżu ekshumowano kolejnych 200 zwłok.

</doc>
<doc id="4643636" url="https://pl.wikipedia.org/wiki?curid=4643636" title="Krwiodawca">
Krwiodawca



</doc>
<doc id="4643637" url="https://pl.wikipedia.org/wiki?curid=4643637" title="Taltal">
Taltal

Taltal – miasto w Chile, w regionie Antofagasta, w prowincji Antofagasta, nad Oceanem Spokojnym.

</doc>
<doc id="4643639" url="https://pl.wikipedia.org/wiki?curid=4643639" title="Putre">
Putre

Putre – miasto w Chile, w regionie Arica y Parinacota, w prowincji Parinacota.

</doc>
<doc id="4643641" url="https://pl.wikipedia.org/wiki?curid=4643641" title="Tomasz Olichwer">
Tomasz Olichwer

Tomasz Andrzej Olichwer (ur. 18 czerwca 1964 w Sosnowcu) – polski polityk, samorządowiec i menedżer kulturalny, poseł na Sejm IX kadencji.
Życiorys.
W 1992 ukończył filologię polską na Uniwersytecie Śląskim. Przez ponad 25 lat pracował jako menedżer obiektów kulturalnych i samorządowych w Zabrzu, m.in. przez 10 lat był dyrektorem Kina Marzenie, a od 2004 kierował zabrzańskim Kinem Roma.
Zaangażował się w działalność polityczną w ramach Platformy Obywatelskiej. W 2002, 2006, 2010, 2014 i 2018 wybierano go do rady miejskiej Zabrza. W 2014 kandydował na prezydenta miasta, zdobywając 15,62% głosów i zajmując 2. miejsce (przegrał z Małgorzatą Mańką-Szulik). W 2015 bez powodzenia kandydował do Sejmu. W wyborach parlamentarnych w 2019 uzyskał mandat posła na Sejm RP IX kadencji w okręgu gliwickim (zdobył 7837 głosów).

</doc>
<doc id="4643643" url="https://pl.wikipedia.org/wiki?curid=4643643" title="Caldera (Chile)">
Caldera (Chile)

Caldera – miasto w Chile, w regionie Atakama, w prowincji Copiapo, nad Oceanem Spokojnym.

</doc>
<doc id="4643645" url="https://pl.wikipedia.org/wiki?curid=4643645" title="Liniarnia Bytom">
Liniarnia Bytom



</doc>
<doc id="4643646" url="https://pl.wikipedia.org/wiki?curid=4643646" title="Diego de Almagro (ujednoznacznienie)">
Diego de Almagro (ujednoznacznienie)



</doc>
<doc id="4643649" url="https://pl.wikipedia.org/wiki?curid=4643649" title="Diego de Almagro (miasto)">
Diego de Almagro (miasto)

Diego de Almagro – miasto w Chile, w regionie Atakama, w prowincji Chañaral.

</doc>
<doc id="4643651" url="https://pl.wikipedia.org/wiki?curid=4643651" title="Ludwik Mikulczyce">
Ludwik Mikulczyce



</doc>
<doc id="4643652" url="https://pl.wikipedia.org/wiki?curid=4643652" title="Freirina">
Freirina

Freirina – miasto w Chile, w regionie Atakama, w prowincji Huasco.

</doc>
<doc id="4643653" url="https://pl.wikipedia.org/wiki?curid=4643653" title="Städtisches Stadion an der Grünwalder Straße">
Städtisches Stadion an der Grünwalder Straße

Städtisches Stadion an der Grünwalder Straße ("Grünwalder Stadion", "Sechzgerstadion") – stadion piłkarski w Monachium (w dzielnicy Untergiesing-Harlaching), w Niemczech. Został otwarty w 1911 roku. Może pomieścić 15 000 widzów. Swoje spotkania rozgrywają na nim piłkarze klubu TSV 1860 Monachium, zawodnicy rezerw Bayernu Monachium oraz piłkarki żeńskiej sekcji tego klubu.
Historia.
Stadion powstał w 1911 roku, kiedy to klub TSV 1860 Monachium wydzierżawił teren pod budowę własnego boiska. Powstała wówczas drewniana trybuna z miejscami siedzącymi. Pierwsze spotkanie na stadionie odbyło się 23 kwietnia 1911 roku (gospodarze pokonali w nim MTV 1879 Monachium 4:0), choć oficjalnego otwarcia dokonano 21 maja 1911 roku, kiedy to rozegrano mecz lekkoatletyczny Monachium kontra Berlin (zakończony wynikiem 55:45). W 1922 roku za cenę 700 000 marek klub wykupił teren obiektu od poprzedniego właściciela. W latach 1925–1926 obiekt znacząco rozbudowano. Z pojemnością 35 000 widzów był to wtedy największy stadion w południowych Niemczech. Powstała wówczas trybuna główna po stronie południowej istnieje do dzisiaj. W 1927 roku obiekt przemianowano na Heinrich-Zisch-Stadion (od imienia prezydenta klubu). W 1937 roku będący w kłopotach finansowych klub odsprzedał obiekt miastu za kwotę ponad 350 000 marek, pozostał jednak nadal jego gospodarzem (na zasadzie wynajmu). Po przejęciu stadionu przez miasto obiekt został zmodernizowany. W 1941 roku nadano mu imię Hannsa Brauna. W trakcie II wojny światowej obiekt ucierpiał wskutek bombardowań (alianckie bomby spadły na stadion podczas dwóch nalotów, 7 września i 2 października 1943 roku). Obiekt przywrócono do funkcjonowania już w 1945 roku, zmieniając jednocześnie jego nazwę na Städtisches Stadion an der Grünwalder Straße (Stadion Miejski przy Grünwalder Straße); kompletną odbudowę ukończono w roku 1951. W latach 50. XX wieku rozbudowano trybuny za bramkami; w 1955 roku zainaugurowano prowizoryczne oświetlenie, w 1959 roku oddano zaś do użytku oświetlenie z prawdziwego zdarzenia, usytuowane na czterech masztach postawionych za narożnikami boiska. W latach 1978–1979 powstała nowa trybuna wzdłuż boiska od strony północnej. W pierwszej dekadzie XX wieku znacznie zredukowano pojemność stadionu. W latach 2012–2013 wyburzono trybunę za wschodnią bramką, w miejscu której postawiono nową, o mniejszej pojemności i przysuniętą bliżej boiska. Zmodernizowano także trybunę północną. W 2017 roku nieco podwyższono pojemność stadionu (ustalając ją na poziomie 15 000 widzów) poprzez otwarcie części sektorów na trybunie zachodniej, zamkniętych wcześniej z powodów bezpieczeństwa.
Stadion od początku swego istnienia służył jako arena domowa TSV 1860 Monachium (stąd jeden z przydomków areny: Sechzgerstadion). Po otwarciu w 1972 roku Stadionu Olimpijskiego zespół ten czasem grywał na nowym obiekcie, czasem powracał na swój stary stadion, na który ostatecznie na dłużej powrócił w roku 1982 i grał na nim regularnie do 1995 roku, kiedy z powrotem przeniósł się na Stadion Olimpijski. W sezonie 2004/2005 klub część swoich spotkań znowu rozegrał przy Grünwalder Straße, by od kolejnego sezonu przenieść się na nowo powstałą Allianz Arenę. W 2017 roku drużyna powróciła na swój Grünwalder Stadion. Największym sukcesem klubu było zdobycie Mistrzostwa Niemiec w sezonie 1965/1966 (a więc w czasie, kiedy zespół występował na obiekcie przy Grünwalder Straße). W 1965 roku zespół doszedł także do finału Pucharu Zdobywców Pucharów. Swoją historię ze stadionem wiąże również inny duży klub, Bayern Monachium, który grał na Grünwalder Stadion w latach 1925–1972 (po czym przeniósł się na Stadion Olimpijski). W czasie gdy piłkarze Bayernu grali przy Grünwalder Straße, klub ten trzykrotnie zdobywał Mistrzostwo Niemiec (w latach 1932, 1969 i 1972 – choć ostatni mecz sezonu 1971/1972, decydujący o mistrzostwie (wygrana 5:1 z FC Schalke 04) Bayern rozegrał już na Stadionie Olimpijskim), czterokrotnie Puchar Niemiec (w latach 1957, 1966, 1967 i 1969) i raz Puchar Zdobywców Pucharów (w sezonie 1966/1967). Na stadionie trzy oficjalne spotkania towarzyskie rozegrała również piłkarska reprezentacja Niemiec: 12 grudnia 1926 roku ze Szwajcarią (2:3), 18 sierpnia 1935 roku z Finlandią (6:0) i 20 października 1940 roku z Bułgarią (7:3). Na obiekcie grają także piłkarze rezerw Bayernu Monachium oraz piłkarki żeńskiej sekcji tego klubu.

</doc>
<doc id="4643657" url="https://pl.wikipedia.org/wiki?curid=4643657" title="Grünwalder Stadion">
Grünwalder Stadion



</doc>
<doc id="4643658" url="https://pl.wikipedia.org/wiki?curid=4643658" title="Tierra Amarilla (Chile)">
Tierra Amarilla (Chile)

Tierra Amarilla – miasto w Chile, w regionie Atakama, w prowincji Copiapo.

</doc>
<doc id="4643660" url="https://pl.wikipedia.org/wiki?curid=4643660" title="Stadion an der Grünwalder Straße">
Stadion an der Grünwalder Straße



</doc>
<doc id="4643661" url="https://pl.wikipedia.org/wiki?curid=4643661" title="Melinka">
Melinka

Melinka – miasto w Chile, w regionie Aysén del General Carlos Ibáñez del Campo, w prowincji Aysén, nad Oceanem Spokojnym.

</doc>
<doc id="4643663" url="https://pl.wikipedia.org/wiki?curid=4643663" title="Puerto Chacabuco">
Puerto Chacabuco

Puerto Chacabuco – miasto w Chile, w regionie Aysén del General Carlos Ibáñez del Campo, w prowincji Aysén u ujścia rzeki Rio Aisén.

</doc>
<doc id="4643665" url="https://pl.wikipedia.org/wiki?curid=4643665" title="HK Tambow">
HK Tambow

HK Tambow (ros. ХК Тамбов) – rosyjski klub hokeja na lodzie z siedzibą w Tambowie.
Historia.
Klub został założony w 2000 na fundamentach powstałego w 1981 Awangardu Tambow. Drużyna podjęła występy w trzeciej rosyjskiej klasie rozgrywkowej, od 2011 pod nazwą Rossijskaja Chokkiejnaja Liga (RHL), od 2015 w przemianowanej na Mistrzostwa Wyższej Hokejowej Ligi (WHL-B). Tambow został pierwszym historycznie zwycięzcą tych rozgrywek w 2016. Dwa lata później, w 2018 powtórzył ten sukces
W 2018 zespół został przyjęty do Wyższej Hokejowej Ligi i przystąpił do edycji WHL 2018/2019. W kwietniu 2019 nowym głównym trenerem drużyny został Aleksandr Prokopjew. Na początku marca 2020 ogłoszono jego odejście ze stanowiska. W maju 2020 nowym trenerem został Kazach Dmitrij Kramarenko.

</doc>
<doc id="4643671" url="https://pl.wikipedia.org/wiki?curid=4643671" title="Puerto Cisnes">
Puerto Cisnes

Puerto Cisnes – miasto w Chile, w regionie Aysén del General Carlos Ibáñez del Campo, w prowincji Aysén.

</doc>
<doc id="4643672" url="https://pl.wikipedia.org/wiki?curid=4643672" title="Gabriel Deck">
Gabriel Deck

Gabriel Alejandro "Gaby" Deck (ur. 8 lutego 1995) – argentyński koszykarz występujący na pozycjach niskiego lub silnego skrzydłowego, olimpijczyk.
12 kwietnia 2021 został zawodnikiem Oklahoma City Thunder. 4 stycznia 2022 opuścił klub.

</doc>
<doc id="4643675" url="https://pl.wikipedia.org/wiki?curid=4643675" title="Pionier Szczecin">
Pionier Szczecin



</doc>
<doc id="4643678" url="https://pl.wikipedia.org/wiki?curid=4643678" title="Iskra Białogard">
Iskra Białogard



</doc>
<doc id="4643682" url="https://pl.wikipedia.org/wiki?curid=4643682" title="Osiedle Wyszyńskiego (Prudnik)">
Osiedle Wyszyńskiego (Prudnik)

Osiedle Wyszyńskiego – osiedle mieszkaniowe w Prudniku.
Geografia.
Osiedle położone jest na południe od centrum Prudnika, między ul. Jarosława Dąbrowskiego i Romualda Traugutta, Stanisława Staszica i alei Lipowej. Na zachód od osiedla Wyszyńskiego znajdują się os. Tysiąclecia i Zacisze, a na wschód Górka i Jasionowe Wzgórze. Na południe od osiedla przepływa rzeka Prudnik.
Teren.
W skład Osiedla Wyszyńskiego wchodzą ulice:
Historia.
Osiedle powstało w latach 1964–1974. Na jego terenie znajdowało się ponad 600 mieszkań. Jego patronem został Marceli Nowotko. Inwestorem była Spółdzielnia Mieszkaniowa „Nowy Dom” w Prudniku, a plan urbanistyczny został wykonany przez Zakład Usług Inwestycyjnych „Inwestprojekt” w Katowicach. Osiedle było największym blokowiskiem w Prudniku, aż do powstania Jasionowego Wzgórza. W lutym 1990, decyzją Rady Narodowej Miasta i Gminy Prudnik, nowym patronem osiedla został kardynał Stefan Wyszyński.
Oświata.
Na terenie Osiedla Wyszyńskiego przy ul. Traugutta 36 znajduje się Państwowa Szkoła Muzyczna I st. im. Karola Szymanowskiego.
Turystyka.
Przez osiedle prowadzą szlaki turystyczne:

</doc>
<doc id="4643691" url="https://pl.wikipedia.org/wiki?curid=4643691" title="GTA Five">
GTA Five



</doc>
<doc id="4643714" url="https://pl.wikipedia.org/wiki?curid=4643714" title="Bóbr (Žacléř)">
Bóbr (Žacléř)



</doc>
<doc id="4643715" url="https://pl.wikipedia.org/wiki?curid=4643715" title="Drewniana Dolina">
Drewniana Dolina



</doc>
<doc id="4643723" url="https://pl.wikipedia.org/wiki?curid=4643723" title="Puchar Szkocji w piłce siatkowej mężczyzn">
Puchar Szkocji w piłce siatkowej mężczyzn

Puchar Szkocji w piłce siatkowej mężczyzn (ang. "Scottish Men’s Volleyball Cup") – cykliczne krajowe rozgrywki sportowe, organizowane regularnie od sezonu 1963/1964 przez Szkocki Związek Piłki Siatkowej ("Scottish Volleyball Association") dla szkockich męskich klubów siatkarskich.
Pierwszym triumfatorem w rozgrywkach był klub University of St Andrews.

</doc>
<doc id="4643724" url="https://pl.wikipedia.org/wiki?curid=4643724" title="Puchar Heinekena (2004/2005)">
Puchar Heinekena (2004/2005)

Puchar Heinekena 2004/2005 – dziesiąta edycja Pucharu Heinekena, pierwszego poziomu europejskich klubowych rozgrywek w rugby union. Zawody odbyły się w dniach 22 października 2004 – 22 maja 2005 roku.
Najwięcej punktów w sezonie zdobył Andy Goode, w klasyfikacji przyłożeń zwyciężył zaś Shane Horgan.

</doc>
<doc id="4643729" url="https://pl.wikipedia.org/wiki?curid=4643729" title="III Korpus Austro-Węgier">
III Korpus Austro-Węgier



</doc>
<doc id="4643733" url="https://pl.wikipedia.org/wiki?curid=4643733" title="Pusta woda">
Pusta woda

Pusta woda – wspomnienia z warszawskiego getta opublikowane przez Krystynę Żywulską w roku 1963.
Treść książki i losy Krystyny Żywulskiej.
Krystyna Żywulska urodziła się w 1914 roku jako Sonia Landau. W czasie okupacji, w 1941 roku, wraz z rodziną została przesiedlona do warszawskiego getta, gdzie spędziła dwa pełne udręki lata.
Matka Soni, starając się stworzyć w nieludzkich warunkach getta pozory normalności, stawiała na kuchence garnek, lecz nie mając nic, co można by doń wrzucić, gotowała samą „pustą” wodę. Żeby oszukać głód, żeby odpędzić i zwieść wszechobecny strach. Książka opowiada też o szaleńczej ucieczce z getta, o udziale w polskim ruchu oporu, już pod fałszywym imieniem i nazwiskiem Krystyna Żywulska. Po aresztowaniu w 1943 roku autorka została osadzona w obozie Auschwitz-Birkenau. Jednak akcja "Pustej wody" kończy się w więzieniu na Pawiaku, tuż zanim autorka została wysłana do Oświęcimia.
"Pusta woda" została napisana w dwadzieścia lat po tomie wspomnień Przeżyłam Oświęcim. Autorka w rozmowie z Barbarą Engelking-Boni opowiadała, że stworzyła tę książkę uważając, że ludzie wciąż nie wyciągnęli należytych wniosków z lat wojny – zbrodni, pogardy i hańby. Napisała jedną z najdobitniej antyrasistowskich książek swego czasu – opisując czyny ludzi dobrych i złych, wykolejonych i czystych – tak Niemców, Polaków, jak i Żydów.
Gdy po Marcu 1968 rozwinęła się w Polsce antysemicka kampania, Żywulska, która dopiero w "Pustej wodzie" ujawniła swoje żydowskie pochodzenie, została poddana ostracyzmowi, a jej synowie byli zmuszeni do opuszczenia kraju. W ślad za nimi udała się najpierw do Monachium, a następnie do Düsseldorfu, gdzie pozostała aż do śmierci w 1992 roku.
Losy książki.
Powieść "Pusta woda" (1963) doczekała się w Polsce kilku wydań, opublikowana została również w języku angielskim "Empty Water", francuskim "L’eau vide", niemieckim "Leeres Wasser", japońskim "空の水".
Od 2012 roku rozwija się projekt filmu fabularnego na podstawie książki "Pusta woda".

</doc>
<doc id="4643734" url="https://pl.wikipedia.org/wiki?curid=4643734" title="Charlestown of Aberlour">
Charlestown of Aberlour

Charlestown of Aberlou - miasteczko położone w hrabstwie Moray w Szkocji. Zostało założone w 1812 roku W 2011 roku miasto miało 972 mieszkańców.

</doc>
<doc id="4643735" url="https://pl.wikipedia.org/wiki?curid=4643735" title="Aberlour">
Aberlour



</doc>
<doc id="4643740" url="https://pl.wikipedia.org/wiki?curid=4643740" title="Dreiflüssestadion">
Dreiflüssestadion

Dreiflüssestadion – wielofunkcyjny stadion w Pasawie, w Niemczech. Został otwarty w 1969 roku. Może pomieścić 6000 widzów. Swoje spotkania rozgrywają na nim piłkarze klubu 1. FC Passau.
Obiekt został otwarty w 1969 roku. Pierwotnie pojemność stadionu wynosiła 20 000 widzów, jednak po zlikwidowaniu trybuny stojącej za północnym łukiem w 2015 roku spadła do 12 000 widzów, a rok później po likwidacji naprzeciwległej trybuny, za południowym łukiem ustaliła się na poziomie 6000 widzów. W 1972 roku obiekt był jedną z aren turnieju piłkarskiego na XX Igrzyskach Olimpijskich. Rozegrano na nim łącznie sześć spotkań w ramach tego turnieju: cztery mecze pierwszej fazy grupowej i dwa mecze drugiej fazy grupowej.

</doc>
<doc id="4643742" url="https://pl.wikipedia.org/wiki?curid=4643742" title="Paige Jones">
Paige Jones

Paige Jones (ur. 30 sierpnia 2002) – amerykańska skoczkini narciarska. Reprezentantka klubu Park City SnS. Uczestniczka mistrzostw świata juniorów (2019, 2020). Medalistka mistrzostw Ameryki Północnej (2019).

</doc>
<doc id="4643745" url="https://pl.wikipedia.org/wiki?curid=4643745" title="Bezwstydny Mortdecai">
Bezwstydny Mortdecai

Bezwstydny Mortdecai (ang. "Mortdecai") – amerykański komediowy film akcji z 2015 roku w reżyserii Davida Koeppa, ze scenariuszem Erica Aronsona. Film jest adaptacją książek z cyklu Mortdecai, których autorem jest Kyril Bonfiglioli.
Fabuła.
Brytyjski arystokrata, będąc jednocześnie pracownikiem galerii sztuki oraz złodziejem, ma zamiar odnaleźć i zrabować obraz, który skrywa cenne informacje.
Produkcja.
Zdjęcia rozpoczęły się 21 października 2013 roku w Londynie. Sceny kręcono między innymi w Hedsor House &amp; Park w Buckinghamshire, Hatfield House w Hertfordshire oraz National Art Library w Londynie.
Odbiór.
Box office.
Budżet filmu jest szacowany na 60 milionów dolarów. W Stanach Zjednoczonych i w Kanadzie film zarobił 7,7 mln USD. W innych krajach przychody wyniosły 39,6 mln, a łączny przychód 47,3 mln dolarów.
Krytyka w mediach.
Film spotkał się z negatywną reakcją krytyków. W serwisie Rotten Tomatoes 12% ze 112 recenzji jest pozytywne, a średnia ocen wyniosła 3/10. Na portalu Metacritic średnia ocen z 21 recenzji wyniosła 27 punktów na 100.
Nagrody.
Na 36 ceremonii rozdania nagród Złotych Malin, film zdobył nominacje w trzech kategoriach:

</doc>
<doc id="4643756" url="https://pl.wikipedia.org/wiki?curid=4643756" title="Queen Elizabeth II Coronation Medal">
Queen Elizabeth II Coronation Medal



</doc>
<doc id="4643759" url="https://pl.wikipedia.org/wiki?curid=4643759" title="Józef Krzysztofowicz (poseł)">
Józef Krzysztofowicz (poseł)

Józef Krzysztofowicz, herbu własnego (ur. 11 grudnia 1843 w Jasienowie Polnym w pow. horodeńskim – zm. po 1902) – ziemianin, poseł konserwatywny do austriackiej Rady Państwa.
Życiorys.
Ziemianin, właściciel dóbr Pietrycze w pow. złoczowskim i Mądzelówka w pow. podhajeckim. Członek oddziału brzeżańsko-podhajeckiego Galicyjskiego Towarzystwa Gospodarskiego (1870-1882). Członek powiatowej komisji szacunkowej podatku gruntowego w Podhajcach (1871-1874).
Z poglądów konserwatysta, należał do grupy podolaków. Członek Rady Powiatowej w Podhajcach, z grupy większej własności (1878-1885) oraz Rady Powiatowej w Czortkowie, z grupy gmin wiejskich (1882-1884). Poseł do austriackiej Rady Państwa VI kadencji (7 października 1879 – 5 maja 1882), wybrany z kurii IV (gmin wiejskich) w okręgu wyborczym nr 21 (Brzeżany-Kozowa-Rohatyn-Bursztyn-Podhajce-Wiśniowczyk). Po jego rezygnacji mandat objął Roman Potocki. W parlamencie należał do frakcji posłów konserwatywnych (podolaków) Koła Polskiego w Wiedniu.
Rodzina i życie prywatne.
Pochodził z rodziny szlacheckiej ormiańsko-polskiej. Syn ziemianina Zachariasza (1801-1882) i Zofii Aritonowicz. Ożeniony z Marią Goilaw, z którą miał dzieci: Zofię Izabelę późniejszą Torosiewicz (ur. 1875), Salomeę Eleonorę (ur. 1876), Karola Eliasza (1878-1884), Joannę Katarzynę (1880-1886), Karolinę Marię (1885) i Marię Annę Józefę (1887-1902).

</doc>
<doc id="4643760" url="https://pl.wikipedia.org/wiki?curid=4643760" title="Queen Elizabeth II Silver Jubilee Medal">
Queen Elizabeth II Silver Jubilee Medal



</doc>
<doc id="4643763" url="https://pl.wikipedia.org/wiki?curid=4643763" title="Queen Elizabeth II Golden Jubilee Medal">
Queen Elizabeth II Golden Jubilee Medal



</doc>
<doc id="4643774" url="https://pl.wikipedia.org/wiki?curid=4643774" title="Psychoterapia poznawczo-behawioralna">
Psychoterapia poznawczo-behawioralna

Psychoterapia poznawczo-behawioralna (ang. "cognitive-behavioral therapy" – CBT) – metoda leczenia zaburzeń psychicznych, trudności emocjonalnych oraz problematycznych zachowań.
Psychoterapia poznawczo-behawioralna to grupa terapii odwołujących się do wspólnych założeń teoretycznych, zgodnie z którymi objawy psychopatologiczne, dysfunkcjonalne zachowania i emocje jednostki można wyjaśnić na podstawie teorii uczenia się i uwzględnienia pośredniczącej roli procesów poznawczych. Cel terapii dotyczy skutecznej poprawy jakości życia pacjenta, co osiąga się poprzez modyfikację zachowań i sposobu myślenia. Zasadnicze cechy procesu terapii stanowią: oparcie na współpracy między terapeutą a pacjentem, zorientowanie na rozwiązanie problemu, skupienie na teraźniejszości (z uwzględnieniem mechanizmów psychorozwojowych powstawania zaburzeń i dysfunkcji), ograniczenie w czasie oraz stosowanie odpowiednich technik terapeutycznych. Skuteczność oddziaływań psychoterapeutycznych jest poddawana ocenie, analogicznie do oceny skuteczności farmakoterapii – w badaniach eksperymentalnych wpisanych w nurt medycyny opartej na dowodach naukowych (ang. "evidence based medicine" – EBM).
Psychoterapia poznawczo-behawioralna w Polsce.
Największą organizacją zrzeszającą psychoterapeutów poznawczo-behawioralnych w Polsce jest Polskie Towarzystwo Terapii Poznawczej i Behawioralnej. PTTPB akredytuje całościowe 4 letnie kursy psychoterapii poznawczo-behawioralnej oraz nadaje certyfikaty psychoterapeutów i superwizorów.
Rozwój psychoterapii poznawczo-behawioralnej.
Terapia poznawczo-behawioralna przeszła w ciągu lat ewolucję, od terapii behawioralnej, poprzez poznawczą, do form terapii określanych obecnie mianem „trzeciej fali”.
I fala: terapia behawioralna.
Terapia behawioralna jest oparta na koncepcji i procesach uczenia się, opisanych w behawiorystycznym modelu psychicznego funkcjonowania człowieka. Zgodnie z tym modelem jednostka uczy się zachowań nieprzystosowawczych na podstawie własnych doświadczeń i obserwacji. Zachowania, w tym dysfunkcjonalne, są pochodną wzajemnych oddziaływań między wzmocnieniami i specyficznymi reakcjami na określone sytuacje bodźcowe. Do modyfikacji lub eliminacji niepożądanego zachowania można więc również wykorzystać procesy uczenia się i ich reguły.
II fala: terapia poznawcza.
Zgodnie z założeniami terapii poznawczej jednostka aktywnie konstruuje własną rzeczywistość, poprzez system przetwarzania informacji, który
aktywnie selekcjonuje, filtruje i interpretuje bodźce z otoczenia. W wyniku tego procesu jednostka aktywnie nadaje znaczenie bodźcom. Aktywność poznawcza (procesy, treści i struktury poznawcze) wpływa na emocje i zachowanie, natomiast zmiana poznawcza zajmuje centralne miejsce w procesie zmiany funkcjonowania jednostki.
III fala: terapia poznawczo-behawioralna.
W ramach tzw. III fali psychoterapii poznawczo-behawioralnej, rozwijającej się od lat 90. XX wyróżnia się m.in.
Terapia dialektyczno-behawioralna.
Terapia dialektyczno-behawioralna (ang. "dialectical behavior therapy" – DBT) to postać terapii poznawczo-behawioralnej zaprojektowanej przez Marshę M. Linehan do pomocy klientom dotkniętym zaburzeniem osobowości typu borderline.
Terapia akceptacji i zaangażowania.
Terapia akceptacji i zaangażowania (ang. "acceptance and commitment therapy" – ACT) jest klasyfikowana jako rodzaj terapii poznawczo-behawioralnej lub behawioralnej, i charakteryzuje się wykorzystaniem technik uważności (ang. "mindfulness"). Została zaprojektowana przez Hayesa, Wilsona i Strosahla.
Terapia schematów.
Terapia schematów jest podejściem psychoterapeutycznym włączającym do psychoterapii poznawczo-behawioralnej, w ramach spójnego modelu teoretycznego, techniki stosowane w innych modalnościach psychoterapeutycznych. Podobnie jak terapia dialektyczno-behawioralna jest skuteczna przy psychoterapii osób z zaburzeniami osobowości i szczególnie użyteczna przy leczeniu osób z zaburzeniem osobowości typu borderline.

</doc>
<doc id="4643784" url="https://pl.wikipedia.org/wiki?curid=4643784" title="Kościół San Giovanni Evangelista w Wenecji">
Kościół San Giovanni Evangelista w Wenecji

Kościół San Giovanni Evangelista (pl. kościół św. Jana Ewangelisty) – rzymskokatolicki kościół w Wenecji w dzielnicy (sestiere) San Polo. Administracyjnie należy do Patriarchatu Wenecji. Jest kościołem rektorskim na terenie parafii Santa Maria Gloriosa dei Frari. Założony w 960 przez rodzinę Badoer, od 1301 roku związany (z przerwami) ze Scuolą Grande di San Giovanni Evangelista.
Wśród zgromadzonych w jego wnętrzu dzieł sztuki wyróżniają się obrazy: "Ukrzyżowanie" Domenica Tintoretta i "Koronacja Najświętszej Maryi Panny" Andrei Vicentina.
Historia.
Kościół św. Jana Ewangelisty został założony w 960 roku przez rodzinę Badoer, która zachowała tytuł własności do niego oraz wyłączne prawo pochówku swoich członków. W 1261 roku została założona Scuola di San Giovanni Evangelista. Miała ona siedzibę przy kościele Sant’Aponal, a 1301 roku przeniosła się do tutejszego kościoła i do budynku naprzeciwko niego, położonego również na gruntach rodziny Badoer. Budynek scuoli został przebudowany w połowie XV wieku. W 1441 roku scuola przeznaczyła pieniądze na budowę kaplicy, która stała się obecnym prezbiterium, przekrytym sklepieniem żebrowym i ozdobionym dekoracjami w stylu rinceau. W latach 1443–1475 został odrestaurowany kościół. Pod koniec XVI wieku dokonano pod kierunkiem Simone Sorelli jego ponownej restauracji. Rozbudowano go wówczas wzdłuż osi wschód-zachód i wzniesiono kaplice boczne. Kolejna restauracja miała miejsce w latach 1758–1759 pod kierunkiem Bernardina Maccaruzziego. Jego dziełem jest monumentalna empora organowa. W 1797 roku scuola została zniesiona przez Napoleona. 
Na mocy dekretu napoleońskiego Królestwa Włoch z 5 czerwca 1805 roku (oraz kolejnych dekretów) zainicjowano w Wenecji proces kasat i przekształceń kościołów i klasztorów oraz zmian granic parafii. Zgodnie z tym dekretem kościół w 1806 roku został przekazany na rzecz państwa i ponownie otwarty dopiero w 1822 roku. Nowa Scuola Grande di San Giovanni Evangelista została założona w 1929 roku. W 1931 roku kościół został przekazany jej na stałe zachowując nadal status kościoła konsekrowanego.
Architektura.
Marmurowa przegroda.
Marmurowa przegroda dzieląca placyk między kościołem a scuolą, ukończona około 1485 roku, przypisywana jest zwykle Pietrowi Lombardo. Aż do momentu rozwiązania scuoli znajdowały się w niej drzwi. W półkolistym tympanonie widnieje orzeł, symbol św. Jana Chrzciciela.
Kampanila.
Mająca 30 m wysokości kampanila została przebudowana przez Maccaruzziego w 1759 roku. Ma zestaw dzwonów uruchamianych ręcznie.
Wnętrze.
Obecnie kościół ma pojedynczą, niemal kwadratową nawę, z płaskim stropem i prezbiterium zamkniętym wieloboczną apsydą i flankowanym dwiema kaplicami. Po stronie południowej znajdują się dwie główne kaplice, św. Donata (po lewej) oraz Matki Bożej z Lourdes (po prawej). Z kaplicy św. Donata prowadzi wejście do zakrystii. Na ścianie zachodniej, po przeciwnej stronie apsydy, znajdują się organy, zbudowane w 1760 roku przez Giovanniego Battistę Piaggię oraz portal, prowadzący do przylegającego, byłego cmentarza, obecnie nazywanego Spazio espositivo Badoer (Przestrzeń Wystawowa Badoer).
Dzieła sztuki.
Wśród dzieł sztuki zdobiących wnętrze kościoła są obrazy:
Rzeźbę reprezentują:

</doc>
<doc id="4643791" url="https://pl.wikipedia.org/wiki?curid=4643791" title="Medal Srebrnego Jubileuszu Jerzego V">
Medal Srebrnego Jubileuszu Jerzego V



</doc>
<doc id="4643792" url="https://pl.wikipedia.org/wiki?curid=4643792" title="Królewski Order Wiktorii i Alberta">
Królewski Order Wiktorii i Alberta



</doc>
<doc id="4643793" url="https://pl.wikipedia.org/wiki?curid=4643793" title="ESV-Stadion">
ESV-Stadion

ESV-Stadion – stadion piłkarski w Ingolstadt, w Niemczech. Został otwarty w 1932 roku. Może pomieścić 11 418 widzów. Znajduje się w pobliżu dworca kolejowego.
Obiekt został otwarty w 1932 roku i pierwotnie zwany był Dr. Grüb-Platz. Do 2004 roku swoje spotkania rozgrywali na nim piłkarze klubu ESV Ingolstadt, kiedy to doszło do fuzji tego zespołu z drużyną MTV Ingolstadt, w wyniku której powstał nowy klub FC Ingolstadt 04. Początkowo FC Ingolstadt 04 rozgrywał swoje spotkania na boisku klubu MTV, ale po awansie do II ligi w 2008 roku zespół przeniósł się na ESV-Stadion, który przeszedł modernizację i zmienił nazwę na Tuja-Stadion. 22 maja 2009 roku w nowej lokalizacji rozpoczęto budowę nowej, typowo piłkarskiej areny (Audi Sportpark), na którą przeniosła się drużyna FC Ingolstadt 04 po jej otwarciu w lecie 2010 roku. Obiekt przy Geisenfelder Straße powrócił jednocześnie do swojej poprzedniej nazwy, ESV-Stadion.
W 1972 roku obiekt był jedną z aren turnieju piłkarskiego na XX Igrzyskach Olimpijskich. Rozegrano na nim łącznie cztery spotkania w ramach tego turnieju: trzy mecze pierwszej fazy grupowej i jeden mecz drugiej fazy grupowej.

</doc>
<doc id="4643795" url="https://pl.wikipedia.org/wiki?curid=4643795" title="Mira Hamermesh">
Mira Hamermesh

Mira Hamermesh (ur. 15 lipca 1923 w Łodzi, zm. 19 lutego 2012 w Londynie) – polska reżyserka, producentka filmowa i malarka pochodzenia żydowskiego.
Urodziła się w Łodzi jako najmłodsza z trojga dzieci w rodzinie fabrykanta wyrobów gumowych. Po wkroczeniu Niemców w 1939 wraz z bratem uciekła przez Związek Radziecki do Palestyny, gdzie dotarła dopiero w 1941.
Studiowała malarstwo w Akademii Sztuk Pięknych i Wzornictwa Besaleela i w 1943 odbyła się jej pierwsza solowa wystawa w galerii Cabinet of Arts w Jerozolimie. Po wojnie uzyskała stypendium British Council i wyjechała do Londynu na studia w Slade School of Fine Arts, gdzie uczyła się pod kierunkiem Josefa Hermana.
W 1952 wyszła za mąż za Richarda Coopmana.
W 1960 powróciła do Polski by podjąć studia filmowe w Szkole Filmowej w rodzinnej Łodzi.
W 1968 powróciła do Izraela by pomóc w tworzeniu izraelskiej telewizji. Tworzyła filmy dokumentalne o osobach, które ocalały z gett i żołnierzach Wojny sześciodniowej z 1967.
Po powrocie do Wielkiej Brytanii próbowała zainteresować swoimi filmami dokumentalnymi BBC. Dopiero w 1972 jej filmem "Dwie kobiety" opowiadającym o różnicach w statusie kobiety w społeczeństwie kapitalistycznym i komunistycznym, zainteresowała się komercyjna stacja Thames Television. W 1985 dla Channel 4 stworzyła film "Maids and Madams" opowiadający o białych kobietach i ich afrykańskich służących w bogatym Johannesburgu. Film zdobył 4 nagrody w tym Prix Italia. Następnie powstały dwie kolejne części trylogii: w 1987 "Talking to the Enemy" ("Rozmawiając z wrogiem") o spotkaniu w Waszyngtonie radykalnego palestyńskiego dziennikarza i jego pokojowo nastawionego odpowiednika z Izraela i w 1990 "Caste at Birth" o życiu kasty niedotykalnych w Indiach.
W 1992 zrealizowała w Polsce dla BBC2 film "Loving the Dead", w którym zapełniła ulice polskich miast duchami milionów pomordowanych w czasach II wojny światowej.
W 2004 opublikowała swoje wspomnienia w książce "Rzeka wściekłych psów".

</doc>
<doc id="4643796" url="https://pl.wikipedia.org/wiki?curid=4643796" title="Batalion Saperów Nr 3 (austro-węgierski)">
Batalion Saperów Nr 3 (austro-węgierski)

Batalion Saperów Nr 3 (SB. 3) – oddział saperów cesarskiej i królewskiej Armii.
Historia batalionu.
Z dniem 1 października 1912 roku, w Gorycji (), został sformowany Batalion Saperów Nr 3. Należąca do niego Kadra kompanii zapasowej została umieszczona w Ptuju (). Nowa jednostka została utworzona z 3. i 4. kompanii Batalionu Pionierów Nr 11 w Przemyślu oraz 5. kompanii dotychczasowego Batalionu Pionierów Nr 15 w Ptuju. Batalion był uzupełniany przez 3 Korpus.
Batalion był podporządkowany komendantowi miejscowej 56 Brygady Piechoty, należącej do 28 Dywizji Piechoty, a pod względem wyszkolenia inspektorowi saperów w Grazu.

</doc>
<doc id="4643802" url="https://pl.wikipedia.org/wiki?curid=4643802" title="Tuja-Stadion">
Tuja-Stadion



</doc>
<doc id="4643803" url="https://pl.wikipedia.org/wiki?curid=4643803" title="Syn marnotrawny (serial telewizyjny)">
Syn marnotrawny (serial telewizyjny)

Syn marnotrawny (ang. "Prodigal Son") – amerykański serial telewizyjny (dramat kryminalny) wyprodukowany przez Berlanti Productions, Sklaverworth Productions, VHPT! Co oraz Warner Bros. Television FOX Entertainment, którego twórcami są Chris Fedak i Sam Sklaver. Serial jest emitowany od 23 września 2019 przez FOX.
Polska premiera serialu odbędzie się 8 września o 22.00 na Fox Polska.
Fabuła serialu opowiada o Malcolmie Bright, psychologu kryminalnym, który pomaga policji w łapaniu seryjnych morderców.
Produkcja.
28 stycznia 2019 roku stacja FOX ogłosiła zamówienie pilotowego odcinka serialu od Chrisa Fedaka i Sama Sklavera. W kolejnym miesiącu obsada powiększyła się o Franka Hartsa, Aurora Perrineau i Lou Diamond Phillipsa. W marcu 2019 roku poinformowano, że w serialu zagrają Michael Sheen, Keiko Agena, Halston Sage i Tom Payne. 14 maja 2019 roku stacja FOX ogłosiła, zamówienie pierwszego sezonu dramatu, który zadebiutuje w sezonie telewizyjnym 2019/2020.
7 października 2019 roku FOX ogłosiła zamówienie pełnego pierwszego sezonu.
W maju 2020 serial został odnowiony na drugi sezon.

</doc>
<doc id="4643812" url="https://pl.wikipedia.org/wiki?curid=4643812" title="US Super Tour w biegach narciarskich 2019/2020">
US Super Tour w biegach narciarskich 2019/2020

US Super Tour w biegach narciarskich 2019/2020 to kolejna edycja tego cyklu zawodów. Rywalizacja rozpoczęła się 14 grudnia 2019 r. w amerykańskim Lake Creek Nordic Center, a zakończyła się 22 lutego 2020 r. w amerykańskim Cable-Hayward.
W poprzednim sezonie tego cyklu najlepsi byli Amerykanie: wśród kobiet Julia Kern, a wśród mężczyzn Kyle Bratrud.

</doc>
<doc id="4643818" url="https://pl.wikipedia.org/wiki?curid=4643818" title="Wieża ciśnień w Biedrusku">
Wieża ciśnień w Biedrusku

Wieża ciśnień w Biedrusku – wieża ciśnień zlokalizowana przy ul. Poznańskiej w Biedrusku.
Historia.
Wieżę o wysokości 31 metrów wzniesiono w stylu neogotyckim w 1901, w czasie, kiedy Biedrusko ulegało gwałtownej rozbudowie na potrzeby pruskiej jednostki wojskowej. Służyła lokalnej sieci wodociągowej, obsługującej m.in. kasyno i koszary. W latach 70. XX wieku ceramiczne pokrycie dachowe zastąpiono blaszanym. Wieża funkcjonowała do 1993, kiedy to wyłączono ją z eksploatacji (do dziś nie jest użytkowana). W 2019 została laureatem w konkursie "Zabytek Zadbany" w kategorii "zabytki techniki".
Architektura.
Wieża jest wyposażona w stalowy, nitowany zbiornik na wodę (typ Intze). Ma on pojemność 150 m³. W części przeznaczonej na zbiornik wody umieszczone są zegary z 1901, skonstruowane przez przedsiębiorstwo J.F. Weule z Bockenem (oryginalny mechanizm zegarowy poddano renowacji podczas remontu obiektu ukończonego w 2019).

</doc>
<doc id="4643820" url="https://pl.wikipedia.org/wiki?curid=4643820" title="Alpen Cup w biegach narciarskich 2019/2020">
Alpen Cup w biegach narciarskich 2019/2020

Alpen Cup w biegach narciarskich 2019/2020 to kolejna edycja tego cyklu zawodów. Rywalizacja rozpocznie się 7 grudnia 2019 r. w słoweńskim ośrodku narciarskim Pokljuka, a zakończy się 22 marca 2020 r. w niemieckim Zwiesel.
Obrońcami tytułów są wśród kobiet Niemka Antonia Fräbel, a wśród mężczyzn Francuz Valentin Chauvin.

</doc>
<doc id="4643822" url="https://pl.wikipedia.org/wiki?curid=4643822" title="Slavic Cup w biegach narciarskich 2019/2020">
Slavic Cup w biegach narciarskich 2019/2020

Slavic Cup w biegach narciarskich 2019/2020 – kolejna edycja tego cyklu zawodów. Rywalizacja rozpoczęła się 28 grudnia 2019 r. w słowackiej miejscowości Szczyrbskie Jezioro, a zakończyła się 9 lutego 2020 r. również na Słowacji. Ze względu na pandemię COVID-19 odwołano zawody zaplanowane na marzec.
Obrońcami tytułu wśród kobiet była Polka Izabela Marcisz natomiast u mężczyzn był Słowak Ján Koristek.

</doc>
<doc id="4643829" url="https://pl.wikipedia.org/wiki?curid=4643829" title="Ella Balinska">
Ella Balinska

Ella Balinska (ur. 4 października 1996 w Londynie) – angielska aktorka pochodzenia polsko-jamajskiego.

</doc>
<doc id="4643839" url="https://pl.wikipedia.org/wiki?curid=4643839" title="Marek Wesoły">
Marek Wesoły



</doc>
<doc id="4643852" url="https://pl.wikipedia.org/wiki?curid=4643852" title="Dworek Sierakowskich">
Dworek Sierakowskich

Dworek Sierakowskich – klasycystyczny dworek w Sopocie, położony przy ul. Czyżewskiego 12. Od 1974 siedziba Towarzystwa Przyjaciół Sopotu. W budynku znajduje się również kawiarnia "Wolny Stolik".
Historia.
Na planie Sopotu z 1714 pojawia się budynek położony w ogrodzie Andrzeja Borckmanna, ówczesnego burmistrza Gdańska.
Kolejna historyczna wzmianka o budynku pochodzi z dokumentu z 22 lipca 1782, gdy został sprzedany przez Jana Joachima Deptowskiego Karolowi Burskiemu. Kolejnymi właścicielami byli: od 21 czerwca 1793 – wdowa Ficht, od 14 października 1797 – hr. Kajetan Sierakowski, od 19 listopada 1805 jego żona – Helena z Dzieduszyckich, od 17 listopada 1814 – Daniel Gotthelf Frantzius, od 1 października 1904 – Friedrich Otto z Berlina, od 9 lutego 1923 – Gertruda i Fryderyk Kries. Po 1945 dworek przejęły władze miasta, w 1958 został przekazany Państwu Polskiemu, a w 1974 został przekazany nowo powstałemu Towarzystwu Przyjaciół Sopotu, w którego rękach pozostaje do dziś.
W dworku gościł młody Fryderyk Chopin.
10 grudnia 1986 dworek został wpisany na listę zabytków Narodowego Instytutu Dziedzictwa.
Architektura.
We wnętrzu zachowały się elementy wystroju z przełomu XVIII i XIX w. oraz dwa piece z ok. 1800.

</doc>
<doc id="4643853" url="https://pl.wikipedia.org/wiki?curid=4643853" title="Bajdary">
Bajdary

Bajdary (incipit "Wypuszczam na wiatr konia i nie szczędzę razów") – dziesiąty sonet z cyklu sonetów krymskich autorstwa Adama Mickiewicza. Po raz pierwszy został opublikowany w 1826 roku, natomiast dokładna data powstania poematu nie jest znana.
Treść sonetu.
Dziesiąty sonet z cyklu został zainspirowany został zwiedzaniem doliny Bajdarskiej. W pierwszym czterowierszu, naśladującym swoim rytmem galop konia, oddane są wrażenia wzrokowe odnoszone podczas szalonej jazdy konnej, natomoiast w drugim czterowiersze oddane są wrażenia po tej jeździe, kiedy koń już ustał, a jeździec w ciemności odtwarza przeżyte wrażenia. W sześciowierszu zmęczony natłokiem obrazów Podróżny (jedno z wcieleń Krymskiego Pielgrzyma, człowieka o gorzkiej i skomplikowanej przeszłości, świadomego wyobcowania i samotności, który jednak zachował poznawczą ciekawość świata), utożsamiany z podmiotem lirycznym, uzyskuje chwilowe uspokojenie i niepamięć w półsennej wizji zanurzenia się w morskiej toni. Motyw szalonej jazdy jest zapowiedzią późniejszego poematu "Farys".
Objaśnienie poety.
„Bajdary” – Piękna dolina, przez którą zwykle wjeżdża się na brzeg południowy Krymu.
Miejsce w cyklu.
Sonet "Bajdary" zgodnie z podziałem Władysława Folkierskiego jest pierwszym sonetem z czterech związanych w dolinami Krymu ("Bajdary", "Ałuszta w dzień", "Ałuszta w nocy", "Czatyrdah"), natomiast zgodnie z podziałem Juliusza Kleinera oraz Czesława Zgorzelskiego wyróżnia się zarówno tematem jak strukturą liryczną i stanowi osobny element cyklu.
Analiza wersyfikacyjna.
Sonet jest napisany trzynastozgłoskowcem i zbudowany zgodnie z zasadami budowy sonetu poezji prowansalskiej oraz zasadami stosowanymi przez Petrarkę (czternastowierszowa struktura sonetu podzielona na dwa czterowiersze i jeden sześciowiersz), przy użyciu wyłącznie rymów żeńskich, padających na istotne dla treści sonetu słowa. W dwóch pierwszych czterowierszach układ rymów jest "abba abba", na zgodnych rymach, natomiast w sześciowierszu, rozkładającym się na dwa trójwiersze, "cdc dcd". Struktura wersyfikacyjna sonetu jest zgodna z jego strukturą wewnętrzną, dwóm pierwszym czterowierszom, będącym zamkniętymi całościami składniowymi, przeciwstawia się ostatni sześciowiersz, obejmujący czterowiersz z finałem dwuwierszowym, dla wzmocnienia puenty.
Powstanie sonetu.
Najprawdopodobniej wszystkie autografy sonetów Mickiewicza znajdowały się w albumie należącym do Piotra Moszyńskiego. Album ten, jak i kopia wykonana przez Bronisława Gubrynowicza, zaginęły po 1945 roku, w związku z czym nie można ustalić dokładnej daty jego powstania. Zgodnie z informacjami umieszczonymi w napisanej przez Władysława Mickiewicza przedmowie do tomu 1. paryskich „Dzieł” Mickiewicza sonety przed ich wydaniem zostały ocenzurowane przez Michaiła Kaczenowskiego, profesora Uniwersytetu Moskiewskiego, który dokonał mało znaczących poprawek oraz nie wyraził zgody na publikację jednego sonetu pod tytułem "Czołobitność", z którego treści zachowały się tylko dwa wersy.
Współczesna recepcja.
Sonety krymskie w momencie ukazania się drukiem wywołały burzliwą dyskusję i niejednoznaczne oceny. Najostrzejszym ich krytykiem był Kajetan Koźmian, który w liście do Franciszka Morawskiego użył na ich określenie terminu "paskudztwo", negatywnie oceniał je również Franciszek Salezy Dmochowski, natomiast pozytywnie oceniali je m.in. Maurycy Mochnacki oraz Teodozy Sierociński. Przeciwnicy uważali język sonetów za niewłaściwy, z powodu orientalizmów oraz odstępstw od norm języka literackiego, kwestionowali również formę sonetu jako nieodpowiednią dla tematu. Zwolennicy zauważyli, że cykl sonetowy stanowi romantyczny odpowiednik poematu opisowego, stanowiąc zwartą kompozycyjną całość.

</doc>
<doc id="4643857" url="https://pl.wikipedia.org/wiki?curid=4643857" title="Uroczysko Mosty">
Uroczysko Mosty



</doc>
<doc id="4643861" url="https://pl.wikipedia.org/wiki?curid=4643861" title="Marek Wesoły (polityk)">
Marek Wesoły (polityk)

Marek Jacek Wesoły (ur. 3 maja 1972 w Rudzie Śląskiej) – polski polityk, samorządowiec i przedsiębiorca, poseł na Sejm IX kadencji, od 2023 sekretarz stanu w Ministerstwie Aktywów Państwowych.
Życiorys.
Kształcił się w liceum zawodowym, uzyskał dyplom technika elektromechanika. W 2003 ukończył licencjackie studia katechetyczno-teologiczne na Wydziale Teologicznym Uniwersytetu Śląskiego. Był kierownikiem sieci sklepów, następnie zajął się prowadzeniem własnej działalności gospodarczej, m.in. w postaci restauracji. W 2016 został prezesem spółki Jelux.
W 2002 i 2006 kandydował do rady miejskiej Rudy Śląskiej z ramienia lokalnego komitetu „Prawo Rodzina Obywatel” (należy do stowarzyszenia o tej samej nazwie). Z list Prawa i Sprawiedliwości zdobywał mandat radnego w 2010, 2014 i 2018; do tej partii wstąpił w 2014. W 2014 i 2018 kandydował na prezydenta miasta, zajmując kolejno trzecie miejsce (11,45% głosów) i drugie miejsce (38,23% poparcia w drugiej turze). W 2018 został wiceprzewodniczącym rady miejskiej.
W wyborach parlamentarnych w 2019 uzyskał mandat posła na Sejm RP IX kadencji w okręgu katowickim (zdobył 6091 głosów).
We wrześniu 2020 został przez prezesa PiS Jarosława Kaczyńskiego zawieszony w prawach członka partii za złamanie dyscypliny klubowej, głosując przeciwko nowelizacji ustawy o ochronie zwierząt; zawieszenie wygasło w listopadzie tegoż roku. W 2022 kandydował w przedterminowych wyborach na prezydenta Rudy Śląskiej rozpisanych po śmierci Grażyny Dziedzic. Wystartował ze swojego komitetu wyborczego, uzyskując poparcie prezesa PiS Jarosława Kaczyńskiego. W głosowaniu zajął trzecie miejsce z poparciem na poziomie ponad 26%.
1 marca 2023 został powołany na stanowiska sekretarza stanu w Ministerstwie Aktywów Państwowych oraz pełnomocnika rządu do spraw transformacji spółek energetycznych i górnictwa węglowego.

</doc>
<doc id="4643863" url="https://pl.wikipedia.org/wiki?curid=4643863" title="Rada Dialogu z Młodym Pokoleniem">
Rada Dialogu z Młodym Pokoleniem

Rada Dialogu z Młodym Pokoleniem – organ dialogu obywatelskiego pomiędzy przedstawicielami instytucji i władz publicznych a reprezentantami środowisk młodzieżowych, funkcjonujący w formule organu opiniodawczo-doradczego Przewodniczącego Komitetu do spraw Pożytku Publicznego, utworzony ustawą o zmianie ustawy o działalności pożytku publicznego i o wolontariacie z dnia 19 lipca 2019.
Geneza.
W maju 2019, podczas spotkania ze środowiskami młodzieżowymi w Kancelarii Prezesa Rady Ministrów, powołanie Rady zapowiedział wiceprezes Rady Ministrów, przewodniczący Komitetu do spraw Pożytku Publicznego Piotr Gliński. Działanie to stanowiło odpowiedź na postulaty zgłaszane przez młodzieżowe środowiska obywatelskie.
Zadania i działalność.
Zgodnie z ustawą do zadań Rady Dialogu z Młodym Pokoleniem należy w szczególności:
Rada Dialogu z Młodym Pokoleniem pracuje w formie posiedzeń plenarnych oraz w ramach stałych i doraźnych zespołów roboczych. Powołane zostały stałe zespoły robocze do spraw:
W kwietniu 2020 Rada podpisała porozumienie z Ministerstwem Spraw Zagranicznych, na mocy którego resort zlecił jej przeprowadzenie otwartego konkursu na Młodzieżowego Delegata RP na 75. sesję Zgromadzenia Ogólnego Organizacji Narodów Zjednoczonych, który został rozstrzygnięty ostatecznie na drodze trzyetapowej procedury we wrześniu tego samego roku. W tym samym roku Rada wypracowała założenia projektu ustawy wzmacniającej młodzieżowe rady przy Jednostkach Samorządu Terytorialnego, które stały się podstawą rządowego projektu ustawy, który został przyjęty przez obie izby parlamentu, a ostatecznie 1 czerwca 2021 uchwaloną ustawę podpisał prezydent Andrzej Duda. Rada zaangażowała się także, we współpracy z Ministerstwem Rodziny i Polityki Społecznej, w tworzenie Solidarnościowego Korpusu Wsparcia Seniorów pomagającego najstarszym w okresie pandemii COVID-19.
W styczniu 2021, współpracując z Ministerstwem Rozwoju, Pracy i Technologii, Rada przeprowadziła nabór na członków zespołu monitorującego program "Gwarancje dla Młodzieży" reprezentujących organizacje młodzieżowe. W lutym tego samego roku Rada wspólnie z pełnomocnikiem rządu do spraw polityki młodzieżowej rozpoczęła organizowanie konsultacji wojewódzkich Strategii RP na rzecz Młodego Pokolenia. Zaangażowała się także we współpracę z Ministerstwem Zdrowia w zakresie realizacji programu wsparcia psychiatrii dziecięcej i młodzieżowej.
Struktura.
Zgodnie z przepisami ustawowymi, w skład Rady wchodzi między 20 a 35 członków, w tym przedstawiciele:
Przedstawiciele strony pozarządowej (młodzieżowych rad jednostek samorządu terytorialnego, Parlamentu Studentów RP i organizacji pozarządowych) stanowią co najmniej połowę składu Rady. Członków Rady powołuje i we wskazanych w ustawie sytuacjach odwołuje przewodniczący Komitetu do spraw Pożytku Publicznego. Kadencja Rady trwa dwa lata.
Rada I kadencji.
7 października 2019 przewodniczący Komitetu do spraw Pożytku Publicznego powołał członków Rady Dialogu z Młodym Pokoleniem I kadencji. Zgodnie z ustawą, Rada wybrała spośród siebie dwóch współprzewodniczących, którymi zostali Piotr Wasilewski (strona pozarządowa) i Piotr Mazurek (strona rządowo-samorządowa), który we wrześniu 2020 został powołany przez premiera Mateusza Morawieckiego na urząd pełnomocnika rządu ds. polityki młodzieżowej.
Rada II kadencji.
W październiku 2021 została powołana II kadencja Rady Dialogu z Młodym Pokoleniem. Jej współprzewodniczącymi ponownie zostali wybrani Piotr Mazurek i Piotr Wasilewski.
W skład Rady weszli:

</doc>
<doc id="4643871" url="https://pl.wikipedia.org/wiki?curid=4643871" title="Ruiny kościoła w Hvalsey">
Ruiny kościoła w Hvalsey

Ruiny kościoła w Hvalsey (duń. "Hvalsø Kirke") – pozostałości średniowiecznego kościoła znajdujące się w Hvalsey na Grenlandii. Jest to najlepiej zachowany nordycki kościół na wyspie.
Dokładna data budowy kościoła nie jest znana, ale przyjmuje się, że miało to miejsce ok. 1300 roku. Znaleziska archeologiczne wskazują, że wcześniej w tym miejscu znajdowały się pochówki. W kilku późnośredniowiecznych dokumentach został on wymieniony jako jeden z 10-14 kościołów parafialnych powstałych w Osiedlu Wschodnim.
Obiekt ulokowany jest na wąskim pasie ziemi biegnącym między skałami, a brzegiem fiordu ok. 70 m od jego zbocza. Zbudowany jest z granitowych kamieni ciosowych na planie prostokąta o wymiarach 16×8 m. Ściany mierzą ok. 1,5 m grubości. Ściany szczytowe mają 5-6 m wysokości, choć przypuszczalnie pierwotnie były o 2 m wyższe. Natomiast boczne mierzą 4 m. Otwory w oknach wewnątrz są szersze niż na zewnątrz co jest bardziej charakterystyczne dla wczesnych kościołów angielskich niż islandzkich. Dach się nie zachował, ale wykonany był najprawdopodobniej z drewna i darni. Zastosowano również zaprawę, którą wykonano z pokruszonych muszli, ale nie wiadomo, czy ściany również były nią pokryte. Wnętrze mogło pomieścić 30-35 osób.
W pobliżu kościoła znajdują się pozostałości typowego wikińskiego gospodarstwa, którego był częścią. W jego skład wchodził duży budynek mieszkalny, który posiadał jedenaście pomieszczeń, salę biesiadną oraz kojce dla zwierząt. W pobliżu budynku głównego znajdowały się pozostałe zagrody dla zwierząt, wybieg dla koni oraz magazyn.
Budynek mieszkalny zbudowano na miejscu wcześniejszego budynku, który pochodził z czasów Eryka Rudego i był być może domem Thorkella Farserka, kuzyna Eryka.
14 lub 16 września 1408 roku odbył się w kościele ślub Thorsteina Olafssona i Sigrid Björnsdóttir. Wydarzenie to wspomniał w liście ksiądz z Gardar i jest to ostatnia udokumentowana relacja z nordyckiej Grenlandii.

</doc>
<doc id="4643879" url="https://pl.wikipedia.org/wiki?curid=4643879" title="Park im. Cichociemnych Spadochroniarzy AK w Warszawie">
Park im. Cichociemnych Spadochroniarzy AK w Warszawie

Park im. Cichociemnych Spadochroniarzy AK – park miejski w Warszawie, w dzielnicy Ursynów, na Natolinie. Leży na północnym skraju Lasu Kabackiego w rejonie ursynowskiego odcinka ul. Rolnej, między ulicami Żołny a Moczydłowską. Park przylega także do toru kolejowego łączącego STP Kabaty z bocznicą kolejową na terenie stacji Warszawa Okęcie. W skład parku wchodzi sztuczne wzniesienie Wzgórze Trzech Szczytów.
Opis.
Park ustanowiony został w 2016 roku uchwałą Rady Miasta Stołecznego Warszawy, na gruntach stanowiących własność m.st. Warszawy oraz gruntach Skarbu Państwa, oddanych miastu w użytkowanie wieczyste.
Na skraju parku, przy ul. Gminnej, rosną cztery sosny zwyczajne będące pomnikami przyrody.
Na terenie parku odbywa się cyklicznie piknik militarno-historyczny Dni Cichociemnych.

</doc>
<doc id="4643888" url="https://pl.wikipedia.org/wiki?curid=4643888" title="Sędzia Dredd (postać)">
Sędzia Dredd (postać)

Sędzia Joseph Dredd – fikcyjna postać autorstwa Johna Wagnera i Carlosa Ezquerry, która zadebiutowała w 2. numerze brytyjskiego tygodnika "2000 AD". Jest to najdłużej występująca i najbardziej ikoniczna postać występująca w 2000 AD.
Sędzia Dredd jest funkcjonariuszem prawa z dystopijnej przyszłości w mieście Mega-City One, pokrywającym większość wschodniej części Ameryki Północnej. Jest tzw. ulicznym sędzią, który ma uprawnienia aresztowania, skazania i egzekucji kryminalistów.
W Wielkiej Brytanii, postać Dredda i jego imię są czasami przytaczane w dyskusjach nt. państwa policyjnego, autorytaryzmu i praworządności.
W 2011 roku, IGN umieścił Sędziego Dredda na 35. miejscu w liście 100 największych komiksowych postaci wszech czasów.
Sędzia Dredd zadebiutował na ekranie w 1995 roku w filmie "Sędzia Dredd", gdzie zagrał go Sylvester Stallone. Następna ekranizacja, "Dredd", stworzona została w 2012 roku, a w rolę sędziego Dredda wcielił się Karl Urban.
Historia publikacji.
Gdy wydawca komiksowy Pat Mills pracował na kształtem magazynu komiksowego "2000 AD" w 1976 roku, wziął do pomocy znajomego scenarzystę, Johna Wagnera, w celu stworzenia postaci. Wagner napisał historię o twardym gliniarzu w stylu "Brudnego Harry’ego" i zasugerował, by bohater kierował się ekstremalną logiką. Mills stworzył pasek komiksu w stylu horroru pt. "Judge Dread" (na cześć pseudonimu scenicznego muzyka ska i reggae, Alexandra Minto Hughesa), zanim porzucił ideę jako nieprzystającą do nowego magazynu; jednak imię, zmodyfikowane na „Dredd” po sugestii współredaktora Kelvina Gosnella, zostało przyjęte przez Wagnera jako imię jego bohatera.
Za projekt postaci odpowiedzialny był Carlos Ezquerra, hiszpański rysownik pracujący z Millsem przy magazynie "Battle Picture Weekly". Wagner dał Ezquerrze materiały promocyjne filmu "Death Race 2000", pokazując postać graną przez Davida Carradine’a w czarnej skórzanej kurtce na motocyklu, jako sugestię do wyglądu Dredda. Ezquerra dodał od siebie elementy zbroi i łańcuchy, czemu przeciwny był początkowo Wagner, komentując iż postać wygląda jak „hiszpański pirat”. Skrypt Wagnera został przepisany przez Millsa i zilustrowany przez Ezquerrę. Czas i miejsce akcji zostały zaprojektowane dużo bardziej futurystyczne, niż oryginalnie było to zaplanowane .
Mills początkowo oparł Sędziego Dredda na jednym ze swoich wykładowców w St Joseph’s College w Ipswich, który był dobrym pedagogiem, ale jednocześnie restrykcyjnie wymagał dyscypliny - do tego stopnia, że uznany bywał za obelżywego. Z kolei obecni tam bracia szkolni byli istotną inspiracją dla nastawienia sędziów. Imię Dredda, Joseph nawiązywało do patrona szkoły.
W tamtym czasie z powodu kolejnych tarć i braku zgody co do ostatecznego kształtu postać nie pojawiła się w pierwszym numerze "2000 AD". Ostatecznie sędzia Dredd pojawił się w drugiem numerze pisma w historii napisanej przez wolnego strzelca Petera Harrisa, ze sporymi poprawkami Millsa i Gosnella, i narysowanej przez Mike’a McMahona.
Oryginalni twórcy – Wagner i Ezquerra wrócili do numeru #9 "2000 AD" z historią "The Robot Wars", co przyczyniło się do wykreowania Dredda na najbardziej popularną postać w piśmie. Od tego momentu niemal w każdym numerze "2000 AD" znaleźć można było historię z udziałem sędziego Dredda. Większość z nich napisał Wagner, zaś w latach 1980-1988 współscenarzystą był Alan Grant.
Popularność Dredda spowodowała w 1990 roku wypuszczenie na rynek brytyjski magazynu "Judge Dredd Megazine" całkowicie poświęconego uniwersum Dredda. Wagner skoncentrował się na scenariuszach do tego magazynu, zaś historie z postacią publikowane w "2000 AD" zostały przekazane młodszym scenarzystom takim jak Garth Ennis, Mark Millar i Grant Morrison.
"Sędzia Dredd" był publikowany w paskach komiksowych w "Daily Star" w latach 1981-1998 oraz w "Metro" od stycznia do kwietnia 2004 roku.
W 2012 roku, Dredd był jedną z dziesięciu brytyjskich postaci komiksowych umieszczonych na serii znaczków pocztowych Royal Mail.
Charakterystyka postaci.
Joseph Dredd jest najsłynniejszym z ulicznych sędziów patrolujących miasto Mega-City One. On i jego brat Rico zostali sklonowani z pierwszego Głównego Sędziego Fargo. Dredd został wytrenowany do bycia perfekcyjnym oficerem – całkowicie oddanym idei prawa bezkompromisowym oskarżycielem, który nie waha się zabić każdego, kto łamie prawo. 
Najbardziej charakterystyczną cechą Dredda jest to, że nigdy nie została pokazana jego twarz bez hełmu. Początkowo było to nieoficjalną wskazówką, która wkrótce stała się naczelną zasadą. John Wagner wyjaśnił, że jest personifikacją sprawiedliwości, a ta nie może mieć konkretnej twarzy. Tylko jeden raz, numerze #8 "2000 AD", Dredd ściągnął hełm, jednak jego twarz została zakryta wielką naklejką z napisem „cenzura”. 
W oryginalnym projekcie Carlos Ezquerra dał Dreddowi wielkie usta, „by nadać tajemnicy co do jego rasy”. Nie wszyscy artyści podążali tym tropem. Mike McMahon rysował Dredda jako osobę rasy czarnej, zaś Brian Bolland i Ron Smith rysowali go jako osobę rasy białej. Komiksy w "2000 AD" na tym etapie nie były drukowane w kolorze i kwestia rasy Dredda pozostała niezauważona i ostatecznie zarzucona.
Czas w serii upływa w rzeczywistym czasie, co oznacza, że rok upływający w rzeczywistym świecie odpowiada takiemu samemu okresowi w świecie przedstawionym. Akcja w pierwszej historii z Sędzią Dreddem, opublikowana w 1977 roku, działa się w 2099 roku, a co za tym idzie 2019 rok publikacji odpowiada 2141 rokowi w świecie przedstawionym. Dredd w debiucie miał 38 lat, obecnie więc ma 80 lat. Alan McKenzie wyjaśnił, że „z każdym rokiem Dredd starzeje się o rok – w przeciwieństwie do Spider-Mana, który wciąż jest młodym studentem przez 25 lat!”. Zapytany w wywiadzie w "Empire" o ewentualną śmierć postaci, Wagner powiedział: „Jest wiele możliwości by to zakończyć, ale prawdopodobnie mnie przy tym nie będzie! Z rozkoszą bym to napisał, ale nie widzę, by to nadeszło. Zostawię scenariusz w moim testamencie”.
Publikacje w Polsce.
Pierwszym występem Dredda w Polsce był komiks "Batman/Judge Dredd: Sąd nad Gotham" wydany przez TM-Semic w 1993 roku. Pojedyncze historie z Sędzią Dreddem były publikowane od 1998 roku przez Egmont Polska. Od 2016 roku komiksy w wydaniach zbiorczych regularnie wydaje po polsku Studio Lain. Jednocześnie wydawnictwo Ongrys publikuje od 2017 "Sędzia Dredd. Kompletne Akta" (ang. "Judge Dredd Complete Case") zbierające wszystkie wydane historie z udziałem uniwersum Sędziego Dredda.

</doc>
<doc id="4643890" url="https://pl.wikipedia.org/wiki?curid=4643890" title="Bór (gmina Kartuzy)">
Bór (gmina Kartuzy)



</doc>
<doc id="4643891" url="https://pl.wikipedia.org/wiki?curid=4643891" title="Leszno (powiat kartuski)">
Leszno (powiat kartuski)



</doc>
<doc id="4643892" url="https://pl.wikipedia.org/wiki?curid=4643892" title="Borowiec (gmina Kartuzy)">
Borowiec (gmina Kartuzy)



</doc>
<doc id="4643893" url="https://pl.wikipedia.org/wiki?curid=4643893" title="Chojna (gmina Kartuzy)">
Chojna (gmina Kartuzy)



</doc>
<doc id="4643895" url="https://pl.wikipedia.org/wiki?curid=4643895" title="Cieszonko">
Cieszonko



</doc>
