<doc id="4647036" url="https://pl.wikipedia.org/wiki?curid=4647036" title="Parafia Matki Bożej Częstochowskiej w Pradłach">
Parafia Matki Bożej Częstochowskiej w Pradłach

Parafia Matki Bożej Częstochowskiej w Pradłach – parafia rzymskokatolicka, znajdująca się w diecezji kieleckiej, w dekanacie lelowskim.

</doc>
<doc id="4647040" url="https://pl.wikipedia.org/wiki?curid=4647040" title="Parafia Najświętszego Serca Jezusa w Sokolnikach">
Parafia Najświętszego Serca Jezusa w Sokolnikach

Parafia Najświętszego Serca Jezusa w Sokolnikach – parafia rzymskokatolicka, znajdująca się w diecezji kieleckiej, w dekanacie lelowskim.

</doc>
<doc id="4647043" url="https://pl.wikipedia.org/wiki?curid=4647043" title="Igor Brejdygant">
Igor Brejdygant

Igor Brejdygant (ur. 24 marca 1971 w Poznaniu) – polski scenarzysta, pisarz, reżyser, fotograf i aktor.
Życiorys.
Syn aktora Stanisława Brejdyganta i Neli Obarskiej primadonny Operetki warszawskiej, przyrodni brat Krzysztofa Zalewskiego. Urodził się w 1971 r. w Poznaniu. Studiował na Wydziale Organizacji Sztuki Filmowej Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi .
Jego felietony można czytać na stronie Koduj24.pl.

</doc>
<doc id="4647046" url="https://pl.wikipedia.org/wiki?curid=4647046" title="Ellguth">
Ellguth



</doc>
<doc id="4647055" url="https://pl.wikipedia.org/wiki?curid=4647055" title="Lucyna Bakiera">
Lucyna Bakiera

Lucyna Bakiera (ur. 21 grudnia 1968 w Ostrowie Wielkopolskim) – polska psycholożka, dr hab. nauk społecznych, adiunkt Instytutu Psychologii Wydziału Nauk Społecznych Uniwersytetu im. Adama Mickiewicza w Poznaniu.
Życiorys.
W 1992 otrzymała tytuł magistra za pracę pt. "Wyobrażenia własnych perspektyw życiowych młodzieży w drugiej fazie adolescencji a wybrane czynniki środowiska rodzinnego" na Uniwersytecie im. Adama Mickiewicza w Poznaniu. 26 czerwca 2002 obroniła pracę doktorską "Rodzinne uwarunkowania rozwoju człowieka w okresie średniej dorosłości", 10 marca 2014 habilitowała się na podstawie pracy zatytułowanej "Zaangażowane rodzicielstwo a autokreacyjny aspekt rozwoju dorosłych".
Została zatrudniona na stanowisku adiunkta w Instytucie Psychologii na Wydziale Nauk Społecznych Uniwersytetu im. Adama Mickiewicza w Poznaniu.

</doc>
<doc id="4647058" url="https://pl.wikipedia.org/wiki?curid=4647058" title="Stadion XXXV-lecia PRL w Piotrkowie Trybunalskim">
Stadion XXXV-lecia PRL w Piotrkowie Trybunalskim

Stadion XXXV-lecia PRL – stadion wielofunkcyjny w Piotrkowie Trybunalskim, w Polsce, funkcjonujący w latach 1974–2005. Mógł pomieścić 19 tys. widzów. Swoje spotkania rozgrywali na nim piłkarze klubu Piotrcovia Piotrków Trybunalski.
Budowa stadionu przy ulicy Dmowskiego (dawniej Nowej, później Żarskiego) rozpoczęła się w 1967 roku, jednak został on ukończony dopiero w roku 1974. Pojemność obiektu wynosiła wtedy 6 tys. widzów. 9 września 1979 roku stadion był główną areną obchodów dożynek centralnych. Przed imprezą znacznie rozbudowano obiekt, do pojemności 19 000 widzów. Po rozbudowie nadano mu nazwę XXXV-lecia PRL. W 1981 roku na stadionie odbyły się ceremonie otwarcia i zamknięcia IV Śmigłowcowych Mistrzostw Świata; same zawody odbyły się natomiast na piotrkowskim lotnisku. Na obiekcie dwa razy rozegrano również mecze finałowe piłkarskiego Pucharu Polski (22 czerwca 1983 roku: Lechia Gdańsk – Piast Gliwice 2:1 i 23 czerwca 1991 roku: GKS Katowice – Legia Warszawa 1:0), raz odbyło się na nim także spotkanie o Superpuchar Polski (22 lipca 1988 roku: Górnik Zabrze – Lech Poznań 2:1). Na stadionie regularnie występowali piłkarze klubu Piotrcovia Piotrków Trybunalski, którzy dwukrotnie grali w II lidze (w sezonach 1998/1999 i 2002/2003). Po sezonie 2002/2003 właściciel klubu, Antoni Ptak przeniósł drużynę do Szczecina, ratując w ten sposób będącą w dużych kłopotach Pogoń Szczecin. Spółka Antoniego Ptaka była od 1996 roku właścicielem stadionu; w 1999 roku zmieniono plan zagospodarowania przestrzennego terenu, na którym stał stadion, dopuszczając w tym miejscu możliwość budowy obiektów usługowo-handlowych. Po wyprowadzce Piotrcovii, pod koniec 2003 roku spółka Antoniego Ptaka rozpoczęła rozbiórkę stadionu. Przez jakiś czas obiekt wykorzystywano jeszcze do treningów, później całkiem zaprzestano eksploatacji. Ostatnie prace rozbiórkowe miały miejsce w 2005 roku. Większą część terenu po dawnym stadionie stanowi obecnie (2019) pusty plac.

</doc>
<doc id="4647068" url="https://pl.wikipedia.org/wiki?curid=4647068" title="Eimeria stiedae">
Eimeria stiedae



</doc>
<doc id="4647069" url="https://pl.wikipedia.org/wiki?curid=4647069" title="Cryopterygius">
Cryopterygius

Cryopterygius – rodzaj późnojurajskich ichtiozaurów, obejmujący gatunki "C. kristiansenae" i "C. kielanae". Nazwa "Cryopterygius" oznacza po grecku "zamrożona płetwa". Ichtiozaury z tego rodzaju żyły w późnej jurze (tyton). 

</doc>
<doc id="4647086" url="https://pl.wikipedia.org/wiki?curid=4647086" title="Kodeks 0297">
Kodeks 0297

Kodeks 0297 (Gregory-Aland no. 0297) – grecki kodeks uncjalny Nowego Testamentu na pergaminie, datowany metodą paleograficzną na IX wiek. Rękopis jest przechowywany w Londynie. Tekst rękopisu nie jest wykorzystywany we współczesnych wydaniach greckiego Nowego Testamentu. 
Opis.
Zachowały się 2 pergaminowe karty rękopisu, z greckim tekstem Ewangelii Mateusza (1,1-14; 5,3-19). Karta miała prawdopodobnie rozmiar 33 na 25,8 cm. Tekst jest pisany dwoma kolumnami na stronę, 25 linijek tekstu na stronę. Jest palimpsestem, tekst górny zawiera menaion. 
Historia.
INTF datuje rękopis 0297 na IX wiek. 
Na listę greckich rękopisów Nowego Testamentu wciągnął go Kurt Aland, oznaczając go przy pomocy siglum 0297. Rękopis został uwzględniony w II wydaniu "Kurzgefasste". Rękopis nie jest wykorzystywany we współczesnych wydaniach greckiego Nowego Testamentu (NA27, NA28 i UBS4). 
Rękopis jest przechowywany w Bibliotece Brytyjskiej (Add. 31919, fol. 105, 108) w Londynie. 

</doc>
<doc id="4647091" url="https://pl.wikipedia.org/wiki?curid=4647091" title="Jorge J. Cherem">
Jorge J. Cherem



</doc>
<doc id="4647097" url="https://pl.wikipedia.org/wiki?curid=4647097" title="Marif Pirajew">
Marif Pirajew

Marif Pirajew (ang. Marif Piraev, ros. Мариф Пираев ur. 3 stycznia 1993 w Nowym Borchu) – rosyjski zawodnik mieszanych sztuk walki (MMA) oraz sambista pochodzenia rutulskiego. Mistrz GMP w wadze półśredniej z 2017.
Życiorys i przeszłość sportowa.
Pirajew urodził się w Dagestanie we wsi w Nowym Borchu, z pochodzenia Rutulianin. Jest synem Telmana Pirajewa, który także był zawodnikiem MMA.
Sport zaczął uprawiać od 10 roku życia. Zaczynając grać w piłkę nożną, gdzie należał do rosyjskiego klubu piłkarskiego Lokomotiv z 1993 roku.
W wieku 13 lat ojciec wysłał go do szkoły boksu w Moskwie. Po 3 latach nauki, w wieku 16 lat przeniósł się do szkoły bokserskiej CSKA i trenował tam przez kolejne 2 lata pod okiem Olega Morozowa.
W wieku 18 lat zawodnik Rasuł Mirzajew zaprosił go do trenowania w szkole sportowej Sambo-70, gdzie jego trenerem został Nikolay Elesin. W Sambo-70, w krótkim czasie opanował umiejętności zapaśnicze.
Pirajew jest Mistrzem Rosji w Sambo i medalistą mistrzostw Rosji w boksie. Posiada klasę mistrzowską w sambo i sambo bojowym. Zwyciężył w prestiżowych zawodach w formule grappling – podczas mistrzostw Moskwy zorganizowanych pod egidą FILA.
Kariera MMA.
Karierę zawodową w mieszanych sztukach walki rozpoczął w 2011 roku.
31 października 2015 zadebiutował dla największej polskiej organizacji – Konfrontacji Sztuk Walki. Podczas gali „KSW 32: Road to Wembley” przegrał walkę z Mateuszem Gamrotem. Pojedynek był nieoficjalnym eliminatorem do walki o pas mistrzowski KSW w wadze lekkiej.
3 czerwca 2017 zdobył pas Golden Medal Promotion w wadze półśredniej. 14 grudnia 2019 został mistrzem świata w sambo bojowym.
13 grudnia 2019 miał stoczyć pojedynek o pas mistrzowski federacji Babilon MMA podczas gali „Babilon MMA 11” z mistrzem Danielem Skibińskim, jednak pojedynek nie doszedł do skutku, a nowym rywalem Skibińskiego został były rywal Pirajewa, Lom-Ali Nalgiew.

</doc>
<doc id="4647098" url="https://pl.wikipedia.org/wiki?curid=4647098" title="30 Dywizja Piechoty (austro-węgierska)">
30 Dywizja Piechoty (austro-węgierska)

30 Dywizja Piechoty (XXX. Inf.-Truppen-Div., 30. Inf.-Trup.-Div., 30. ITDiv.) – wielka jednostka piechoty cesarskiej i królewskiej Armii.
Historia dywizji.
W 1871 roku została utworzona 30 Dywizja Piechoty z komendą w Krakowie. W skład dywizji włączono jedną z trzech brygad należących do XII Dywizji, stacjonującą w Krakowie oraz Brygadę Lokalną we Lwowie.
W 1873 roku komenda dywizji została przeniesiona z Krakowa do Lwowa. Komenda 1 Brygady Piechoty w Krakowie została zlikwidowana. W skład dywizji włączono 2 Brygadę Piechoty w Czerniowcach należącą do 24 Dywizji Piechoty, którą jednocześnie przemianowano na 1 Brygadę Piechoty. 
W 1876 roku 1 Brygada w Czerniowcach została przemianowana na 59 Brygadę Piechoty (59. IBrig.), a 2 Brygada we Lwowie na 60 Brygadę Piechoty (60. IBrig.)
W 1907 roku IR. 55 z Tarnopola został przeniesiony do 21 Brygady Piechoty należącej do 11 Dywizji Piechoty, natomiast komendantowi 60. IBrig. podporządkowano 1. batalion IR. 58 ze Stanisławowa i Batalion Strzelców Polnych Nr 23 z Trembowli, które do tego czasu wchodziły w skład 22 Brygady Piechoty 11. ITDiv..
W 1908 roku dokonano kolejnych zmian w organizacji dywizji. IR. 24 (bez 1. batalionu) został przeniesiony do Wiednia i włączony w skład 50 Brygady Piechoty należącej do 25 Dywizji Piechoty. W składzie 59 IBrig. pozostał 1. batalion IR. 24 w Kołomyi. 60 IBrig. została wzmocniona przez gros IR. 58 (bez. 4. batalionu), natomiast 2. batalion IR. 95 został przeniesiony ze Lwowa do Kotoru i przekazany w podporządkowanie komendanta 14 Brygady Górskiej (Komenda Wojskowa Zadar). Ponadto komendantowi dywizji podporządkowano dwa pułki armat polowych () stacjonujące w garnizonie Stanisławów: FKR. 31 i FKR. 33. Oba pułki pod względem wyszkolenia podlegały równolegle komendantowi 11 Brygady Artylerii Polowej.
W 1910 roku ze składu dywizji ubył Batalion Strzelców Polnych Nr 23, przeniesiony z Trembowli do Pančeva, a w jego miejsce przybył z Bańskiej Bystrzycy do Trembowli Batalion Strzelców Polnych Nr 32 i został podporządkowany komendantowi 60 Brygady Piechoty.
W 1912 roku w skład artylerii dywizyjnej został włączony Dywizjon Ciężkich Haubic Nr 11 we Lwowie.

</doc>
<doc id="4647108" url="https://pl.wikipedia.org/wiki?curid=4647108" title="Kawia lśniąca">
Kawia lśniąca

Kawia lśniąca ("Cavia fulgida") – gatunek gryzonia z rodziny kawiowatych spokrewniony z kawią domową. Zajmuje tereny wzdłuż wybrzeża brazylijskiego. Osiąga wiek do 2 lat.
Kariotyp.
Garnitur chromosomowy kawii większej tworzy 32 par (2n=64) chromosomów; FN=128.
Rozmieszczenie geograficzne.
Zamieszkuje tereny wzdłuż wybrzeża brazylijskiego. 

</doc>
<doc id="4647113" url="https://pl.wikipedia.org/wiki?curid=4647113" title="Janusz Trempała">
Janusz Trempała

Janusz Józef Trempała (ur. 24 maja 1953 w Bydgoszczy) – polski psycholog, profesor nauk humanistycznych, profesor zwyczajny Wyższej Szkoły Informatyki i Ekonomii TWP w Olsztynie i Instytutu Psychologii Wydziału Pedagogiki i Psychologii Uniwersytetu Kazimierza Wielkiego.
Życiorys.
Studiował psychologię na Uniwersytecie im. Adama Mickiewicza w Poznaniu. W 1984 uzyskał doktorat, 21 czerwca 1993 habilitował się na podstawie pracy zatytułowanej "Rozumowanie moralne i odporność dzieci na pokusę oszustwa". 30 listopada 2001 nadano mu tytuł profesora w zakresie nauk humanistycznych. Objął funkcję profesora zwyczajnego w Wyższej Szkole Informatyki i Ekonomii TWP w Olsztynie i w Instytucie Psychologii na Wydziale Pedagogiki i Psychologii Uniwersytetu Kazimierza Wielkiego.
Został członkiem prezydium Komitetu Psychologii Polskiej Akademii Nauk oraz dyrektorem Instytutu Psychologii Wydziału Pedagogiki i Psychologii Uniwersytetu Kazimierza Wielkiego.
Był prorektorem na Uniwersytecie Kazimierza Wielkiego.

</doc>
<doc id="4647114" url="https://pl.wikipedia.org/wiki?curid=4647114" title="Tenki no ko">
Tenki no ko

 – japoński film animowany z 2019 roku w reżyserii Makoto Shinkaia, wyprodukowany przez studia animacyjne CoMix Wave Films oraz Story Inc. i dystrybuowany przez wytwórnię Tōhō.
Na podstawie filmu powstała adaptacja w formie powieści ilustrowanej wydanej nakładem wydawnictwa Kadokawa Shoten pod imprintem Kadokawa Bunko oraz mangi ilustrowanej przez Watabi Kubotę, która ukazywała się na łamach magazynu „Afternoon” wydawnictwa Kōdansha.
Fabuła.
Licealista Hodaka Morishima ucieka z domu i przenosi się do Tokio. Podczas podróży prawie zostaje wyrzucony z promu po uderzeniu dziwnej ulewy. Jednak ratuje go Keisuke Suga, który daje Hodace swoją wizytówkę na wypadek, gdyby potrzebował pomocy. Chłopak początkowo próbuje sam znaleźć pracę, jednak ponieważ jest niepełnoletni, nikt nie zgadza się go zatrudnić. Pewnego dnia w szemranej dzielnicy przypadkowo znajduje pistolet, który uważa za atrapę. Innym razem w McDonald's jedna z kelnerek podarowuje mu darmową kanapkę. W końcu Hodaka kontaktuje się z panem Sugą i zostaje zatrudniony jako asystent w małej firmie wydawniczej, w zamian za kieszonkowe, wikt i opierunek. W pracy Hodaka spotyka Natsumi, która bada miejskie legendy związane z niezwykle deszczową pogodą w Tokio. Niedługo później poznają legendę o pewnej dziewczynie, która może kontrolować pogodę.
Pewnego dnia Hodaka zauważa znajomą kelnerkę z McDonald's, w towarzystwie podejrzanych typów, którzy nakłaniają ją do pracy dla nich. Podejrzewając ich o złe zamiary, postanawia ją uratować. Używa znalezionego pistoletu, który okazał się być prawdziwy, aby odstraszyć napastników i nastolatkowie uciekają do pobliskiego opuszczonego budynku. Następnie dziewczyna przedstawia się jako Hina, która ma 18 lat. W ramach podziękowania zabiera chłopaka na dach budynku, gdzie znajduje się zrujnowana świątynia szintoistyczna. Hina składa ręce do modlitwy i ku zdumieniu Hodaki, sprawia, że wychodzi słońce. Zainspirowany legendą, Hodaka odwiedza Hinę w jej domu i proponuje wspólne założenie firmy. Hina, jako Słoneczna Dziewczyna ma sprowadzać dobrą pogodę za pieniądze. Ich biznes staje się wielkim sukcesem i przyciągają wielu klientów, od przedszkolaków po korporacyjnych gigantów. Chłopak zaprzyjaźnia się z młodszym bratem Hiny, Nagim. Stopniowo uświadamia też sobie, że zakochał się w dziewczynie.
Szczęście nie trwa jednak długo, gdy okazuje się, że Hodaka jest poszukiwany przez policję za ucieczkę z domu i posiadanie broni. Pan Suga odsyła chłopaka do domu rodzinnego, gdyż sam stara się uzyskać prawo do opieki nad córką i obawia się kłopotów prawnych. Z kolei Hinie grozi opieka społeczna, gdyż po śmierci matki, ona i jej brat pozostają bez opieki osób dorosłych. Cała trójka postanawia uciec – szukają więc hotelu, którego personel zgodzi się ich przyjąć bez dowodu pełnoletności, uciekając przed policją i zimową pogodą w środku lata, w końcu znajdują nocleg w drogim hotelu. Spędzają tam ostatnie radosne chwile – przed snem Hina odsłania swoje ciało, pokazując Hodace, że robi się coraz bardziej przezroczysta. Jako dziecko pogody musi zostać złożona w ofierze, aby ustał wreszcie tajfun. Hodaka jest zrozpaczony i za wszelką cenę chce uratować Hinę. Wkłada jej na palec pierścionek – prezent na osiemnaste urodziny i obiecuje, że ją chroni. 
Niestety następnego dnia po Hinie zostaje jedynie szlafrok, a na zewnątrz świeci piękne słońce. Policja odnajduje chłopców i zabiera ich na komendę. Hodaka znajduje w kałuży pierścionek Hiny, który spadł z nieba, a od policjantów dowiaduje się, że dziewczyna tak naprawdę ma dopiero 15 lat i nakłamała w CV, aby dostać pracę. Chłopakowi udaje się uciec z rąk policji i z pomocą Natsumi dociera do budynku ze świątynią szintoistyczną, na miejscu której czeka na niego pan Suga i próbuje przekonać Hodakę, by się poddał. Zjawia się też policja oraz Nagi, który pragnie pomóc ocalić siostrę. Hodaka po szamotaninie ze stróżami prawa ucieka na dach świątyni, z której zostaje przeniesiony wysoko do nieba, ponad chmurę cumulonimbus, gdzie odnajduje Hinę. Chłopak sprowadza ją z powrotem na ziemię, wraz z niekończącym odtąd się deszczem.
Ich drogi rozchodzą się. Hodaka trafia przed sąd, który postanawia dać mu drugą szansę i odsyła go do domu. Hina i Nagi zostają w Tokio, które z każdym dniem staje się coraz bardziej zalane.
Trzy lata później, po ukończeniu liceum na rodzinnej wyspie, pełnoletni już Hodaka wraca do Tokio. Wynajmuje mieszkanie i odwiedza pana Sugę, który zdołał rozkręcić swój biznes. Następnie, po chwilach wahania udaje się w kierunku domu Hiny. Spotyka ją na ulicy, pogrążoną w modlitwie. Dziewczyna z radością rzuca mu się w ramiona.
Bohaterowie.
Ponadto w filmie pojawiają się w formie cameo także Taki i Mitsuha, dwie główne postaci z poprzedniego filmu produkcji Shinkaia, zatytułowanego "Kimi no na wa.".
Produkcja.
2 sierpnia 2018 Makoto Shinkai zapowiedział produkcję nowego filmu, którego premiera zaplanowana została na 2019 rok. Obsadę produkcyjną filmu obejmowali: Masayoshi Tanaka (projektant postaci), Atsushi Tamura (reżyser animacji) i Hiroshi Takiguchi (dyrektor artystyczny). Film został wyprodukowany przy użyciu oprogramowania do tworzenia scenariuszy i przedprodukcji Toon Boom Storyboard Pro.
Casting.
Ponad 2000 osób wzięło udział w castingu do ról dwóch głównych bohaterów filmu. Ostatecznie wybrano Kotaro Daigo i Nanę Mori. Pozostałe kluczowe role zostały obsadzone osobami pracującymi wcześniej przy produkcji "Kimi no na wa." 29 maja 2019 ogłoszono dodatkową obsadę: Shun Oguri (Keisuke Suga), Tsubasa Honda (Natsumi), Chieko Baisho (Tomi), Sakura Kiryuu (Nagisa Amano), Sei Hiraizumi (Yasui) i Yūki Kaji (Takai).
Nagrania.
27 kwietnia 2019 ogłoszono, że Kotaro Daigo (Hodaka Morishima) i Nana Mori (Hina Amano) zaczęli nagrania swoich ról.
Muzyka.
Muzykę do filmu skomponował zespół Radwimps, z którym Shinkai współpracował wcześniej przy tworzeniu oprawy muzycznej do "Kimi no na wa.". W trakcie powstawania "Tenki no ko" reżyser odbył wiele spotkań z zespołem już na etapie prac nad scenariuszem. W filmie wykorzystanych jest kilka kompozycji tego zespołu – jedną z nich jest utwór , wykorzystany jako motyw przewodni filmu. Kolejny utwór, , w którym gościnnie wystąpiła Tōko Miura. Inne utwory wykorzystane w filmie to m.in. , oraz .
Album ze ścieżką dźwiękową do filmu został wydany 19 lipca 2019 nakładem wytwórni Universal Music Japan. Album zajął 2. miejsce w notowaniu Japan Albums Oriconu i 1. miejsce w notowaniach tygodnika „Billboard” (Japan Hot Albums oraz Japan Top Albums Sales). W lipcu 2019 album uzyskał status złotej płyty Recording Industry Association of Japan.
Promocja filmu.
13 grudnia 2018 podczas konferencji prasowej ogłoszono, że premiera filmu odbędzie się 19 lipca 2019. Pierwszy zwiastun filmu został opublikowany w serwisie YouTube 10 kwietnia, na 100 dni przed premierą, zaś drugi – 28 maja. Producent filmu, Genki Kawamura, zaprezentował film podczas corocznego Międzynarodowego Festiwalu Filmów Animowanych w Annecy – początkowa scena była transmitowana na antenie TV Asahi.
Przed premierą filmu w Japonii, przedsiębiorstwo Uniqlo wypuściło specjalne koszulki z projektami inspirowanymi "Tenki no ko" i poprzednimi filmami Makoto Shinkaia. Film był promowany przez wiele korporacji m.in. SoftBank, Suntory, Baitoru w różnych spotach telewizyjnych. Podczas gdy film był puszczany w japońskich kinach, rozpoczęto sprzedaż produktów spożywczych inspirowanych filmem w sieci sklepów Lawson.
Premiera filmu.
Premiera filmu odbyła się 19 lipca 2019 o godzinie 9.00 w 359 kinach w całej Japonii. W tokijskiej dzielnicy Shinjuku oraz w dystrykcie Umeda w Osace premiera odbyła się w nocy z 18 na 19 lipca. 20 września na oficjalnej stronie filmu ogłoszono, że od 27 września film będzie również emitowany w formacie 4DX oraz MX4D.
11 lipca 2019 ogłoszono, że film będzie puszczany również w 140 krajach w Ameryce, Europie i Azji.
25 lipca 2020 podano do wiadomości, że 31 lipca film zostanie udostępniony na platformie Netflix.
Odbiór.
W ciągu trzech dni od premiery filmu sprzedano 1 159 020 biletów, co przełożyło się na przychód na poziomie 1 643 809 400 jenów i tym samym ustanowiono nowy rekord, przebijając wynik filmu "Kimi no na wa." (1 277 960 000 jenów).
Według stanu na 25 sierpnia 2019 sprzedano 8 milionów biletów; przychód ze sprzedaży wyniósł 10 730 000 000 jenów. 8 listopada film osiągnął przychód na poziomie 14,19 miliarda jenów, plasując się na 13. miejscu najlepiej zarabiających filmów w Japonii wszech czasów.
Krytyka.
Przed premierą film otrzymywał pozytywne recenzje. Serwis Rotten Tomatoes poinformował, że na podstawie 22 recenzji krytyków średnia ocena filmu wynosi 7,32/10 (stan na maj 2020).
Brian Ashcraft z serwisu Kotaku wspomniał, że „fragmenty filmu są niesamowicie poruszające i przeplatają wierzenia sintoizmu ze współczesnymi modlitwami i odprawianiem rytuałów przed bogiem pogody”, ale później napisał, że „największym problemem, jaki ma "Tenki no ko": to kontynuacja "Kimi no na wa."”.
Daryl Harding z serwisu Crunchyroll chwalił światowy aspekt filmu, stwierdzając, że Shinkai trzyma rękę na pulsie współczesnej atmosfery Tokio, ale skrytykował podobieństwo między "Tenki no ko" a "Kimi no na wa".
Kim Morrissy z Anime News Network również pozytywnie oceniła film, chwaląc jego grafikę i wykorzystanie pogody do przekazania metafory opowieści, ale krytykując realizację w drugiej połowie filmu; napisała, że „Shinkai był wyraźnie ograniczony potrzebą dopasowania swojej historii do konkretnego szablonu, który nie wydawał się tym razem pasować do fabuły”.
Ollie Barder, pisząc dla Forbesa, opisał animację "Tenki no ko" jako „niesamowitą” i uznał jej zdolność do wprowadzenia „Tokio do życia w wyjątkowo namacalny sposób”. Później chwalił Shinkaia za sposób przedstawiania „dzikiej przyrody i naturalistycznych widoków”.
James Marsh z The South China Morning Post chwalił film za jego animację, ale skrytykował go za brak „jasności widzenia widzianego w "Kimi no na wa."”. Opisał fabułę jako prostszą niż "Kimi no na wa.", ale stwierdził, że pewne wątki fabuły pozostały nierozwiązane.
Alicia Haddick dla portalu Otaquest chwaliła próby odróżnienia się filmu od wcześniejszych prac Makoto Shinkaia, a także jego animację, historię i muzykę, ale stwierdziła, że jego zależność od struktury jego ostatniego filmu zaszkodziła całemu filmowi i że twórcy nowego filmu, w tym muzycy zespołu Radwimps, w zbyt znacznym stopniu naśladowali zabiegi stylistyczne użyte w "Kimi no na wa.", pozostawiając widzów z odczuciem "déjà vu".
Terence Toh, pisząc dla The Star, chwalił bohaterów i historię filmu, mówiąc: „"Tenki no ko" może pochwalić się wspaniałymi wizualnymi i sympatycznymi postaciami. Opowieść jest również jak deszcz”.
Adaptacje.
Powieść ilustrowana.
30 kwietnia 2019 reżyser Makoto Shinkai poinformował, że zakończył prace nad powieścią ilustrowaną, która została wydana 18 lipca nakładem wydawnictwa Kadokawa Shoten pod imprintem Kadokawa Bunko, dzień przed premierą filmu w Japonii. W grudniu 2019 ogłoszono, że łączny nakład powieści wyniósł pół miliona egzemplarzy. 
20 grudnia 2019 Makoto Shinkai za swoją powieść ilustrowaną otrzymał nagrodę Noda Publishing Culture przyznawaną przez wydawnictwo Kōdansha.
Manga.
25 lipca 2019 rozpoczęła się publikacja mangi, do której rysunki wykonał Watabi Kubota. Seria ta publikowana była na łamach magazynu „Afternoon” wydawnictwa Kōdansha, zaś pierwszy tankōbon został wydany 22 listopada tego samego roku. 22 lipca 2020 podano do wiadomości, że serializacja zakończy się w sierpniu, co stało się faktem 25 sierpnia. Wcześniej, 23 czerwca wraz z premierą drugiego tomu ogłoszono, że w październiku zostanie wydany ostatni, trzeci tom, a także podano do wiadomości, że liczba sprzedanych egzemplarzy osiągnęła 10 milionów. W późniejszym czasie doprecyzowana została data premiery, tym razem datowana na 23 października.
Polskie wydanie mangi zostało zapowiedziane 24 kwietnia 2021 przy okazji odbywającego się Wiosennego Festiwalu Mangowego w sieci sklepów Yatta.pl, natomiast pierwszy tom został wydany 1 lipca. Kolejne z nich ukazały się odpowiednio 25 października 2021 oraz 1 lutego 2022. Manga ukazywała się nakładem wydawnictwa Studio JG pod tytułem "Dziecię słońca i deszczu", który ogłoszony został 18 czerwca.

</doc>
<doc id="4647121" url="https://pl.wikipedia.org/wiki?curid=4647121" title="Stadion im. Stanisława Figasa w Koszalinie">
Stadion im. Stanisława Figasa w Koszalinie

Stadion im. Stanisława Figasa – stadion sportowy w Koszalinie, w Polsce. Został otwarty 11 września 1971 roku. Jego pojemność wynosi 1300 widzów, choć w przeszłości mógł pomieścić do 25 000 kibiców. Swoje spotkania rozgrywają na nim piłkarze klubu Gwardia Koszalin.
Budowa stadionu Gwardii Koszalin rozpoczęła się jesienią 1966 roku. Projekt stadionu wykonali mgr inż. arch. Wiesław Świtakowski i mgr inż. arch. Andrzej Katzer. Budowę przeprowadziło Koszalińskie Przedsiębiorstwo Budowlane, a wiele prac odbyło się w ramach czynu społecznego. Razem ze stadionem powstawał cały kompleks sportowy, wraz z halą, boiskami treningowymi i zapleczem. Otwarcie kompleksu miało miejsce 11 września 1971 roku. Stadion nazwano wówczas im. Przyjaźni Polsko-Radzieckiej, a jego pojemność wynosiła 15 000 widzów. Od początku na stadionie swoje spotkania rozgrywali piłkarze klubu Gwardia Koszalin, którzy przed otwarciem obiektu grali na stadionie Bałtyku. Drużyna ta w latach 1973–1979, 1980–1981, 1986–1987 oraz 1993–1994 grała na poziomie II ligi. W 1975 roku stadion był główną areną obchodów Dożynek Centralnych. Przed obchodami obiekt rozbudowano do pojemności 25 000 widzów. Od 1992 roku właścicielem obiektu jest miasto. W 2003 roku stadionowi nadano imię Stanisława Figasa. W 2017 roku, w ramach doraźnych prac mających pozwolić na spełnienie wymogów licencyjnych, na bieżni lekkoatletycznej stadionu powstały cztery niewielkie trybuny.

</doc>
<doc id="4647123" url="https://pl.wikipedia.org/wiki?curid=4647123" title="Stadion im. Stanisława Figasa">
Stadion im. Stanisława Figasa



</doc>
<doc id="4647124" url="https://pl.wikipedia.org/wiki?curid=4647124" title="Stadion Gwardii Koszalin">
Stadion Gwardii Koszalin



</doc>
<doc id="4647134" url="https://pl.wikipedia.org/wiki?curid=4647134" title="Anna Latawiec">
Anna Latawiec

Anna Maria Latawiec (ur. 1951) – polska filozof, profesor nauk humanistycznych, dziekan Wydziału Filozofii Chrześcijańskiej Uniwersytetu Kardynała Stefana Wyszyńskiego w Warszawie.
Życiorys.
W latach 1970–1975 odbyła studia w zakresie filozofii przyrody w Akademii Teologii Katolickiej w Warszawie kończąc je obroną pracy magisterskiej pt. "Filozoficzne aspekty modelowania matematycznego w ekologii" (promotor: ks. prof. dr hab. Mieczysław Lubański). W 1981 w tej samej uczelni uzyskała stopień doktora na podstawie napisanej pod kierunkiem ks. prof. Mieczysława Lubańskiego rozprawy pt. "Koncepcja informacji biologicznej" (recenzenci: prof. dr hab. Jerzy Chmurzyński, ks. prof. dr hab. Szczepan Witold Ślaga). Habilitowała się w 1993 na Wydziale Filozofii Chrześcijańskiej ATK na podstawie dorobku i monografii pt. "Pojęcie symulacji i jej użyteczność naukowa" (recenzenci: prof. dr hab. Ryszard Tadeusiewicz, prof. dr hab. Władysław Krajewski, ks. prof. dr hab. Mieczysław Lubański). W 2013 prezydent RP nadał jej tytuł profesora nauk humanistycznych.
W ATK była asystentem (1975–1977), starszym asystentem (1977–1981), adiunktem (1981–1997). W 1997 została tam profesorem nadzwyczajnym.
W 1996 została redaktorem naczelnym czasopisma "Studia Philosophiae Christianae". W latach 2001-2008 była prodziekanem Wydziału Filozofii Chrześcijańskiej UKSW. W 2012 objęła tam stanowisko dziekana.
W latach 2007–2011 była członkiem Komitetu Nauk Filozoficznych PAN.
Była promotorką doktoratu ks. Adama Świeżyńskiego.
Otrzymała Złoty Krzyż Zasługi (2001).

</doc>
<doc id="4647143" url="https://pl.wikipedia.org/wiki?curid=4647143" title="Rana vaillanti">
Rana vaillanti



</doc>
<doc id="4647154" url="https://pl.wikipedia.org/wiki?curid=4647154" title="PVAc">
PVAc



</doc>
<doc id="4647160" url="https://pl.wikipedia.org/wiki?curid=4647160" title="Stadion MOSiR-u w Pile">
Stadion MOSiR-u w Pile

Stadion MOSiR-u – wielofunkcyjny stadion w Pile, w Polsce. Został otwarty 26 czerwca 1927 roku. Może pomieścić 20 000 widzów.
Budowa stadionu w Pile (wówczas Schneidemühl) rozpoczęła się w sierpniu 1926 roku, a otwarcie miało miejsce 26 czerwca 1927 roku. Przed II wojną światową ze stadionu korzystał m.in. klub FC Viktoria Schneidemühl. W czasach PRL-u obiekt został rozbudowany. W latach 1990, 1994 oraz 1996 na obiekcie rozgrywane były lekkoatletyczne Mistrzostwa Polski.

</doc>
<doc id="4647161" url="https://pl.wikipedia.org/wiki?curid=4647161" title="Americas Rugby Championship 2019">
Americas Rugby Championship 2019

Americas Rugby Championship 2019 – czwarta edycja Americas Rugby Championship, stworzonego przez World Rugby turnieju dla reprezentacji narodowych obu Ameryk mającego za zadanie podniesienie jakości rugby na tym kontynencie, a dziewiąta ogółem. Odbyła się systemem kołowym z udziałem sześciu reprezentacji w dniach 2 lutego – 9 marca 2019 roku.
Sześć uczestniczących zespołów rywalizowało systemem kołowym w ciągu pięciu weekendów pomiędzy 2 lutego a 9 marca 2019 roku – po raz pierwszy z jednym wolnym weekendem w trakcie rozgrywek. Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym.
Na początku listopada 2018 roku ogłoszono harmonogram rozgrywek, miesiąc później potwierdzono godziny rozgrywania spotkań oraz wyznaczono sędziów zawodów.
Wszystkie spotkania były emitowane na żywo przez stacje z grupy ESPN oraz TSN, były również transmitowane w Internecie. Edycja ta pobiła rekordy w oglądalności i zaangażowania w mediach społecznościowych.
Z kompletem bonusowych zwycięstw w turnieju triumfowali Argentyńczycy. Najwięcej punktów w zawodach zdobył reprezentujący Brazylię Josh Reeves, w klasyfikacji przyłożeń z sześcioma zwyciężył zaś reprezentant USA Joe Taufeteʻe.
Na sierpień tegoż roku zaplanowane do rozegrania zostały także rozgrywki dla znajdujących się niżej w rankingu zespołów – Americas Rugby Challenge 2019.

</doc>
<doc id="4647172" url="https://pl.wikipedia.org/wiki?curid=4647172" title="Stadion AWF-u w Białej Podlaskiej">
Stadion AWF-u w Białej Podlaskiej

Stadion AWF-u – stadion lekkoatletyczny w Białej Podlaskiej, w Polsce. Obiekt może pomieścić 2000 widzów. W dniach 24–26 czerwca 2005 roku rozegrane zostały na nim 81. Mistrzostwa Polski w lekkiej atletyce.

</doc>
<doc id="4647176" url="https://pl.wikipedia.org/wiki?curid=4647176" title="Dom Schwartza w Toruniu">
Dom Schwartza w Toruniu

Dom Schwartza – zabytkowy budynek w Toruniu, mieszczący się przy ul. Bydgoskiej 50-52, wybudowany w 1899 roku.
Historia.
Kamienica powstała w 1899 roku i pierwotnie należał do toruńskiego przedsiębiorcy budowlanego Konrada Schwartza. Wcześniej mieściły się tam budynki szkieletowe z częścią mieszkalną. Pierwotnie Konrad Schwartz kupił działkę przy ul. Bydgoskiej 50, następnie kupił posiadłość obok, przy ul. Bydgoskiej 52. Budynek zaprojektowało berlińskie biuro projektowe Erdmann &amp; Spindler. Kamienica składała się z dwóch części i była budowana w dwóch etapach. Konrad Schwartz z rodziną wprowadzili się do kamienicy przy ul. Bydgoskiej 50, kamienicę obok przeznaczyli na wynajem. Dom Schwartza cechował się swobodą w interpretacji motywów historycznych.
W latach 1905–1909 budynek został przebudowany. W okresie międzywojennym w Domu Schwartza mieściły się mieszkania i restauracja. Rodzina Schwartzów pozostała w Toruniu po 1920 roku. Konrad Schwartz zmarł w okresie międzywojennym. Tuż przed wybuchem II wojny światowej i prawdopodobnie podczas okupacji niemieckiej budynek należał do żony Konrada Schwartza. Po 1945 roku w budynku mieścił się posterunek Milicji Obywatelskiej. 
W okresie międzywojennym w kamienicy przy ul. Bydgoskiej 52 mieściło się sześć mieszkań Jedno z mieszkań wynajmował Zbigniew Wahl, architekt miejski, autor dworca autobusowego w Toruniu i gmachu Sądu Apelacyjnego (obecnie Wydziału Fizyki, Astronomii i Informatyki Stosowanej UMK). W 1953 roku przy ul. Bydgoskiej 52 mieścił się tam dom studencki, następnie od końca lat 50. mieszkania lokatorskie.
Dom Schwartza wpisano do rejestru zabytków dnia 1 sierpnia 1983. W 2015 roku przy ul. Bydgoskiej 50-52 mieszkały trzy rodziny. Według stanu z 2019 roku budynek był zaniedbany i niezamieszkany. W 2021 roku przeprowadzono remont kamienicy.

</doc>
<doc id="4647177" url="https://pl.wikipedia.org/wiki?curid=4647177" title="Mara solniskowa">
Mara solniskowa

Mara solniskowa ("Pediolagus salinicola") – gatunek gryzonia z rodziny kawiowatych. Jest gatunkiem powszechnie występującym na terenie krainy geograficznej Gran Chaco: w południowej Boliwii, zachodnim Paragwaju i północno-zachodniej Argentynie. 
Cykl życiowy.
Samica rodzi zwykle 1do 3 młodych (średnia 1,5). U samic przetrzymywanych w niewoli ciąża trwa 77 dni.
Siedlisko.
Mara solniskowa zamieszkuje tereny suche, porośnięte krzewami. Zasięg terytorialny zwierząt waha się od 33,3 do 197,5 ha (średnio 97,9 ha).

</doc>
<doc id="4647179" url="https://pl.wikipedia.org/wiki?curid=4647179" title="Dolichotis salinicola">
Dolichotis salinicola



</doc>
<doc id="4647194" url="https://pl.wikipedia.org/wiki?curid=4647194" title="Gorączka Ciboli">
Gorączka Ciboli

Gorączka Ciboli (ang. "Cibola Burn") – amerykańska powieść fantastyczno-naukowa autorstwa Jamesa S.A. Coreya. To space opera, będąca czwartym tomem serii "Expanse". W części tej mieszkańcy Układu Słonecznego przelatują przez wytworzone przez protomolekułę pierścienie, znajdując Nową Ziemię. Powieść została wydana 17 czerwca 2014 przez Orbit Books. Polską wersję tłumaczył Marek Pawelec. Miała swoją premierę 28 listopada 2018, nakładem wydawnictwa Mag.
Książka odpowiada fabularnie czwartemu sezonowi serialu "The Expanse".
Fabuła.
Obecna na Wenus protomolekuła stworzyła pierścienie, będące bramami do innych światów. Ludzkość natychmiast zaczyna je eksplorować. W ten sposób trafia na Nową Ziemię, planetę o niezwykle dużej zawartości litu. Na powierzchni prędko zamieszkują uciekinierzy z Ganimedesa, nadając obiektowi nazwę Illus. Jednocześnie na planetę zostaje wysłany statek z naukowcami, których celem jest zbadanie planety oraz dopilnowanie wydobycia surowca. Gdy przybysze zbliżają się do powierzchni, ich prom zostaje wysadzony przez grupę "tubylców". Sytuacja staje się bardzo napięta. ONZ oraz SPZ wysyłają Jamesa Holdena w roli negocjatora.
Nowi bohaterowie.
Wśród nowych postaci obecnych w tym tomie znajdują się:

</doc>
<doc id="4647196" url="https://pl.wikipedia.org/wiki?curid=4647196" title="Miles Dempsey">
Miles Dempsey

Miles Christopher Dempsey (ur. 15 grudnia 1896 w New Brighton, zm. 6 czerwca 1969 w Yattendon) – brytyjski wojskowy, generał, żołnierz obu wojen światowych, dowódca brytyjskiej 2 Armii.
Jako młodszy oficer walczył we Francji na froncie zachodnim I wojny światowej, gdzie został ranny, po czym pozostawał w aktywnej służbie przez cały okres międzywojenny, piastując różne stanowiska w najdalszych zakątkach Imperium Brytyjskiego. Podczas II wojny światowej utrzymywał bliskie stosunki z marsz. Bernardem Montgomerym i dowodził 13 Brygadą podczas kampanii francuskiej, następne dwa lata spędził na szkoleniu żołnierzy w Anglii, po czy objął dowództwo nad XIII Korpusem podczas inwazję na Sycylię i Włochy w 1943 roku. Później dowodził brytyjską 2 Armią podczas bitwy o Normandię i pościgu za niemieckimi oddziałami do Belgii. Był pierwszym dowódcą armii brytyjskiej, który przekroczył Ren. Jako wysoce profesjonalny i oddany żołnierz, który zasłynął ze skuteczności w działaniu przy minimalizowaniu strat własnych, Miles Dempsey był ceniony zarówno przez swoich przełożonych, jak i podwładnych, chociaż wciąż pozostaje stosunkowo mało znanym dowódcą z czasów II wojny światowej.
Młodość i udział w I wojnie światowej.
Miles Dempsey urodził się w New Brighton w hrabstwie Merseyside w Anglii, 15 grudnia 1896 r. Był potomkiem wpływowej irlandzkiej rodziny wywodzącej się z hrabstw Offaly i Laois o bardzo długiej historii. Jego przodek, Terence O'Dempsey, wicehrabia Clanmalier, był lojalny wobec katolickiego króla Jakuba II, w wyniku czego stracił wszystkie swoje ziemie w 1691 r. Gałąź rodziny Dempseyów opuściła Irlandię i wyemigrowała do Cheshire.
Miles Christopher był trzecim i najmłodszym synem Arthura Francisa i Margaret Maud Dempsey. Uczył się w Shrewsbury School, do której wstąpił w 1911 roku, a trzy lata później został kapitanem drużyny krykieta. Porzucił jednak ścieżkę naukową dla kariery wojskowej i po opuszczeniu Shrewsbury uczęszczał do Royal Military Collage w Sandhurst.
Podczas I wojny światowej Dempsey, w wieku zaledwie 17 lat, zgłosił się na ochotnika do armii brytyjskiej. Po ukończeniu Royal Military College w lutym 1915 roku, sześć miesięcy po wybuchu wojny, został powołany na stanowisko podporucznika Królewskiego Pułku Berkshire. Awansowany na porucznika w sierpniu 1915, służył na froncie zachodnim z 1. batalionem Royal Berkshires od czerwca 1916 roku. Batalion był jednostką regularnej armii, która w ramach 6 Brygady 2 Dywizji (choć w chwili przybycia Dempseya batalion został przeniesiony do 99 Brygady tej samej dywizji), była jedną z pierwszych jednostek Brytyjskiego Korpusu Ekspedycyjnego, które zostały wysłane za granicę i stacjonowały z dala od okopów w sektorze Béthune.
Dempsey, pełniący funkcję dowódcy plutonu w kompanii D, po raz pierwszy wziął udział w walce podczas bitwy pod Delville Wood pod koniec lipca 1916, będącej cześć ofensywy nad Sommą. Batalion, choć wykonał postawione przed nim zadanie, poniósł ciężkie straty, w tym 8 oficerów, po czym został zluzowany i nie widział dalszych walk przez rok. Wskutek ubytku dużej części kadry oficerskiej w batalionie, Dempsey został awansowany na kapitana i objął dowództwo kompanii D, a później kompanii B. W listopadzie batalion wziął udział w ataku na Munich Trench, w pobliżu rzeki Serre. Podobnie jak w Delville Wood na początku roku atak był udany, ale przyniósł duże straty, chociaż Dempsey ponownie nie został nawet draśnięty i wkrótce nagrodzono go urlopem w Anglii. W lutym 1917 został adiutantem dowódcy batalionu.
Po atakach w pobliżu Miraumont, a następnie Oppy, podczas których kapral Lance James Welch został odznaczony Krzyżem Wiktorii, batalion pozostawał przez większość roku w spokojnym sektorze frontu i został tymczasowo połączony z 23. batalion pułku Królewskich Fizylierów. Dempsey został wysłany na stanowisko oficera sztabu w kwaterze głównej II Korpusu, zanim wrócił do Royal Berkshires, tym razem dowodząc kompanią A. Pod koniec listopada batalion zaatakował las Bourlon w ramach bitwy o Cambrai. 12 marca 1918 roku, gdy Niemcy przygotowywali się do rozpoczęcia ofensywy wiosennej, dokonali ataku chemicznego przy użyciu gazu musztardowego przeciwko batalionowi Dempseya, stacjonującemu w La Vacquerie z Dempseyem jako dowódcą kompanii D. Tak, jak 10 oficerów i 250 szeregowców z batalionu Dempsey został ciężko poparzony, a następnie ewakuowany do Anglii, gdzie usunięto mu płuco. Po powrocie do batalionu w lipcu, kiedy wojna miała się już ku końcowi, 1. Królewski Pułk Berkshire brał udział w Ofensywie stu dni aż do zawieszenia broni 11 listopada 1918 roku. Do tego czasu batalion znalazł się w Escarmain. Dempsey otrzymał Krzyż Wojskowy, który został wpisany na listę Królewskich Wyróżnień Urodzinowych w czerwcu 1919 roku.
Dwudziestolecie międzywojenne.
Po wojnie, w 1919 roku, Dempsey powrócił do swojej sportowej pasji i rozegrał dwa najwyższej klasy mecze krykieta dla zespołu Sussex przeciwko drużynom Oksfordu i Northamptonshire. W latach 1926–1932 grywał również w Mistrzostwach Hrabstw Mniejszych dla Berkshire.
Dempsey powrócił do Anglii wraz z 1 Królewskim Pułkiem Berkshire po tym, jak służył w alianckich siłach okupacyjnych w Nadrenii, skąd wraz z batalionem został wysłany do Iraku w 1919, a rok później do Persji, gdzie batalion był częścią Sił Persji Północnej (ang. North Persia Force lub Norperforce). W tym czasie Dempsey zajął się zgłębianiem i wdrażaniem nowego systemu szkoleniowego zwanego pelmanizmem. Pod koniec 1921 roku batalion ponownie został przeniesiony, tym razem do Bareli w Indiach, a Dempsey przejął kompanię C. Jednak w 1922 wrócił do Anglii na swój pierwszy urlop od prawie trzech lat, następnie wysłano go do Indii jeszcze na rok, po czym wrócił do Anglii w 1923 roku, tym razem, aby podjąć funkcję wykładowcy i szkoleniowca w Królewskiej Szkole Wojskowej w Sandhurst. Tam dowodził pierwszym plutonem pierwszej kompanii, dowodzonej przez mjr. Richarda O'Connora, który walczył z męstwem podczas I wojny światowej, a później służył ponownie z Dempseyem, w bardzo różnych okolicznościach. Dempsey pozostał na tym stanowisku do 1926 roku. W 1927 powrócił do normalnych obowiązków pułkowych w szeregach swojego starego pułku, a następnie służył w Niemczech, gdy jego jednostka została wcielona do Brytyjskiej Armii Renu. Dempsey przejął kompanię B w 2. batalionie i spędził dużą część swojego czasu podróżując, głównie rowerem, po całej Europie, odwiedzając stare pola bitew, a także prawdopodobne także miejsca starć w przyszłych wojnach.
W styczniu 1930 Dempsey został przyjęty do Szkoły Sztabowej w Camberley, którą ukończył w grudniu 1931 roku. Wśród jego kolegów z roku znalazło się wielu przyszłych prominentnych oficerów, takich jak William Gott, George Hopkinson, James Steele, George Symes, Maurice Chilton, Walter Mallaby, Arthur Snelling, Stuart Rawlins, John Nichols i Manley James. W starszym roczniku (1929–1930) znaleźli się z kolei m.in. Neil Ritchie, Herbert Lumsden, George Erskine, Ivor Hughes, Reginald Denning, Harold Redman i Ian Playfair, zaś w niższym roczniku (1931–1932): Brian Horrocks, Sidney Kirkman, Frank Simpson, Joseph Baillon, Arthur Dowler, Thomas Rees, Keith Arbuthnott, czy Cameron Nicholson. Instruktorzy pierwszego roku Dempseya to m.in.: Henry Maitland Wilson, George Giffard, Henry Willcox, John Clark i James Gammell oraz Arthur Ernest Percival oraz John Smyth. Prawie wszyscy ci ludzie mieli objąć wysokie stanowiska dowódcze w nadchodzącej wojnie.
Pierwszym stanowiskiem objętym przez Dempseya po Camberley był oficer sztabu generalnego 3. stopnia w Sekretariacie Wojskowym, gdzie stał się odpowiedzialny za kariery wszystkich oficerów poniżej stopnia pułkownika, mając dostęp do ich corocznych poufnych raportów. Dempsey, awansowany na majora we wrześniu 1932, zajmował to stanowisko do końca stycznia 1934 roku, kiedy to przekazał go Brianowi Horrocksowi po otrzymaniu nominacji na szefa sztabu 5. Brygady Piechoty. Brygada dowodzona przez najpierw bryg. Victora Fortune (od 1935 r. przez Francisa Nosworthy’ ego), wchodząca w skład 2 Dywizji Piechoty gen. Archibalda Wavella, podlegała pod Dowództwa Aldershot i uczestniczyła w licznych manewrach wojskowych na dużą skalę przez cały czas służby Dempseya w jej szeregach, a także po ponownym przekazaniu funkcji szefa sztabu Brianowi Horrocksowi w lutym 1936 roku Dempsey wrócił wtedy do 1. batalionu swojego pułku, przejmując dowództwo kompanii. Batalion stacjonujący w Shorncliffe w hrabstwie Kent, służył jako część 10 Brygady 4 Dywizji Piechoty, a wkrótce po powrocie Dempseya dowództwo nad batalionem objął ppłk Eric Miles. W następnym roku Dempsey uczestniczył w krótkim kursie w Wyższej Szkole Oficerskiej w Sheerness, zanim został wysłany do Południowej Afryki, gdzie pełnił funkcję oficera sztabowego 2. stopnia w Siłach Obronnych Związku Południowej Afryki. Zrzekając się tego stanowiska pod koniec stycznia 1938 roku, wrócił do Anglii, aby zastąpić Milesa na stanowisku dowódcy 1. Batalionu i otrzymać awans na podpułkownika. W momencie powrotu Dempseya batalion nie tylko nie dysponował nowoczesnym sprzętem, ale brakowało mu rozeznania w ówczesnej sytuacji w Europie, chociaż wskutek starań nowego dowódcy sytuacja powoli się zmieniła i zaczęło przybywać nowe wyposażenie oraz rezerwiści.
II wojna światowa.
Belgia i Francja, 1939–1940.
Na początku II wojny światowej we wrześniu 1939 batalion Dempseya został wysłany do Francji i jednocześnie przeniesiony ze składu 10 Brygady bryg. Evelyn Barkera do 6 Brygadę bryg. Noela Irwina, części 2 Dywizji Piechoty gen. Charlesa Loyda. Dempsey wraz ze swoim batalionem został wysłany do Francji pod koniec września w ramach Brytyjskich Sił Ekspedycyjnych. W listopadzie awansował na stopień brygadiera i objął dowództwo 13 Brygady Piechoty w miejsce bryg. Henry'ego Willcoxa, który był jednym z instruktorów Dempseya w Szkole Sztabowej w latach 30. i który służył już we Francji podczas poprzedniej wojny. Mając zaledwie 42 lata, Dempsey stał się jednym z najmłodszych brygadierów w armii brytyjskiej. Brygada ta stanowiła część 5 Dywizji Piechoty gen. Harolda Franklyna, chociaż na początku wojny dywizja nie była jeszcze w pełni uformowana. Dlatego brygada została wysłana do Francji jako niezależna formacja dwa miesiące wcześniej i większość czasu spędzała na służbie tyłowej. 13 Brygada wraz z 15 Brygadą Piechoty pod dowództwem bryg. Horatio Berneya-Ficklina i 17 Brygadą Piechoty pod dowództwem bryg. Montagu Stopforda dołączyły realnie do 5 Dywizji, kiedy jej dowództwo przybyło do Francji pod koniec grudnia.
W maju 1940 roku 13 Brygada weszła do akcji podczas odwrotu znad rzeki Dyle, a następnie stoczyła walkę w dużej bitwie obronnej nad rzeką Scarpe. Kiedy armia belgijska poddała się pod koniec maja, brygada wzięła udział w bitwie o utrzymanie pozycje nad kanałem Ypres-Comines, pozwalając 3 Dywizji Piechoty gen. Bernarda Montgomery' ego poruszać się bezpiecznie na ich tyłach i zabezpieczyć lukę w linii obrony spowodowaną upadkiem Belgii. W późniejszym odwrocie do Dunkierki brygada stworzyła część tylnej straży Brytyjskiego Korpusu Ekspedycyjnego podczas ewakuacji. Kiedy 13 Brygada powróciła do Anglii, liczyła mniej niż 500 ludzi z pierwotnej siły wynoszącej prawie 3000 żołnierzy. Za swoje zasługi w obronie Francji Dempsey otrzymał Order Wybitnej Służby w lipcu 1940, do którego został przedstawiony osobiście przez dowódcę dywizji, gen. Franklyna, który wkrótce został zastąpiony na tym stanowisku przez gen. Berneya-Ficklina. 
Anglia, 1940–1942.
W lipcu 1940 roku Dempsey objął stanowisko szefa sztabu w Korpusie Kanadyjskim i pełnił tę funkcję do czerwca 1941, kiedy to został mianowany pełniącym obowiązki generała, by dowodzić 46 Dywizją Piechoty, a następnie 42 Dywizji Piechoty East Lancashire cztery miesiące później, po jej przekształceniu w dywizję pancerną, co wymagało od nowego dowódcy wdrożenia szeroko zakrojonego programu treningowego. Kolejne wyzwania postawiono przed nim w maju 1942 roku, kiedy etat nowo tworzonych brytyjskich dywizji pancernych zostało zmieniony tak, aby połączyć brygadę pancerną z brygadą piechoty zamiast dwóch brygad pancernych. Pod koniec roku Dempsey dobrze orientował się w działaniu połączonych formacjach wojsk pancernych i piechoty, a także był doświadczonym oficerem szkoleniowym.
Afryka Północna, Sycylia i Włochy, 1942–1943.
W grudniu 1942 Dempsey został awansowany na generała-porucznika i dowodził XIII Korpusem brytyjskiej 8 Armii w Afryce Północnej. Montgomery, dowódca 8 Armii, po raz pierwszy zauważył potencjał Dempseya, gdy ten był jednym ze jego studentów w Szkole Sztabowej. Po przybyciu do Kairu w Egipcie Dempsey znalazł kwaterę główną swojego korpusu w rezerwie, ponieważ długie linie komunikacyjne 8 Armii mogły utrzymać tylko dwa korpusy (XXX i X). Dempsey został zatem zatrudniony przy planowaniu inwazji na Sycylię i poprowadził swój korpus podczas operacji Husky w lipcu 1943 roku.
Siłami pierwszego rzutu w nadchodzącej inwazji stały się siły powietrznodesantowe pod dowództwem Dempseya. Na początku sierpnia Dempsey zwolnił gen. Horatio Berneya-Ficklina, dowódcę 5 Dywizji Piechoty, wchodzącej w skład XIII Korpusu. Pod koniec kampanii kwatera główna Dempsey została wycofana, by rozpoczęła przygotowania do operacji Baytown, lądowania część 8 Armii we Włoszech kontynentalnych przez Cieśninę Mesyńską. Chociaż lądowanie jego korpusu 3 września obyło się bez oporu ze strony wroga, Niemcy zadbali o to, aby jego postępy były powolne, niszcząc mosty i przepusty na jedynych trasach wiodących przez trudny, górzysty teren. Prawie dwa tygodnie zajęło oddziałom Dempseya przejście 480 km na północ, aby połączyć się z amerykańską 5 Armią (obejmującej oprócz amerykańskiego VI Korpusu, także brytyjski X Korpus), która wylądowała w Salerno w ramach operacji Avalanche. Siły sprzymierzonych rozpoczęły następnie ofensywę na północ z 5 Armią na zachodzie i 8 Armią na wschodzie półwyspu Apenińskiego. XIII Korpus wziął później udział w bitwie nad rzeką Moro, ale sroga zima uniemożliwiła mu dokonanie dalszego postępu.
Europa Północno-Zachodnia, 1944–1945.
W Afryce Północnej, na Sycylii i we Włoszech wiara Montgomery'ego w Dempsey okazała się uzasadniona. Zyskał on dobrą reputację także dzięki swojej specjalistycznej wiedzy w zakresie operacji połączonych. To skłoniło Montgomery'ego, kiedy pod koniec 1943 opuścił Włochy w celu przejęcia dowództwa nad 21 Grupą Armii przed zbliżającą się inwazją na Francję, aby wybrać Dempseya na dowódcę brytyjskiej 2 Armii. 2 Armia była główną siłą brytyjską (choć obejmowała także jednostki armii kanadyjskiej) zaangażowaną w desant pierwszego dnia inwazji, dokonując udanych ataków na plaże Gold, Juno i Sword 6 czerwca 1944 roku.
Po udanym lądowania na plażach nastąpiła krwawa walka na wyczerpanie, podczas której siły anglo-kanadyjskie zostały zatrzymane przez zdecydowany niemiecki opór. Walki te przyciągnęły większość niemieckich posiłków, w tym sił pancernych, do sektora Caen, ułatwiając Amerykanom w lipcu dokonanie przełamania frontu na zachodzie (operacja Cobra) przez 3 Armię gen. George' a S. Pattona. Po wyjściu z Normandii 2 Armia posunęła się bardzo szybko przez północną Francję do Belgii, wyzwalając Brukselę i Antwerpię we wrześniu 1944 roku. 15 października 1944 podczas wizytacji 2 Armii król Jerzy VI nadał Dempseyowi szlachectwo na polu bitwy. Dzięki szybkiemu i skutecznemu przebyciu ponad 200 mil w ciągu tygodnia Dempsey zyskał wśród towarzyszy broni przydomek „Dwieście Mil”.
XXX Korpus 2 Armii (teraz dowodzony przez gen. Briana Horrocksa) wziął udział w operacji Market Garden, nieudanej próbie szybkiego przekroczenia Renu we wrześniu 1944 roku, która według Dempsey nie mogła się powieść i dlatego otwarcie sprzeciwiał się jej pomysłowi wobec Montgomery' ego. Oddziały powietrznodesantowe zabezpieczyły kolejne przeprawy przez kanały i rzeki, aby umożliwić XXX Korpusowi dotarcie do Dolnego Renu w Arnhem i przedostanie się prosto na terytorium Niemiec. Wywiad nie wykrył jednak obecności nieoczekiwanych formacji niemieckich w okolicy, a opór okazał się większy niż oczekiwano, powstrzymując próby XXX Korpusu osiągnięcia swojego ostatecznego celu. W czasie operacji Dempsey obserwował przekroczenie rzeki Waal na drewnianych łódkach przez 504 Pułk Spadochronowy ze składu amerykańskiej 82 Dywizji Powietrznodesantowej w celu uratowania mostu w Nijmegen. Będąc pod wrażeniem waleczności i męstwa amerykańskich spadochroniarzy, napisał później, że 82-ga była „najlepszą dywizją na froncie zachodnim”. Dempsey spotkał się z także dowódcą dywizji Jamesem M. Gavinem, uścisnął mu dłoń i powiedział: „Jestem dumny z tego, że mogę poznać dowódcę największej dywizji na świecie”.
2 Armia, z XII i XXX Korpusem w na szpicy, II Korpusem Kanadyjskim w drugim rzucie i VIII Korpusem w odwodzie ostatecznie przekroczyła Ren 23 marca 1945, a Dempsey był pierwszym wyższym dowódcą armii brytyjskiej na wschodnim brzegu rzeki. 7 kwietnia 1945 roku. Gazeta The Illustrated London News zapełniła całą stronę tytułową specjalnie zamówionym portretem Dempseya autorstwa artysty Arthura Pana. W maju żołnierze 2 Armii zdobyli Bremę, Hamburg i Kilonię. 3 maja o godz. 11.00 delegacja wyższych oficerów niemieckich pod dowództwem generała adm. Hansa-Georga von Friedeberga przybyła do kwatery głównej Dempseya, gdzie po przesłuchaniu okazało się, że von Friedeberg był przedstawicielem feldmarsz. Wilhelma Keitla i adm. Karla Dönitza, którzy chcieli się poddać. W typowy dla siebie sposób Dempsey odesłał ich do Montgomery’ ego, co doprowadziło do formalnego poddania się jednostek niemieckich następnego dnia na Pustaci Lüneberskiej.
Daleki Wschód, 1945–1946.
Po zakończeniu II wojny światowej w Europie Dempsey został mianowany dowódcą brytyjskiej 14 Armii w Dowództwie Malajskim, a następnie dowódcą alianckich sił lądowych w Azji Południowo-Wschodniej. Jednak zanim tam przybył, wojna na Pacyfiku również się skończyła. Pod jego opieką znalazło się wówczas 123 tys. brytyjskich i holenderskich jeńców wojennych uwolnionych z japońskich obozów oraz prawie 750 tys. schwytanych Japończyków.
Miles Dempsey, choć skromny i nieszukający poklasku, był uważany za bardzo kompetentnego oficera. Zapewnił skuteczną kontrolę nad 2 Armią, nie stawiając nigdy siebie w centrum uwagi. Stało się tak pomimo impasu w Normandii i braku postępów po zdobyciu Antwerpii. Tak opisał go historyk wojskowości Carlo D'Este: 
Powojenna kariera.
W 1946 roku Dempsey został mianowany naczelnym wodzem Dowództwa Sił Bliskowschodnich i dowodził oddziałami brytyjskimi przez cały kryzys palestyński. Otrzymał polowy awans do najwyższej rangi generalskiej w czerwcu 1946, awans stały uzyskał w październiku 1946 roku, po czym został mianowany na honorowe stanowisko "Aide de Camp" – adiutanta króla. Dempsey odszedł z czynnej służby w sierpniu 1947 roku. W 1950 został mianowany „cieniem” naczelnego dowódcy sił brytyjskich, z którego to stanowiska zrezygnował w 1956 roku. Pełnił honorowe funkcje pułkownika Królewskiej Żandarmerii Wojskowej (1947–1957), a także Specjalnej Służby Powietrznej (1951–1960) i pułkownika pułku Princess Charlotte of Wales Royal Berkshire (1946–1956). Był także honorowym pułkownikiem 21 Pułku SAS Armii Terytorialnej w latach 1948–1951.
W 1948 Dempsey poślubił Violę O'Reilly, najmłodszą córkę kpt. Percy'ego O'Reilly z Coolamber w hrabstwie Westmeath w Irlandii. Para mieszkała w willi „The Old Vicarage” w Newbury w hrabstwie Berkshire, a później w „Coombe House” w Yattendon. Kiedy ich pierwszy dom został zarekwirowany jako część bazy lotniczej United States Air Force, prezydent Dwight Eisenhower osobiście wyznaczył wysokość rekompensaty dla swojego przyjaciela z czasów wojny.
W powojennym życiu zawodowym Dempsey był prezesem zarządu w prywatnych firmach zajmujących się produkcją napojów alkoholowych: H&amp;G Simonds oraz Greene King and Sons (pierwszy przewodniczący spoza rodziny), jak taż zastępcą przewodniczącego w browarze Courage Ltd. Został także powołany na stanowisko Zastępcy Lorda Porucznika w hrabstwie Berkshire w 1950 roku.
Dempsey odmówił napisania wspomnień o czasach wojennych. Nakazał też spalenie swoich pamiętników.
Śmierć.
Po powrocie do Anglii z wizyty u siostrzeńca w Kenii zdiagnozowano u niego raka. Zmarł wkrótce potem, 6 czerwca 1969 roku, w wieku 72 lat, w 25 rocznicę lądowania w Normandii. Został pochowany na cmentarzu w Yattendon w hrabstwie Berkshire.
Upamiętnienie.
We wrześniu 1944 roku Miles Dempsey został honorowym obywatelem miasta Caen w Normandii. W latach 90. nazwano jego imieniem ulicę w Caen ("avenue Général Dempsey"), w dzielnicy memorialnej, w której wiele ulic upamiętnia osobistości związane z II wojną światową. Ulica Dempseya łączy aleję marszałka Montgomery’ ego z aleją admirała Mountbattena.
W holenderskim mieście Langenboom także nazwano jego ulicę ("Dempseystraat"). W małym belgijskim miasteczku Hamont-Achel, gdzie gen. Dempsey i jego 2 Armia utrzymywali swoją kwaterę główną od września 1944 do kwietnia 1945 roku na jego cześć jedną z ulic nazwano Generaal Dempseylaan. W Singapurze jedno ze wzgórz i droga wyjazdowa zostały nazwane jego imieniem ("Dempsey Hill" i "Dempsey Road").

</doc>
<doc id="4647206" url="https://pl.wikipedia.org/wiki?curid=4647206" title="Stadion Lekkoatletyczny w Lublinie">
Stadion Lekkoatletyczny w Lublinie

Stadion Lekkoatletyczny ("Stadion Startu Lublin") – stadion lekkoatletyczny w Lublinie, w Polsce. Został wybudowany w latach 50. XX wieku. W latach 2016–2017 został gruntownie zmodernizowany. Stadion może pomieścić 1370 widzów. Obiekt położony jest tuż obok żużlowego stadionu MOSiR Bystrzyca. W latach 1982, 1984 i 2018 na stadionie odbyły się lekkoatletyczne Mistrzostwa Polski.

</doc>
<doc id="4647213" url="https://pl.wikipedia.org/wiki?curid=4647213" title="Lewica (2019)">
Lewica (2019)

Lewica – polski projekt polityczny o charakterze lewicowym, utworzony przed wyborami parlamentarnymi w 2019. Po wyborach reprezentowany do grudnia 2021 i od marca 2023 w Sejmie IX kadencji i Senacie X kadencji przez Koalicyjny Klub Parlamentarny Lewicy (od grudnia 2021 do marca 2023 jedynie w Sejmie przez KK Poselski Lewicy).
Historia.
19 lipca 2019 wspólny start w wyborach parlamentarnych zapowiedziały Sojusz Lewicy Demokratycznej, Wiosna i Lewica Razem. Dzień później do porozumienia dołączyła także Polska Partia Socjalistyczna. Potem poinformowano także o poszerzeniu sojuszu o Unię Pracy, Twój Ruch, Inicjatywę Feministyczną i Polską Partię Internetową, a także kilka organizacji niepartyjnych (m.in. Stowarzyszenie „Ordynacka” czy Związek Zawodowy Rolnictwa i Obszarów Wiejskich „Regiony”) oraz o przyjęciu przez koalicję nazwy „Lewica”. UP i IF ostatecznie wycofały się z uczestnictwa w projekcie. 6 sierpnia, w związku z chęcią uniknięcia konieczności przekroczenia w wyborach do Sejmu 8-procentowego progu dla koalicji przy stworzeniu wrażenia komitetu koalicyjnego, doszło do zmiany formalnego skrótu Sojuszu Lewicy Demokratycznej z „SLD” na „Lewica”, aby pod tą nazwą porozumienie ugrupowań lewicowych wystąpiło w wyborach. Do rejestracji nowego skrótu nie doszło jednak przed upływem terminu rejestracji komitetów wyborczych, w związku z czym koalicja przystąpiła do wyborów jako KW Sojusz Lewicy Demokratycznej, jednak posługując się logotypem z napisem „Lewica”. Na listach SLD, spośród członków innych partii, znalazło się ponad 200 działaczy Razem, około 100 Wiosny, po kilku PPS i TR, a ponadto przedstawiciel Komunistycznej Partii Polski, lider PPI oraz pojedynczy członkowie Ruchu Sprawiedliwości Społecznej i Nowoczesnej.
W odbywających się 13 października wyborach komitet uzyskał 2 319 946 głosów, tj. 12,56% głosów ważnych, zajmując 3. miejsce za PiS i KO. Pozwoliło to na wprowadzenie do parlamentu 49 posłów i 2 senatorów. W Sejmie mandaty uzyskało 24 przedstawicieli SLD, 19 Wiosny i 6 Razem, zaś w Senacie znalazło się po jednej osobie z Wiosny i PPS.
Na sześć dni przed rozpoczęciem nowej kadencji Sejmu powołano władze przyszłego klubu parlamentarnego (do którego zdecydowały się przystąpić wszystkie partie wybrane z list SLD). Na przewodniczącego klubu wybrano sekretarza Wiosny Krzysztofa Gawkowskiego, na pierwszą wiceprzewodniczącą Marcelinę Zawiszę (Lewica Razem), a na sekretarza Dariusza Wieczorka (SLD). Powołano też 7 wiceprzewodniczących (po trzy osoby z SLD i Wiosny oraz jedną z Razem). Anna Maria Żukowska (rzeczniczka SLD) została wybrana na rzecznika prasowego klubu. Klub przyjął nazwę „Koalicyjny Klub Parlamentarny Lewicy (Razem, Sojusz Lewicy Demokratycznej, Wiosna Roberta Biedronia)”. 12 listopada 2019 wicemarszałkiem Sejmu z ramienia Lewicy został szef SLD Włodzimierz Czarzasty, a wicemarszałkiem Senatu wiceszefowa Wiosny Gabriela Morawska-Stanecka.
Po wyborach rozpoczęto działania mające prowadzić do połączenia SLD i Wiosny. 14 grudnia tego samego roku odbyły się obrady ciał statutowych SLD i Wiosny, po których poinformowano, że z połączenia obu ugrupowań powstanie partia Nowa Lewica. Sąd Okręgowy w Warszawie zaakceptował nieprawomocnie 27 stycznia 2020 przerejestrowanie SLD na Nową Lewicę (decyzja ta uprawomocniła się w marcu 2021), pod którym to szyldem miała powstać wspólna formacja.
19 stycznia 2020 wspólnym kandydatem SLD, Wiosny i Razem w wyborach prezydenckich w tym samym roku został ogłoszony prezes Wiosny Robert Biedroń. 1 lutego poparła go także PPS. W czerwcowych wyborach zajął on 6. miejsce spośród 11 kandydatów, uzyskując 2,22% głosów. Przed II turą Robert Biedroń poparł kandydata KO Rafała Trzaskowskiego, jednak Lewica, ani żadna partia wchodząca w jej skład, nie udzieliła mu oficjalnego poparcia (specjalne stanowisko w sprawie niepopierania żadnego z kandydatów zajęła PPS).
8 września 2020 KKP Lewicy opuściła dotychczasowa posłanka Wiosny Hanna Gill-Piątek, przechodząc do formacji Polska 2050. 11 stycznia 2021 w Parlamencie Europejskim powstała delegacja Nowej Lewicy, w której znaleźli się zarówno eurodeputowani SLD (Nowej Lewicy), jak i Wiosny. Nie przystąpili do niej jednak pozostający członkiem SLD Leszek Miller oraz bezpartyjni przedstawiciele Lewicy Marek Belka i Włodzimierz Cimoszewicz (którzy przestali tym samym reprezentować SLD). Przewodniczącym delegacji został Robert Biedroń. Trzej byli premierzy, którzy nie przystąpili do tej delegacji, pozostali w dotychczasowej delegacji, która przyjęła nazwę Lewica dla Europy. Na jej czele stanął Leszek Miller, który wystąpił z SLD/Nowej Lewicy w marcu 2021. 21 marca 2021 KKP Lewicy opuściła kolejna posłanka, jego wiceszefowa Monika Pawłowska, przechodząc z Wiosny do Porozumienia.
11 czerwca 2021 zgromadzenie ogólne Wiosny (której działacze zgłosili akces do Nowej Lewicy) podjęło decyzję o samorozwiązaniu partii. 17 lipca 2021 zarząd Nowej Lewicy podjął decyzję o powołaniu dwóch frakcji w partii: SLD i Wiosna. 9 października 2021 odbyła się konwencja zjednoczeniowa partii politycznej Nowa Lewica, podczas której wybrano dwóch współprzewodniczących partii (zostali nimi ostatni szefowie jednoczących się partii, Włodzimierz Czarzasty z SLD i Robert Biedroń z Wiosny) oraz 14 wiceprzewodniczących partii (po 7 z obu frakcji).
14 grudnia 2021 klub parlamentarny opuściło pięcioro parlamentarzystów (troje posłów i oboje senatorów), którzy na czele z liderem PPS Wojciechem Koniecznym utworzyli Koło Parlamentarne PPS. Klub przyjął wówczas nazwę „Koalicyjny Klub Poselski Lewicy (Nowa Lewica, Razem)”. 5 lutego 2023 przemianowało się ono na Koło Parlamentarne Lewicy Demokratycznej (reprezentujące Stowarzyszenie Lewicy Demokratycznej, odwołujące się do tradycji dawnej partii SLD), a Wojciech Konieczny został senatorem niezrzeszonym. 8 marca 2023 powrócił on do KKP Lewicy.
27 listopada 2022 współprzewodniczącymi Lewicy Razem, którą do tej pory kolegialnie kierował zarząd krajowy, zostali Adrian Zandberg i Magdalena Biejat.
27 lutego 2023 NL i Razem wraz PPS i UP podpisały porozumienie dotyczące wspólnego startu w wyborach parlamentarnych w 2023 oraz w wyborach samorządowych i do Parlamentu Europejskiego w 2024.
Koalicyjny Klub Parlamentarny Lewicy.
Posłowie.
Byli posłowie:
Senator.
Była senator:
Eurodeputowani.
Byli (delegacja Lewica dla Europy, wcześniejsza delegacja SLD).
Wszyscy deputowani LdE zostali wybrani z list Koalicji Europejskiej.

</doc>
<doc id="4647219" url="https://pl.wikipedia.org/wiki?curid=4647219" title="Rusguniae">
Rusguniae

Rusguniae (łac. "Diocesis Rusguniensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647220" url="https://pl.wikipedia.org/wiki?curid=4647220" title="Eniclasses slipinskii">
Eniclasses slipinskii



</doc>
<doc id="4647222" url="https://pl.wikipedia.org/wiki?curid=4647222" title="Fazy kubiczne">
Fazy kubiczne

Fazy kubiczne – jedna z trzech głównych klas liotropowych układów ciekłokrystalicznych. Pierwsze badania dotyczące kubicznych faz ciekłokrystalicznych przeprowadzono w latach 60. XX wieku. W celu wytworzenia konkretnego rodzaju lipidowej fazy ciekłokrystalicznej, korzysta się z diagramów fazowych. Diagramy te przedstawiają w jakich warunkach temperatury należy zmieszać ze sobą (przy zachowaniu odpowiednich proporcji) lipid z roztworem wodnym.
Ogólne informacje.
Lipidowe fazy kubiczne można scharakteryzować jako zakrzywioną dwuwarstwę tworzącą trójwymiarową krystalograficznie dobrze uporządkowaną strukturę, która jest przeplatana kanałami wodnymi o średnicy ok. 5 nm. 
Fazy kubiczne cechują się najbardziej złożoną organizacją przestrzenną w porównaniu do wszystkich rodzajów faz. Fazy przestrzenne można podzielić na dwuciągłe lub micelarne oraz na normalne (olej w wodzie) lub odwrócone (woda w oleju). Ogólna struktura faz kubicznych charakteryzowana jest przez nieskończone, okresowe powierzchnie minimalne, zaś struktura dynamiczna opiera się na powierzchniach węzłowych.
Główne typy faz kubicznych.
Na podstawie powierzchni minimalnych wyodrębniono trzy główne typy faz kubicznych: 
Pod wpływem niewielkiej zmiany składu faz lub temperatury, możliwe są przejścia danego typu fazy w inny typ fazy.
Cechy charakterystyczne.
Cechami charakterystycznymi lipidowych faz kubicznych są m.in.: przezroczystość,brak dwójłomności, optyczna izotropowość, konsystencja żelu, duża lepkość, duża powierzchnia wewnętrzna, stabilność w nadmiarze wody, biokompatybilność, bioadhezyjność.
Zastosowanie.
Ze względu na swoje właściwości fazy kubiczne mogą znaleźć zastosowanie m.in. jako:

</doc>
<doc id="4647225" url="https://pl.wikipedia.org/wiki?curid=4647225" title="Unbiun">
Unbiun

Unbiun (Ubu, ) – hipotetyczny pierwiastek chemiczny o liczbie atomowej 121.
Konfiguracja elektronowa.
Zakładając, że grupa 3 układu okresowego zawiera skand, itr, lantan i aktyn, unbiun byłby kolejnym pierwiastkiem tej grupy. Prosta ekstrapolacja obliczonych poziomów energetycznych orbitali dla pierwiastków poprzedzających Ubu w grupie wskazywałaby, że jego konfiguracja elektronowa w stanie podstawowym powinna kończyć się obsadzeniem . Ze względu jednak na stabilizację orbitalu 8p w wyniku efektów relatywistycznych korzystniejsza energetycznie jest konfiguracja , choć różnica w energiach jest bardzo mała. Pomimo że nie zawiera elektronów na orbitalu 5g, zalicza się go do bloku g, którego jest pierwszym elementem, a pierwiastek 138 ostatnim. Przewidywanym stopniem utlenienia Ubu w związkach z fluorowcami jest III, stabilny powinien być także UbuF (analogicznie do AcF).
Możliwość syntezy.
Unbiun jest prawdopodobnie ostatnim pierwiastkiem, który można będzie otrzymać i wykryć metodami opracowanymi dla pierwiastków o liczbie atomowej &lt; 120. Możliwość jego otrzymania jest jednak wątpliwa z powodu niezwykle małego przekroju czynnego przy bombardowaniu dostępnych aktynowców jądrami cięższymi niż oraz przewidywany bardzo krótki czas połowicznego rozpadu, prawdopodobnie krótszy niż kilka mikrosekund koniecznych dla przejścia jądra przez separator. Obliczenia wskazują przy tym, że izotopy są najcięższymi jądrami (osiągalnymi obecnie stosowanymi technikami), których czas życia jest dłuższy niż 1 μs. Przewiduje się, że trwalsze superciężkie jądra występują w obszarze tzw. wysp stabilności, charakteryzujących się znacznie większą liczbą neutronów, niż w jądrach uzyskiwanych współcześnie. W granicach drugiej wyspy stabilności znajdują się też dłużej żyjące izotopy Ubu.
Pierwsza próba jego uzyskania podjęta została w 1977 r. w Darmstadt w Niemczech. Izotop bombardowano jonami miedzi , jednak nie zaobserwowano jąder 121, oczekiwanych w reakcji:

</doc>
<doc id="4647231" url="https://pl.wikipedia.org/wiki?curid=4647231" title="Ambra (ujednoznacznienie)">
Ambra (ujednoznacznienie)



</doc>
<doc id="4647232" url="https://pl.wikipedia.org/wiki?curid=4647232" title="Castellum Medianum">
Castellum Medianum

Castellum Medianum (łac. "Diocesis Castellomedianitanus") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647235" url="https://pl.wikipedia.org/wiki?curid=4647235" title="Ulica Marii Curie-Skłodowskiej w Radomiu">
Ulica Marii Curie-Skłodowskiej w Radomiu

Ulica Marii Curie-Skłodowskiej w Radomiu – ulica w Radomiu w dzielnicy Śródmieście.
Ulica biegnie od ul. Mieczysława Niedziałkowskiego do ul. 25 Czerwca. Zalicza się do kategorii dróg gminnych. Ma długość około 280 metrów.
Architektura.
W rejestrze zabytków Narodowego Instytutu Dziedzictwa znajdują się poniższe obiekty położone przy ulicy Curie-Skłodowskiej:
Do Gminnej Ewidencji Zabytków Miasta Radomia, oprócz obiektów z rejestru zabytków, wpisane są też budynki.

</doc>
<doc id="4647237" url="https://pl.wikipedia.org/wiki?curid=4647237" title="Chaja Goldstein">
Chaja Goldstein

Chaja Ruchel Goldstein (ur. 2 lipca 1908 w Rypinie, zm. 27 stycznia 1999 w Netanji) – holenderska tancerka i piosenkarka pochodzenia polsko-rosyjsko-żydowskiego.
Życiorys.
Młodość.
Urodziła się jako Hanna Goldstein w żydowskim getcie w Rypinie jako córka Jacoba Schyji Goldsteina i Laji Bromberger. W wieku 10 lat wraz z rodzicami i rodzeństwem wyjechali do Berlina. Rozpoczęła naukę tańca u norweskiej nauczycielki Lilian Espanak i zadebiutowała w 1931 na małej żydowskiej scenie na Kurfürstendamm, gdzie tańczyła i śpiewała żydowskie piosenki.
Pomimo niechęci rodziców stała się znaną tancerką i piosenkarką łączącą kulturę żydowską z kulturą Europy zachodniej. Była częścią berlińskiej awangardy. Mieszkała z węgierskim malarzem György Kepesem. Była również związana z holenderskim artystą Wijnandem Grijzenem
Holandia.
W 1933 po przejęciu władzy przez nazistów wyjechała do Amsterdamu. Uczyła tańca i gimnastyki. Występowała w grupie Trudi Shoop jak i w teatrze Stadsschouwburg Amsterdam i innych.
W 1937 poślubiła niemieckiego kamerzystę i producenta filmowego Theodora Güstena.
Po zajęciu Holandii przez Niemców została aresztowana i trafiła do obozu przejściowego Westerbork, gdzie występowała w kabarecie stworzonym przez Maksa Ehrlicha. Ponieważ jej mąż był Niemcem i nadal pełnił ważne funkcje w wytwórni filmowej UFA została zwolniona z obozu już latem 1943.
USA i Izrael.
Po II wojnie światowej znowu stała się popularną tancerką. W 1946 wystąpiła w eksperymentalnym kolorowym filmie Paula Schuitemy, w którym śpiewała polską piosenkę partyzancką. Brakowała jej jednak żydowskiej publiczności. Dlatego wraz z mężem wyemigrowała do Nowego Jorku. Jej pożegnanie 12 maja 1948 było wielkim przedstawieniem w Teatrze Miejskim.
W USA nie czułą się jednak dobrze i w 1951 zakończyła karierę i pomagał mężowi w prowadzeniu firmy. W 1973 wraz z chorym mężem wróciła do Amsterdamu. Po jego śmierci, w sierpniu 1981 wyemigrowała do Netanji w Izraelu gdzie mieszkał jej brat. Po jego śmierci w 1989 popadła w depresję. Zmarła w styczniu 1999.

</doc>
<doc id="4647239" url="https://pl.wikipedia.org/wiki?curid=4647239" title="Hanna Goldstein">
Hanna Goldstein



</doc>
<doc id="4647243" url="https://pl.wikipedia.org/wiki?curid=4647243" title="Bluff City Law">
Bluff City Law

Bluff City Law – amerykański serial telewizyjny (dramat obyczajowy, kryminał) wyprodukowany przez Universal Television, Dean Georgaris Entertainment/2.0 oraz David Janollari Entertainment, którego twórcami są Dean Georgaris i Michael Aguilar. Serial jest emitowany od 23 września 2019 przez NBC.
Fabuła serialu opowiada o pracy elitarnej kancelarii prawniczej prowadzonej przez Elijah Straita i jego córkę, Sydney Keller. Kancelaria zajmuje się sprawami z zakresu prawa obywatelskiego.
Produkcja.
10 stycznia 2019 roku stacja NBC zamówiła pilotowy odcinek serialu od Deana Georgaris i Michaela Aguilar. W kolejnym miesiącu poinformowano, że Jimmy Smits, Caitlin McGee, Barry Sloane oraz Michael Luwoye dołączyli do obsady dramatu. W marcu 2019 roku ogłoszono, że Stony Blyden, Jayne Atkinson i MaameYaa Boafo zagrają w serialu:. 6 maja 2019 roku stacja NBC zamówiła pierwszy sezon dramatu, który zadebiutuje w sezonie telewizyjnym 2019/2020.

</doc>
<doc id="4647251" url="https://pl.wikipedia.org/wiki?curid=4647251" title="Illici">
Illici

Illici (łac. "Dioecesis Illicitanus") – stolica historycznej diecezji w Hiszpanii. 
Współczesne miasto Elche we wspólnocie autonomicznej Walencja. Obecnie katolickie biskupstwo tytularne ustanowione w 1969 przez papieża Pawła VI.

</doc>
<doc id="4647257" url="https://pl.wikipedia.org/wiki?curid=4647257" title="Cimberidini">
Cimberidini



</doc>
<doc id="4647258" url="https://pl.wikipedia.org/wiki?curid=4647258" title="Franciszek Rynglewski">
Franciszek Rynglewski

Franciszek Rynglewski (ur. 1902, zm. 14 lutego 1980 w Leśnie) – polski kapłan katolicki, kapelan wojskowy.
Życiorys.
Był magistrem teologii i kapłanem w diecezji chełmińskiej. Pełnił funkcję dziekana i proboszcza przy kościele Wniebowzięcia Najświętszej Marii Panny w Toruniu. Był prałatem Jego Świątobliwości, kanonikiem honorowym Kapituły Katedralnej Chełmińskiej, a także kapelanem wojskowym – miał stopień pułkownika Wojska Polskiego. Działał w Towarzystwie Młodzieży Polskiej V dzielnicy Związku Polaków w Niemczech. Do 1939 piastował stanowisko Naczelnego Kapelana Junackich Hufców Pracy. Uczestniczył w kampanii wrześniowej, a potem kampanii we Francji. Był szefem duszpasterstwa dywizyjnego w Wojsku Polskim na terenie Szkocji.

</doc>
<doc id="4647261" url="https://pl.wikipedia.org/wiki?curid=4647261" title="Wola Krupica">
Wola Krupica

Wola Krupica (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, nad Szczarą i przy lasach Rezerwatu Krajobrazowego Puszcza Lipiczańska.
W dwudziestoleciu międzywojennym leżała w Polsce, w województwie nowogródzkim, w powiecie lidzkim (do 1929), następnie w powiecie szczuczyńskim, w gminie Orla.

</doc>
<doc id="4647271" url="https://pl.wikipedia.org/wiki?curid=4647271" title="Hołuby (obwód grodzieński)">
Hołuby (obwód grodzieński)

Hołuby (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, nad starorzeczem Niemna i przy lasach Rezerwatu Krajobrazowego Puszcza Lipiczańska.
Znajduje się tu parafialna cerkiew prawosławna pw. Ikony Matki Bożej „Szybko Spełniająca Prośby”.
Historia.
W dwudziestoleciu międzywojennym leżały w Polsce, w województwie nowogródzkim, w powiecie lidzkim (do 1929), następnie w powiecie szczuczyńskim, w gminie Orla.

</doc>
<doc id="4647279" url="https://pl.wikipedia.org/wiki?curid=4647279" title="Ulica Witolda w Radomiu">
Ulica Witolda w Radomiu

Ulica Witolda w Radomiu – ulica w Radomiu w dzielnicy Śródmieście.
Ulica Witolda biegnie od ul. Stefana Żeromskiego do Placu Jagiellońskiego. Zalicza się do kategorii dróg gminnych. Ma długość około 275 metrów. W przeszłości ulica nosiła nazwy "Środkowa" i "Sporna".
Architektura.
W rejestrze zabytków Narodowego Instytutu Dziedzictwa znajdują się poniższe obiekty położone przy ulicy Witolda:
Do Gminnej Ewidencji Zabytków Miasta Radomia, oprócz obiektów z rejestru zabytków, wpisane są też budynki.

</doc>
<doc id="4647283" url="https://pl.wikipedia.org/wiki?curid=4647283" title="Gowczewo">
Gowczewo

Gowczewo (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze. W źródłach spotykana jest także nazwa "Howczowo".
W dwudziestoleciu międzywojennym leżało w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4647284" url="https://pl.wikipedia.org/wiki?curid=4647284" title="Howczowo">
Howczowo



</doc>
<doc id="4647285" url="https://pl.wikipedia.org/wiki?curid=4647285" title="Dońce">
Dońce

Dońce (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze. W źródłach spotykana jest także nazwa "Dance".
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4647288" url="https://pl.wikipedia.org/wiki?curid=4647288" title="Gwynne Shotwell">
Gwynne Shotwell

Gwynne Shotwell (z domu Rowley; ur. 23 listopada 1963) – amerykańska bizneswoman i inżynier. Jest Prezesem i Dyrektorem Operacyjnym w SpaceX, amerykańskiej firmie zajmującej się transportem kosmicznym, gdzie odpowiada za codzienną działalność i rozwój firmy. Od 2018 roku notowana przez magazyn Forbes jako 59 najpotężniejsza kobieta na świecie.

</doc>
<doc id="4647289" url="https://pl.wikipedia.org/wiki?curid=4647289" title="Kurt Leucht">
Kurt Leucht

Kurt Leucht (ur. 31 marca 1903 w Norymberdze, zm. 2 listopada 1974 tamże) – niemiecki zapaśnik stylu klasycznego.
W sierpniu 1928 w Amsterdamie zdobył złoty medal olimpijski w wadze koguciej (do 58 kg). Do jego osiągnięć należy również tytuł wicemistrza Europy (Praga 1931). W 1926 został mistrzem Niemiec, a w 1925 zajął trzecie miejsce na mistrzostwach swego kraju.

</doc>
<doc id="4647291" url="https://pl.wikipedia.org/wiki?curid=4647291" title="Rosyjski Projekt Lady">
Rosyjski Projekt Lady

Rosyjski Projekt Lady – rosyjski program rozrywkowy typu reality show emitowany na antenie Pyatnitsa! od 2016 roku, oparty na brytyjskim formacie "Ladette to Lady" (znanego w Polsce pod nazwą "Damą być") na licencji RDF Media, którego oryginał był emitowany w telewizji ITV. W Polsce wyemitowany został pierwszy sezon programu. 
Uczestnicy.
Sezon 1.
Sezon 2
Sezon 3

</doc>
<doc id="4647305" url="https://pl.wikipedia.org/wiki?curid=4647305" title="Super zioło">
Super zioło



</doc>
<doc id="4647307" url="https://pl.wikipedia.org/wiki?curid=4647307" title="Super zioło (ścieżka dźwiękowa)">
Super zioło (ścieżka dźwiękowa)



</doc>
<doc id="4647313" url="https://pl.wikipedia.org/wiki?curid=4647313" title="Sosnówka (powiat wadowicki)">
Sosnówka (powiat wadowicki)



</doc>
<doc id="4647314" url="https://pl.wikipedia.org/wiki?curid=4647314" title="Zagórze (gmina Kalwaria Zebrzydowska)">
Zagórze (gmina Kalwaria Zebrzydowska)



</doc>
<doc id="4647315" url="https://pl.wikipedia.org/wiki?curid=4647315" title="Druga Solca (powiat wadowicki)">
Druga Solca (powiat wadowicki)



</doc>
<doc id="4647319" url="https://pl.wikipedia.org/wiki?curid=4647319" title="Tom Steyer">
Tom Steyer

Tom Steyer, właśc. Thomas Fahr Steyer (ur. 27 czerwca 1957 w Nowym Jorku) – amerykański przedsiębiorca, miliarder, filantrop, aktywista ekologiczny i działacz społeczny związany z Partią Demokratyczną; założyciel funduszu hedgingowego Farallon Capital, organizacji charytatywnej Tomkat Charitable Trust i ekopolitycznej grupy interesu NextGen America.
Życiorys.
Thomas Fahr Steyer urodził się 27 czerwca 1957 w Nowym Jorku. Jego matka Marnie Steyer była dziennikarką i nauczycielką. Jego ojciec był prawnikiem i jednym z prokuratorów w procesach norymberskich.
Tom Steyer studiował na Uniwersytecie Yale, gdzie był kapitanem drużyny piłki nożnej, a w 1979 zdobył tytuł zawodowy Bachelor’s degree. Następnie zdobył tytuł Master of Business Administration na Uniwersytecie Stanforda.
W 1986 przeprowadził się do San Francisco, gdzie założył fundusz hedgingowy o nazwie Farallon Capital Management LLC. W szczytowym momencie firma inwestowała 36 miliardów dolarów amerykańskich.
Po 2000 wspierał różne akcje na rzecz ekologii i wybranych kandydatów Partii Demokratycznej w różnych wyborach, takich jak John Kerry, Hillary Clinton, Barack Obama i Kevin de León W samym 2016 przeznaczył na podobne cele 65 milionów dolarów amerykańskich.
W 2009 założył organizację charytatywną Tomkat Charitable Trust.
W 2010 on i jego żona Kat Taylor podpisali deklarację The Giving Pledge, zobowiązując się w ten sposób do oddawania większości swoich dochodów na cele charytatywne. W tym samym roku razem z byłym sekretarzem stanu w gabinecie prezydenta Ronalda Reagana, George’em P. Shultzem, protestował przeciwko Kalifornijskiej Poprawce 23. Była to ustawa, która wycofywała ustawę z 2006, wymuszającą redukcję emisji gazów cieplarnianych.
W 2012 ustąpił ze stanowiska w zarządzie Farallon Capital. W wywiadzie dla "The Wall Street Journal" powiedział, że zamierza się bardziej poświęcić dla społeczności. Zapowiedział między innymi działania na rzecz rozwoju zrównoważonej energii. On i jego żona przeznaczyli dziesiątki milionów dolarów amerykańskich dla absolwentów Uniwersytetu Stanforda i Yale na badania nad zrównoważoną energią.
W 2013 założył ekopolityczną grupę interesu NextGen America. Organizacja wspiera wysiłki na rzecz walki z globalnym ociepleniem, mobilizacji młodych ludzi do rejestrowania się jako wyborcy i wspierania wybranych kandydatów w różnych wyborach.
W 2017 rozpoczął kampanię na rzecz impeachmentu prezydenta Stanów Zjednoczonych Donalda Trumpa Need to Impeach. Przeznaczył na nią 10 milionów dolarów amerykańskich. Następnie rozpoczął kampanię przeciwko reformie podatkowej prezydenta i również przeznaczył na nią 10 milionów dolarów.
Rozważał kandydaturę w 2016 na senatora z Kalifornii i w 2018 na gubernatora Kalifornii. W 2019 rozpoczął kampanię wyborczą w ramach prawyborów prezydenckich Partii Demokratycznej. Pomimo wydania 253 mln dolarów amerykańskich na kampanię wyborczą, nie udało mu się ani pozyskać delegatów, ani ponad 4% głosów w wyborach powszechnych we wczesnych prawyborach w Iowa, New Hampshire, Nevadzie i Karolinie Południowej. 29 lutego 2020 ogłosił rezygnację z dalszej kampanii, tłumacząc, że nie widzi "drogi do zwycięstwa".
Majątek.
W 2019 Forbes oszacował jego majątek na 1,6 miliarda dolarów amerykańskich.
Według jego oświadczenia finansowego z 2019, sporządzonego w ramach kampanii wyborczej w prawyborach prezydenckich Partii Demokratycznej, od 2009 do 2017 zarobił 1,2 miliarda dolarów amerykańskich. Głównym źródłem jego dochodu były instrumenty kapitałowe, na których zarobił 762 miliony dolarów. W tym czasie zarobił również 168 milionów dolarów na wynajmie nieruchomości, tantiemach, partnerstwach, S-korporacjach i powiernictwie.
Życie prywatne.
Należy do Kościoła Episkopalnego.
Jest żonaty z Kat Taylor. Razem mieszkają w San Francisco i mają czwórkę dorosłych dzieci.

</doc>
<doc id="4647321" url="https://pl.wikipedia.org/wiki?curid=4647321" title="Dzikowizna (województwo małopolskie)">
Dzikowizna (województwo małopolskie)



</doc>
<doc id="4647323" url="https://pl.wikipedia.org/wiki?curid=4647323" title="Jamnik (województwo małopolskie)">
Jamnik (województwo małopolskie)



</doc>
<doc id="4647324" url="https://pl.wikipedia.org/wiki?curid=4647324" title="Zadział (powiat wadowicki)">
Zadział (powiat wadowicki)



</doc>
<doc id="4647326" url="https://pl.wikipedia.org/wiki?curid=4647326" title="Piotr Kulicki">
Piotr Kulicki

Piotr Wojciech Kulicki (ur. 1969 w Zabrzu) – polski filozof, profesor nauk humanistycznych, profesor w Katedrze Podstaw Informatyki Instytutu Filozofii Katolickiego Uniwersytetu Lubelskiego Jana Pawła II.
Życiorys.
20 czerwca 2000 obronił pracę doktorską "Logika programowania a sylogistyka Arystotelesa", 28 marca 2012 habilitował się na podstawie pracy zatytułowanej "Aksjomatyczne systemy rachunku nazw". W roku 2013 objął funkcję profesora nadzwyczajnego w Instytucie Filozofii. W latach 2015–2019 prodziekan Wydziału Filozofii Katolickiego Uniwersytetu Lubelskiego Jana Pawła II, od roku 2019 dyrektor Instytutu Filozofii Katolickiego Uniwersytetu Lubelskiego Jana Pawła II. Tytuł profesora otrzymał 28 listopada 2019 r.

</doc>
<doc id="4647328" url="https://pl.wikipedia.org/wiki?curid=4647328" title="Cavia fulgida">
Cavia fulgida



</doc>
<doc id="4647329" url="https://pl.wikipedia.org/wiki?curid=4647329" title="Cavia tschudii">
Cavia tschudii



</doc>
<doc id="4647330" url="https://pl.wikipedia.org/wiki?curid=4647330" title="Cavia intermedia">
Cavia intermedia



</doc>
<doc id="4647331" url="https://pl.wikipedia.org/wiki?curid=4647331" title="Cavia magna">
Cavia magna



</doc>
<doc id="4647338" url="https://pl.wikipedia.org/wiki?curid=4647338" title="Bronisław Winnicki">
Bronisław Winnicki

Bronisław Winnicki (ur. 16 lipca 1904 we Lwowie, zm. 29 października 1983) – polski dziennikarz.
Życiorys.
Urodził się 16 lipca 1904 r. we Lwowie. Uczęszczał do wiedeńskiego Gymnasium Theresianum. W wieku szkolnym związał się z OM TUR. Absolwent polonistyki i germanistyki na Uniwersytecie Jana Kazimierza we Lwowie, studiował też krótko prawo i chemię. W 1922 r. pisał w socjalistycznym piśmie „Dzień”, jednak aż do końca okresu międzywojennego rzadko publikował w prasie, a jeśli już, to głównie recenzje z wydarzeń kulturalnych. Stałą posadę dziennikarską uzyskał dopiero podczas okupacji sowieckiej w dzienniku „Czerwony Sztandar”. Do pracy w tym piśmie wrócił w 1944 r., po wyparciu Niemców z miasta. W okresie okupacji działał w konspiracji. Jednym z pierwszych pociągów repatriacyjnych w styczniu 1945 r. wyjechał z rodziną do Krakowa i podjął współpracę z gazetą PPS „Naprzód”.
Przez kontakty partyjne znalazł się w ekipie Bolesława Drobnera, przygotowującej ekspedycję do Wrocławia. Początkowo przebywał w Legnicy, a w maju 1945 r. przybył do Wrocławia, gdzie był jednym z nielicznych polskich dziennikarzy. W tym mieście założył oddział agencji Polpress, poprzedniczki PAP-u. Jako aktywista Polskiej Partii Socjalistycznej otrzymał zadanie założenie pisma PPS, co zrealizował pod koniec czerwca, wydając pierwszy numer „Naprzodu Dolnośląskiego”, a potem będąc jego redaktorem naczelnym. W 1947 r. gazetę przemianowano na „Wrocławski Kurier Ilustrowany”. Po wchłonięciu PPS przez PPR w grudniu 1948 r. został przeniesiony na posadę kierownika oddziału Polskiej Kroniki Filmowej, a potem oskarżony o „odchylenie prawicowe” i pozbawiony funkcji w redakcji, a czasopismo zlikwidowano. Winnicki był współtwórcą i pierwszym prezesem oddziału dolnośląskiego Związku Dziennikarzy Polskich.
Na początku lat 50. XX w. współpracował z redakcją „Słowa Polskiego”, początkowo w redakcji nocnej, a potem dzięki znajomości języka niemieckiego został redaktorem jedynego w kraju dziennika mniejszości niemieckiej „Arbeiterstimme”, przekształconego z czasem w tygodnik „Die Woche in Polen”, a następnie zlikwidowanego"." Od 1956 r. był zastępcą redaktora naczelnego „Gazety Robotniczej”, a następnie w latach 1959–1964 był redaktorem naczelnym „Słowa Polskiego”. Następnie odszedł na emeryturę, do której zmuszono go po zawale serca w 1965 r. W 1968 r. został oskarżony o szpiegostwo na rzecz USA i usunięty z PZPR, ale ostatecznie zwolniono go i zaniechano procesu. W następnych latach poddany ostracyzmowi środowiska dziennikarskiego, bezskutecznie odwoływał się od decyzji o usunięciu z partii. Zmarł 29 października 1983 r. z powodu kolejnego zawału serca.

</doc>
<doc id="4647340" url="https://pl.wikipedia.org/wiki?curid=4647340" title="Kult. Film">
Kult. Film

Kult. Film – film dokumentalny w reżyserii Olgi Bieniek z 2019 ukazujący niepublikowane materiały z życia i twórczości polskiego zespołu Kult oraz jego lidera Kazika Staszewskiego. Zdjęcia zawierają m.in. sceny koncertów oraz z tras koncertowych, ujęcia artystów w prywatnych sytuacjach oraz obrazują bliskie więzi z fanami zespołu.
Prapremiera filmu miała miejsce w Gdańsku 27 października 2019.

</doc>
<doc id="4647341" url="https://pl.wikipedia.org/wiki?curid=4647341" title="Ignacy Paprocki">
Ignacy Paprocki

Ignacy Paprocki (ur. ok. 1790, zm. po 1858) – urzędnik austriacki, dziedzic Cieszacina i Kisielowa
W okresie Rzeczypospolitej Krakowskiej był referendarzem Senatu Rządzącego w 1838 przedstawił projekt ulepszenia obrony przeciwpożarowej
Po przywróceniu przez Austriaków Rady Miejskiej uzyskał, wraz z dwoma innymi kandydatami rekomendację na urząd wiceprezesa Rady. Po śmierci Józefa Walentego Krzyżanowskiego nie wybrano nowego prezesa Rady Miejskiej, wobec czego Paprocki pełnił obowiązki prezesa Rady Miejskiej będąc formalnie jej wiceprezesem. Za jego rządów miasto dotknął ogromny pożar w lipcu 1850. W listopadzie 1850 rozpoczęła działalność Izba Przemysłowo-Handlowa, 30 grudnia 1850 został otwarty most cesarza Franciszka Józefa I na Wiśle. W czerwcu 1851, po przyznaniu pożyczki na odbudowę miasta, na co zaciągnięto wysoki kredyt rządowy w Wiedniu, został wiceprezesem "Komisji Rządowej Pożyczki" mającej wspomagać odbudowę nieruchomości prywatnych. W dniach 11-13 października witał cesarza Franciszka Józefa I w Krakowie, wręczając mu w imieniu władz klucze do miasta. Po rozwiązaniu Rady Miejskiej w czerwcu 1853 nie wszedł już w skład nowej Rady, składając rezygnację 3 października 1853, uzasadniając ją słabą znajomością języka niemieckiego, co było aluzją do postępującej germanizacji urzędów miejskich. Z władz miasta odszedł ostatecznie 1 stycznia 1858 roku. Dalsze jego losy nie są znane.
Był żonaty z Franciszką Łapińską, jego zięciem był notariusz i burmistrz Rzeszowa Jan Pogonowski.

</doc>
<doc id="4647343" url="https://pl.wikipedia.org/wiki?curid=4647343" title="Andrzej Will">
Andrzej Will

Andrzej Will ps. Was (ur. 1914 w Warszawie, zm. 1992 we Wrocławiu) – polski malarz, grafik, rysownik.
Życiorys.
Urodził się w 1914 r. w Warszawie. W wieku czterech lat sprzedał swój pierwszy rysunek, który był aktem, a nabywcą sama modelka – ciotka artysty. W wieku pięciu lat biegle czytał. W latach 30. XX wieku, po śmierci dziadka i ojca, matka musiała sprzedać mieszkanie i przenieść się z Warszawy do Pruszkowa. W młodości dorabiał na swoje utrzymanie: pracował dorywczo jako rysownik-ilustrator w zakonnym wydawnictwie, w czasie wakacji malował polichromie kościelne.
Rozpoczął studia w Miejskiej Szkole Sztuk Zdobniczych i Malarstwa w Warszawie (1938), a następnie uczył się w pracowniach Mieczysława Schulza i Felicjana Kowarskiego Akademii Sztuk Pięknych w Warszawie (1938–1939), zajmując się rysunkiem satyrycznym, malarstwem i grafiką. Walczył w kampanii wrześniowej, po klęsce regularnych wojsk członek Armii Krajowej.
W 1940 r. zadebiutował jako karykaturzysta, a dwa lata później rozpoczął regularną współpracę z warszawską prasą podziemną. Początkowo publikował w dzienniku "Nowy Dzień", a następnie od pierwszego numeru w "Demokracie". W 1943 r. został redaktorem graficznym konspiracyjnego tygodnika satyrycznego "Moskit". Większość okupacji spędził w Pruszkowie, gdzie pracował jako kreślarz w fabryce obrabiarek. Po powstaniu warszawskim, po powrocie ze zgrupowania powstańczego w lasach sękocińskich, został aresztowany i wywieziony we wrześniu 1944 r. do obozu pracy w Breslau"". Tam również rysował, dokumentując los więźniów. W pierwszych dniach po kapitulacji miasta wchodził w skład grupy strzegącej uczelni, bibliotek i muzeów. Pozostał we Wrocławiu, gdzie włączył się w organizowanie życia artystycznego miasta m.in. jako kierownik graficzny "Wrocławskiego Kuriera Ilustrowanego", tygodnika "Nowe Sygnały" i miesięcznika "Odra".
W latach 1947–1956 był także wykładowcą Państwowej Wyższej Szkoły Sztuk Pięknych, współzałożycielem Grupy Wrocławskiej, pomysłodawcą, współorganizatorem i długoletnim przewodniczącym Międzynarodowego Triennale Rysunku. Opracował graficznie antologię "Satyra w konspiracji" (1948 r.), której nakład został skonfiskowany i zniszczony. Wziął udział w ok. 300 ogólnopolskich i międzynarodowych wystawach malarstwa i grafiki, uczestniczył w pokazach sztuki polskiej za granicą, zorganizował kilkadziesiąt wystaw indywidualnych. Członek komitetu organizacyjnego Sympozjum Plastycznego Wrocław ’70. Był współzałożycielem Pierwszego Klubu Sportowego, później funkcjonującego jako Ślęza Wrocław. Grał w ping-ponga.
Zmarł w 1992 r. we Wrocławiu.
Odznaczony Krzyżem Oficerskim Orderu Odrodzenia Polski.

</doc>
<doc id="4647346" url="https://pl.wikipedia.org/wiki?curid=4647346" title="Bory (powiat wadowicki)">
Bory (powiat wadowicki)



</doc>
<doc id="4647349" url="https://pl.wikipedia.org/wiki?curid=4647349" title="Czerna (gmina Wadowice)">
Czerna (gmina Wadowice)



</doc>
<doc id="4647350" url="https://pl.wikipedia.org/wiki?curid=4647350" title="Królestwo Kaffy">
Królestwo Kaffy

Królestwo Kaffy; Kaffa – historyczne państwo w północno-wschodniej Afryce. Istniało od około XIV wieku do 1897 roku, kiedy to zostało podbite przez cesarza Etiopii Menelika II. Z podbitego obszaru utworzono etiopską prowincję Kaffa. Region ten został zlikwidowany z 1998 roku i włączony do Regionu Narodów, Narodowości i Ludów Południa.
Obszar Królestwa Kaffy zamieszkiwany był początkowo przez ludy Manczo, Najo i Sze, które w XIV wieku zostały podbite przez lud Kaffa. Lud ten założył Królestwo Kaffy. Stolicą było miasto Bonga, a później Anderaccha. 
Państwo posiadało wilgotny klimat i żyzne gleb, które sprzyjały uprawie kawowca. Od nazwy Kaffa pochodzi nazwa napoju „kawa”.

</doc>
<doc id="4647352" url="https://pl.wikipedia.org/wiki?curid=4647352" title="Dąbry (powiat wadowicki)">
Dąbry (powiat wadowicki)



</doc>
<doc id="4647353" url="https://pl.wikipedia.org/wiki?curid=4647353" title="Łubianki (województwo małopolskie)">
Łubianki (województwo małopolskie)



</doc>
<doc id="4647354" url="https://pl.wikipedia.org/wiki?curid=4647354" title="Zabłocie (gmina Wadowice)">
Zabłocie (gmina Wadowice)



</doc>
<doc id="4647357" url="https://pl.wikipedia.org/wiki?curid=4647357" title="Dąbry">
Dąbry



</doc>
<doc id="4647358" url="https://pl.wikipedia.org/wiki?curid=4647358" title="Kaffa (region)">
Kaffa (region)

Kaffa – prowincja południowo-zachodniej Etopii istniejąca w latach 1897–1998. Miała powierzchnię 54 600 km² i zamieszkiwana była przez dwa i pół miliona mieszkańców. Stolicą prowincji była Jimma.
Na obszarze tej prowincji istniało założone w XIV wieku niezależne Królestwa Kaffy. W 1897 roku zostało ono podbite przez cesarze Etiopii Menelika II. Z podbitego terytorium utworzono prowincję Kaffa. Prowincja Kaffa została zlikwidowana z 1998 roku i włączona do Regionu Narodów, Narodowości i Ludów Południa.
Prowincja posiadało wilgotny klimat i żyzne gleb, które sprzyjały uprawie kawowca. Od słowa Kaffa pochodzi nazwa napoju „kawa”.

</doc>
<doc id="4647361" url="https://pl.wikipedia.org/wiki?curid=4647361" title="Królestwo Kaffa">
Królestwo Kaffa



</doc>
<doc id="4647362" url="https://pl.wikipedia.org/wiki?curid=4647362" title="Górzany (powiat wadowicki)">
Górzany (powiat wadowicki)



</doc>
<doc id="4647364" url="https://pl.wikipedia.org/wiki?curid=4647364" title="Ulica Jana Styki i Wojciecha Kossaka we Wrocławiu">
Ulica Jana Styki i Wojciecha Kossaka we Wrocławiu

Ulica Jana Styki i Wojciecha Kossaka – ulica położona we Wrocławiu na Starym Mieście, w jego części nazywanej Nowym Miastem. Łączy ulicę Jana Ewangelisty Purkyniego i Andrzeja Frycza-Modrzewskiego z ulicą św. Jana Kapistrana i dalej stanowi ulicę ślepą. Ulica ma 126 m długości. Po wschodniej stronie ulicy znajduje się rotunda w której eksponowana jest Panorama Racławicka. Ulica kończy się przy Parku Juliusza Słowackiego i zabytkowym kompleksie w który mieści się Muzeum Architektury.
Historia.
Znaczącą budowlą położoną przy tej ulicy jest, powstała dzięki ufundowaniu w 1453 r., klasztor i kościół Bernardynów. Kompleks ten został mocno zniszczony w wyniku działań wojennych prowadzonych podczas oblężenia Wrocławia w 1945 r. W 1948 roku ruiny zostały zabezpieczone, a w latach 1956–1972 (lub w latach 1957–1962) całość odbudowano. Prace prowadzono pod kierunkiem dr. inż. arch. Edmunda Małachowicza. Ówcześnie w kompleksie tym mieściło się Muzeum Architektury i Odbudowy a także Urząd Konserwatora Zabytków, oraz siedziba Przedsiębiorstwa Pracownie Konserwacji Zabytków. Współcześnie kompleks ten przeznaczony jest dla potrzeb Muzeum Architektury.
Po zachodniej stronie ulicy rozpościera się kompleks zabudowy z rotundą, w której eksponowana jest Panorama Racławicka. Jego budowa rozpoczęła się 10.11.1966 r. Autorami projektu byli Ewa Dziekońska i Marek Dziekoński. Autorami zaś samej panoramy byli Jan Styka i Wojciech Kossak, dziś upamiętnieni również w nazwie przylegającej do kompleksu ulicy. Otwarcie ekspozycji z panoramą miało miejsce 1985 r.
Nazwy.
Współczesna nazwa ulicy – Jana Styki i Wojciecha Kossaka – została nadana uchwałą podjętą przez Radę Miejską Wrocławia z dnia 10.06.2010 r. nr LI/1497/10. Nazwa ta upamiętnia Wojciecha Kossaka i Jana Stykę, autorów Panoramy Racławickiej eksponowanej w rotundzie położonej po wschodniej stronie ulicy.
Układ drogowy.
Do ulicy przypisana jest droga wewnętrzna o długości 126 m położona na działkach o łącznej powierzchni 2108 m2. Ulica biegnie od ulicy Jana Ewangelisty Purkyniego i Andrzeja Frycza-Modrzewskiego do deptaka św. Jana Kapistrana i dalej stanowi ulicę ślepą, przechodzącą w deptak prowadzący przez Park Juliusza Słowackiego do Promenady Staromiejskiej i Alei Juliusza Słowackiego.
Ulice powiązane z ulicą Jana Styki i Wojciecha Kossaka:
Zabudowa i zagospodarowanie.
Po stronie wschodniej w kwartale pomiędzy ulicą Bernardyńską, Jana Ewangelisty Purkyniego, św. Jana Kapistrana oraz ulicy Jana Styki i Wojciecha Kossaka rozciąga się nienazwany plac o powierzchni 5249 m2. Był on w pewnych okresach czasu użytkowany częściowo na parking, a obecnie stanowi Zieleniec przy Purkyniego. Część tego terenu przeznaczona jest na utworzenie ciągu pieszo-rowerowego, a część pod zabudowę dla potrzeb kultury i usług towarzyszących. Na południe od ulic św. Jana Kapistrana przy końcowym odcinku ulicy położona jest zabudowa dawnego klasztoru i kościoła stanowiących zespół pobernardyński obecnie użytkowana na potrzeby Muzeum Architektury.
Na południe od krańca ulicy oraz częściowo po jej wschodniej stronie położony jest Park Juliusza Słowackiego. Dalej przy ulicy Jana Ewangelisty Purkyniego położony jest Zespół budynków "Panoramy Racławickiej", który wraz z otoczeniem wpisano w 1991 r. do rejestru zabytków. Wpis ten został rozszerzony w 1998 r.
Ulica położona jest w obszarze znajdującym się na wysokości bezwzględnej pomiędzy 117,5 a 118,5 m n.p.m.. Jest on objęty rejonem statystycznym nr 933180, w którym gęstość zaludnienia wynosiła 60 osób/km2 przy 19 osobach zameldowanych (według stanu na dzień 31.12.2018 r.).
Ochrona i zabytki.
Obszar, na którym położona jest ulica Jana Styki i Wojciecha Kossaka, podlega ochronie w ramach zespołu urbanistycznego Starego Miasta z XIII–XIX wieku, wpisanego do rejestru zabytków pod nr. rej.: 196 z 15.02.1962 oraz A/1580/212 z 12.05.1967 r.. Inną formą ochrony tych obszarów jest ustanowienie historycznego centrum miasta, w nieco szerszym obszarowo zakresie niż wyżej wskazany zespół urbanistyczny, jako pomnik historii. Samo miasto włączyło ten obszar jako cenny i wymagający ochrony do Parku Kulturowego "Stare Miasto", który zakłada ochronę krajobrazu kulturowego oraz uporządkowanie, zachowanie i właściwe kształtowanie krajobrazu kulturowego oraz historycznego charakteru najstarszej części miasta.
Przy ulicy i w najbliższym sąsiedztwie znajdują się następujące zabytki:

</doc>
<doc id="4647365" url="https://pl.wikipedia.org/wiki?curid=4647365" title="Górzany">
Górzany



</doc>
<doc id="4647366" url="https://pl.wikipedia.org/wiki?curid=4647366" title="Walentynian Galates">
Walentynian Galates

Walentynian Galates (ur. 18 stycznia 366 r., zmarł ok. 370 r. lub 373 r.) – jedyny syn imperatora Walensa, od 1 stycznia 369 r. konsul wraz z Wiktorem.

</doc>
<doc id="4647371" url="https://pl.wikipedia.org/wiki?curid=4647371" title="Chobot (powiat wadowicki)">
Chobot (powiat wadowicki)



</doc>
<doc id="4647373" url="https://pl.wikipedia.org/wiki?curid=4647373" title="Dzień Archiwisty">
Dzień Archiwisty



</doc>
<doc id="4647374" url="https://pl.wikipedia.org/wiki?curid=4647374" title="Stowarzyszenie Straż Mogił Polskich na Wschodzie">
Stowarzyszenie Straż Mogił Polskich na Wschodzie



</doc>
<doc id="4647376" url="https://pl.wikipedia.org/wiki?curid=4647376" title="Wesoła Polana">
Wesoła Polana

Wesoła Polana – polana na północno-wschodnich podnóżach wzgórza Sowińca, na obrzeżach Lasu Wolskiego w Krakowie. Położona jest na łagodnym stoku, na wysokości około 245–265 m n.p.m. Do jej północnych obrzeży dochodzą zabudowania Woli Justowskiej, a wschodnim obrzeżem prowadzi szlak turystyczny do rezerwatu przyrody Panieńskie Skały i na Kopiec Piłsudskiego.
Polana ma kształt trapezu, dłuższy bok o długości około 250 m i szerokość około 120 m. Dawniej była większa, dochodziła do ul. Kasztanowej, jednak prywatna firma wybudowała na jej północnym obrzeżu 4 domy. Chcący ratować polanę Obywatelski Komitet Ratowania Krakowa zorganizował nawet zbiórkę pieniędzy na wykup terenu. Deweloper zażądał 4 miliony złotych, co było dla komitetu kwotą zbyt wielką.
Jest jedną z kilku polan Lasu Wolskiego. Pozostałe to: Polana na Sowińcu, Polana im. Wincentego Wobra, Polana im. Jacka Malczewskiego, Polana Bielańska, Polana Harcerska.

</doc>
<doc id="4647377" url="https://pl.wikipedia.org/wiki?curid=4647377" title="Pseudokawia brazylijska">
Pseudokawia brazylijska

Pseudokawia brazylijska ("Galea spixii") – gatunek ssaka z podrodziny kawii (Caviinae) w rodzinie kawiowatych (Caviidae). Zamieszkuje zróżnicowane siedliska na terenie Brazylii. Pseudokawia brazylijska jest spotykana na terenie całego państwa – od stanu Pará na południowym wschodzie i Mato Grosso na wschodzie, po Minas Gerais na północnym zachodzie, Bahia na zachodzie oraz po Pernambuco, Rio Grande do Norte Ceará, Maranhão, Piauí i Paraíba w Regionie Północno-Wschodnim, a także na terenie formacji roślinnej caatinga na suchych obszarach północno-wschodniej Brazylii. Według Mammal Species of the World występują także na terenie Boliwii, po wschodniej stronie Andów. Odnotowywano także ich obecność na terenie Paragwaju.
Podgatunki.
Wyróżnia się trzy podgatunki pseudokawii brazylijskiej:
Kariotyp.
Garnitur chromosomowy pseudokawii brazylijskiej tworzą 32 pary (2n=64) chromosomów; FN=118.
Budowa ciała.
Pseudokawia brazylijska jest gryzoniem o średniej wielkości ciała. Jej sierść wybarwiona jest włosami o zróżnicowanym kolorze – od szarego do jasnobrązowego. Wybarwiona sierść tworzy charakterystyczne obwódki dookoła oczu. Zwierzęta te nie mają ogonów. Masa ciała dorosłych pseudokawii osiąga 200–650 g.
Tryb życia.
Gryzoń wiedzie nazeimny tryb życia. Okres aktywności dobowej przypada na dzień, ale sporadycznie może być aktywny także nocą.
Zasięg występowania.
Pseudokawia brazylijska występujące głównie we wschodniej Brazylii, ale jest spotykana na terenie całego państwa – od stanu Pará na południowym wschodzie i Mato Grosso na wschodzie, po Minas Gerais na północnym zachodzie, Bahia na zachodzie oraz po Pernambuco, Rio Grande do Norte Ceará, Maranhão, Piauí i Paraíba w Regionie Północno-Wschodnim, a także na terenie formacji roślinnej caatinga na suchych obszarach północno-wschodniej Brazylii. Według Mammal Species of the World występują także na terenie Boliwii, po wschodniej stronie Andów. Odnotowywano także ich obecność na terenie Paragwaju.
Ekologia.
Największymi wrogami pseudokawii brazylijskiej w północno-wschodniej Brazylii jest grizon większy. Fragmenty dorosłego zwierzęcia (cały tułów) odkryto także w żołądku badanego przez naukowców grzechotnika straszliwego.
Siedlisko.
Gatunek nie wykazuje szczególnych wymagań siedliskowych. Zamieszkuje otwarte obszary, sawannę, suche tereny formacji roślinnej caatinga, tereny skaliste i tereny uprawne. Zasięg terytorialny samców jest znacznie większy (o około 50%) niż samic. Według szacunków samce zajmują teren o powierzchni średnio 872 m², zaś samice 632 m².

</doc>
<doc id="4647378" url="https://pl.wikipedia.org/wiki?curid=4647378" title="Galea spixii">
Galea spixii



</doc>
<doc id="4647383" url="https://pl.wikipedia.org/wiki?curid=4647383" title="Puchar Świata w skokach narciarskich 2019/2020 – Niżny Tagił">
Puchar Świata w skokach narciarskich 2019/2020 – Niżny Tagił

Trzecie zawody w ramach Puchar Świata w skokach narciarskich 2019/2020 rozegrane zostały w Niżnym Tagile w dniach 7–8 grudnia 2019 roku.
Kwalifikacje do pierwszego konkursu indywidualnego wygrał Norweg Johann André Forfang z przewagą ponad sześciu punktów nad swoim rodakiem Danielem-André Tande. Trzecie miejsce w zawodach zajął reprezentant Austrii Daniel Huber. W czołowej dziesiątce został sklasyfikowany najlepszy z Rosjan Jewgienij Klimow (7. miejsce). Najwyżej uplasowanym polskim zawodnikiem był Kamil Stoch, który zajął jedenastą pozycję. Aleksandr Bażenow został zdyskwalifikowany za nieprzepisowy kombinezon, a zaś Amerykanin Kevin Bickner za niezgodne z regulaminem buty. Na starcie zawodów nie pojawił się Norweg Thomas Aasen Markeng. Kwalifikacje w całości przeprowadzono z piątej belki startowej.
Pierwszy konkurs indywidualny wygrał po raz pierwszy w swojej karierze Japończyk Yukiya Satō. Ze stratą wynoszącą półtora punktu na drugim miejscu sklasyfikowany został Niemiec Karl Geiger. Na najniższym stopniu podium stanął Austriak Philipp Aschenwald. W czołowej dziesiątce zawodów znaleźli się dwaj reprezentanci Polski, m.in. Dawid Kubacki (5. miejsce) oraz Kamil Stoch (9. miejsce). Punktowali także Piotr Żyła (24. miejsce) oraz Maciej Kot (27. miejsce). Najwyżej sklasyfikowanym Rosjanem był na czterdziestym pierwszym miejscu Jewgienij Klimow. Cały konkurs przeprowadzono z siódmej belki startowej.
Kwalifikacje do drugiego konkursu indywidualnego wygrał ponownie Norewg Johann André Forfang. Z ponad pięciopunktową stratą na drugim miejscu uplasował się Austriak Stefan Kraft. Trzecie miejsce w konkursie zajął rodak zwycięzcy – Thomas Aasen Markeng. Najwyżej sklasyfikowanym przedstawicielem gospodarzy był jedenasty Jewgienij Klimow. Wśród polskich skoczków najlepiej zaprezentował się Jakub Wolny (18. miejsce). Konkurs ten w przeprowadzony został z szóstej i z piątej platformy startowej.
W drugim konkursie indywidualnym zwycięstwo odniósł reprezentujący Austrię Stefan Kraft z przewagą wynoszącą dwadzieścia trzy punkty nad drugim Szwajcarem Killianem Peierem, dla którego było to pierwsze podium w historii jego startów w Pucharze Świata. Trzecie miejsce zajął liderujący po pierwszej serii Japończyk Ryōyū Kobayashi. W drugiej dziesiątce sklasyfikowany został najlepszy z polskich zawodników – Kamil Stoch (15. miejsce). Najwyżej sklasyfikowanym Rosjaninem i zarazem jedynym w serii finałowej był Dmitrij Wasiljew (26. miejsce). Konkurs rozgrywano z czwartej i piątej belki startowej.
Jury.
Dyrektorem konkursów podczas zawodów Pucharu Świata w Niżnym Tagile był Siergiej Żyrianow oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Mikka Jukkara, a jego asystentem – Matthew Laue. Kontrolą sprzętu zajmowali się Sepp Gratzer oraz Morten Solem.

</doc>
<doc id="4647402" url="https://pl.wikipedia.org/wiki?curid=4647402" title="Alba (stolica tytularna)">
Alba (stolica tytularna)

Alba (łac. "Diocesis Albensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647405" url="https://pl.wikipedia.org/wiki?curid=4647405" title="Norvel Pelle">
Norvel Pelle

Norvel Pelle Jr (ur. 3 lutego 1993 w Saint John’s) – antiguański koszykarz, posiadający także amerykańskie i libańskie obywatelstwo, reprezentant Libanu, występujący na pozycjach silnego skrzydłowego lub środkowego.
Przez wiele lat występował w rozgrywkach letniej ligi NBA. Reprezentował kolejno Miami Heat (2016, 2017), Philadelphia 76ers (2018, 2019).
28 stycznia 2021 podpisał umowę do końca sezonu z Brooklyn Nets. 16 lutego opuścił klub. 2 dni później dołączył do Canton Charge. 25 lutego zawarł 10-dniowy kontrakt z Sacramento Kings. 27 marca powrócił po raz trzeci do Canton Charge. Zanim rozegrał w G-League swój pierwszy mecz po powrocie, 2 kwietnia zawarł 10-dniową umowę z New York Knicks. 22 kwietnia podpisał z Knicks kontrakt obowiązujący do końca sezonu. 31 lipca opuścił klub. 25 grudnia 2021 dołączył na 10 dni do Boston Celtics. 7 stycznia 2022 podpisał 10-dniowy kontrakt z Utah Jazz. Po jego wygaśnięciu opuścił klub.

</doc>
<doc id="4647409" url="https://pl.wikipedia.org/wiki?curid=4647409" title="Projekt dearMoon">
Projekt dearMoon

Projekt dearMoon – księżycowa wyprawa turystyczna i projekt artystyczny opracowany i finansowany przez japońskiego miliardera Yusaku Maezawę. Korzystając ze statku Starship, wyprodukowanego przez prywatną firmę SpaceX, Maezawa odbędzie lot wokół Księżyca. Jego współpasażerami będzie od sześciu do ośmiu artystów i jeden lub dwóch członków załogi. Projekt został zapowiedziany we wrześniu 2018 r., a lot ma nastąpić nie wcześniej niż w 2023 roku.
Celem projektu jest umożliwienie znakomitym artystom odbycia sześciodniowej podróży wokół Księżyca. Maezawa oczekuje, że doświadczenie turystyki kosmicznej zainspiruje towarzyszących mu artystów do stworzenia nowej sztuki. Dzieła stworzone w efekcie podróży zostaną wystawione jakiś czas po powrocie na Ziemię, aby pomóc w promowaniu pokoju na świecie.
W 1970 r. Apollo 13 przeleciał wokół Księżyca, wykorzystując podobną trajektorię, bez wchodzenia na orbitę ani lądowania. W ciągu najbliższej dekady NASA planuje przeprowadzić dwa loty okrążające Księżyc Artemis 1 i Artemis 2, które również będą korzystać z podobnych sześciodniowych trajektorii.
Załoga.
 Yusaku Maezawa - miliarder
 Steve Aoki - producent muzyczny
 Tim Dodd - Youtuber
 Yemi A.D. - choreograf
 Rhiannon Adam - fotograf i pisarka
 Karim Iliya - fotograf i filmowiec
 Brendan Hall - twórca filmowy
 Dev Joshi - aktor
 Choi Seung-hyun - raper

</doc>
<doc id="4647412" url="https://pl.wikipedia.org/wiki?curid=4647412" title="Tenis ziemny na Światowych Wojskowych Igrzyskach Sportowych 2019">
Tenis ziemny na Światowych Wojskowych Igrzyskach Sportowych 2019

Tenis ziemny na Światowych Wojskowych Igrzyskach Sportowych 2019 – turniej tenisowy, który był rozgrywany w dniach 22–26 października 2019 roku podczas światowych wojskowych igrzysk sportowych w Wuhanie. Zawodnicy zmagali się na obiektach Optics Valley International Tennis Center. Sportowcy rywalizowali w pięciu konkurencjach: singlu i deblu mężczyzn oraz kobiet, a także w mikście.
Zawody tenisowe na światowych wojskowych igrzyskach sportowych były rozgrywane po raz pierwszy, jako dyscyplina pokazowa.
Medaliści.
Poczet medalistów zawodów tenisowych podczas Światowych Wojskowych Igrzysk Sportowych 2019.
Tabela medalowa.
Klasyfikacja medalowa zawodów tenisowych podczas Światowych Wojskowych Igrzysk Sportowych 2019.

</doc>
<doc id="4647419" url="https://pl.wikipedia.org/wiki?curid=4647419" title="Severiana">
Severiana

Severiana (łac. "Dioecesis Severianensis") – stolica historycznej diecezji w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne.

</doc>
<doc id="4647420" url="https://pl.wikipedia.org/wiki?curid=4647420" title="Ulica Jana Kilińskiego w Radomiu">
Ulica Jana Kilińskiego w Radomiu

Ulica Jana Kilińskiego w Radomiu – ulica w Radomiu w dzielnicy Śródmieście.
Ulica Kilińskiego biegnie od ul. Witolda do ul. Staszica. Zalicza się do kategorii dróg gminnych. Ma długość około 440 metrów. Przy ul. Kilińskiego 25 znajduje się VI Liceum Ogólnokształcące im. Jana Kochanowskiego.
Architektura.
W rejestrze zabytków Narodowego Instytutu Dziedzictwa znajdują się poniższe obiekty położone przy ulicy Kilińskiego:
Do Gminnej Ewidencji Zabytków Miasta Radomia, oprócz obiektów z rejestru zabytków, wpisane są też budynki.
Na skrzyżowaniu ul. Kilińskiego z ul. Focha znajduje się modernistycznych Dom Rzemiosła wybudowany w latach 1983–1989.

</doc>
<doc id="4647427" url="https://pl.wikipedia.org/wiki?curid=4647427" title="Ostra Góra (Masyw Sowińca)">
Ostra Góra (Masyw Sowińca)



</doc>
<doc id="4647432" url="https://pl.wikipedia.org/wiki?curid=4647432" title="Mostostal Puławy">
Mostostal Puławy

Mostostal Puławy Spółka Akcyjna – polskie przedsiębiorstwo budowlane z siedzibą w Puławach. Specjalizuje się w wykonawstwie i montażu konstrukcji stalowych oraz budownictwie przemysłowym.
Historia.
Powstanie przedsiębiorstwa Mostostal Puławy S.A. jest związane z budową Zakładów Azotowych Puławy tzw. Wielką Chemią. W 1964 roku został utworzony w Puławach Oddział Warszawskiego Przedsiębiorstwa Konstrukcji Stalowych i Urządzeń Przemysłowych do budowy instalacji technologicznych na terenie puławskich Zakładów Azotowych.
W strukturach Mostostalu Warszawa S.A. oddział puławski rozwijał się blisko 30 lat. W 1994 roku firma przekształciła się w spółkę z ograniczoną odpowiedzialnością, a w 1998 roku w spółkę akcyjną. W wyniku zakupu spółek Mezap sp. z o.o. i Energezap sp. z o.o., w roku 2005 powstała Grupa Kapitałowa Mostostal Puławy S.A.
Od grudnia 2014 roku Mostostal Puławy S.A. rozwija się jako spółka w nowej strukturze właścicielskiej. W grupie inwestorów znalazł się zarząd Mostostal Puławy S.A. oraz puławscy przedsiębiorcy.
Działalność.
Mostostal Puławy S.A. oferuje realizację obiektów w następujących segmentach rynku:

</doc>
<doc id="4647434" url="https://pl.wikipedia.org/wiki?curid=4647434" title="Ponikiew (województwo zachodniopomorskie)">
Ponikiew (województwo zachodniopomorskie)



</doc>
<doc id="4647435" url="https://pl.wikipedia.org/wiki?curid=4647435" title="Nowa Wieś (gmina Kaźmierz)">
Nowa Wieś (gmina Kaźmierz)



</doc>
<doc id="4647438" url="https://pl.wikipedia.org/wiki?curid=4647438" title="Zdbowo (wieś w województwie zachodniopomorskim)">
Zdbowo (wieś w województwie zachodniopomorskim)



</doc>
<doc id="4647439" url="https://pl.wikipedia.org/wiki?curid=4647439" title="Zdbowo (osada w województwie zachodniopomorskim)">
Zdbowo (osada w województwie zachodniopomorskim)



</doc>
<doc id="4647443" url="https://pl.wikipedia.org/wiki?curid=4647443" title="Patrycja Wyciszkiewicz-Zawadzka">
Patrycja Wyciszkiewicz-Zawadzka



</doc>
<doc id="4647444" url="https://pl.wikipedia.org/wiki?curid=4647444" title="Bytom Open 2010">
Bytom Open 2010

Bytom Open 2010, właśc. ZRE Katowice Bytom Open 2010 lub Polska Energia Open - Bytom 2010 – tenisowy turniej ATP kategorii ATP Challenger Tour w sezonie 2010 z cyklu Bytom Open rozgrywany w dniach 14–20 czerwca 2010 roku w Bytomiu na kortach ceglanych o puli nagród wynoszącej 30 000 euro.

</doc>
<doc id="4647452" url="https://pl.wikipedia.org/wiki?curid=4647452" title="Teresa Grzybkowska">
Teresa Grzybkowska

Teresa Grzybkowska (ur. 1939) – polska historyk sztuki, nauczyciel akademicki, profesor nauk humanistycznych.
Życiorys.
Absolwentka Uniwersytetu im. Adama Mickiewicza w Poznaniu. Zajmuje się malarstwem polskim i europejskim XVI–XXI wieku, dawną sztuką gdańską i malarstwem Jacka Malczewskiego, początkami muzealnictwa, historią ogrodów oraz związkami malarstwa z muzyką. Wykładała m.in. na Uniwersytecie Gdańskim (1989–2002), gdzie założyła studia z zakresu historii sztuki (początkowo w ramach Zakładu, a następnie Instytutu Historii Sztuki). Założycielka i pierwsza redaktor naczelna rocznika „Porta Aurea”. Prowadziła także zajęcia na Akademii Sztuk Pięknych w Gdańsku oraz Uniwersytecie Muzycznym im. F. Chopina w Warszawie. Wicedyrektor Muzeum Narodowego w Gdańsku (2000–2002), członek Rady Naukowej Muzeum Narodowego w Krakowie w l. 2011–2015. Od 2002 zasiada w Kapitule Nagrody im. Kazimierza Ostrowskiego.
Wystawy.
Kuratorka kilku wystaw:

</doc>
<doc id="4647466" url="https://pl.wikipedia.org/wiki?curid=4647466" title="Rajd Krakowski 1985">
Rajd Krakowski 1985

Rajd Krakowski 1985 – 10. edycja Rajdu Krakowskiego. Był to rajd samochodowy rozgrywany od 19 do 20 kwietnia 1985 roku. Była to druga runda Rajdowych Samochodowych Mistrzostw Polski w roku 1985. Rajd składał się z trzydziestu dwóch odcinków specjalnych. Został rozegrany na nawierzchni asfaltowej i szutrowej. Zwycięzcą został Marian Bublewicz.

</doc>
<doc id="4647468" url="https://pl.wikipedia.org/wiki?curid=4647468" title="Poniedziałkowy Dół">
Poniedziałkowy Dół

Poniedziałkowy Dół – dolinka o charakterze wąwozu, zlokalizowana w północnej części Pasma Sowińca w Lesie Wolskim w Krakowie.
Poniedziałkowy Dół wcina się pomiędzy północno-wschodni grzbiet Pustelnika i Łysą Górę. Zaczyna się płytką depresją na wysokości około 320 m n.p.m. po północno-wschodniej stronie Ogrodu Zoologicznego. Opada w północno-wschodnim kierunku, czym niżej, tym głębiej wcinając się w zbudowane z wapieni zbocza Lasu Wolskiego. Orograficznie lewymi zboczami Poniedziałkowego Dołu poprowadzono drogę dojazdową do dwóch parkingów przed Ogrodem Zoologicznym (ul. Leśna).
Poniedziałkowy Dół ma wylot w zabudowanym obszarze Woli Justowskiej. Ma jedno odgałęzienie (prawe), którym idzie ulica Poniedziałkowy Dół.
Nazwa Poniedziałkowy Dół pochodzi od nazwy niewielkiej miejscowości, która tutaj kiedyś istniała nazwa zaś miejscowości od nazwiska dawnego właściciela wąwozu – Józefa Poniedziałka.

</doc>
<doc id="4647469" url="https://pl.wikipedia.org/wiki?curid=4647469" title="Pseudokawia żółtozębna">
Pseudokawia żółtozębna

Pseudokawia żółtozębna ("Galea flavidens") – gatunek ssaka z podrodziny kawi (Caviinae) w rodzinie kawiowatych (Caviidae). Zamieszkuje zróżnicowane siedliska na terenie stanu Minas Gerais w środkowowschodniej części Brazylii na wysokościach do 1700 m n.p.m. Brak danych na temat liczebności populacji i trendów zmienności.
Budowa ciała.
Pod względem morfologicznym pseudokawia żółtozębna wykazuje podobieństwo do pseudokawii brazylijskiej. Odróżniają ją jednak czarnawe obszary na grzbiecie rozciągające się od oczu do karku.
Zasięg występowania.
Pseudokawia żółtozębna występuje głównie na terenie stanu Minas Gerais w środkowowschodniej części Brazylii.
Lokalizacja typowa: Patria, Brazylia.
Ekologia.
Siedlisko pseudokawii żółtozębnej i ekologia są słabo poznane.
Zagrożenia.
Międzynarodowa Unia Ochrony Przyrody w Czerwonej księdze gatunków zagrożonych nie wskazuje większych zagrożeń dla tego gatunku, jak również nie odnotowuje wysokiego zagrożenia dla siedlisk gatunku i w konsekwencji oznacza takson akronimem LC (Gatunek najmniejszej troski).

</doc>
<doc id="4647470" url="https://pl.wikipedia.org/wiki?curid=4647470" title="Galea flavidens">
Galea flavidens



</doc>
<doc id="4647473" url="https://pl.wikipedia.org/wiki?curid=4647473" title="Lose You to Love Me">
Lose You to Love Me

Lose You to Love Me – utwór amerykańskiej piosenkarki Seleny Gomez wydany 23 października 2019 roku przez wytwórnię Interscope jako główny singel promujący jej nadchodzący trzeci album studyjny. Produkcją nagrania zajęli się Mattman &amp; Robin oraz Finneas O’Connell. Przy powstawaniu tekstu utworu z Gomez współpracowali Julia Michaels, Justin Tranter, Mattiasen Larsson i Robin Fredriksson.
Teledysk.
Premiera teledysku oraz samego singla miała miejsce o północy 23 października 2019 roku. Czarno-biały obraz został wyreżyserowany przez Sophie Muller i nakręcony w całości na iPhonie 11 Pro.

</doc>
<doc id="4647476" url="https://pl.wikipedia.org/wiki?curid=4647476" title="Biały Potok (województwo małopolskie)">
Biały Potok (województwo małopolskie)



</doc>
<doc id="4647479" url="https://pl.wikipedia.org/wiki?curid=4647479" title="Al-Mu'azzam Turan Szah">
Al-Mu'azzam Turan Szah



</doc>
<doc id="4647481" url="https://pl.wikipedia.org/wiki?curid=4647481" title="Łysa Góra (Pasmo Sowińca)">
Łysa Góra (Pasmo Sowińca)

Łysa Góra (ok. 277 m n.p.m.) – niewielkie wzniesienie w Paśmie Sowińca w Krakowie, na Woli Justowskiej, wchodzącej w skład Dzielnicy VII Zwierzyniec. Znajduje się w północnej części masywu, na końcu krótkiego grzbietu odchodzącego od Pustelnika w kierunku północnym.
Łysymi Górami nazywano dawniej wzniesienia bezleśne, zajęte przez pola uprawne i łąki. Ta Łysa Góra jest bezleśna do dnia dzisiejszego (2019), a większą jej część zajmuje duży, samoobsługowy i płatny parking dla pojazdów przyjeżdżających do Lasu Wolskiego (m.in. do Ogrodu Zoologicznego). Parking znajduje się po północnej stronie ulicy Leśnej. Ulica ta biegnie jeszcze dalej, aż do Ogrodu Zoologicznego, gdzie znajduje się drugi parking. 
Łysa Góra oddziela dwa wąwozy Lasu Wolskiego: Wolski Dół i Poniedziałkowy Dół. Z parkingu na Łysej Górze odchodzą dwa szlaki turystyczne.

</doc>
<doc id="4647483" url="https://pl.wikipedia.org/wiki?curid=4647483" title="Łysa Góra (Masyw Sowińca)">
Łysa Góra (Masyw Sowińca)



</doc>
<doc id="4647486" url="https://pl.wikipedia.org/wiki?curid=4647486" title="Konwencja Haska">
Konwencja Haska



</doc>
<doc id="4647487" url="https://pl.wikipedia.org/wiki?curid=4647487" title="Zbiór (album)">
Zbiór (album)

Zbiór – debiutancki album Wojciecha Baranowskiego wydany 25 października 2019 roku nakładem wytwórni Warner Music Poland. Nominacja do Fryderyka 2020 w kategorii Album Roku Pop.
Na "Zbiorze" znalazło się 10 utworów, w tym wszystkie dotychczasowe single Baranovskiego („Dym”, „Luźno”, „Zbiór”, „Czułe miejsce”) oraz upublicznione wcześniej piosenki „Hey” i „Mamo”, acz ta ostatnia nagrana została nowej, bardziej minimalistycznej aranżacji. Za produkcję muzyczną płyty odpowiadają sam Baranovski oraz znany z szeregów grupy Xxanaxx Michał Wasilewski alias Atari Wu.
W styczniu 2020 album uzyskał status złotej płyty.

</doc>
<doc id="4647488" url="https://pl.wikipedia.org/wiki?curid=4647488" title="Konwencje haskie">
Konwencje haskie



</doc>
<doc id="4647491" url="https://pl.wikipedia.org/wiki?curid=4647491" title="Brytyjska Armia Renu">
Brytyjska Armia Renu

Istniały dwie formacje o nazwie Brytyjska Armia Renu (ang. "British Army of the Rhine"). Obie były pierwotnie wojskami okupacyjnymi w Niemczech, pierwsza działała po zakończeniu I wojny światowej, a druga po II wojnie światowej. Obu formacjom wyznaczono obszar odpowiedzialności wokół niemieckiego odcinka rzeki Ren.
Historia.
1919–1929.
Pierwsza Brytyjska Armia Renu została utworzona w marcu 1919 r. w celu realizacji zadań związanych z aliancką okupacją Nadrenii. Pierwotnie w jej skład wchodziło pięć korpusów, z których każdy składał się z dwóch dywizji piechoty oraz dywizji kawalerii:
II Korpus: dowodzony przez Clauda Jacoba
IV Korpus: dowodzony przez Alexandra Godleya
VI Korpus: dowodzony przez Aylmera Haldane'a
IX Korpus: dowodzony przez Waltera Braithwaite'a, a później Ivora Maxse
X Korpus: dowodzony przez Thomasa Morlanda
Dywizja Kawalerii (utworzona z 1 Dywizji Kawalerii)
Większość tych jednostek była stopniowo rozwiązywana, tak że do lutego 1920 r. istniały już tylko poniższe regularne bataliony:
W sierpniu 1920 r. pierwszy lord Admiralicji Winston Churchill zakomunikował brytyjskiemu parlamentowi, że Brytyjska Armia Renu składa się z około 13 360 żołnierzy, w tym sztabu, kawalerii, artylerii królewskiej, inżynierów, piechoty, korpusu karabinów maszynowych, czołgów i służb pomocniczych. Oddziały były rozmieszczone głównie w okolicach Kolonii, a miesięczny koszt ich utrzymania wynosił około 300 tys. funtów. Formacja wydawała swoją własną gazetę pt. "The Cologne Post".
Od 1922 r. Brytyjska Armia Renu została podzielony na dwie brygady:
1 Brygada Nadreńska
2 Brygada Nadreńska
Dowódcami byli Brytyjskiej Armii Renu w okresie międzywojennym byli:
1945–1994.
Druga Brytyjska Armia Renu została utworzona 25 sierpnia 1945 r. w formie przekształcenia z Brytyjskiej Armii Wyzwolenia. Jej pierwotną funkcją było kontrolowanie okręgów korpusów, które utworzyły rząd wojskowy brytyjskiej strefy okupowanych Niemiec. Po objęciu rządu przez cywilów, stał się on formacją sprawującą władzę wyłącznie nad żołnierzami brytyjskimi w Niemczech, nie była już odpowiedzialna za administrację.
Gdy potencjalne zagrożenie inwazją Związku Radzieckiego przez Nizinę Północnoniemiecką na Niemcy Zachodnie wzrosło, Brytyjska Armia Renu stała się bardziej odpowiedzialny za obronę Niemiec Zachodnich niż ich okupację. Stała się podstawowym wkładem Wielkiej Brytanii w NATO po zawarciu sojuszu w 1949 r. Jej główną formacją bojową był brytyjski I Korpus. Od 1952 r. naczelny dowódca Brytyjskiej Armii Renu był także dowódcą Grupy Armii Północnej NATO (NORTHAG) na wypadek otwartej wojny ze Związkiem Radzieckim i Układem Warszawskim. Brytyjska Armia Renu była też uzbrojona w taktyczną broń nuklearną. W 1967 r. jej siła etatowa została zmniejszona do 53 tys. żołnierzy.
Ograniczenia zbrojeniowe przyjęte w ramach tzw. Opcji Zmiany przez Brytyjskie Siły Zbrojne w 1993 r. spowodowały, że Brytyjska Armia Renu została zastąpiona siłami w wielkości ok. 25 tys. żołnierzy, podzielonymi między dowództwo Aliancki Korpus Szybkiego Reagowania w Europie, 1 Dywizję Pancerną, inne siły wsparcia bojowego i zabezpieczenia logistycznego oraz elementy administracyjne podlegające pod Brytyjskie Dowództwo Wsparcia w Niemczech. Garnizony, które w tamtym czasie zostały zamknięte, to: Soest (baza 6 Brygady Pancernej), Soltau (baza 7 Brygady Pancernej) i Minden (baza 11 Brygady Pancernej).
Dowódcami drugiej Brytyjskiej Armii Renu byli:
W maju 1994 r. nastąpiło rozwiązanie drugiej Brytyjskiej Armii Renu.

</doc>
<doc id="4647499" url="https://pl.wikipedia.org/wiki?curid=4647499" title="Dorohlany">
Dorohlany

Dorohlany (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze. W źródłach spotykana jest także nazwa "Doroglany".
W dwudziestoleciu międzywojennym leżały w Polsce, w województwie nowogródzkim, w powiecie słonimskim, do 1 kwietnia 1929 w gminie Kuryłowicze, następnie w gminie Dereczyn.

</doc>
<doc id="4647501" url="https://pl.wikipedia.org/wiki?curid=4647501" title="Zdzisław Wiktor">
Zdzisław Wiktor

Zdzisław Wiktor (ur. 11 kwietnia 1911 w Kulikowie, zm. 18 stycznia 1970 we Wrocławiu) – polski lekarz, historyk medycyny i wykładowca akademicki.
Życiorys.
Urodził się 11 kwietnia 1911 r. w Kulikowie w powiecie żółkiewskim Galicji. Był synem urzędnika Jana Wiktora i Marii z domu Rzepeckiej, która pochodziła z rodziny ziemiańskiej. W 1928 r. został komendantem pierwszej drużyny harcerzy w Żółkwi, a w następnym roku ukończył gimnazjum humanistyczne im. Hetmana Żółkiewskiego w Żółkwi. Decyzją ojca został wysłany na roczną służbę wojskową do Centrum Wyszkolenia Łączności w Zegrzu, a w 1936 r. uzyskał patent oficerski oraz przydział do 5 batalionu telegraficznego. Po maturze podjął studia lekarskie na Uniwersytecie Jagiellońskim w Krakowie. Jako student trzeciego roku zatrudnił się w Zakładzie Historii Medycyny UJ jako wolontariusz. W 1936 r. ukończył studia i dwa lata później uzyskał dyplom, po czym do 1939 r. był asystentem w macierzystym zakładzie i pracował w szpitalu Ubezpieczalni Społecznej św. Łazarza w Krakowie. Odbył także kurs mikrobiologii lekarskiej w Państwowym Zakładzie Higieny u prof. Ludwika Hirszfelda.
W czasie kampanii wrześniowej II wojny światowej walczył w składzie 2 Brygady Górskiej początkowo jako dowódca kompanii łączności, a w późniejszej części walk służył jako lekarz wojskowy. Po bitwie pod Brzuchowicami przez cały dzień leżał wśród zabitych, czekając na przejście niemieckiej piechoty, po czym ruszył pieszo w kierunku Lwowa, gdzie mieszkała jego dalsza rodzina, a potem wrócił do Krakowa. Podczas niemieckiej okupacji pracował w różnych przychodniach i szpitalach, po odejściu w maju 1940 r. ze szpitala Ubezpieczalni Społecznej w Krakowie osiadł w Grybowie jako lekarz ogólny w przychodni PCK. Często jeździł na wizyty do żołnierzy miejscowego oddziału Armii Krajowej, a później Batalionów Chłopskich. Z powodu donosu o współdziałanie z oddziałami partyzanckimi musiał w 1943 r. opuścić Grybów i na ponad rok wrócił do pracy w szpitalu Ubezpieczalni Społecznej w Krakowie. Wrócił do Grybowa w sierpniu 1944 r., po częściowej ewakuacji władz niemieckich, przyjmując posadę lekarza miejskiego i okręgowego.
W 1945 doktoryzował się u prof. Władysława Szumowskiego na Uniwersytecie Jagiellońskim. W latach 1946–1949 był adiunktem w Zakładzie Historii Medycyny na Uniwersytecie Wrocławskim i prowadził w zastępstwie wykłady z historii medycyny, a także pracował w szpitalu Ubezpieczalni Społecznej we Wrocławiu. Po przekształceniu wydziału w 1950 roku w Akademię Medyczną pracował na niej do końca życia. W 1955 r. otrzymał tytuł profesora nadzwyczajnego i stanowisko kierownika III B kliniki Chorób Wewnętrznych, która w 1958 r. została przekształcona w pierwszą w Polsce Klinikę Nefrologii. Od 1966 r. łączył tę posadę z funkcją kierownika katedry. W latach 1950–1958 kierował Biblioteką Główną Akademii Medycznej. Na uczelni prowadził zajęcia z interny, nefrologii i od 1956 r. ponownie z historii medycyny, a od 1963 roku także seminaria doktoranckie z historii medycyny. Na przełomie 1958 i 1959 r. wyjechał na wyjazd studyjny do Upsali, Kopenhagi i Fryburga, by zapoznać się z postępami w nefrologii, a w 1960 r. został konsultantem wojewódzkim w Opolu w dziedzinie interny. W tym samym czasie w uzdrowisku w Cieplicach Śląskich stworzył oddział balneologii ukierunkowany na leczenie chorób nerkowych. W latach 1962–1965 był prorektorem AM we Wrocławiu.
Specjalizował się w chorobach wewnętrznych, w szczególności nefrologii, a ponadto balneologii, epidemiologii i higienie lekarskiej. Ponadto zajmował się przez całą karierę także historią medycyny, był także pierwszym historiografem Akademii Medycznej we Wrocławiu. Badaniom nad życiem i działalnością naukową Jana Mikulicza-Radeckiego poświęcił swoją rozprawę habilitacyjną.
Od 1938 r. żonaty z Jadwigą Jarzyną, absolwentką Studium Wychowania Fizycznego UJ. Zmarł 18 stycznia 1970 r. we Wrocławiu i został pochowany na cmentarzu św. Wawrzyńca.

</doc>
<doc id="4647502" url="https://pl.wikipedia.org/wiki?curid=4647502" title="Egzony">
Egzony



</doc>
<doc id="4647503" url="https://pl.wikipedia.org/wiki?curid=4647503" title="Eksony">
Eksony



</doc>
<doc id="4647505" url="https://pl.wikipedia.org/wiki?curid=4647505" title="Dworek (Białoruś)">
Dworek (Białoruś)

Dworek (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, przy drodze republikańskiej i na terenie Rezerwatu Krajobrazowego Puszcza Lipiczańska.
W dwudziestoleciu międzywojennym leżał w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4647507" url="https://pl.wikipedia.org/wiki?curid=4647507" title="Fag T4">
Fag T4



</doc>
<doc id="4647513" url="https://pl.wikipedia.org/wiki?curid=4647513" title="Fag lambda">
Fag lambda



</doc>
<doc id="4647518" url="https://pl.wikipedia.org/wiki?curid=4647518" title="Dąbrówka (rejon mostowski)">
Dąbrówka (rejon mostowski)

Dąbrówka (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, nad Szczarą.
W dwudziestoleciu międzywojennym leżała w Polsce, w województwie nowogródzkim, w powiecie słonimskim.

</doc>
<doc id="4647519" url="https://pl.wikipedia.org/wiki?curid=4647519" title="Doświadczenie Pounda-Rebki">
Doświadczenie Pounda-Rebki

Doświadczenie Pounda-Rebki – jedno z doświadczeń przeprowadzonych w XX wieku w celu weryfikacji ogólnej teorii względności. W 1959 roku Robert Pound wraz ze swym doktorantem, Glenem Rebką, dokonali pomiarów przesunięcia ku czerwieni oraz ku fioletowi promieniowania gamma, które emitowane było w kierunkach zgodnym i przeciwnym do natężenia pola grawitacyjnego.
Teoria.
Zgodnie z postulatami ogólnej teorii względności foton przemieszczający się w kierunku źródła pola grawitacyjnego zyskuje energię przez wzrost częstotliwości fali elektromagnetycznej z nim związanej, z kolei foton przemieszczający się w kierunku przeciwnym tę energię traci. Przy ruchu w kierunku Ziemi ta zmiana częstotliwości odbywa się zgodnie ze wzorem:
gdzie:
By zneutralizować wpływ grawitacyjnego przesunięcia widma, emiter porusza się w górę, oddalając się od odbiornika. Ten ruch powoduje przesunięcie ku czerwieni zgodnie ze wzorem efektu Dopplera:
gdzie formula_10 to prędkość emitera względem odbiornika. Pound i Rebka dopasowali tę prędkość tak, by całkowicie niwelowała efekt grawitacyjny, pozwalając na przyrównanie do siebie częstotliwości odbieranych fal:
W tym doświadczeniu formula_12 zatem można dokonać uproszczenia:
W ogólnym przypadku, gdy formula_14 powyższego uproszczenia stosować nie można.
Odległość pokonywana przez promieniowanie w ramach eksperymentu była mocno ograniczona. Energia związana z przesunięciem ku czerwieni na dystansie 22,5 metra jest bardzo mała. Względna zmiana energii fotonu wyrażona jest wzorem: formula_15 Dla fotonów o wysokiej energii (krótkiej długości fali) różnica bezwzględna jest większa. Promieniowanie gamma o energii 14 keV emitowanie przez izotop okazało się wystarczające na potrzeby tego doświadczenia, przy dokładności ówczesnej aparatury pomiarowej.
Warto zauważyć, że efekt i powyższe przesunięcie energii można uzyskać już z teorii grawitacji Newtona i równoważności masy i energii w szczególnej teorii względności. Zgodnie ze wzorem Einsteina można założyć, że foton o częstości formula_16 i energii kwantu formula_17 posiada graniczną dla ruchu z prędkością światła masę grawitacyjną
Wystrzelony np. w górę będzie więc także podlegał sile grawitacji Newtona i obniżał swoją energię o energię potencjalną uzyskaną
w wyniku wznoszenia się. Jednak jako światło zgodnie ze szczególną teorią względności nie może on zwalniać a jednie robić to poprzez obniżenie częstości. Zajdzie więc
gdzie do wyznaczenia grawitacyjnej masy efektywnej fotonu użyliśmy jego energii na powierzchni Ziemi, zakładając, że jej zmiana podczas jego ruchu jest mała.
Doświadczenie.
Doświadczenie zostało przeprowadzone w laboratorium Jefferson Physical Laboratory na Uniwersytecie Harvarda. Próbkę zawierającą żelazo emitującą promienie gamma ulokowano w środku stożka głośnika, który umieszczono w pobliżu dachu budynku. Drugą próbkę zawierającą umieszczono w piwnicy. Odległość między tym źródłem a pochłaniaczem wynosiła 22,5 metra (73,8 stopy). Promienie gamma przemieszczały się przez worek wykonany z mylaru wypełniony helem, aby zminimalizować rozpraszanie. Licznik scyntylacyjny został umieszczony poniżej pochłaniacza w celu wykrycia promieni gamma, które nie zostały przez nią zaabsorbowane. Wibrująca membrana głośnika sprawiała, że źródło promieniowania poruszało się ze zmienną prędkością, tworząc w ten sposób różne przesunięcia Dopplera. Kiedy przesunięcie Dopplera anulowało grawitacyjne przesunięcie niebieskiego, otrzymująca próbka pochłaniała promienie gamma, a liczba promieni gamma wykrytych przez licznik scyntylacyjny odpowiednio spadała. Zmiana absorpcji może być skorelowana z fazą wibracji głośnika, czyli prędkością emitującej próbki i przesunięciem Dopplera. Aby zrekompensować ewentualne błędy systematyczne, Pound i Rebka zmieniali częstotliwość głośników między 10 a 50 Hz, zamieniali źródło i detektor, a także używali różnych głośników (przetwornika ferroelektrycznego i cewki ruchomej). Dzięki zamianie emitera i odbiornika miejscami możliwe jest podwojenie efektu. Pound odjął dwa wyniki eksperymentalne:
otrzymując dwukrotnie wyższy wynik dzięki różnicy znaków otrzymanych wyników.
Wynik potwierdził przewidywania ogólnej teorii względności z dokładnością około 10%.
Późniejsze powtórzenie doświadczenia przez Pounda i Snidera w roku 1964 dało wynik zgodny z przewidywaniami z dokładnością do 1%.

</doc>
<doc id="4647522" url="https://pl.wikipedia.org/wiki?curid=4647522" title="Zielony Dół (parów)">
Zielony Dół (parów)

Zielony Dół – parów w północnej części Pasma Sowińca w Lesie Wolskim w Krakowie.
Zielony Dół wcina się w dolną część północnych stoków wzgórza Sowiniec. Zaczyna się płytką depresją na wysokości około 230 m n.p.m., niżej przechodząc w parów. Opada w północnym kierunku do bezleśnych obszarów Woli Justowskiej (obecnie jest to Dzielnica VII Krakowa zwana Zwierzyńcem). Jest całkowicie porośnięty lasem. Ma jedno odgałęzienie (prawe). W drzewostanie dominuje dąb, buk i brzoza.
Tuż po wschodniej stronie parowu Zielony Dół znajdowała się dawniej polana Zielony Dół z jednym domem. W 2019 roku jednak polana zarasta lasem. W parowie Zielony Dół jest skała Wolski Murek, na której uprawiana jest wspinaczka skalna, oraz dwie jaskinie – Jaskinia w Lesie Wolskim i Jaskinia w Zielonym Dole i Schronisko w Zielonym Dole.
Do północnych podnóży Lasu Wolskiego poniżej parowu Zielony Dół podchodzi niewielka, kilkudomowa ulica Zielony Dół.

</doc>
<doc id="4647523" url="https://pl.wikipedia.org/wiki?curid=4647523" title="Zielony Dół (Kraków)">
Zielony Dół (Kraków)



</doc>
<doc id="4647534" url="https://pl.wikipedia.org/wiki?curid=4647534" title="Jan Kochanowicz">
Jan Kochanowicz

Jan Kochanowicz (ur. 23 czerwca 1879 we Włocławku, zm. 3 października 1969 w Warszawie) – polski aktor, reżyser i nauczyciel teatralny, działacz Związku Artystów Scen Polskich, publicysta, działacz emigracyjny, uczestnik wydarzeń rewolucji 1905 roku, żołnierz Legionów Polskich Piłsudskiego.
Życiorys.
Młodość i wykształcenie.
Urodził się w rodzinie kupca Michała Kochanowicza (1837-1914) i jego żony Emilii z Lesińskich(1842-1905). Jego ojciec był właścicielem nieruchomości we Włocławku, sklepu kolonialnego i statków żeglugi wiślanej, a wcześniej lakiernikiem.
Wśród jego rodzeństwa byli: doktor medycyny Stanisław Zachariasz Kochanowicz (1867-1917); Maria Adamina Kochanowicz (1869-1918), inż. Kwiryn Leon Wojciech Kochanowicz (1872-1953); fabrykant Józef Aleksander Kochanowicz (1875-1957); Franciszka Kochanowicz (1877-1884) oraz Cecylia Barbara Frąckiewicz (1881-1942). Jednym z jego bratanków był Tadeusz Kochanowicz (1910-1995), urzędnik okresu II Rzeczypospolitej i Polskiej Rzeczypospolitej Ludowej (podsekretarz stanu), w czasie wojny łącznik Rządu RP na uchodźstwie, autor wspomnień.
W 1898 r. uzyskał maturę w Gimnazjum Realnym w Kałudze. W latach 1898–1900 studiował na Instytucie Politechnicznym w Warszawie. Po odbyciu służby wojskowej w latach 1901–1902, podjął studia w dziedzinie nauk społecznych w Niemczech.
Rewolucja 1905 roku i emigracja.
Był uczestnikiem wydarzeń rewolucji 1905 roku we Włocławku. Po udziale w akcji zorganizowanej przez Polską Partię Socjalistyczną musiał opuścić kraj.
Przez kolejne 6 lat mieszkał w Chicago w Stanach Zjednoczonych. Tu trudnił się jako redaktor czasopisma o orientacji socjalistycznej "Dziennik Ludowy". Był jednym ze współtwórców i aktywnych działaczy polskiej sekcji amerykańskiej Partii Socjalistycznej, powstałej z rozłamu w Związku Zagranicznego Socjalistów Polskich (zagranicznego oddziału polskiej PPS). Był też współtwórcą i sekretarzem Polskiego Uniwersytetu Ludowego i wykładowcą Wędrownego Uniwersytetu Robotniczego.
W tym okresie uczynił pierwsze kroki na swojej drodze aktorskiej, występując w przedstawieniach teatru amatorskiego Towarzystwa "Nowe Życie" w Chicago.
Powrót do Polski, początki kariery aktorskiej i udział w I wojnie światowej.
W 1911 r. powrócił do Polski. Osiedlił się we Lwowie, gdzie rozpoczął studia aktorskie pod kierownikiem J. Chmielińskiego. W maju 1913 r. zadebiutował na scenach polskich przedstawieniem w Przemyślu. Przez kolejny rok należał do zespołu Teatru im. Juliusza Słowackiego w Krakowie.
Po wybuchu I wojny światowej przystąpił do Legionów Polskich Piłsudskiego, w których walczył przez kolejny rok.
W sezonie teatralnym 1915/16 powrócił do Teatru im. Słowackiego w Krakowie. W kolejnym sezonie występował w Teatrze Wielkim w Lublinie, zaś w sezonie 1917/18 w Teatrze Polskim w Warszawie. W Lublinie zadebiutował jako reżyser wystawiając sztukę "Mazepa". W sezonie teatralnym 1918/19 roku był aktorem zespołu warszawskich Teatrów Miejskich.
Dwudziestolecie międzywojenne i II wojna światowa.
W latach 1919–1924 grał w Teatrze Reduta. Tu po raz pierwszy został zatrudniony na stałe jako reżyser teatralny. Z Teatru Reduty odszedł z powodu konfliktu z dyrektorem Juliuszem Osterwą.
W sezonie 1924/25 występował i reżyserował w Teatrze im. Wojciecha Bogusławskiego w Warszawie. Kolejne sezony spędził kolejno w zespole Teatrów Miejskich w Łodzi i Teatrze Miejskim w Lublinie. W sezonie teatralnym roku 1927/28 był współkierownikiem Teatru Nowego w Poznaniu. W latach 1928–1929 występował i reżyserował w Teatrze Ateneum w Warszawie (wówczas Placówka Żywego Słowa), a w latach 1929–1930 w Teatrze Miejskim w Toruniu. W 1930 r. pracował w Teatrze Polskim w Warszawie.
W latach 1932–1935 trudnił się jako aktor i reżyser Teatru Polskiego w Katowicach. Kolejne sezony spędził kolejno w Teatrach Miejskich w Łodzi (1935/36), Teatrze Miejskim w Sosnowcu (1936/37) i w Instytucie Reduty (1937/38). W 1937 r. wystąpił gościnnie w Teatrze Kameralnym w Warszawie.
W 1931 i 1938 roku zagrał epizodyczne role w dwóch filmach: "Uwiedziona" i "Serce matki".
Po wybuchu II wojny światowej Kochanowicz nie prowadził swojej kariery teatralnej. Utrzymywał się ze sprzedaży artykułów malarskich.
Działalność związkowa i popularyzatorska.
W 1918 roku Kochanowicz był jednym ze współinicjatorów powołania Związku Artystów Scen Polskich. Jako członek komisji był współautorem statutu organizacji. Później był wieloletnim członkiem Zarządu Głównego i Naczelnej Rady Artystycznej ZASP. W 1946 r. otrzymał tytuł zasłużonego członka ZASP.
W 1919 r. zainicjował powstanie czasopisma "Scena Polska", którego został później redaktorem. Było to pierwsze ogólnopolskie czasopismo o tematyce teatralnej. W 1920 r. był redaktorem "Jednodniówki aktora".
Kochanowicz wygłaszał liczne odczyty na temat pracy w teatrze. W latach 1921–1924 i w sezonie 1931/32 był profesorem gry scenicznej w Oddziale Dramatycznym Państwowego Konserwatorium Muzycznego w Warszawie. W latach 1921–1922 i 1929-30 był profesorem gry scenicznej w Szkole H.J. Hryniewieckiej.
W okresie Polskiej Rzeczypospolitej Ludowej.
Po wojnie Kochanowicz powrócił do kariery aktorskiej. W 1945 r. był współorganizatorem Studia Teatralnego przy Teatrze Miejskim w Łodzi. W sezonie teatralnym 1945/46 grał i reżyserował w Teatrze Kameralnym Domu Żołnierza w Łodzi oraz w Teatrze Komedii Muzycznej Lutnia.
W latach 1946–1949 pracował w Miejskich Teatrach Dramatycznych w Warszawie. W 1947 r. był kierownikiem sceny Rozmaitości tego teatru. W latach 1949–1959 był aktorem i reżyserem Teatru Powszechnego w Warszawie. W sezonie 1952/53 występował i reżyserował gościnnie w Teatrze Ziemi Opolskiej. W tym czasie obchodził też jubileusz 40-lecia pracy artystycznej (17 maja 1949 roku). Ostatnią sztukę ("Ciotunia") wystawił w Teatrze im. Aleksandra Węgierki w Białymstoku.
W 1959 roku przeszedł na emeryturę. Ostatnią rolę zagrał w 1962 roku w sztuce "Kariera Artura Ui" w Teatrze Współczesnym w Warszawie. 23 czerwca 1967 r. obchodził jubileusz pięćdziesięciolecia pracy w teatrze.
W 1951 i 1958 r. trzykrotnie wystąpił w Teatrze Polskiego Radia. W latach 1959–1961 zagrał w trzech spektaklach Teatru Telewizji. w 1954 r. zagrał epizodyczną rolą w etiudzie szkolnej "Ostatni wieczór", a w 1960 r. rolę drugoplanową w filmie "Rzeczywistość".
W 1949 r. przez krótki okres pracował jako wykładowca w Państwowej Wyższej Szkole Aktorskiej w Warszawie.
W 1958 r. otrzymał Nagrodę Miasta Stołecznego Warszawy. W kolejnym roku został prezesem honorowym Stowarzyszenia Polskich Artystów Teatru i Filmu.
Zmarł 3 października 1969 roku w Warszawie. Spoczął w kwaterze A32/3/23 Cmentarza Wojskowego na Powązkach.
Życie prywatne.
W czasie swojej pracy w Krakowie, mieszkał przy ul. św. Filipa 23
Przed wojną zamieszkał przy ul. Goraszewskiej 26 na osiedlu Sadyba w Warszawie, gdzie pozostał do końca życia. Po raz pierwszy pojawia się zameldowany pod tym adresem w "Spisie Abonentów Warszawskiej Sieci Telefonów Polskiej Akcyjnej Spółki Telefonicznej" na rok 1937/38. Irena Horoszkiewicz, córka przedwojennych właścicieli sąsiedniego dworku przy ul. Goraszewskiej 24, wspominała, że mieszkańcy ulicy, w tym Jan Kochanowicz, doskonale się wzajemnie znali i spotykali przy grze w brydża.
Był żonaty z aktorką Wandą Marwicz z Eiblów (1905-1981).
Spuścizna.
Ocena gry.
W opinii T. Kołakowskiego, Kochanowicza charakteryzowały dobre warunki zewnętrzne (średni wzrost, szczupła budowa ciała, dźwięczny głos i inne cechy). Tadeusz Byrski wspominał, że Kochanowicz uchodził za rezonera. Oceniając rolę Kochanowicza jako Sartoriusza, A. M. Swiniarski stwierdził, że maskarada jest jedną ze specjalności Kochanowicza. W jego ocenie, Kochanowicz rozwinął się jako aktor pracując w Teatrze Reduta, nie bez znaczenia było też jego doświadczenie jako dziennikarza. Cechowały go duży szacunek wobec tekstu i erudycja. Dyrektor Teatru Reduta Juliusz Osterwa także podkreślił dobre warunki fizyczne Kochanowicza (szczupła sylwetka, inteligentne spojrzenie) oraz talent do maskarady. Według niego, potrafił tworzyć prawdziwe postaci, nawet gdy wydawały się być nieprawdopodobne.
Za najlepsze role Kochanowicza uchodzą postacie Damiana w "Ślubach" (wg T. Byrskiego), Lelewela w "Nocy listopadowej" (wg Antoniego Słonimskiego), Sartoriusza w "Szczyglim zaułku", Pawła Alberta Lenoira w "Archipelagu Lenoira", Dyrektora w "Dwóch teatrach" (wg A. M. Swiniarskiego).
Jan Kochanowicz uważał, że sztuki teatralne powinny być ambitne.
Do myśli Jana Kochanowicza nawiązywał m.in. Olgierd Łukaszewicz.
Twórczość.
Jako aktor.
Role teatralne.
Teatr Miejski im. Juliusza Słowackiego, Kraków
Teatr Polski, Warszawa
Teatr Reduta, Warszawa
Teatr im. Bogusławskiego, Warszawa
Zespół Teatrów Miejskich, Łódź
Teatr Miejski, Lublin
Teatr Nowy im. Heleny Modrzejewskiej, Poznań
Teatr Ateneum im. Stefana Jaracza, Warszawa
Teatr Miejski, Toruń
Teatr Polski, Katowice
Teatr Kameralny, Warszawa
Instytut Reduty, Warszawa
Teatr Kameralny Domu Żołnierza, Łódź
Miejskie Teatry Dramatyczne, Warszawa
Teatr Ziemi Opolskiej, Opole
Teatr Współczesny, Warszawa
W Teatrze Telewizji i Polskiego Radia.
Teatr Polskiego Radia
Teatr Telewizji
Jako reżyser.
Teatr Wielki, Lublin
Teatr Reduta, Warszawa
Teatr im. Wojciecha Bogusławskiego, Warszawa
Teatr Nowy im. Heleny Modrzejewskiej, Poznań
Teatr Ateneum im. Stefana Jaracza, Warszawa
Teatr Miejski, Toruń
Teatr Polski, Katowice
Teatr miejski, Sosnowiec
Teatr Komedii Muzycznej Lutnia, Warszawa
Teatr Kameralny Domu Żołnierza, Łódź
Miejskie Teatry Dramatyczne, Warszawa
Teatr Ziemi Opolskiej, Opole
Teatr im. Aleksandra Węgierki, Białystok
Jako scenograf.
Teatr Miejski, Toruń
Autor podręczników.
Kochanowicz był autorem kilku podręczników gry teatralnej. Na łamach "Wstępu do nauki o teatrze" z 1929 r. sformułował pierwszą w historii definicję pojęcia "polityki teatralnej".

</doc>
<doc id="4647537" url="https://pl.wikipedia.org/wiki?curid=4647537" title="Gerotranscendencja">
Gerotranscendencja

Gerotranscendencja – psychospołeczna, opisowa teoria pozytywnego starzenia opracowana w 1989 przez szwedzkiego socjologa Larsa Tornstama w warunkach skandynawskich, koncentrująca się na naturalnych zmianach, które zachodzą w świadomości seniorów, a związanych z redefinicją perspektywy oglądu rzeczywistości i zmianą optyki: z materialistycznej i pragmatycznej na holistyczną i transcendentną. Odnosi się do duchowości i poszukiwań sensu w okresie senioralnym. Przez część badaczy uważana jest za odmianę teorii wycofania – wiąże się to z dystansem do siebie („ja”), świata i relacji z innymi. Przypomina też model faz rozwoju człowieka autorstwa Erika Eriksona z 1997, gdzie ostatnia faza rozwojowa u ludzi nazywana jest "ja-integralnym" – czasem akceptacji swojego życia i okresem satysfakcji.
Charakterystyka.
Teoria gerotranscendencji widzi w późnej dorosłości naturalny potencjał rozwojowy, biorąc za punkt wyjścia zgromadzone przez osoby starsze doświadczenia życiowe. Powstała na gruncie socjologicznym, w oparciu o badania empiryczne, ale nie należy do typowych teorii socjologicznych, ponieważ nie skupia się na analizie procesu starzenia się grup, pokoleń, czy społeczności, ale na jednostce, korzystając również z badań psychologicznych, pedagogicznych i innych, korzenie wywodząc z koncepcji Carla Gustava Junga oraz Erika Eriksona. Opiera się także na jakościowych i ilościowych danych (m.in. ankiety, wywiady) zgromadzonych przez Tornstama w latach 80. i 90. XX wieku. Autor również twórczo przeformułował teorię wycofania autorstwa Williama E. Henry’ego i Elanie Cumminig.
Celem oceny przebiegu procesu gerotranscendencyjnego oraz identyfikacji kluczowych transformacji Tornstam stworzył dwie metody pomiarowe: 
Pierwsza z nich pozwala na uchwycenie głównie dynamiki zmian, a druga umożliwia przede wszystkim identyfikację oznak gerotranscendencji.
Zgodnie z założeniami teorii, gerotranscendencja to końcowy etap naturalnej progresji na drodze dojrzewania i mądrości – element pozytywnego procesu rozwojowego, w którym redefinicji ulega cały mechanizm spoglądania na własną osobę. W okresie senioralnym zaczyna dominować ogląd „ja” z zewnątrz, a do świadomości jednostki dociera informacja, że nie jest ona centrum wszechświata, że nie jest ponadczasowym bytem, który będzie istniał zawsze w warunkach biologicznych. Zmianie ulega również stosunek do własnego ciała, na którym jednostka już się bezwzględnie nie koncentruje. Takie spojrzenie sprawia, że osoba doświadcza połączenia przyczynowo-skutkowego z całym łańcuchem przeszłych i przyszłych pokoleń (generacji), czując dobitniej niż wcześniej, że jest tylko częścią większej całości (pojęcie kosmicznego zjednoczenia z istotą wszechświata). Zmianie ulega też spojrzenie na temat śmierci, co do której redukują się obawy i rośnie chęć cieszenia się chwilą obecną. Redukcji ulegają egoizm i egocentryzm, wypierane w różnym stopniu przez altruizm. Atrakcyjne staje się przebywanie samotnie, we własnym wnętrzu, rezygnowanie z masek społecznych, a także przekraczanie dotychczas pełnionych ról bez negatywnych konsekwencji, np. utraty prestiżu.
Gerotranscendencja zakłada uzyskanie zupełnie nowego spojrzenia na życie i wszechświat. Tornstam (po zgromadzeniu wyników badań własnych) wyróżnił trzy poziomy gerotranscendencji, na których równolegle dokonują się zmiany:
Krytyka.
Publikacja teorii sprowokowała szereg badań naukowych, z których część potwierdziła efekty uzyskane przez Tornstama i wskazała na znaczny potencjał praktyczny teorii. Niektóre wyniki badawcze wskazują jednak na konieczność prowadzenia dalszych analiz. Stwierdzono m.in. związek negatywnych doświadczeń życiowych ze wzrostem gerotranscendencji u osób, które ich doświadczyły.
Szerszej krytyki teorii dokonała socjolog, Kristen Thorsen, próbując wykazać nieścisłości w jej założeniach i wskazując na to, że proces gerotranscendencji może się wiązać z dominującą w czasie ogłoszenia teorii perspektywą postmodernistyczną. Sama zmiana podejścia seniora, z materialistycznego do holistycznego, może się wiązać, według Thorsen, ze zwykłym pogorszeniem sytuacji materialnej seniora, a nie z procesem transcendentalnym. W postmodernizmie relatywizm, dystans do własnego „ja”, czy postawy zmienne, dotykały w równej mierze osoby starsze, jak i młodsze. Tornstam miał też nie uwzględnić różnic międzypłciowych odnośnie do transcendencji ciała. Wątpliwości budzi też silne zakorzenienie teorii we wschodnim mistycyzmie, jak również metaforyczny i opisowy język stosowany przez jej zwolenników. 
Pedagog Fahree Rajani i psycholog Hena Jawaid dostrzegły natomiast w teorii silne strony, zwłaszcza odniesienie do rzeczywistych doświadczeń seniorów i praktyczne implikacje zapewniające osobom starszym odnalezienie nowej perspektywy rozwojowej, właściwej do ich wieku i stanu. Jako słabsze strony wskazały brak precyzyjnej definicji założenia i odniesienie się jedynie do perspektywy indywidualnej, bez skonstatowania szerszego tła społecznego.

</doc>
<doc id="4647538" url="https://pl.wikipedia.org/wiki?curid=4647538" title="Kościół św. Barbary w Stoszowicach">
Kościół św. Barbary w Stoszowicach

Kościół świętej Barbary – rzymskokatolicki kościół parafialny należący do parafii pod tym samym wezwaniem (dekanat Ząbkowice Śląskie-Południe diecezji świdnickiej).
Jest to świątynia wzmiankowana w 1283 roku. Oryginalnie była to budowla gotycka, powstała w XV wieku, następnie została gruntownie przebudowana w stylu barokowym około 1763 i w 1781 roku. Kościół jest orientowany, murowany, posiada jedną nawę bez wyodrębnionego prezbiterium. Od strony zachodniej znajduje się wieża wprowadzona do wnętrza nawy. Budowlę nakrywa sklepienie kolebkowe z lunetami na gurtach spływających na przyścienne pilastry. We wnętrzu zachowała się centralna część rzeźbionego gotyckiego tryptyku, powstałego w 2. połowie XV wieku oraz bogate wyposażenie w stylu rokokowym, pochodzące z 2. połowy XVIII wieku.

</doc>
<doc id="4647540" url="https://pl.wikipedia.org/wiki?curid=4647540" title="Pseudokawia łasicowata">
Pseudokawia łasicowata

Pseudokawia łasicowata ("Galea musteloides") – gatunek ssaka z podrodziny kawii (Caviinae) w rodzinie kawiowatych (Caviidae). Zamieszkuje na terenie południowego Peru, w Boliwii i północno-wschodnie krańce Chile.
Systematyka.
Wyróżnia się pięć podgatunków pseudokawii łasicowatej:
W konsekwencji badań filogenetycznych przedstawicieli rodzaju "Galea" opisywany jako odrębny klad "G. monasteriensis" został uznany za synonim "Galea musteloides".
Budowa ciała.
Ubarwienie części grzbietowej pseudokawii łasicowatej waha się od jasnego do ciemnobrązowego z pasmami czerni. W części brzusznej wybarwione są na biało. Zwierzęta nie mają ogonów, ich łapy są krótkie, zakończone szponiastymi pazurami. Masa ciała dorosłych osobników waha się od 300 do 600 g.
Tryb życia.
Pseudokawia łasicowata jest zwierzęciem roślinożernym i prowadzi dzienny, naziemny tryb życia. Jest gatunkiem sympatrycznym w stosunku do zwierząt z rodzaju tukotuko ("Ctenomys"). Pseudokawia łasicowata wykorzystuje ich nory i reaguje na sygnały alarmowe populacji tukotuko.
Cykl życiowy.
Zwierzęta mają wielu partnerów. Samice zwykle łączą się z kilkoma – od dwóch do czterech – samcami. Po ciąży trwającej od 52–54 dni samica rodzi 1–5 młodych. Rozród może być prowadzony we wszystkich porach roku. Samce nie podejmują opieki nad potomstwem. Mogą wobec młodych okazywać zachowania agresywne. Samice z danego stada mogą wspólnie zajmować się potomstwem. W niewoli pseudokawia łasicowata może żyć około 3,5 roku.
Zasięg występowania.
Pseudokawia łasicowata występuje na terenie południowego Peru, w Boliwii i północno-wschodnie krańce Chile.

</doc>
<doc id="4647541" url="https://pl.wikipedia.org/wiki?curid=4647541" title="Krokowski">
Krokowski

Krokowski (Crakow, Krockow, Krukowski) − polski herb szlachecki, używany przez rodzinę wywodzącą się z Kaszub. Herb własny rodu Krokowskich.
Opis herbu.
Herb znany w kilku wariantach. Opisy z wykorzystaniem klasycznych zasad blazonowania.
Krokowski I: "W polu czerwonym trąba czarna ustnikiem w lewo, z nawiązaniem czarnym i nabiciem złotym, na dwóch ptasich nogach czarnych ze szponami złotymi. Klejnot: nad hełmem w koronie dwie ręce zbrojne z dłoniami złożonymi do góry. Labry: czerwone, podbite czarnym."
Krokowski II: "W polu złotym pod dwiema liliami błękitnymi (także srebrnymi) w pas trąba czarna ustnikiem w lewo, z nawiązaniem czarnym i nabiciem złotym, na dwóch ptasich nogach w lewo czarnych ze szponami złotymi. Klejnot: nad hełmem w koronie dwie ręce zbrojne zgięte w łokciach, stykające się dłońmi. Labry: czarne, podbite złotem."
Krokowski IIa (Wickerode): Jak wyżej, ale odmiana barw: pole czerwone, lilie srebrne, labry czerwone, podbite srebrem.
Krokowski III: "W polu złotym pod dwiema liliami błękitnymi w pas trąba czarna ustnikiem w lewo, z nawiązaniem czarnym, na dwóch ptasich nogach czarnych zwróconych na zewnątrz. Klejnot: nad hełmem w koronie dwie ręce zbrojne zgięte w łokciach, ze skrzyżowanymi dłońmi. Labry: czarne, podbite złotem."
Krokowski IIIa: "W polu złotym trąba czarna (lub złota) ustnikiem w prawo, na ptasich nogach czarnych (lub zielonych), z lilią srebrną zaćwieczoną na ustniku i wylocie. Klejnot: nad hełmem w koronie dwie ręce zbrojne zgięte w łokciach, dłońmi do góry. Labry: czarne, podbite złotem."
Krokowski IV 
Krokowski V 
Krokowski VI 
Wickerau: "W polu trąba (róg do picia) na dwóch ptasich nogach, wylotem w lewo, z ustnikiem zakończonym lilią heraldyczną. Klejnot: nad hełmem bez korony dwa ramiona zbrojne, zgięte w łokciach, trzymające serce. Labry. Barwy nieznane."
Najwcześniejsze wzmianki.
Herb znany jest polskim i niemieckim herbarzom. W heraldyce polskiej upowszechniona została wersja Krokowski I za sprawą Kaspra Niesieckiego ("Korona polska", 1728). Po nim wersję tę jako podstawową przytoczył Ostrowski ("Księga herbowa rodów polskich", 1897, 1906). 
Właściwszą wersją herbu jest jednak Krokowski II, gdzie trąbie towarzyszą lilie, zaś pole herbu jest złote. Wersję tę przytoczył "Nowy Siebmacher" ("Der Adel des Königreichs Preußen", 1906) oraz Ostrowski jako odmianę herbu.
Wersja IIa to odmiana barwna wersji II, która pojawiła się w rękopisie Dachnowskiego z XVII wieku i jest to pierwsze wystąpienie tego herbu w źródłach polskich.
Wersja III to wariant znany ze "Starego" (XVII wiek) i "Nowego" herbarza Siebmachera. Przytacza ją również Ostrowski, jako odmianę.
Wersja IIIa również jest znana w "Starym" (z błędnymi barwami) i "Nowym" Siebmacherze. Wersja ta jest także najbardziej zbliżona do najstarszej odnotowanej wersji herbu Krokowski, zamieszczonej na mapie Pomorza Lubinusa z 1617 roku oraz do herbu z pieczęci Reinholda Krokowskiego z 1594 roku.
Herb opisany jako Wickerau to herb rodu, z którego pochodził protoplasta rodu Krokowskich, a zatem swego rodzaju pierwowzór herbu Krokowski.
Legenda herbowa.
Dwie lilie w herbie Krokowskich (właściwym) mają pochodzić od królów Francji i być nagrodą za udane kampanie na ich rzecz, w których udział brał Reinhold Krokowski w XVI wieku.
Rodzina Krokowskich.
Jedna z najznaczniejszych i najzamożniejszych kaszubskich rodzin szlacheckich. Jej nazwisko pochodzi od wsi Krokowa w powiecie puckim. Protoplastą rodu był Jerzy z Wikrowa (Jurge Wickerauw), rycerz pruski, komornik wielkiego mistrza krzyżackiego, który otrzymał Krokową w 1448 roku. Jego dwaj synowie: Wawrzyniec i Gniewomir, założyli dwie najstarsze gałęzie rodu. Pierwsza siedziała na dobrach Roszczyce, druga na rodowej Krokowej. Wawrzyniec Krokowski gościł u króla Jana Olbrachta i brał udział w jego wyprawach wojennych. Zmarł w 1497 w czasie jednej z takich wypraw. Jego najstarszy syn, Jan, został stracony przez gdańszczan za napad na kupców gdańskich w 1516 roku. Był to wyrok, który odbił się głośnym echem, oprotestowała go pomorska szlachta, co przyczyniło się do cofnięcia Gdańskowi prawa do sądzenia i skazywania szlachty w 1521 roku. Brat Jana, Jerzy, skupił w jednym ręku dobra krokowskie i roszczyckie, pełnił lokalne urzędy ziemskie. Barwną postacią był syn ostatniego, Reinhold. Uczestnik wielu wojen pod sztandarami polskim, cesarskim i francuskim. Walcząc po stronie hugenotów przeszedł na protestantyzm, które to wyznanie utrzymało się następnie w rodzie. Kolejną linię rodu, osiecką, założył jego syn, Jerzy, który kupił m.in. Osieki Lęborskie. Jego wnukiem był Ernest Jerzy Krokowski. Linia krokowska wymarła w 1724 roku w osobie Krzysztofa, wnuka Ernesta Jerzego, ale wieś pozostała w rękach bocznych linii. Wieś Pieszcz stała się ośrodkiem kolejnej linii rodu, założonej przez Doringa Jakuba von Krockow (1611-1662), przedstawiciela linii roszczyckiej. Wśród jego synów był m.in. Lorenz Georg von Krockow, radca dworu elektora brandeburskiego i minister wojny Pomorza Brandeburskiego. W XVIII wieku powstała linia rodu na Połczynie.
Herbowni.
Krokowski (Crackow, Crackowius, Cracow, Crakaw, Crakow, Crakoszen, Crakowfszki, Crocaw, Crochow, Crockauw, Crockow, Crocowsky, Crokaw, Crokowski, Crokowszsky, Krackau, Krackaw, Krackow, Kracow, Krakow, Krockau, Krockow, Krokou, Krokowsski, Krukowski).

</doc>
<doc id="4647542" url="https://pl.wikipedia.org/wiki?curid=4647542" title="Galea musteloides">
Galea musteloides



</doc>
<doc id="4647543" url="https://pl.wikipedia.org/wiki?curid=4647543" title="Galea monasteriensis">
Galea monasteriensis



</doc>
<doc id="4647548" url="https://pl.wikipedia.org/wiki?curid=4647548" title="Danuta Kopeć">
Danuta Kopeć

Danuta Kopeć – polska pedagog, dr hab. prof. Uniwersytetu im. Adama Mickiewicza w Poznaniu.
Życiorys.
Absolwentka pedagogiki specjalnej na Wydziale Studiów Edukacyjnych Uniwersytetu im. Adama Mickiewicza w Poznaniu. Asystent, adiunkt, a następnie kierownik Zakładu pedagogiki specjalnej Wydziału Studiów Edukacyjnych UAM. Obecnie jest kierownikiem Laboratorium Studiów o Niepełnosprawności. Pełni też rolę koordynatora praktyk studenckich, które realizowane są w placówkach przeznaczonych dla osób z głęboką niepełnosprawnością intelektualną.
Jest członkiem Zespołu Pedagogiki Specjalnej przy Komitecie Nauk Pedagogicznych Polskiej Akademii Nauk. Była recenzentem artykułów w czasopiśmie "Pedagogia Christiana" (2018).
Zainteresowania naukowe.
Do jej najważniejszych zainteresowań naukowych należą:
Autorka książek.
Książki związane z zainteresowaniami naukowymi:

</doc>
<doc id="4647550" url="https://pl.wikipedia.org/wiki?curid=4647550" title="Dudki (rejon mostowski)">
Dudki (rejon mostowski)

Dudki (hist. Kozibór-Dudki; ; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, nad Szczarą.
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4647563" url="https://pl.wikipedia.org/wiki?curid=4647563" title="Zaraï">
Zaraï

Zaraï (łac. "Diocesis Zaraïtenus") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647565" url="https://pl.wikipedia.org/wiki?curid=4647565" title="Zadworze (rejon mostowski)">
Zadworze (rejon mostowski)

Zadworze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze.
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4647568" url="https://pl.wikipedia.org/wiki?curid=4647568" title="Krokowski IV">
Krokowski IV

Krokowski (Crakow, Krockow, Kinwangen) − pruski herb szlachecki, uznawany przez Ostrowskiego za odmianę herbu Krokowski.
Opis herbu.
Opis z wykorzystaniem klasycznych zasad blazonowania.
"W polu czarnym trąba czerwona z nabiciem złotym, ustnikiem w prawo, na dwóch łapach ptasich srebrnych, ze szponami złotymi, zwróconych na zewnątrz. Klejnot: nad hełmem bez korony dwa ramiona zgięte w łokciach, w rękawach czerwonych, trzymające w dłoniach po sercu czerwonym."
Najwcześniejsze wzmianki.
Jest to herb pruskiej rodziny Kinwangen, będącej jednego pochodzenia z rodziną z Wikrowa, z której później wywodziła się rodzina Krokowskich. Ostrowski ("Księga herbowa rodów polskich", 1897, 1906) uznał ten herb za odmianę herbu Krokowski. Ostrowski przytoczył herb za "Nowym Siebmacherem" ("Der abgestorbene Adel der Provinz Preußen", 1874).
Rodzina Kinwangen.
Rodzina szlachecka z Prus Wschodnich, znana od XIV wieku, wspólnego pochodzenia z rodziną von Wickerau (z Wikrowa. Rodzina wygasła w 1603 roku w osobie Caspara von Kinwangen, właściciela dóbr Wangothen, Plehnen i Spiegelswalde w okręgu Rastenburg.
Herbowni.
Kinwangen, błędnie Krokowski (Crakow, Krockow).

</doc>
<doc id="4647572" url="https://pl.wikipedia.org/wiki?curid=4647572" title="Kodeks 0298">
Kodeks 0298

Kodeks 0298 (Gregory-Aland no. 0298) – grecko-koptyjski kodeks uncjalny Nowego Testamentu na pergaminie, datowany metodą paleograficzną na VIII lub IX wiek. Rękopis jest przechowywany w Montserrat. Tekst rękopisu jest wykorzystywany we współczesnych wydaniach greckiego Nowego Testamentu. 
Opis.
Zachował się fragment 1 pergaminowej karty rękopisu, z greckim tekstem Ewangelii Mateusza (26,24-29) i koptyjskim tekstem Mateusza 26,17-21 w dialekcie saidzkim. Karta ma rozmiar 17 na 8,8 cm. Tekst jest pisany jedną kolumną na stronę, 19 linijek tekstu na stronę. Jest palimpsestem. 0298 stanowi górny tekst palimpsestu, tekst dolny jest w języku łacińskim i pochodzi z V wieku. 
Historia.
INTF datuje rękopis 0298 na VIII lub IX wiek. 
Tekst fragmentu opublikował Ramón Roca-Puig w 1985 roku. Na listę greckich rękopisów Nowego Testamentu wciągnął go Kurt Aland, oznaczając go przy pomocy siglum 0298. Rękopis został uwzględniony w II wydaniu "Kurzgefasste". Rękopis jest wykorzystywany we współczesnych wydaniach greckiego Nowego Testamentu (NA27, NA28 i UBS4). 
Rękopis był przechowywany w Fundación Sant Lluc Evangelista (Pap. Barcinonensis, inv. no 4) w Barcelonie. Od roku 2014 jest przechowywany w bibliotece Opactwa Matki Bożej (P. Monts. Roca inv. no 4) w Montserrat. 

</doc>
<doc id="4647574" url="https://pl.wikipedia.org/wiki?curid=4647574" title="Krokowski V">
Krokowski V

Krokowski V (Krokowski Hrabia, Krockow) − polski herb hrabiowski z nadania pruskiego, odmiana herbu Krokowski.
Opis herbu.
Opis z wykorzystaniem klasycznych zasad blazonowania.
"W polu złotym trąba (róg) czarna z nabiciem srebrnym na dwóch ptasich nogach czarnych ze złotymi szponami wylotem w prawo, zamkniętym i zakończonym lilią srebrną podobnie jak i ustnik. Na tarczy korona hrabiowska. Klejnot: nad hełmem bez korony dwa ramiona zgięte w łokciach, w rękawach czerwonych, trzymające w dłoniach po sercu czerwonym. Labry: czarne, podbite złotem. Trzymacze: dwaj dzicy mężowie z maczugami, stojący na murawie zielonej, na której wstęga z dewizą IN DEO SPERO."
Najwcześniejsze wzmianki.
Herb nadany z tytułem hrabiowskim nadany Krokowskim w 1786 roku, ale ówczesna wersja niepoprawnie zawierała wszystkie godła herbu Krokowskich luzem w tarczy. Tytuł hrabiowski potwierdził król pruski 3 lutego 1848 wraz z urzędową zmianą nazwiska na Krockow von Wickerode, później na Krockow von der Wickerau. Wizerunek z XVIII wieku został zastąpiony przedstawioną tutaj wersją nadaniem 13 stycznia 1874 roku wraz ze zmianą nazwiska na von den Wickerode Graf Krockow.
Herbowni.
Krockow von Wickerode, Krockow von der Wickerau, von den Wickerode Graf Krockow.

</doc>
<doc id="4647587" url="https://pl.wikipedia.org/wiki?curid=4647587" title="Henryk Starzeński">
Henryk Starzeński

Henryk Starzeński, hrabia, herbu Lis (ur. 16 marca 1856 we Lwowie, zm. 9 marca 1922 w Wiedniu) – ziemianin, oficer kawalerii c. i k. Armii, polityk konserwatywny i poseł do austriackiej Rady Państwa.
Życiorys.
Ukończył szkołę prowadzoną przez jezuitów w Karsburgu (pod Wiedniem), następnie średnią szkołę wojskową Sankt Pölten, a następnie Terezjańską Akademię Wojskową w Wiener Neustadt (1879) Następnie obrał karierę wojskową. 24 kwietnia 1879 został mianowany podporucznikiem i wcielony do Galicyjskiego Pułku Ułanów Nr 7 w Brzeżanach. W 1882 przebywał na urlopie. W 1883 znowu w czynnej służbie, w Pułku Huzarów Nr 15 w Debreczynie. 1 maja 1884 mianowany porucznikiem i ponownie urlopowany, w 1885 przeniesiony do rezerwy.
Ziemianin, właściciel dóbr Hnizdyczów, Wolica i Łowczyce, w pow. żydaczowskim. Członek stryjsko-żydaczowskiego oddziału Galicyjskiego Towarzystwa Gospodarskiego we Lwowie (1899-1918).
Z przekonań konserwatysta, należał do grupy podolaków. Członek Rady Powiatu z grupy większej własności (1899-1907) i członek Wydziału Powiatowego (1901-1905) w Żydaczowie. Poseł do austriackiej Rady Państwa X kadencji (2 grudnia 1902 – 30 stycznia 1907), wybrany po śmierci Karola Dzieduszyckiego w wyborach uzupełniających w kurii IV (gmin wiejskich) w okręgu wyborczym nr 15 (Stryj-Skole-Żydaczów-Mikołajów-Żurawno-Drohobycz-Medenice-Podbuż). W parlamencie członek frakcji posłów konserwatywnych – podolaków Koła Polskiego w Wiedniu.
Odznaczenia i wyróżnienia.
Od 13 lutego 1884 c. i k. szambelan, od 1894 kawaler honorowy maltański, od 23 stycznia 1904 obywatel honorowy Żurawna.
Rodzina.
Urodził się w rodzinie ziemiańskiej, posiadającej od 1781 tytuł hrabiowski, był synem Leopolda Eugeniusza (1835-1904) i Leontyny z Baworowskich (1837-1913). Jego bratem był wojskowy i dyplomata austro-węgierski Leonard (1857-1919). Ożenił się 15 maja 1883 z Zofią z Gołuchowskich (1850-?), wdową po Bronisławie Łosiu, Dzieci nie mieli. Szwagier Adama i Agenora (1849-1921) Gołuchowskich.

</doc>
<doc id="4647593" url="https://pl.wikipedia.org/wiki?curid=4647593" title="Admirał José de Mazarredo">
Admirał José de Mazarredo

Admirał José de Mazarredo (hiszp. "El almirante José de Mazarredo") – obraz olejny hiszpańskiego malarza Francisca Goi, znajdujący się w zbiorach Lowe Art Museum. Autorska kopia, która należała do rodziny portretowanego zaginęła w czasie hiszpańskiej wojny domowej.
Okoliczności powstania.
José de Mazarredo Salazar (1745–1812) wstąpił do Kompanii Guardiamarinas w 1759 roku. Służył na Filipinach, Karaibach i południowym Atlantyku oraz dowodził różnymi załogami w czasie starć z Anglią i Francją. Wyróżniał się znajomością astronawigacji, budowy okrętów i organizacji Marynarki Wojennej, a według ekspertów był najlepszym hiszpańskim żeglarzem swoich czasów. Napisał traktaty o taktyce i nawigacji oraz był autorem rozporządzeń Marynarki Wojennej z 1793 roku.
Został przedstawiony w półpostaci, siedzący przy stole z książkami nawiązującymi do jego prac o tematyce wojskowej. Opiera lewe ramię na blacie, a w ręce trzyma zegarek z łańcuszkiem. Na marynarce widoczny jest Krzyż św. Jakuba i oznaczenia stopnia generała porucznika marynarki wojennej, do którego awansował w 1789 roku. Jest to również prawdopodobna data powstania obrazu. Tło tworzy zielona zasłona, która odsłania pejzaż morski ze statkiem na linii horyzontu. Na obrazie z Lowe Art Museum widnieje inskrypcja "Goya lo hizo".
Proweniencja.
Admirał podarował swój portret Manuelowi Godoyowi, został włączony do kolekcji hrabiny de Chinchón w pałacu w Boadilla del Monte. Następnie należał do różnych kolekcji: Mariana Hernando w Madrycie, Luisa de Navas w Madrycie, M. Knoedler &amp; Co. w Londynie, John Levy Galleries w Nowym Jorku i Oscara B. Cintas w Nowym Jorku i Hawanie, a po jego śmierci w 1957 został włączony do zbiorów Cintas Foundation w Miami. Fundacja zdeponowała obraz najpierw w Cummer Museum of Art and Gardens w Jacksonville, a następnie w Lowe Art Museum w Miami, gdzie obecnie się znajduje.
Kopia, która należała do rodziny portretowanego, została przekazana przez Antonia de Mazarredo y Allendesalazar jego synowi, Antoniowi de Mazarredo y Vivanco, który prawdopodobnie próbował ją sprzedać. Obraz zaginął w czasie hiszpańskiej wojny domowej (1936–1939).

</doc>
<doc id="4647597" url="https://pl.wikipedia.org/wiki?curid=4647597" title="Pływanie na Światowych Wojskowych Igrzyskach Sportowych 2019">
Pływanie na Światowych Wojskowych Igrzyskach Sportowych 2019

Pływanie na Światowych Wojskowych Igrzyskach Sportowych 2019 – zawody w pływaniu, które odbywały się w Wuhanie w dniach 19–23 października 2019 roku podczas igrzysk wojskowych. Najwięcej medali zdobyli reprezentanci Chin 49 "(w tym 27 złote, 14 srebrnych oraz 8 brązowe)", Polska zdobyła 13 medali "(2 srebrne i 11 brązowych)".
Konkurencje.
Rozgrywane były 42 konkurencje "(20 męskich, 20 żeńskich i 2 sztafety mieszane)" w pływaniu w basenie.

</doc>
<doc id="4647602" url="https://pl.wikipedia.org/wiki?curid=4647602" title="Kawiaczka górska">
Kawiaczka górska

Kawiaczka górska ("Microcavia australis") – gatunek ssaka z podrodziny kawii (Caviinae) w rodzinie kawiowatych (Caviidae). Zamieszkuje tereny w Argentynie i Chile.
Podgatunki.
Wyróżnia się trzy podgatunki kawiaczki górskiej:
Tryb życia.
Kawiaczki górskie żyją w koloniach. W skład kolonii wchodzi od 4 do 38 zwierząt. Po ciąży trwającej 53–55 dni samica rodzi kilkoro młodych (średnia 2,8), których masa ciała osiąga 30 g.
Zasięg występowania.
Gatunek występuje w Ameryce Południowej w Argentynie i Chile.
Ekologia.
Kawiaczki górskie są roślinożerne, w skład ich pożywienia wchodzą: liście, trawy, pędy, pąki, owoce, a także kora.

</doc>
<doc id="4647603" url="https://pl.wikipedia.org/wiki?curid=4647603" title="Microcavia australis">
Microcavia australis



</doc>
<doc id="4647604" url="https://pl.wikipedia.org/wiki?curid=4647604" title="Lunapark Sowiński">
Lunapark Sowiński

Lunapark Sowiński – stacjonarne wesołe miasteczko położone we Władysławowie. Jeden z sześciu stacjonarnych lunaparków w Polsce. Otwarty został w 1997 roku, początkowo jedynie z czterema większymi atrakcjami. Od tego czasu jest rozbudowywany. Z powierzchni 2 ha powiększył się do 4 ha. Lunapark Sowiński został uznany za jedną z wiodących atrakcji dla dzieci we Władysławowie.

</doc>
<doc id="4647608" url="https://pl.wikipedia.org/wiki?curid=4647608" title="Pelequén">
Pelequén

Pelequén – miasto w Chile, w regionie O’Higgins, w prowincji Cachapoal.

</doc>
<doc id="4647610" url="https://pl.wikipedia.org/wiki?curid=4647610" title="Peralillo">
Peralillo

Peralillo – miasto w Chile, w regionie O’Higgins, w prowincji Colchagua.

</doc>
<doc id="4647611" url="https://pl.wikipedia.org/wiki?curid=4647611" title="Peumo">
Peumo

Peumo – miasto w Chile, w regionie O’Higgins, w prowincji Cachapoal.

</doc>
<doc id="4647612" url="https://pl.wikipedia.org/wiki?curid=4647612" title="Angelika Szymańska">
Angelika Szymańska

Angelika Szymańska, również jako Andżelika Szymańska (ur. 16 października 1999) – polska judoczka.
Zawodniczka MKS Olimpijczyk Włocławek (od 2011). Złota medalistka pucharu świata seniorek (Cluj 2019). Wicemistrzyni Europy juniorek 2018. Dwukrotna medalistka mistrzostw Polski seniorek w kategorii do 63 kg: srebrna w 2017 i brązowa w 2018. Ponadto m.in. dwukrotna młodzieżowa mistrzyni Polski (2018, 2019) oraz mistrzyni Polski juniorek 2017.

</doc>
<doc id="4647615" url="https://pl.wikipedia.org/wiki?curid=4647615" title="Andżelika Szymańska">
Andżelika Szymańska



</doc>
<doc id="4647622" url="https://pl.wikipedia.org/wiki?curid=4647622" title="Justin Tranter">
Justin Tranter

Justin Tranter (ur. 16 czerwca 1980 w Lake Zurich) – amerykański piosenkarz, autor tekstów oraz aktywista. Pisał piosenki dla takich artystów jak Britney Spears, Gwen Stefani, Linkin Park, Kelly Clarkson, Selena Gomez, Justin Bieber, DNCE, Kesha, Fifth Harmony, 5 Seconds of Summer, Ariana Grande i Fall Out Boy. Tranter był wokalistą Semi Precious Weapons, zespołu rockowego pochodzącego z Nowego Jorku. Jest także członkiem zarządu GLAAD.
Życiorys.
Tranter urodził się i wychował wraz z trójką starszych braci w Lake Zurich na przedmieściach Chicago. Po ukończeniu szkoły średniej przeprowadził się do Bostonu, aby studiować w Berklee College of Music. Podczas pobytu w Berklee Justin założył Musicians With a Mission, fundusz stypendialny na edukację młodzieży LGBT. W 2004 roku Tranter połączył siły z innymi absolwentami Berklee, Cole Whittle, Danem Crean i Aaronem Lee Tasjan (który został później zastąpiony przez Stevy Pyne'a), tworząc Semi Precious Weapons. Po przeprowadzce do Los Angeles w 2012 roku podpisał nową umowę wydawniczą z Warner/Chappell Music, aby pisać piosenki dla innych artystów. 
W grudniu 2015 roku został uznany za jednego z „20 największych przełomów 2015” według magazynu Rolling Stone za swój wkład w pisanie piosenek, które odniosły sukces na popowych listach przebojów w 2015.
Podczas BMI Pop Awards 2017 organizowanego przez Broadcast Music, Inc. (BMI), Tranter otrzymał tytuł najlepszego popowego autora tekstów 2017 roku i otrzymał nagrodę za współautorstwo czterech najlepszych piosenek roku.
Jest zdeklarowanym gejem.

</doc>
<doc id="4647628" url="https://pl.wikipedia.org/wiki?curid=4647628" title="SNLF">
SNLF



</doc>
<doc id="4647630" url="https://pl.wikipedia.org/wiki?curid=4647630" title="Bruno Heim">
Bruno Heim

Bruno Bernard Heim (ur. 5 marca 1911 w Neuendorf, zm. 18 marca 2003 w Olten) – szwajcarski duchowny katolicki, arcybiskup, nuncjusz apostolski.
Życiorys.
29 czerwca 1938 otrzymał święcenia kapłańskie. W 1942 rozpoczął przygotowanie do służby dyplomatycznej na Papieskiej Akademii Kościelnej. 
9 listopada 1961 został mianowany przez Pawła VI delegatem apostolskim w krajach Skandynawskich oraz arcybiskupem tytularnym "Xanthus". Sakry biskupiej udzielił mu 10 grudnia 1961 biskup Franz von Streng. 
7 maja 1969 został przeniesiony do nuncjatury apostolskiej w Egipcie.
16 lipca 1973 został nuncjuszem apostolskim w Wielkiej Brytanii. W lipcu 1985 przeszedł na emeryturę.
Zmarł 18 marca 2003.

</doc>
<doc id="4647631" url="https://pl.wikipedia.org/wiki?curid=4647631" title="Wydział Literaturoznawstwa Uniwersytetu Kazimierza Wielkiego w Bydgoszczy">
Wydział Literaturoznawstwa Uniwersytetu Kazimierza Wielkiego w Bydgoszczy

Wydział Literaturoznawstwa Uniwersytetu Kazimierza Wielkiego w Bydgoszczy – jeden z 9 wydziałów Uniwersytetu Kazimierza Wielkiego w Bydgoszczy.
Historia.
Wydział Literaturoznawstwa powstał 1 października 2019 roku w ramach Kolegium I.
Władze Wydziału.
W kadencji 2020–2024:

</doc>
<doc id="4647632" url="https://pl.wikipedia.org/wiki?curid=4647632" title="Jingle Bell Ball">
Jingle Bell Ball

Jingle Bell Ball – coroczny festiwal muzyczny odbywający się w pierwszy lub drugi weekend grudnia na O₂ Arenie w Londynie, organizowany przez brytyjską sieć radiową Capital FM. Najpopularniejszymi headlinerami owego wydarzenia byli m.in. Katy Perry, Taylor Swift, Lady Gaga, Little Mix, Justin Bieber, czy również Ed Sheeran. Dochody ze sprzedaży biletów są przyznawane Global's Make Some Noise, sztandarowej fundacji charytatywnej Capital.
Rozpiska.
2019.
Dwunasta edycja Jingle Bell Ball odbędzie się między 7 a 8 grudnia 2019 roku na arenie O₂ w Londynie. Jej ponownymi gospodarzami zostaną prowadzący audycji The Official Big Top 40, Will Manning, a także Aimee Vivian. Występujący na niej artyści ujawniani byli co każdy poranek od 4 do 8 listopada br. na żywo ze studia radia zlokalizowanego w Leicester Square.
Line-up.
Headlinerzy zostaną zaznaczeni pogrubioną czcionką.

</doc>
<doc id="4647634" url="https://pl.wikipedia.org/wiki?curid=4647634" title="Bruno Bernard Heim">
Bruno Bernard Heim



</doc>
<doc id="4647635" url="https://pl.wikipedia.org/wiki?curid=4647635" title="Robert Ptaszek">
Robert Ptaszek

Robert Tomasz Ptaszek (ur. 1 stycznia 1961 w Pionkach) – polski filozof, profesor nauk humanistycznych, nauczyciel akademicki w Instytucie Kulturoznawstwa Wydziału Filozofii Katolickiego Uniwersytetu Lubelskiego Jana Pawła II.
Życiorys.
W latach 1982-1987 odbył studia na Wydziale Filozofii Chrześcijańskiej KUL, które ukończył z tytułem zawodowym magistra filozofii na podstawie pracy pt. "Mistyczne poznanie Boga według Tomasza Mertona," napisanej pod kierunkiem s. prof. Zofii J. Zdybickiej.
14 kwietnia 1999 obronił pracę doktorską pt. "Filozoficzne implikacje współczesnych polskich koncepcji religii", a 23 lutego 2009 habilitował się na podstawie pracy zatytułowanej "Nowa Era religii? Ruch New Age i jego doktryna - aspekt filozoficzny". Został zatrudniony na stanowisku adiunkta w Katedrze Filozofii Religii w Katolickim Uniwersytecie Lubelskim Jana Pawła II.
Jest członkiem Polskiego Towarzystwa Tomasza z Akwinu (od 2000), Polskiego Towarzystwa Filozoficznego (od 2005), Polskiego Towarzystwa Kulturoznawczego (od 2012) i Polskiego Towarzystwa Nauk o Bezpieczeństwie (od 2014).
W 2010 objął funkcję profesora nadzwyczajnego w Instytucie Kulturoznawstwa na Wydziale Filozofii Katolickiego Uniwersytetu Lubelskiego Jana Pawła II oraz członka zarządu Drohiczyńskiego Towarzystwa Naukowego. Postanowieniem Prezydenta RP z 5 września 2022 otrzymał tytuł profesora nauk humanistycznych w dyscyplinie filozofia.
23 lipca 2021 roku Minister Edukacji i Nauki powołał dr. hab. Roberta Ptaszka na stanowisko dyrektora Instytutu Badań Edukacyjnych.

</doc>
<doc id="4647644" url="https://pl.wikipedia.org/wiki?curid=4647644" title="Bożena Kostek">
Bożena Kostek

Bożena Kostek (ur. 3 stycznia 1959) – polska profesor nauk technicznych, specjalizująca się w zagadnieniach z zakresu telekomunikacji, inżynierii dźwięku, informatyki oraz elektroniki. Członek korespondent Polskiej Akademii Nauk od 2013 roku. Pracownik Laboratorium Akustyki Fonicznej na Wydziale Elektroniki, Telekomunikacji i Informatyki Politechniki Gdańskiej. Była docentem Instytutu Fizjologii i Patologii Słuchu. Jest również członkiem Audio Engineering Society i Polskiego Towarzystwa Akustycznego.
Doktoryzowała się w 1992 roku na Politechnice Gdańskiej na podstawie pracy pt. "Komputerowe sterowanie trakturą a jakość instrumentu organowego". Habilitację uzyskała w 2000 roku w Instytucie Badań Systemowych PAN na podstawie pracy "Soft Computing in Acoustics. Applications of Neural Networks, Fuzzy Logic and Rough Sets to Musical Acoustics". Stypendystka Rządu Francji (świadczenie przyznane przez Uniwersytet Paula Sabatiera w Tuluzie). 
Tytuł profesora nauk technicznych nadano jej w 2005 roku.
Nagrody i wyróżnienia.
Uhonorowana m.in.:

</doc>
<doc id="4647645" url="https://pl.wikipedia.org/wiki?curid=4647645" title="Igilgili">
Igilgili

Igilgili (łac. "Diocesis Igilgilitanus") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647646" url="https://pl.wikipedia.org/wiki?curid=4647646" title="Przemysław Kazienko">
Przemysław Kazienko

Przemysław Kazienko (ur. 30 grudnia 1966 w Przemyślu) – informatyk, wykładowca oraz profesor zwyczajny Politechniki Wrocławskiej. Członek Polskiego Stowarzyszenia Sztucznej Inteligencji. Twórca nazwy danologia (ang. data science). Twórca kierunku danologia na Politechnice Wrocławskiej oraz propagator analizy danych. Lider projektu „ENGINE – The European Centre for Data Science” z wizją stworzenia we Wrocławiu ekosystemu danologii. Współautor ponad 200 publikacji naukowych i promotor kilkunastu doktoratów. Informatyk, specjalizujący się w sztucznej inteligencji, profesor, wykładowca na Wydziale Informatyki i Zarządzania Politechniki Wrocławskiej. Światowej sławy ekspert w dziedzinie analizy sieci społecznych, uczenia maszynowego, sztucznej inteligencji oraz głębokiego uczenia. Specjalizuje się w analizie sieci społecznych oraz analizie emocji.
Życiorys.
Urodził się w 1966 roku w Przemyślu jako syn Emilii i Stanisława Kazienko. W roku 1991 z oceną bardzo dobrą ukończył II stopień studiów na Wydziale Informatyki i Zarządzania Politechniki Wrocławskiej uzyskując tytuł magistra inżyniera informatyki. Dziewięć lat później, w roku 2000, na tej samej uczelni otrzymał stopień doktora nauk technicznych w dziedzinie informatyki. W 2009 roku Politechnika Śląska jednomyślnie przyznała mu habilitację, a już 7 lat później, w 2016 roku, został profesorem zwyczajnym Politechniki Wrocławskiej.
Działalność naukowa i współpraca z biznesem.
Przemysław Kazienko jest liderem projektu „ENGINE – The European Centre for Data Science” z wizją stworzenia we Wrocławiu ekosystemu danologii. Kieruje również kilkudziesięcioma projektami badawczymi. Znajdują się w nich projekty europejskie i przemysłowe, m.in. z:
Visiting professor na wielu amerykańskich i europejskich uniwersytetach, m.in.:
Informatyk, specjalizujący się w sztucznej inteligencji, profesor, wykładowca na Wydziale Informatyki i Zarządzania Politechniki Wrocławskiej.
Dorobek naukowy.
Na dorobek naukowy składa się ponad 200 artykułów naukowych, rozdziały w wielu książkach oraz trzy książki:

</doc>
<doc id="4647649" url="https://pl.wikipedia.org/wiki?curid=4647649" title="Janusz Michel-Lechimski">
Janusz Michel-Lechimski

Janusz Michel-Lechimski (pseud. "John Lee", ur. 1917, zm. 22 grudnia 1979 w Chicago) – polski harcmistrz, członek Szarych Szeregów, psychiatra, profesor akademicki.
W okresie międzywojennym był polskim działaczem harcerskim i uczestnikiem pierwszej wyprawy instruktorskiej ZHP do Stanów Zjednoczonych (1936). Podczas wojny służył w Szarych Szeregach i w organizacji "Wachlarz" (IV Odcinek). Niemcy więzili go w swoich obozach koncentracyjnych. W latach 1947-1948 był Komendantem Głównym ZHP w Niemczech (siedzibą komendy był wówczas Maczków), po czym wyjechał do USA. Od 1955 był przewodniczącym Departamentu i Zdrowia Psychicznego miasta Chicago. Został profesorem psychiatrii i nauk behawioralnych Szkoły Medycznej w Chicago, a potem profesorem psychiatrii pastoralnej na Hebrajskim Seminarium Teologicznym Amerykańskiego Uniwersytetu w Skokie.

</doc>
<doc id="4647654" url="https://pl.wikipedia.org/wiki?curid=4647654" title="David Wieczorek">
David Wieczorek

David Matthew Wieczorek (ur. 3 stycznia 1996 w Chicago) – amerykański siatkarz, grający na pozycji przyjmującego. 
Sukcesy reprezentacyjne.
Mistrzostwa Ameryki Północnej, Środkowej i Karaibów:

</doc>
<doc id="4647656" url="https://pl.wikipedia.org/wiki?curid=4647656" title="Aron Eisenstein">
Aron Eisenstein

Aron Eisenstein (ur. 11 czerwca 1902 w Stasiowej Woli, zm. w czasie II wojny światowej w Stanisławowie) – rabin, w latach 1931–1939 rabin w Cieszynie, historyk, syjonista rewizjonistyczny.
Życiorys.
Aron Eisenstein urodził się 11 czerwca 1902 r. we wsi Stasiowa Wola, w ówczesnym powiecie rohatyńskim Królestwa Galicji i Lodomerii, w rodzinie kupca Józefa i Fanni. Deklarował narodowość polską. Studiował prawo i filozofię na uniwersytetach w Krakowie, Wrocławiu i Wiedniu (uzyskał tytuł doktora). W 1931 r. zamieszkał w Cieszynie, gdzie w wigilię pierwszego dnia święta Pesach, tj. 1 kwietnia 1931 roku, uroczyście wprowadzony w urząd, czyli zainstalowany jako rabin, przez kierującego wówczas jednoosobowo gminą żydowską komisarza rządowego Emila Adlera. Był pierwszym cieszyńskim rabinem wychowanym w tradycjach polskich. Po trzech latach został uchwałą wydziału gminy wyznaniowej z 25 lutego 1934 roku zatrudniony na czas nieokreślony. Należał do Stowarzyszenia Rabinów Województwa Śląskiego (1934–1939). Prowadził badania historii Żydów na Śląsku Cieszyńskim i gminy żydowskiej w Cieszynie. Był także autorem kilku prac na temat dawnych dziejów Żydów w Polsce, m.in. wydanej w Cieszynie rozprawy o prawnym położeniu Żydów w Polsce w XIII i XIV wieku. Na łamach lokalnej prasy publikował różne przyczynki do dziejów miejscowych Żydów. Był autorem rozprawy o starym cmentarzu żydowskim w Cieszynie opublikowanej w 1934 r. na łamach kwartalnika „Zarania Śląskiego”. Udowadniał w niej średniowieczny rodowód cmentarza żydowskiego przy ul. Hażlaskiej. Po wybuchu II wojny światowej schronił się u rodziców w Stanisławowie. Według świadectwa złożonego dla Instytutu Jad Waszem w Jerozolimie przez ojca zginął w 1945 r. w Stanisławowie. Być może oznacza to, że przeżył wojnę, a zginął z ręki komunistów, nie Niemców.
Poglądy polityczne.
Już przed przybyciem do Cieszyna Eisenstein był zwolennikiem narodowych syjonistów rewizjonistów. Po uzyskaniu stałego zatrudnienia na stanowisku cieszyńskiego rabina bardziej zaangażował się w działalność polityczną wraz z dr Henrykiem Glanzem, adwokatem, członek cieszyńskiej Rady Miejskiej, prezesem komitetu lokalnego rewizjonistów w Cieszynie. W 1934 roku zostali wybrani delegatami na II Światową Konferencję Betaru, młodzieżowej przybudówki ruchu. W roku następnym Eisenstein został powołany w skład Rady Partyjnej Unii Syjonistów Rewizjonistów Małopolski Zachodniej i Śląska, czyli władz partii rewizjonistycznej. Po oficjalnym opuszczeniu przez rewizjonistów Światowej Organizacji Syjonistycznej i powołaniu Nowej Organizacji Syjonistycznej (NOS) był kandydatem z Małopolski Zachodniej i Śląska na konstytucyjny Kongres NOS, który odbył się w Wiedniu 8 września 1935 roku. Rewizjonizmowi służył głównie piórem, pisząc liczne artykuły na łamach wydawanej w Krakowie od 1934 r. „Trybuny Narodowej”. Wyjaśniał i propagował w nich najważniejsze elementy światopoglądu rewizjonistycznego syjonizmu. Potępiał np. żydowski pacyfizm, a wychwalał walkę, stawiając za wzór Legion Żydowski Żabotyńskiego w czasie I wojny światowej. Pisał, że państwa nie buduje się przez zakup ziemi, a dobroć Żydów nie przekona Arabów, o czym przekonują wydarzenia z 1936 roku, kiedy Arabowie zaczęli atakować żydowskich osadników. Nie można liczyć na armię angielską, powstrzymać ich mogą tylko własne jednostki zbrojne. Potępiał asymilację, zwłaszcza w odniesieniu do kobiet, bo one niemal zupełnie „zatraciły się” w dążeniu do upodobnieniu do otoczenia. Uważał, że Żydzi powinni mieć siłę, by móc powiedzieć innym, aby nie mieszali się do ich spraw. Wielokrotnie krytykował życie w diasporze. Przykładem artykuł napisany z okazji święta Sukot, którego symbolem jest namiot, coś nietrwałego, łatwego do zwinięcia, jak Żydzi w diasporze. Za największego wroga każdej religii i religii jako takiej Eisenstein uznawał nie ateizm, ale „urzędowe“ podejście do niej, czyli klerykalizm, podejście opierające się nie na miłości, ale na rozkazie. Uważał, że religię powinno się zaprząc w rydwan interesów żydowskich, co uczyniono na I kongresie Nowej Organizacji Syjonistycznej. Do bezpośredniej działalności politycznej Aron Eisenstein włączył się w październiku 1938 roku, kiedy po konferencji w Monachium, nakazującej Czechosłowacji oddanie Niemcom Sudetów, także Polska zażądała zwrotu Zaolzia. Dla syjonistów-rewizjonistów, podobnie jak dla wielu Polaków, było to potwierdzeniem mocarstwowej pozycji Polski, w której widzieli tarczę przed zagrożeniem ze strony Hitlera. Tak pisał również Eisenstein w jubileuszowym podwójnym numerze „Głosu Gminy Wyznaniowej” w Warszawie, który ukazał się w związku z odzyskaniem Zaolzia i jubileuszem 20-lecia niepodległości Polski. Przywołał ważne dla Polaków wydarzenia mające miejsce w listopadzie: powstanie w 1830 r., odzyskanie niepodległości w 1918 r. pod wodzą Józefa Piłsudskiego, który jest dla niego symbolem pozytywnego nacjonalizmu, nie skierowanego przeciwko innym. Mocarstwa zachodnie wygrały I wojnę światową, bo umiały zintegrować wszystkie grupy społeczeństwa. Wyraża ufność, że Polska dzięki ideologii mocarstwowej wróci do grona światowych potęg, i będzie matką-karmicielką dla wszystkich swoich obywateli. Dla cieszyńskich działaczy syjonistycznych zachodzące zmiany oznaczały m.in. konieczność przekonania do Polski Żydów mieszkających na Zaolziu, ale także pomocy tym, którzy uciekali z włączonej do Niemiec Austrii oraz z rozpadającej się Czechosłowacji. Rabin Eisenstein wizytował Zaolzie i włączył się w propolskie działania polityczne, np. w czasie wizyty działacza syjonistycznego, posła Ignacego Schwarzbarta w Cieszynie. 28 listopada 1938 prowadził pogrzeb Ozjasza Storcha, strzelca żydowskiego pochodzenia, który zginął w czasie zajmowania przez Wojsko Polskie okolic Czadcy na Słowacji. 
Przed wybuchem wojny Aron Eisenstein był postacią znaną, nie tyle jako rabin, czy historyk, ale jako znaczący żydowski polityk. Według wspomnień w tym czasie pokazywał się w mundurze oficera polskiego, do czego był uprawniony jako rabin polowy. Był znany także Niemcom, którzy umieścili jego nazwisko na opracowanej w lipcu 1939 liście osób z Polski poszukiwanych listem gończym. Nic dziwnego, że po wybuchu wojny nie pozostał ze swoimi wyznawcami, ale opuścił Cieszyn wraz z wycofującymi się wojskami polskimi.

</doc>
<doc id="4647661" url="https://pl.wikipedia.org/wiki?curid=4647661" title="Take Me Home (album Cher)">
Take Me Home (album Cher)

Take Me Home − piętnasty solowy album amerykańskiej piosenkarki Cher. Został wydany w styczniu 1979 roku nakładem wytwórni Casablanca.
Tło wydania.
Take Me Home to pierwszy album Cher z 1979 roku, a także jej pierwsze wydawnictwo wydane przez Casablanca Records. Został wyprodukowany przez Boba Esty i Rona Dantego, a większość piosenek napisali Michele Aller i Bob Esty. Album został nagrany w nurcie muzyki disco, co nie spodobało się Cher, gdyż zmuszono ją do nagrania albumu w tym gatunku. Tytułowy singel „Take Me Home” osiągnął ósmą pozycję w notowaniu Billboard Hot 100 oraz uzyskał podobnie jak album status złotej płyty. Ostatnim utworem zamykającym krążek jest napisana przez Cher piosenka o swoim nieudanym małżeństwie z Greggiem Allmanem.

</doc>
<doc id="4647662" url="https://pl.wikipedia.org/wiki?curid=4647662" title="Arae in Numidia">
Arae in Numidia

Arae in Numidia (łac. "Diocesis Arensis in Numidia") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647670" url="https://pl.wikipedia.org/wiki?curid=4647670" title="David Clarinval">
David Clarinval

David Clarinval (ur. 10 stycznia 1976 w Dinant) – belgijski i waloński polityk oraz samorządowiec, deputowany, od 2019 minister na szczeblu federalnym, w latach 2019–2020 i od 2022 również wicepremier.
Życiorys.
Uzyskał licencjat z zakresu nauk politycznych na Université catholique de Louvain. Dołączył do francuskojęzycznych liberałów, od 2002 działających pod nazwą Ruch Reformatorski. Pracował we frakcji tej partii w Parlamencie Walońskim. W 2001 objął stanowisko burmistrza miejscowości Bièvre. W 2006 uzyskał mandat radnego prowincji Namur, pełnił funkcję przewodniczącego klubu radnych MR.
W 2007 zasiadł w Izbie Reprezentantów, zastępując w niej Sabine Laruelle. Do niższej izby federalnego parlamentu wybierany następnie w 2010, 2014 i 2019. W 2017 objął stanowisko przewodniczącego frakcji poselskiej Ruchu Reformatorskiego. W październiku 2019 dołączył do przejściowego rządu federalnego jako minister budżetu i loterii narodowej, polityki naukowej i służby cywilnej. Zastąpił Sophie Wilmès, którą powołano na urząd premiera. W listopadzie, w związku z odejściem Didiera Reyndersa do Komisji Europejskiej, objął dodatkowo funkcję wicepremiera. Ponownie mianowany na dotychczasowe stanowiska w marcu 2020, gdy Sophie Wilmès utworzyła swój drugi rząd.
W październiku 2020 w nowym gabinecie, na czele którego stanął Alexander De Croo, został ministrem do spraw klasy średniej, samozatrudnionych, małej i średniej przedsiębiorczości, rolnictwa, reform instytucjonalnych i odnowy demokratycznej. W kwietniu 2022 tymczasowo objął funkcję wicepremiera po zawieszeniu wykonywania obowiązków przez Sophie Wilmès, nominację na wicepremiera otrzymał po jej odejściu z rządu w lipcu tegoż roku.
Odznaczenia.
Odznaczony Orderem Leopolda V klasy.

</doc>
<doc id="4647674" url="https://pl.wikipedia.org/wiki?curid=4647674" title="Augurus">
Augurus

Augurus (łac. "Diocesis Auguritensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647682" url="https://pl.wikipedia.org/wiki?curid=4647682" title="Sunnyside (serial telewizyjny)">
Sunnyside (serial telewizyjny)

Sunnyside – amerykański serial telewizyjny (komedia) wyprodukowany przez Universal Television, Panther Co.,Fremulon oraz3 Arts Entertainment, którego twórcami są Kal Penn i Matt Murray. Serial jest emitowany od 26 września 2019 przez NBC.
16 października 2019 roku NBC ogłosiła anulowanie serialu.
Fabuła serialu opowiada o grupie imigrantów, którzy przygotowują się do egzaminu by zostać obywatelami Stanów Zjednoczonych.
Produkcja.
W marcu 2019 roku ogłoszono obsadę serialu, do której dołączyli: Kiran Deol, Moses Storm, Diana Maria Riva, Samba Schutte, Poppy Liu, Joel Kim Booster i Tudor Petrut. 6 maja 2019 roku stacja NBC zamówiła pierwszy sezon serialu, który zadebiutuje w sezonie telewizyjnym 2019/2020.

</doc>
<doc id="4647684" url="https://pl.wikipedia.org/wiki?curid=4647684" title="Alexander Swiatlowski">
Alexander Swiatlowski

Alexander Swiatlowski (ur. 2 września 1994) – kanadyjski siatkarz, grający na pozycji środkowego. Od sezonu 2018/2019 występował we francuskiej Ligue A, w drużynie Grand Nancy Volley-Ball.

</doc>
<doc id="4647688" url="https://pl.wikipedia.org/wiki?curid=4647688" title="Elephantaria in Mauretania">
Elephantaria in Mauretania

Elephantaria in Mauretania (łac. "Diocesis Elephantariensis in Mauretania") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647691" url="https://pl.wikipedia.org/wiki?curid=4647691" title="Taekwondo na Letnich Igrzyskach Olimpijskich 2008 – do 58 kg mężczyzn">
Taekwondo na Letnich Igrzyskach Olimpijskich 2008 – do 58 kg mężczyzn

Zmagania mężczyzn w wadze do 58 kg zostały rozegrane podczas XXIX Letnich Igrzysk Olimpijskich w dniu 20 sierpnia 2008 roku w Hali Uniwersytetu Nauki i Techniki.
Terminarz.
Wyniki.
Repasaże.
Legenda

</doc>
<doc id="4647697" url="https://pl.wikipedia.org/wiki?curid=4647697" title="Ausuccura">
Ausuccura

Ausuccura (łac. "Diocesis Ausuccurensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647699" url="https://pl.wikipedia.org/wiki?curid=4647699" title="Kolonia dla bezrobotnych na Kopaninie w Poznaniu">
Kolonia dla bezrobotnych na Kopaninie w Poznaniu

Kolonia dla bezrobotnych na Kopaninie (także: "Kolonia dla bezrobotnych na Górczynie") – kwartał zabudowy zlokalizowany w Poznaniu, na Kopaninie, przy ul. Kopanina.
Historia.
Zespół zaprojektowano i wybudowano w 1937. Ze wszystkich stron, oprócz ulicy, otaczały go ogrody działkowe, wyraźnie wydzielając go z sąsiedztwa. Osiedle tworzyły cztery rzędy baraków mieszkalnych (po trzy w rzędzie) stojących równolegle do siebie. Oprócz tego w równoległych rzędach stały zabudowania gospodarcze i toalety zewnętrzne. Około ⅓ obszaru kolonii zajmowały przestrzenie wspólne, w tym dwa boiska, i zieleń (niezależna od ogrodów działkowych). 
Po II wojnie światowej osiedle uległo całkowitej degradacji, przestały istnieć wspólne urządzenia oraz ogrody działkowe, a substancja mieszkaniowa popadła w zaniedbanie.
Sąsiedztwo.
W pobliżu znajdują się: Staw Baczkowski, stacja Poznań Górczyn i ul. Głogowska.

</doc>
<doc id="4647700" url="https://pl.wikipedia.org/wiki?curid=4647700" title="Luca De Aliprandini">
Luca De Aliprandini

Luca De Aliprandini (ur. 1 września 1990 w Cles) – włoski narciarz alpejski, wicemistrz świata.
Kariera.
Pierwszy raz na arenie międzynarodowej pojawił się 3 grudnia 2005 roku w San Vigilio, gdzie w zawodach juniorskich w slalomie zajął 57. miejsce. W 2008 roku brał udział w mistrzostwach świata juniorów w Formigal, gdzie jego najlepszym wynikiem było 26. miejsce w supergigancie. Podczas rozgrywanych rok później mistrzostw świata juniorów w Garmisch-Partenkirchen zajął szóstą pozycję w gigancie. Był też między innymi dziesiąty w slalomie na mistrzostwach świata juniorów w regionie Mont Blanc w 2010 roku.
W zawodach Pucharu Świata zadebiutował 23 października 2011 roku w Sölden, gdzie został zdyskwalifikowany w pierwszym przejeździe giganta. Pierwsze pucharowe punkty wywalczył 16 grudnia 2012 roku w Alta Badia, zajmując jedenaste miejsce w tej samej konkurencji. Najlepsze wyniki osiągnął w sezonie 2016/2017, kiedy zajął 41. miejsce w klasyfikacji generalnej, a w klasyfikacji giganta był jedenasty.
W 2014 roku brał udział w igrzyskach olimpijskich w Soczi, zajmując jedenaste miejsce w gigancie. Podczas rozgrywanych cztery lata później igrzysk świata w Pjongczangu w tej samej konkurencji został zdyskwalifikowany w pierwszym przejeździe. Brał także udział w mistrzostwach świata w Åre w 2019 roku, gdzie rywalizację w gigancie zakończył na 20. pozycji.

</doc>
<doc id="4647701" url="https://pl.wikipedia.org/wiki?curid=4647701" title="Leven Rambin">
Leven Rambin

Leven Rambin (ur. 17 maja 1990 w Houston) – amerykańska aktorka, która wystąpiła m.in. w serialach ', "Detektyw" i "Sekta" oraz filmach "Igrzyska śmierci" i '.

</doc>
<doc id="4647702" url="https://pl.wikipedia.org/wiki?curid=4647702" title="Baia (stolica tytularna)">
Baia (stolica tytularna)

Baia (łac. "Diocesis Baianensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647704" url="https://pl.wikipedia.org/wiki?curid=4647704" title="Perfect Harmony">
Perfect Harmony

Perfect Harmony – amerykański serial telewizyjny (komedia) wyprodukowany przez Hungry Mule Amusement Corp., Introvert Hangover Productions, Small Dog Picture Company, Universal Television, 20th Century Fox Television, którego twórcą jest Lesley Wake Webster. Serial jest emitowany od 26 września 2019 przez NBC.
Fabuła serialu opowiada o Arthurze Cochranie, wdowcu, byłym profesorze muzyki, który nie może się pozbierać po śmierci żony. Pewnego dnia przez przypadek trafia na próbę chóru w kościele w małym miasteczku. Zaczyna udzielać lekcji śpiewu dla chóru, co daje mu motywację do życia.
Produkcja.
25 stycznia 2019 roku stacja NBC zamówiła pilotowy odcinek od Lesleya Wake Webstea, w którym główną rolę otrzymał Bradley Whitford
W kolejnym miesiącu obsada powiększyła się o Anna Camp i Willa Greenberga.
W marcu 2019 roku poinformowano, że Tymberlee Hill, Geno Segers i Rizwan Manji zagarają w serialu.
12 maja 2019 roku stacja NBC zamówiła pierwszego sezonu dramatu, który zadebiutuje w sezonie telewizyjnym 2019/2020.

</doc>
<doc id="4647710" url="https://pl.wikipedia.org/wiki?curid=4647710" title="Renata Kowalczyk">
Renata Kowalczyk

Renata Kowalczyk (ur. 23 czerwca 1971 w Złotowie) – polska malarka, twórca ikon i sztuki użytkowej.
Życiorys.
Jest absolwentką Państwowego Liceum Sztuk Plastycznych w Bydgoszczy, gdzie uczyła się (specjalność: technik grafik) w latach 1986-1991. Potem studiowała zarządzanie dziedzictwem kulturowym i ochronę zabytków na Uniwersytecie Kazimierza Wielkiego w Bydgoszczy w latach 2014-2019. W międzyczasie doskonaliła warsztat twórczy (rzemieślniczy) w różnych zakładach w Złotowie, Chodzieży i Raciborzu. Wykonywała też ilustracje książkowe dla poznańskiego wydawnictwa "Publicat". Od 2009 do 2011 prowadziła własna pracownię artystyczną "Renika" w Złotowie (zaprojektowała tu gadżety promujące miasto Złotów). Od 2012 do 2014 była członkiem Związku Plastyków Artystów RP. Jest prezesem Oddziału Krajeńskiego "Krajna" ZAP w Złotowie. Była współorganizatorką wystaw w Spichlerzu Złotowskim w 2013 i 2015 (m.in. cykl "Cztery piętra sztuki"), a także Ogólnopolskiej Wystawy "CISZA" w 2018 i innych plenerów malarskich.
Nagrody.
Otrzymała Grand Prix Ogólnopolskiego Biennale Plastyki w Dąbrowie Górniczej w 2012 za obraz "Malwy".

</doc>
<doc id="4647714" url="https://pl.wikipedia.org/wiki?curid=4647714" title="Bapara">
Bapara

Bapara (łac. "Diocesis Baparensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647720" url="https://pl.wikipedia.org/wiki?curid=4647720" title="Bita (stolica tytularna)">
Bita (stolica tytularna)

Bita (łac. "Diocesis Bitensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647721" url="https://pl.wikipedia.org/wiki?curid=4647721" title="Jan Pokeršnik">
Jan Pokeršnik

Jan Pokeršnik (ur. 15 grudnia 1989 w Ravne na Koroškem) – słoweński siatkarz, grający na pozycji przyjmującego, reprezentant kraju. 
Sukcesy klubowe.
Puchar Słowenii:
MEVZA:
Mistrzostwo Słowenii:
Sukcesy reprezentacyjne.
Liga Europejska:
Mistrzostwa Europy:

</doc>
<doc id="4647729" url="https://pl.wikipedia.org/wiki?curid=4647729" title="Szlak pieszy nr 3580">
Szlak pieszy nr 3580

Szlak turystyczny Majdany-Zaniemyśl – znakowany szlak turystyczny w województwie wielkopolskim, długości 5,4 km, prowadzący razem z fragmentem szlaku kosynierów (czerwonego) wokół Jeziora Raczyńskiego.
Przebieg.
Szlak rozpoczyna się w Majdanach, gdzie łączy ze szlakiem czerwonym Osowa Góra – Sulęcinek, oraz ze znakowanym szlakiem rowerowym „Pętla wokół Zaniemysla”. Prowadzi drogą asfaltową Majdany-Kotowo przez las wokół południowego krańca Jeziora Raczyńskiego, a następnie wzdłuż zachodniego brzegu Jeziora Raczyńskiego wśród pól do wsi Zwola (3,1 km). Następnie ulicą Leśną, przez mostek na Głuszynce i ulicą Plażową w Zaniemyślu prowadzi do centrum Zaniemyśla. Szlak kończy się przy stacji Powiatowej Kolejki Wąskotorowej w Zaniemyślu.
Wyróżnienie.
Zaniemyskie piesze szlaki turystyczne otrzymały w 2003 roku nagrodę dla najlepszego obiektu turystyki aktywnej w województwie wielkopolskim na targach Tour Salon Poznań.

</doc>
<doc id="4647752" url="https://pl.wikipedia.org/wiki?curid=4647752" title="Gabriela Maciągowski">
Gabriela Maciągowski

Gabriela Maciągowski (ur. 16 marca 1997 w Toronto) – kanadyjsko-polska siatkarka, grająca na pozycji atakującej. Od sezonu 2020/2021 występuje w szwajcarskiej drużynie Raiffeisen Volley Toggenburg.

</doc>
<doc id="4647754" url="https://pl.wikipedia.org/wiki?curid=4647754" title="Bocconia (stolica tytularna)">
Bocconia (stolica tytularna)

Bocconia (łac. "Diocesis Bocconiensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647755" url="https://pl.wikipedia.org/wiki?curid=4647755" title="Anna-Maria Żukowska">
Anna-Maria Żukowska



</doc>
<doc id="4647756" url="https://pl.wikipedia.org/wiki?curid=4647756" title="Kōmeitō">
Kōmeitō

 – japońska konserwatywna partia polityczna. Silnie związana ze świeckim, buddyjskim ruchem religijnym Sōka Gakkai (Stowarzyszenie Tworzenia Wartości), działającym w oparciu o nauki XIII-wiecznego mnicha buddyjskiego, Nichirena.
Od 1999 roku (z wyjątkiem lat 2009–2012, kiedy u władzy była Partia Demokratyczna, Minshu-tō; ang. Democratic Party of Japan) jest w koalicji z Partią Liberalno-Demokratyczną (Jiyū-minshu-tō, w skrócie Jimin-tō; ang. Liberal Democratic Party, LDP).
Historia.
Początki partii sięgają 1961 roku wraz z powołaniem Kōmei Seiji Renmei (公明政治連盟, Ligi Polityki Czystych Rządów lub inaczej Politycznej Federacji na rzecz Czystych Rządów). Rok później utworzono organ prasowy Kōmei Shimbun. W 1964 roku powstała partia polityczna o nazwie Kōmeitō (Partia Czystych Rządów, ang. Clean Government Party). Od lat 70. XX wieku utrzymuje poparcie na poziomie około 10%.
W latach 90. XX wieku w japońskim krajobrazie politycznym zaszły poważne przemiany. Kōmeitō została oficjalnie rozwiązana w 1994 roku, aby stać się partnerem rządu koalicyjnego. Współpraca zakończyła się niepowodzeniem i byli parlamentarzyści Kōmeitō połączyli siły, aby w 1998 roku utworzyć Shin-Kōmeitō (Nową Komeito).
Obecna bardziej umiarkowana i centrowa partia, w październiku 1999 roku dołączyła do koalicji z rządzącą LDP, która potrzebowała Kōmeitō do utrzymania większości w Zgromadzeniu Narodowym.
W 2003 roku partia zgodziła się na wprowadzenie tymczasowej ustawy legalizującej rozmieszczenie sił japońskich w Iraku. Została ona wniesiona pod obrady przez rząd premiera Jun’ichirō Koizumiego i przyjęta jako: "Humanitarian Relief and Iraqi Reconstruction Special Measures Law" („Ustawa o pomocy humanitarnej i specjalnych środkach w zakresie odbudowy Iraku”), co pozwoliło na ominięcie „pokojowej konstytucji” i poparcie sił amerykańskich w czasie wojny z Irakiem.
W wyborach do parlamentu w latach 2003 i 2004 poradziła sobie dzięki niezwykle zaangażowanej i dobrze zorganizowanej bazie wyborczej Sōka Gakkai.
W wyborach powszechnych w 2012 roku koalicja LDP/Komeito powróciła do władzy. Akihiro Ōta, były lider partii, został ministrem ziemi, infrastruktury, transportu i turystyki.
We wrześniu 2014 roku partia zmieniła nazwę w języku angielskim z Nowej Komeito na Komeito (Komeito Party).
W lipcu 2015 roku Komeito poparła dążenie premiera Shinzō Abe do zmiany konstytucji, aby dać Japońskim Siłom Samoobrony ("Jieitai") ograniczone uprawnienia do walki w konfliktach zagranicznych po raz pierwszy od czasów II wojny światowej, co pozwoliłoby „Siłom Samoobrony na ściślejszą współpracę ze Stanami Zjednoczonymi poprzez zapewnienie wsparcia logistycznego, a w pewnych okolicznościach zbrojnego wsparcia w konfliktach międzynarodowych” oraz „uzupełnienie wytycznych w dwustronnej umowie dotyczącej współpracy sił japońskich i amerykańskich, które zostały podpisane przez oba narody” wcześniej w 2015.
Pomimo ewolucji politycznej, jaką przeszła partia na przestrzeni lat, jej podstawowe ideały i zasady pozostają takie same: dać głos polityczny najsłabszym i niedostatecznie reprezentowanym członkom społeczeństwa w kwestiach pokoju, zabezpieczenia społecznego, edukacji, środowiska i praw człowieka.
Platforma partyjna (wybrane fragmenty).
Humanizm oparty na świętości życia
U podstaw działań partii leży humanizm, który przywiązuje najwyższą wagę do życia, prawa do przetrwania i szczęścia zarówno dla każdej jednostki, jak i dla ludzkości. Polityka musi służyć ludziom, a jej podstawowym celem jest zapewnienie i promowanie prawa wszystkich ludzi do życia i rozwoju w jak najbardziej humanitarny sposób. Dziś zasady praw człowieka zajmują centralne miejsce w matrycy podstawowych potrzeb człowieka, od pokoju i rozwoju gospodarczego po harmonię z naturą. Obrona tych praw przez Komeito opiera się na wierze w świętość życia i zrozumieniu, że ochrona i propagowanie tych praw są tak samo ważne dla Japonii, jak i dla świata w XXI wieku.
Przekształcanie Nowej Japonii
Komeito działa zgodnie z zasadą, że dobrobyt jednostki i dobrobyt społeczny są nierozłączne i wzajemnie zależne. Od ponad wieku Japonia traktuje rozwój przemysłowy jako priorytet i opiera się na eksporcie, który napędza wzrost gospodarczy. Kraj stał się jedną z potęg gospodarczych świata, ale naród zapłacił wysoką cenę za ten sukces.
Reżim ten, w którym w dużej mierze pomijano indywidualnego obywatela, zaczął wykazywać oznaki przymusu i zniekształcenia. Podział bogactwa stał się nieproporcjonalny zarówno pod względem ekonomicznym, jak i społecznym, a prawo do godnego życia jako jednostki osłabiło się. Japonia może być gigantem gospodarczym, ale jakość życia jej obywateli pozostaje haniebnie słabo rozwinięta. To rozbieżność wymagająca pilnych napraw. Japonia musi wypracować nowy porządek gospodarczy, który nie tylko zgadza się z zasadami wolnego rynku, ale zapewnia równość społeczną i chroni najsłabszych członków społeczeństwa.
Współistnienie ludzkości i przyrody
Ochrona planety przed zanieczyszczeniem środowiska i wyczerpaniem się zasobów naturalnych jest sprawą najwyższej wagi dla ludzkości, jak również obowiązkiem wobec przyszłych pokoleń. Aby mogły one cieszyć się bogactwem Ziemi, musi nastąpić zmiana paradygmatu w sposobie produkcji i konsumpcji dóbr. Należy przyjąć nowy styl życia, w którym jakość życia jest ważniejsza niż zamożność materialna.
Globalne obywatelstwo, globalne korzyści
Ludzkość stoi na krytycznym rozdrożu. Chociaż widmo III wojny światowej ustąpiło wraz z końcem „zimnej wojny”, ogromne zapasy broni jądrowej nadal zagrażają naszemu przetrwaniu jako gatunku. Pojawiają się kryzysy w skali globalnej: środowisko, energia, eksplozja populacji, głód, ubóstwo i naruszenia praw człowieka. Jedyną realną alternatywą jest przezwyciężenie ograniczeń państwa narodowego i przyjęcie prawdziwie globalnej wizji. Jako partia zaangażowana w globalne obywatelstwo Komeito dąży do połączenia wszystkiego, co dzieli ludzkość, jak zwięźle wskazał Manifest Russella-Einsteina w 1955 roku: „Pamiętaj o swoim człowieczeństwie i zapomnij o reszcie”.
Wkład Japonii dla świata
Japonia jest jedną z najpotężniejszych gospodarek świata i społeczność międzynarodowa zaczęła polegać na niej pod kątem jej wkładu dla świata zgodnie z jej statusem. Japonia musi przyjąć na siebie wiodącą rolę w promowaniu interesów całej ludzkości, działając zgodnie z zasadą, że światowy dobrobyt jest nierozerwalnie związany z jej własnym dobrobytem. Komeito konsekwentnie opowiada się za tym, aby ONZ zajmowała poczesne miejsce w programie polityki zagranicznej Japonii. Ułatwi to z jednej strony przeprowadzenie potrzebnej reformy ONZ, a z drugiej posłuży wzmocnieniu tej organizacji i rozszerzeniu jej roli i odpowiedzialności na świecie. W ten sposób można osiągnąć znaczący postęp w zakresie m.in.: rozbrojenia, ochrony środowiska, kwestii Północ-Południe.
Decentralizacja rządu i prawdziwa demokracja
Komeito jest orędownikiem decentralizacji rządu krajowego i wzmocnienia samorządów lokalnych poprzez przyznanie im większej autonomii i udziału w szerszych procesach decyzyjnych. Decentralizacja ożywia demokrację, zbliża rząd do obywateli.
Sprostanie wyzwaniom, otwarcie perspektyw
Partia dąży do wzniosłych zasad, ale z pozycji ugruntowanego realizmu, a jej polityczne ideały są mocno związane z surową rzeczywistością współczesnego świata. Będzie zawsze postępować zgodnie z zobowiązaniami założycielskimi: nieustannie angażować obywateli w dialog, uczestniczyć w ich walce i żyć wśród nich. Od momentu swojego powstania w 1964 roku Komeito działa na rzecz dobra publicznego, kierując się poczuciem sprawiedliwości społecznej i kodeksem etycznym. Jest to klucz do dalszego sukcesu jako partii politycznej ludu.
Relacje z Sōka Gakkai.
Kōmeitō nazywana jest „politycznym ramieniem” Sōka Gakkai mimo formalnego odseparowania się partii od religijnej grupy w 1970. Relacje pomiędzy Nową Komeito i Komeito a Sōka Gakkai były przedmiotem debat, a także narzędziem politycznego nacisku i krytyki rywali. Stanowisko partii w tej sprawie było jednak wielokrotnie potwierdzane: Sōka Gakkai to główny elektorat, który zarówno na szczeblu lokalnym, jak i krajowym, popiera partię ze względu na zasady i cele polityczne. Kolejne rządy konsekwentnie podtrzymywały konstytucyjność relacji pomiędzy partią a stowarzyszeniem, utrzymując od dziesięcioleci, że nie narusza ona zasady rozdziału religii i państwa.
Liderzy.
Obecnym liderem Komeito jest urodzony w 1952 w Hitachinaka prawnik Natsuo Yamaguchi, a sekretarzem generalnym Tetsuo Saitō.
Organ prasowy.
Partia wydaje swoją oficjalną gazetę Kōmei Shimbun. Nakład 800 tys. egzemplarzy.

</doc>
<doc id="4647758" url="https://pl.wikipedia.org/wiki?curid=4647758" title="Caesariana">
Caesariana

Caesariana (łac. "Diocesis Caesariensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647759" url="https://pl.wikipedia.org/wiki?curid=4647759" title="Okupacja Nadrenii">
Okupacja Nadrenii

Okupacja Nadrenii – zbrojna okupacja obszaru niemieckiej Nadrenii trwająca od 1 grudnia 1918 r. do 30 czerwca 1930 r., która była konsekwencją klęski Cesarstwa Niemieckiego w I wojnie światowej.
Mimo że Niemcy odniosły zwycięstwo nad carską Rosją na froncie wschodnim dzięki wycofaniu się z wojny przez rząd bolszewicki po rewolucji październikowej, naczelne dowództwo wojskowe nie zdołało zapobiec upadkowi morale, zarówno wśród ludności cywilnej, jak i w armii. Pomimo przeniesienia jednostek z Rosji do walki na froncie zachodnim, ofensywa wiosenna zakończyła się niepowodzeniem, a po wybuchu rewolucji niemieckiej tymczasowy rząd Niemiec był zobowiązany zgodzić się na warunki zawieszenia broni w 1918 roku. Obejmowały one m.in. zaakceptowanie faktu, że wojska zwycięskich mocarstw zajmowały lewy brzeg Renu i cztery przyczółki na prawym brzegu o promieniu 30 km wokół Kolonii, Koblencji, Moguncji oraz 10 km wokół Kehl. Ponadto lewy brzeg Renu i pas o szerokości 50 km na wschód od Renu uznano za strefę zdemilitaryzowaną. Traktat wersalski powtórzył te postanowienia, ale ograniczył obecność obcych wojsk do piętnastu lat po podpisaniu traktatu (czyli do 1934 r.). Celem okupacji było z jednej strony zapewnienie Francji bezpieczeństwa przed ponownym atakiem niemieckim, a z drugiej strony miała służyć jako gwarancja zobowiązań reparacyjnych. Po tym jak wypłacenie reparacji wojennych osiągnięto przed terminem dzięki tzw. planowi Younga, okupacja Nadrenii została przedwcześnie zakończona 30 czerwca 1930 r. Przez ten czas administracja okupowanej Nadrenii podlegała jurysdykcji Międzysojuszniczej Wysokiej Komisji Nadreńskiej z siedzibą w dawnym Wyższym Prezydium Rady Prowincji Renu w Koblencji.
Siły okupacyjne.
Wojska amerykańskie.
Armia amerykańska zajęła środkową część Nadrenii wzdłuż rzeki Mozeli oraz przyczółek w Koblencji. Generał John Pershing, dowódca Amerykańskiego Korpusu Ekspedycyjnego, stworzył w tym celu 3 Armię, przekazując dowództwo gen. Josephowi Dickmanowi. Na początku 1919 r. 3 Armia liczyła około 250 tys. ludzi. Amerykanie założyli swoją kwaterę główną w dawnym pruskim budynku rządowym nad Renem w Koblencji. Nad Twierdzą Ehrenbreitstein powiewała flaga Stanów Zjednoczonych. W lipcu 1919 r. 3 Armia została rozwiązana i zastąpiona przez Siły Amerykańskie w Niemczech (ang. "American Forces in Germany", AFG) pod dowództwem gen. Henry’ego Turemana Allena. Po wycofywaniu stałych wojsk AFG liczyło już tylko około 20 tys. ludzi na zmniejszonym terytorium okupowanym pod koniec 1919 r. W porównaniu z francuską strefą okupacyjną, Amerykanie znacznie lepiej dogadywali się z ludnością niemiecką, dochodziło nawet do licznych romansów. Gen. Allen osobiście brał udział w ratowaniu Twierdzy Ehrenbreitstein przed zniszczeniem przez siły alianckie w 1922 r. Po ponad czterech latach okupacji administracja Hardinga postanowiła jednak sprowadzić żołnierzy do domu. Ostatni Amerykanie opuścili swoją kwaterę główną w Koblencji w styczniu 1923 roku. Amerykańska strefa okupacyjna została w konsekwencji przekazana Francuzom, którzy od tego momentu kontrolowali większą część okupowanej Nadrenii.
Siły belgijskie.
Belgijskie wojska okupacyjne w Nadrenii składały się z 20 tys. żołnierzy (pięć dywizji) z kwaterą główną w Akwizgranie i oddziałami stacjonującymi w Krefeld. Dowodził nimi gen. Armand Huyghé.
Brytyjska Armia Renu.
Armia brytyjska wkroczyła na terytorium Niemiec 3 grudnia 1918 r. Brytyjska Armia Renu została utworzona jako siła okupacyjna w marcu 1919 r. z kwaterą główną w Kolonii. Jako jedyna armia okupacyjna, Brytyjczycy w Nadrenii wydawali własną gazetę, "The Cologne Post".
Francuska Armia Renu.
Francuska 8 i 10 Armia pierwotnie stanowiły główne siły francuskie zaangażowane w okupację. 8 Armią dowodził gen. Augustin Gérard, którego żołnierze okupowali region Palatynatu. 10 Armia dowodzona przez gen. Charlesa Mangina była odpowiedzialna za resztę strefy francuskiej ze swojej kwatery głównej w Moguncji. 21 października 1919 r. obie armia połączono, tworząc Francuską Armię Renu.
W 1919 r. w Nadrenii stacjonowało od 25 tys. do 40 tys. francuskich żołnierzy kolonialnych. Niektóre niemieckie kobiety poślubiły afrykańskich żołnierzy z sił okupacyjnych, podczas gdy inne miały z nimi nieślubne dzieci (stąd wzięła się lekceważąca etykieta „Bachory z Nadrenii”), co zostało uznane przez niemieckich nazistów za zhańbienie rasy. Gen. Henry Tureman Allen poinformował Sekretarza Stanu USA, że od początku okupacji do czerwca 1920 r. otrzymano 66 formalnych oskarżeń o gwałt przeciwko żołnierzom wojsk kolonialnych, z których 28 zakończyło się wyrokiem skazującym i przyznawał, że było wiele innych niezgłoszonych spraw. Uważał mimo to, że relacje o „masowych okrucieństwa francuskich żołnierzy kolonialnych, rozpowszechniane w niemieckiej prasie, takie jak rzekome porwania, a następnie gwałty, okaleczenia, morderstwa i ukrywanie ciał ofiar są fałszywe i mają na celu propagandę polityczną”.
Francuska okupacja Frankfurtu trwała od 6 kwietnia do 17 maja 1920 r. Drugiego dnia okupacji dziewięciu cywilów zostało zastrzelonych przez wojska marokańskie w "Incydencie na Hauptwache". Incydent ten został wykorzystany do rozpoczęcia rasistowskiej kampanii przeciwko francuskim żołnierzom wojsk kolonialnych, łącząc incydent z zarzutami o szeroko rozpowszechnione ataki seksualne czarnoskórych żołnierzy na miejscowe kobiety, w tym oskarżenia o gwałty zbiorowe i inne okrucieństwa wymierzone w niemiecką ludność cywilną, przypisywane głównie senegalskim "Tirailleurs". Wydarzenia te zaowocowały szeroką kampanią niemieckiej prawicowej prasy, która nazwała te akty "Czarną hańbą" (niem. "Die schwarze Schande" lub "Die schwarze Schmach") i przedstawiała je jako formę francuskiego upokorzenia narodu niemieckiego.
W 1923 r., w odpowiedzi na brak wypłaty reparacji wojennych przez Niemcy, na mocy traktatu wersalskiego Francja i Belgia zajęły przemysłowy obszar Zagłębia Ruhry w Niemczech, którego większość leżała na wschodnim brzegu Renu. Wielu Niemców zostało zabitych podczas protestów, wyrażając swe obywatelskie nieposłuszeństwo, np. wobec zwolnienia z pracy niemieckich urzędników.
Syjamskie Siły Ekspedycyjne.
W okupacji Nadrenii uczestniczyła także tak egzotyczna formacja, jak Syjamskie Siły Ekspedycyjne z Tajlandii, obecne w Niemczech do 1919 r. Ich wojska stacjonowały w Neustadt an der Weinstraße, położonym na terenie francuskiej strefy okupacyjnej.

</doc>
<doc id="4647761" url="https://pl.wikipedia.org/wiki?curid=4647761" title="Irena Gałuszka">
Irena Gałuszka



</doc>
<doc id="4647763" url="https://pl.wikipedia.org/wiki?curid=4647763" title="Ahmed Oudjani">
Ahmed Oudjani

Ahmed Oudjani (ur. 19 marca 1937 w Philippeville, zm. 15 stycznia 1998) – algierski piłkarz, reprezentant kraju grający na pozycji napastnika.
Kariera klubowa.
Urodził się w miejscowości Philippeville, w Algierii. Swoją przygodę z futbolem rozpoczął w 1957 w US Vendôme. W 1958 został zawodnikiem RC Lens. W latach 1960–1962 miał przerwę spowodowaną wojną algierską, w której uczestniczył jako członek Frontu Wyzwolenia Narodowego. Po powrocie do drużyny został w sezonie 1963/1964 królem strzelców rozgrywek (30 bramek). Łącznie dla zespołu z Lens zagrał w 148 spotkaniach, w których strzelił 112 bramek. Sezon 1965/1966 spędził w drużynie RC Paris. Następnie został zawodnikiem CS Sedan. Sezon 1967/1968 spędził w zespole SM Caen grającym w Division 3. Następnie powrócił do Algierii, gdzie grał dla zespołów US Tébessa i JSM Bejaïa. W 1970 ponownie zaczął grać dla drużyny RC Lens, gdzie w 1972 zakończył karierę.
Kariera reprezentacyjna.
Oudjani występował w reprezentacji Algierii w latach 1963–1965, dla której wystąpił w 15 spotkaniach.
Osiągnięcia.
RC Lens

</doc>
<doc id="4647770" url="https://pl.wikipedia.org/wiki?curid=4647770" title="Dom Zdrojowy w Brzeźnie">
Dom Zdrojowy w Brzeźnie

Dom Zdrojowy w Brzeźnie – zabytkowy dom zdrojowy zbudowany w 1893 roku w Gdańsku, w dzielnicy Brzeźno.
Historia.
Poprzedni dom zdrojowy w Brzeźnie został zbudowany w latach 1840-1842. Znajdowało się w nim 40 pokoi, duża sala oraz łazienki z wodą morską. W roku 1891 dom odwiedziło 39 tysięcy gości, jednak rok później, w roku 1892, został on zniszczony w pożarze. W związku z tym postanowiono wybudować nowy dom zdrojowy w nowej lokalizacji – przy obecnej ulicy Zdrojowej 2 w Gdańsku. Nowy obiekt udostępniał gościom możliwość odbywania kąpieli w podgrzewanej wodzie morskiej. W bezpośrednim sąsiedztwie budynku znajdował się również niewielki park. W 1900 roku pomiędzy domem zdrojowym a plażą wybudowano halę plażową, nie przetrwała ona jednak do czasów współczesnych. Po II wojnie światowej budynek domu zdrojowego został zaadaptowany na mieszkania komunalne, zamieszkały był do roku 2016. 
Modernizacja.
W lipcu 2019 roku rozpoczęła się modernizacja domu zdrojowego. Zakres prac obejmował budynek o powierzchni użytkowej 1670 m2 oraz przyległy park o powierzchni 0,9 ha. Prace zakończyły się pod koniec 2021 roku, oficjalne otwarcie miało miejsce 18 grudnia 2021 roku. Obecnie w budynku znajduje się Centrum Edukacji Ekologicznej (zarządzane przez Hevelianum), restauracja oraz miejsca noclegowe. Park przed budynkiem zawiązuje swoim wylądem do historycznego parku z roku 1893.

</doc>
<doc id="4647771" url="https://pl.wikipedia.org/wiki?curid=4647771" title="Bartosz Adamski">
Bartosz Adamski

Bartosz Adamski (ur. 7 maja 1997) – polski siatkarz, grający na pozycji środkowego. Od sezonu 2019/2020 występuje w drużynie LUKS Wilki Wilczyn.
Sukcesy klubowe.
Mistrzostwo I Ligi:

</doc>
<doc id="4647782" url="https://pl.wikipedia.org/wiki?curid=4647782" title="Capra (stolica tytularna)">
Capra (stolica tytularna)

Capra (łac. "Diocesis Caprensis") – stolica historycznej diecezji w Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4647784" url="https://pl.wikipedia.org/wiki?curid=4647784" title="Cartennae">
Cartennae

Cartennae (łac. "Diocesis Cartennitanus") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647789" url="https://pl.wikipedia.org/wiki?curid=4647789" title="Catabum Castra">
Catabum Castra

Catabum Castra (łac. "Diocesis Catabitanus") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647791" url="https://pl.wikipedia.org/wiki?curid=4647791" title="Catula">
Catula

Catula (łac. "Diocesis Catulensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4647794" url="https://pl.wikipedia.org/wiki?curid=4647794" title="Cedamusa">
Cedamusa

Cedamusa (łac. "Diocesis Cedamusensis") – stolica historycznej diecezji w Cesarstwie rzymskim, w prowincji Mauretania Sitifense, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4647798" url="https://pl.wikipedia.org/wiki?curid=4647798" title="Andrzej Synowiec">
Andrzej Synowiec

Andrzej Synowiec – polski historyk, doktor habilitowany nauk humanistycznych, wykładowca Uniwersytetu Jagiellońskiego.
Życiorys.
Jest magistrem teologii na Papieskiej Akademii Teologicznej w Krakowie (dyplom uzyskany w 1997 r.) oraz historii na Uniwersytecie Jagiellońskim (2000 r.). W 2005 r. uzyskał doktorat w zakresie historii na podstawie rozprawy "Społeczno-polityczne problemy II Rzeczypospolitej w twórczości publicystycznej i naukowej Jana Piwowarczyka". Jego promotorem był Piotr Franaszek, a recenzentami pracy Tomasz Gąsowski i Ryszard Terlecki. W latach 2005–2008 pracował na stanowisku asystenta w Zakładzie Historii Gospodarczej i Społecznej Instytutu Historii Uniwersytetu Jagiellońskiego. W 2008 r. otrzymał stanowisko adiunkta. W latach 2008–2012 wykładał również na krakowskiej Akademii Ignatianum. W roku 2017 uzyskał stopień doktora habilitowanego na podstawie pracy "Zakład Uprawy Tytoniu Polskiego Monopolu Tytoniowego w Krakowie Czyżynach (Krakowska Wytwórnia Tytoniu Przemysłowego)".

</doc>
<doc id="4647825" url="https://pl.wikipedia.org/wiki?curid=4647825" title="Grochów (województwo zachodniopomorskie)">
Grochów (województwo zachodniopomorskie)



</doc>
<doc id="4647826" url="https://pl.wikipedia.org/wiki?curid=4647826" title="Lubków (województwo zachodniopomorskie)">
Lubków (województwo zachodniopomorskie)



</doc>
<doc id="4647830" url="https://pl.wikipedia.org/wiki?curid=4647830" title="Mikołaj Gruszczyński (zm. 1479)">
Mikołaj Gruszczyński (zm. 1479)

Mikołaj Gruszczyński zwany Kośmidrem herbu Poraj (zm. w 1479 roku) – chorąży kaliski w 1465 roku, podstoli poznański w 1454 roku, starosta Odolanowa w latach 1457-1472-(1476).
Brat prymasa Jana Gruszczyńskiego i Bartłomieja Gruszczyńskiego.

</doc>
<doc id="4647835" url="https://pl.wikipedia.org/wiki?curid=4647835" title="Dom Gąski w Radomiu">
Dom Gąski w Radomiu

Dom Gąski – zabytkowy budynek znajdujący się w Radomiu, w północnej pierzei Rynku, pod numerem 4.
Dom Gąski jest budynkiem jednopiętrowym trójosiowym. Posiada sień z boku i jednobiegową klatkę schodową. Fasada budynku jest zwieńczona dwukondygnacyjnym wolutowym szczytem, rozczłonkowanym pilastrami i zwieńczonym trójkątnie. 
Dom Gąski jest najstarszym budynkiem mieszczańskim zachowanym w Radomiu. Został wystawiony w XVII w. na zlecenie Stanisława (lub Adama) Gąski – ławnika i radcę miejskiego, piekarza przybyłego z Opoczna. Architekt budynku nie jest znany. Według tradycji w czasie potopu szwedzkiego w domu dwukrotnie nocował król szwedzki Karol X Gustaw. Pod koniec XVIII w. w budynku mieściła się apteka Włocha Christiana Valentino. W latach 1818–1819
znajdowały się w nim biura magistrackie. Pod koniec XIX wieku w domu mieścił się skład piwa.
Po II wojnie światowej dom stał się własnością państwową. W latach 1953–1955 budynek przeszedł generalny remont i adaptację do celów wystawienniczych, zyskując obecny wystrój fasady. W latach 50. XX w. podczas odbudowy sąsiedniego Domu Esterki, rozebranego do piwnic w czasie wojny, wzorowano się na wyglądzie Domu Gąski.
W latach 1975–1990 w połączonych kamienicach Gąski i Esterki miało siedzibę Biuro Wystaw Artystycznych. Następnie nadzór nad kamienicami sprawowało Muzeum im. Jacka Malczewskiego w Radomiu, które w latach 1990–2018 miało tutaj swój oddział – Muzeum Sztuki Współczesnej.
Budynek wpisany jest do rejestru zabytków Narodowego Instytutu Dziedzictwa pod numerami 36 z 23.06.1947, 753 z 5.05.1972 oraz 197/A/83 z 14.04.1983

</doc>
<doc id="4647837" url="https://pl.wikipedia.org/wiki?curid=4647837" title="Szczelina pod Gajówką">
Szczelina pod Gajówką

Szczelina pod Gajówką lub Szczelina między głazami w Skałach pod Gajówką – szczelina w głazach znajdujących się u północnych podnóży wzgórza Sowiniec w Lesie Wolskim w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Obiekt znajduje się w Woli Justowskiej (obecnie jest to należąca do Krakowa Dzielnica VII Zwierzyniec), w lesie powyżej ulicy Kopalina. Górny koniec ulicy biegnie przy samym obrzeżu Lasu Wolskiego. W odległości około 20 m od ulicy w lesie ciągnie się skalny mur. W skałach poniżej niewielkiego, drewnianego budynku gajówki znajduje się otwór Szczeliny pod Gajówką. Jest to szczelina o ekspozycji północnej (a dokładniej NNE). Ma drugi, boczny otwór w postaci niewielkiej, zablokowanej głazami szczeliny.
Skały, w których powstała jaskinia, to gruboławicowe wapienie z jury późnej. Szczelina jest sucha. Na ścianach są niewielkie grzybki naciekowe. Namulisko składa się z liści i próchnicy. Światło dociera około 2 m w głąb od otworu wejściowego. Na głazach przy otworze wejściowym rosną glony i porosty.
Szczelina znana była od dawna. Po raz pierwszy zaznaczył ją T. Fischer na szkicu Panieńskich Skał w 1938 roku. Jej dokumentację opracowali J. Baryła i M. Szelerewicz, w listopadzie 1999 r. Plan sporządził M Szelerewicz podając nazwę Szczelina między głazami w Skałach pod Gajówką. 
W kierunku na wschód od Szczeliny pod Gajówką, w odcinku muru skalnego o nazwie Kawalerskie Skały znajduje się druga szczelina – Szczelina przed Gajówką.

</doc>
<doc id="4647839" url="https://pl.wikipedia.org/wiki?curid=4647839" title="Szczelina przed Gajówką">
Szczelina przed Gajówką

Szczelina przed Gajówką lub Szczelina w Skałach przed Gajówką – szczelina w głazach znajdujących się u północnych podnóży wzgórza Sowiniec w Lesie Wolskim w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Obiekt znajduje się w Woli Justowskiej (obecnie jest to należąca do Krakowa Dzielnica VII Zwierzyniec), w lesie powyżej ulicy Kopalina. Górny koniec ulicy biegnie przy samym obrzeżu Lasu Wolskiego. W odległości około 20 m od ulicy w lesie ciągnie się skalny mur. W największych jego skałach, zwanych Kawalerskimi Skałami na pionowym pęknięciu znajduje się otwór Szczeliny przed Gajówką. Jest to wysoka i wąska szczelina z rozszerzonym podstawy otworem o ekspozycji południowo-wschodniej.
Skały, w których powstała jaskinia, to gruboławicowe wapienie z jury późnej. Szczelina jest sucha. Na ścianach są niewielkie grzybki naciekowe. Namulisko składa się z liści i próchnicy zmieszanej z drobnym rumoszem skalnym. Cała szczelina jest oświetlona. Na głazach przy otworze wejściowym rosną porosty i mchy krzewik źródliskowy "Thamnobryum alopecurum" i cisolist pochylony "Taxiphyllum wissgrillii".
Szczelina znana była od dawna. Po raz pierwszy zaznaczył ją T. Fischer na szkicu Panieńskich Skał w 1938 roku. Jej dokumentację opracowali J. Baryła i M. Szelerewicz, w listopadzie 1999 r. Plan sporządził M Pruc podając nazwę Szczelina między głazami w Skałach pod Gajówką. 
W kierunku na zachód od Szczeliny przed Gajówką, poniżej niewielkiego budynku gajówki znajduje się druga szczelina – Szczelina pod Gajówką.

</doc>
<doc id="4647847" url="https://pl.wikipedia.org/wiki?curid=4647847" title="Stanisław Tworek">
Stanisław Tworek

Stanisław Tworek (ur. 2 maja 1932, zm. 7 listopada 1977) – polski historyk, docent doktor habilitowany, nauczyciel akademicki Instytutu Historii Uniwersytetu Marii Curie-Skłodowskiej w Lublinie, w latach 1975-1977 dyrektor tego Instytutu. W latach 1970-1975 był dziekanem Wydziału Humanistycznego UMCS. Specjalizował się w historii lubelszczyzny i protestantyzmu polskiego.
Życiorys.
1 września 1953 jeszcze jako student III roku studiów historycznych rozpoczął pracę w Wydziale Humanistycznym UMCS. W latach 1970-1975 był dziekanem tego Wydziału, zaś w latach 1975-1977 dyrektorem Instytutu Historii UMCS. Pochowany w części komunalnej cmentarza przy ul. Lipowej w Lublinie (kwatera P3KF-7-5).

</doc>
<doc id="4647848" url="https://pl.wikipedia.org/wiki?curid=4647848" title="Mierzyn (powiat gryficki)">
Mierzyn (powiat gryficki)



</doc>
<doc id="4647850" url="https://pl.wikipedia.org/wiki?curid=4647850" title="Biskupice Małe">
Biskupice Małe



</doc>
<doc id="4647853" url="https://pl.wikipedia.org/wiki?curid=4647853" title="Krokowski VI">
Krokowski VI

Krokowski VI (Krockow, Krukowski) − pomorski i śląski herb szlachecki, odmiana herbu Krokowski.
Opis herbu.
Opis z wykorzystaniem klasycznych zasad blazonowania.
"Tarcza skwadrowana, w polach I i III czarnych lilia srebrna, w polach II i IV złotych ptasia noga czarna ze szponem złotym. Klejnot: nad hełmem w koronie lilia srebrna. Labry: czarne, z prawej podbite srebrem, z lewej podbite złotem."
Najwcześniejsze wzmianki.
Herb nadany wraz ze szlachectwem Ottonowi Augustowi Ernstowi Ludwigowi von Krockow (1812-1885), nieślubnemu synowi hrabiego Ernsta Augusta von Krockow z Karżniczki (1774-1816). Jego potomkowie mieli dobra Górzyn (obecnie powiat lubiński). 
Herbowni.
Krockow, Krukowski.

</doc>
<doc id="4647854" url="https://pl.wikipedia.org/wiki?curid=4647854" title="Podłęcze (powiat gryficki)">
Podłęcze (powiat gryficki)



</doc>
<doc id="4647857" url="https://pl.wikipedia.org/wiki?curid=4647857" title="Medal Kampanii nad Satledziem">
Medal Kampanii nad Satledziem



</doc>
<doc id="4647858" url="https://pl.wikipedia.org/wiki?curid=4647858" title="Wojciech Wilski">
Wojciech Wilski

Wojciech Wilski (ur. 12 lutego 1914 w Warszawie, zm. 15 czerwca 2011) – polski urzędnik i organizator życia artystycznego, w 1949 roku dyrektor administracyjno-handlowy Zakładów Jedwabiu Naturalnego „Milanówek”, dyrektor Zespołu do Spraw Plastyki w Ministerstwie Kultury i Sztuki, dyrektor Centralnego Biura Wystaw Artystycznych (1969–1977), a wcześniej także jego wicedyrektor, żołnierz Armii Krajowej.
Jako dyrektor CBWA współuczestniczył w organizacji Plenerów w Osiekach.
Wspominała go Bożena Kowalska: „Wilski nie był historykiem sztuki, ale dobrze był w sztuce zorientowany. Miał głęboką, pokoleniami kształtowaną kulturę, dobrą wolę i doradców. To był wspaniały człowiek. Bardzo uczciwy, o tym wymiarze uczciwości, której śladu już u nas nie ma od wielu dziesięcioleci. Niech o tym zaświadczy taki znamienny detal: Wilski mieszkał na Starym Mieście. Miał oczywiście samochód do swojej dyspozycji, ale on zawsze piechotą przychodził do pracy i piechotą z niej wracał. Nigdy nie korzystał z niczego, co mogłoby mu przynieść osobiste korzyści czy zapewnić wygodę. (...) Pochodził z rodziny ziemiańskiej, należał do szlachty bardzo wysoko społecznie ustawionej i pielęgnującej kulturę. Wyniósł z domu upodobanie i doskonałą znajomość muzyki. Była ona główną dziedziną, którą się zajmował prywatnie. Nie wyobrażam sobie, aby na którymkolwiek ważnym koncercie nie był obecny. Sztuką zajmował się, można powiedzieć, na marginesie swoich zainteresowań i z powodu przyjaźni z Armandem Vetulanim; przez dłuższy czas razem prowadzili tę instytucję. W dziedzinie sztuki nie miał głębokiej orientacji. Pewnie dlatego mnie prosił, żebym wstąpiła do partii i została wicedyrektorem od spraw artystycznych. Jak już wspominałam, mówił: "Pani Bożeno, im więcej będzie ludzi porządnych w partii, tym będzie lepszy ten kraj". I miał rację. Ten kraj bowiem, w porównaniu do innych z bloku państw socjalistycznych, był bardzo dobry dzięki takim ludziom jak on, ludziom, którzy walczyli o polskie sprawy zawodowe, którzy zapisywali się do partii wbrew swoim przekonaniom, by nie utracić prawa do kierowania instytucją, którą od lat prowadzili z profesjonalizmem i potrzebną wiedzą. Wiedzieli, że jeżeli odejdą, to ich miejsce zajmie wierny partii ignorant, który zniszczy wszystko, co oni budowali latami. Można powiedzieć, że poświęcali się dla dobra kraju i załogi swojego zakładu pracy”.
Został pochowany 21 czerwca 2011 roku na cmentarzu Bródnowskim (kwatera 45C-I-4).
Był żonaty, miał brata.

</doc>
<doc id="4647859" url="https://pl.wikipedia.org/wiki?curid=4647859" title="Jan Gomoła">
Jan Gomoła



</doc>
<doc id="4647873" url="https://pl.wikipedia.org/wiki?curid=4647873" title="Kaplica Ewangelicko-Augsburska w Bolesławcu">
Kaplica Ewangelicko-Augsburska w Bolesławcu

Kaplica Ewangelicko-Augsburska w Bolesławcu – filiał Parafii Ewangelicko-Augsburskiej w Lubaniu, mieszczący się w kamienicy przy ulicy Komuny Paryskiej 8 w Bolesławcu. Skupia ewangelików z miasta Bolesławiec i jego okolic. Nabożeństwa odbywają się regularnie zgodnie z porządkiem nabożeństw, w pierwszą niedzielę miesiąca o godz. 09:00.
Historia.
Po II wojnie światowej ewangelicy gromadzili się na nabożeństwach w kościele zamkowym w Bolesławcu, następnie w dawnym Domu Parafialnym Parafii Ewangelickiej przy kościele zamkowym, a po jego opuszczeniu w kaplicy zorganizowanej w kamienicy, gdzie gromadzą się do dziś. W roku 2005 Bolesławiec stał się filiałem parafii z Lubania. W 2009 roku ukończono remont kaplicy a w 2011 poświęcono nowy ołtarz.

</doc>
<doc id="4647875" url="https://pl.wikipedia.org/wiki?curid=4647875" title="Violeta Parra">
Violeta Parra

Violeta del Carmen Parra Sandoval ( [bjoˈleta ˈpara]; (ur. 4 października 1917 roku w San Carlos lub San Fabián de Alico, zm. 5 lutego 1967 w Santiago) była chilijską kompozytorką, śpiewaczką, autorką tekstów, folklorystką, etnomuzykolożką i artystką wizualną. Zapoczątkowała rozwój tzw. Nueva Canción Chileana (Nowej Piosenki Chilijskiej), która uważana jest za odnowienie i przemianę chilijskiej muzyki ludowej. Parra jest uważana za „Matkę Latynoamerykańskiego folku".
Dzień jej urodzin (4 października) został wybrany „Dniem Chilijskiego Muzyka". W 2011 roku Andrés Wood nakręcił o niej film biograficzny, zatytułowany „Violeta se fue a los cielos" [pol."Violeta poszła do nieba"].
Młode lata.
Istnieje niejasność co do miejsca urodzenia Violety. Pieczątka na jej certyfikacie urodzenia wskazuje, że urodziła się w San Carlos w prowincji Ñuble - małym mieście na południu Chile, dnia 4 października 1917 roku i nazwana została Violeta del Carmen Parra Sandoval. Jednak zarówno Fundacja Violety Parry (Fundación Violeta Parra), jak i muzeum jej poświęcone (Museo Violeta Parra) podają informację, jakoby pieśniarka urodziła się w San Fabián de Alico - miejscu położonym niedaleko San Carlos.
Była jednym z dziewięciorga dzieci w rodzinie Parra. Jej ojciec, Nicanor Parra Alarcón, był nauczycielem muzyki. Jej matka, Clarissa Sandoval Navarrete, dorastała na wsi i była krawcową. Umiała śpiewać i grać na gitarze i to ona nauczyła Violetę i jej rodzeństwo tradycyjnych pieśni ludowych. Jednym z jej braci był poeta, lepiej znany jako "anty-poeta", Nicanor Parra, drugim - folklorysta Roberto Parra (1921–1995). Jej dzieci, syn Ángel i córka Isabel Parra, również w wielkiej mierze przyczyniły się do rozwoju "Nowej Pieśni Chilijskiej".
Rodzina Violety żyła w ubóstwie i nieustannie przeprowadzała się w poszukiwaniu pracy. Dwa lata po narodzinach przyszłej pieśniarki, jej rodzina przeniosła się do Santiago. Dwa lata później do Lautaro, by na końcu, w 1927 roku, osiąść w Chillán. To właśnie tam Violeta zaczęła śpiewać i grać na gitarze wraz ze swoim rodzeństwem - Hildą, Eduardo i Roberto; wkrótce również zaczęła komponować tradycyjną chilijską muzykę.
Po śmierci ojca w 1929 r., sytuacja życiowa rodziny Parra znacznie się pogorszyła. Violeta i jej rodzeństwo musieli zacząć pracować, aby się utrzymać. W 1932 roku, za namową swojego brata, Nicanora, Violeta przeniosła się do Santiago i zaczęła uczęszczać do kolegium nauczycielskiego. Mieszkała tam z krewnymi, potem powróciła do matki i rodzeństwa, zamieszkując na ulicy Edisona w dzielnicy Quinta Normal.
Pierwsze występy.
Rodzina Parra występowała w klubach nocnych, takich jak "El Tordo Azul" oraz "El Popular" w dzielnicy Mapocho, wystawiając swoje interpretacje boler, rancher, meksykańskich corrid i innych stylów muzycznych. W 1934 roku poznała Luisa Cereceda, kolejarza, którego poślubiła 4 lata później, i z którym miała dwójkę dzieci -- Isabelę (ur. 1939) oraz Ángela (ur. 1943). Jej mąż był zagorzałym komunistą. Pod jego wpływem Violeta Parra zaangażowała się w ruch komunistyczny i działalność Komunistycznej Partii Chile, biorąc udział w kampanii prezydenckiej Gabriela Gonzáleza Videla w 1944 roku.
Violeta zaczęła śpiewać hiszpańskojęzyczne piosenki z repertuaru sławnej argentyńskiej solistki Lolity Torres oraz Imperio Argentiny. Śpiewała w restauracjach oraz w teatrach pod pseudonimem Violeta de Mayo. W 1945 roku wystąpiła wraz z dziećmi w hiszpańskim pokazie w cukierni "Casanovy".
W 1948 roku, po dziesięciu latach małżeństwa, Violeta Parra i Luis Cereceda rozwiedli się. Violeta i jej siostra Hilda zaczęły wspólnie występować jako Siostry Parra ("The Parra Sisters") i nagrały nieco swojej twórczości w wytwórni RCA VICTOR. W 1949 roku, Violeta poślubiła Luisa Arce, tapicera. Ich córka, Carmen Luisa, urodziła się w tym samym roku. Violeta kontynuowała występowanie: pojawiała się w cyrkach i wyjeżdżała w trasy po Argentynie wraz z Hildą i swoimi dziećmi. 
W 1952 roku urodziła się trzecia córka Violety - Rosita Clara. W tym samym roku Violeta rozpoczęła zbieranie autentycznych chilijskich utworów ludowych z całego kraju. Porzuciła swój poprzedni repertuar składający się z klasycznych pieśni ludowych i zaczęła tworzyć własne kompozycje, oparte na tradycyjnym folklorze. Występowała na uniwersytetach, zapowiadana przez Enrique Bello Cruz, znanego założyciela wielu czasopism kulturalnych.
Dwa single Parry nagrane dla wytwórni EMI Odeon: "Que Pena Siente el Alma" oraz "Verso por el Fin del Mundo", a także "Casamiento de Negros" i "Verso por Padecimiento" przysporzyły Violecie sporej popularności. Parra spotkała m.in. Pablo Nerudę, który przedstawił ją swoim przyjaciołom i w 1970 roku. Poeta zadedykował jej wiersz "Elegia para Cantar""."
Pierwsza podróż do Europy.
W lipcu 1955 roku Violeta została zaproszona na Światowy Festiwal Młodzieży i Studentów w Warszawie. Przeprowadziła się do Paryża, gdzie występowała w klubie "L'Escale". W tym okresie, w Santiago, zmarła jej córka, Rosalia Clara (lat 3).
Violeta poznała wielu artystów i intelektualistów podczas swojego pobytu w Europie. Dzięki pomocy antropologa Paula Riveta mogła nagrywać w Narodowych Archiwach Dźwięku w Muzeum Człowieka La Sorbonne w Paryżu, gdzie pozostał guitarrón oraz kasety z jej kolekcji chilijskiego folkloru. Pojechała także do Londynu, gdzie nagrywała dla EMI-Odeon i do audycji radia BBC. Gdy wróciła do Paryża w marcu 1956, nagrała 16 piosenek dla francuskiej wytwórni Chant du Monde, która to wytwórnia wydała jej pierwsze albumy. Oba z nich zawierały po 8 piosenek.
W listopadzie 1957 roku Parra wróciła do Chile i nagrała pierwszy LP do serii "Folklor Chile" dla wytwórni EMI Odeon. Album nosił nazwę "Violeta Parra and her Guitar" (Canto y Guitarra) i zawierał jej 3 własne kompozycje. W 1958 roku wydała kolejną część, "Acompañada de Guitarra". W 1959 ukazały się "La Cueca" oraz "La tonada". W następnym roku, Violeta ufundowała Narodowe Muzeum Sztuki Ludowej (Museo Nacional de Arte Folklórico) w Concepción, które podlegało zwierzchnictwu uniwersytetu Universidad de Concepción. W tym czasie napisała także wiele wierszy, które także są jej znaną częścią jej dorobku artystycznego.
W następnych latach wybudowała swój dom, Casa de Palos, na ulicy Segovia w mieście La Reina. Cały czas grała recitale w najważniejszych centrach kulturowych w Santiago, a także podróżowała po całym kraju, przeprowadzając badania, organizując koncerty i prowadząc wykłady oraz warsztaty o folklorze. Udała się także na północ kraju, aby zbadać i opisać religijny festiwal w La Tirana.
Skomponowała muzykę do filmów dokumentalnych "Wicker" i "Trilla", a także przyczyniła się do powstania filmu "Casamiento de negros," w którym wystąpił Sergio Bravo.
Napisała książkę "Cantos Folklóricos Chilenos", w której zebrała cały swój dorobek naukowy, zdjęcia Sergio Larraína oraz zapisy nutowe występów Gastóna Soublette (Santiago, Nascimento, 1979). Napisała również "Décimas autobiográficas", gdzie opisała swoje dzieciństwo i życie aż do podróży po Europie.
Zaczęła interesować się ceramiką, malarstwem, a także haftem. Gdy w 1959 r. na skutek zapalenia wątroby, była zmuszona do pozostawania w łóżku i wypoczywania, jej kunszt malarski i hafciarski znacząco się rozwinął, co spowodowało, że jeszcze tego samego roku wystawiła swoje obrazy olejne i hafty na pierwszej i drugiej Podwórkowej Wystawie Sztuki Pięknej w Parku Leśnym w Santiago.
4 października 1960 roku poznała szwajcarskiego klarnecistę, Gilberta Favre'a. W 1961 odbyła podróż do Buenos Aires, gdzie wystawiała swoje obrazy, występowała w telewizji, grała recitale w Teatro IFT oraz nagrała album z kompozycjami dla EMI Odeon, który został jednak ocenzurowany.
Druga podróż do Europy.
W czerwcu 1962 powróciła do Santiago. Wraz ze swoimi dziećmi Isabel i Angel oraz z wnuczką Titą, wyruszyła razem z chilijską delegacją do Finlandii, aby wziąć udział w 8. Festiwalu Młodzieży i Studentów, który odbywał się w Helsinkach.
Gdy skończyła trasę koncertową po Związku Radzieckim, Niemczech, Włoszech i Francji, Violeta przeniosła się do Paryża, gdzie dawała koncerty w "La Candelarii" i "L'Escale," w "Théâtre Des Nations" UNESCO oraz występowała w telewizji i radiu wraz ze swoimi dziećmi. W tym okresie ostatecznie zamieszkała w Genewie z Gilbertem Favrem, dzieląc tym samym czas spędzany we Francji i Szwajcarii, gdzie również koncertowała, przeprowadzała wystawy i występowała w telewizji.
W 1963 roku nagrała rewolucyjne i ludowe piosenki, które zostały opublikowane w 1971 pod nazwą "Songs rediscovered in Paris". Napisała książkę "Popular Poetry of the Andes." Jej rodzina wzięła udział w koncercie "L'Humanité" (oficjalnej gazety Francuskiej Partii Komunistycznej).
W kwietniu 1964 odbyła się wystawa jej obrazów oraz rzeźb w Luwrze - pierwsza solowa wystawa artystki latynoamerykańskiej w tymże muzeum. W 1965 roku, publicysta François Maspero, opublikował jej książkę "Poésie Populaire des Andes". W Genewie szwajcarska telewizja stworzyła dokument o artystce i jej dziełach, nazwany "Violeta Parra, Chilean Embroiderer""."
Powrót do Ameryki Południowej.
Parra i Favre wrócili do Ameryki Południowej w czerwcu 1965. Violeta nagrała dwie płyty: jedną ze swoją córką Isabel i drugą, z muzyką instrumentalną na cuatro i quenę z Gilbertem, którego nazywała "El Tocador Afuerino" (Muzykiem z zewnątrz). Jej muzyka łączyła teraz wenezuelskie cuatro i charango z płaskowyżu północnego Chile. EMI Odeon wydało płytę "Remembering Chile (a Chilean Paris)," której okładka była ręcznie ilustrowana przez Violetę. Niedługo potem Parra i Favre rozstali się, ponieważ Gilbert chciał zamieszkać w Boliwii, gdzie jego grupa "Los Jairas" zaczęła odnosić sukcesy.
Kolejnym krokiem milowym w działalności Parry było zaangażowanie się w odbudowę unikalnej wersji Peña (znanej teraz jako La Peña de Los Parra), ośrodka kultury dla artystów i aktywistów. Niektórzy twierdzili, że założyła pierwszą taką placówkę, jednak według RAE, miejsca takie jak to były znane już od co najmniej 1936 roku.Peña Parry była namiotem, przypominającym namioty cyrkowe, rozstawionym na powierzchni 90 metrów kwadratowych w Parque La Quintrala, przy Ulicy Carmen 340. Jej namiot użyczany był na muzyczne występy, w których często występowała wraz ze swoimi dziećmi, a także mieszkała w nim. Parra otworzyła jeszcze jeden podobny ośrodek w La Reinie, na ulicy La Cañada 7200, którego otwarcie odbyło się 17 grudnia 1965 roku. W tym samym roku wielokrotnie występowała w krajowej telewizji, a także podpisała kontrakt z Radio Mineria.
Gracias a la Vida.
Parra skomponowała swoją najbardziej znaną piosenkę - "Gracias a la Vida" - w La Paz w 1966 roku. W 1971 piosenka została rozsławiona w całej Ameryce Łacińskiej dzięki pieśniarce Mercedes Sosie, później w Brazylii dzięki Elisie Reginie i w USA dzięki Joan Baez. "Gracias a la Vida" jest jednym z najczęściej coverowanych utworów w historii latynoamerykańskiej muzyki. Piosenka została też nagrana przez Kanadyjczyka Michaela Bublé w celu zbierania środków dla Chilijczyków dotkniętych trzęsieniem ziemi z 2010 roku.
Piosenka otwiera się znanym przejściem pomiędzy molowymi akordami a i e, następnie słyszymy harmonię G7-C/C7 i powrót do motywu a/e.
"Gracias la Vida" zostało napisane i nagrane w latach 1964-65, po rozstaniu Violety z jej długoletnim partnerem. Utwór pojawia się na płycie "Las Últimas Composiciones" (1966) - ostatnim albumie wydanym przez Parrę przed śmiercią.
Słowa piosenki mogą wydawać się dwuznaczne: można je odczytać jako romantyczną celebrację życia i indywidualnych doświadczeń, jednak okoliczności towarzyszące wydaniu piosenki mogą sugerować, że Violeta chciała użyć utworu jako pewnego rodzaju pożegnania przed popełnieniem samobójstwa, dziękując życiu za wszystko, co jej dało. Słowa mogą być wręcz interpretowane jako ironiczne, wypominające, że życie w zdrowiu, pełne możliwości, sukcesu i doświadczeń podróży nie jest w stanie zrekompensować bólu i sprzeczności ludzkiej natury.
W tłumaczeniu na polski:
Volver a los Diecisiete.
Kolejną cenioną piosenką - oraz ostatnią, którą udało się jej napisać - jest "Volver a los Diecisiete" [pol. "Mieć znów 17 lat"]. Piosenka oddaje cześć wesołej młodości, kontrastując z sytuacją życiową artystki z tego okresu jej życia. W odróżnieniu do wielu popularnych piosenek, jej melodia porusza się po molowych harmoniach, tworząc melancholijny i nostalgiczny nastrój utworu, dzięki czemu jest ciepło przyjmowana zarówno w kręgach muzyki klasycznej jak i popularnej.
Pomimo swojej oryginalności, muzyka Violety Parry była głęboko zakorzeniona w ludowych tradycjach, tak zresztą jak większość muzyki nurtu Nueva Canción.
Śmierć i dziedzictwo.
W lutym 1967 roku, Violeta Parra odebrała sobie życie strzałem w głowę w swoim namiocie artystycznym. Po jej śmierci odbyło się wiele uroczystości upamiętniających artystkę, zarówno w Chile jak i poza jego granicami. Była inspiracją dla wielu latynoamerykańskich artystów (m.in. Victor Jara, ruch muzyczny "Nueva Cancion Chilena") do odnowy zainteresowania chilijskim folklorem.
W 1992 z inicjatywy jej dzieci, założona została Fundacja Violety Parry, która miała na celu pogrupowanie i rozpowszechnienie jej niepublikowanych prac.
W 1997 roku, przy pomocy Fundacji Violety, Ministerstwa Kultury oraz Spraw Zagranicznych Chile, jej sztuka wizualna została wystawiona w paryskim Luwrze.
W 2007 roku, 90. rocznica urodzin pieśniarki została uczczona wystawą jej obrazów w Centro Cultural Palacio La Moneda oraz wydaniem kolekcji jej prac zatytułowanej "Visual Work of Violeta Parra".
4 października 2015 roku w Santiago otwarto Muzeum Violety Parry.
Zmotywowana 100. urodzin artystki, polska po. Kierownik Działu Etnografii Polski i Europy PME - dr Justyna Laskowska-Otwinowska, przy współpracy z Warner Music Group oraz pracownikiem Ambasady Chile w Polsce, Javierem Foxon Calvo, w 2018 roku odnalazła dwa nagrania - „"La jardinera"” oraz „"Por la mañanita"", które powstały podczas pobytu Violety Parry na V Festiwalu Młodzieży i Studentów w Warszawie w 1955 roku.

</doc>
<doc id="4647876" url="https://pl.wikipedia.org/wiki?curid=4647876" title="Po pierwsze! Priorytet Monako">
Po pierwsze! Priorytet Monako



</doc>
<doc id="4647877" url="https://pl.wikipedia.org/wiki?curid=4647877" title="Tęczowy Piątek">
Tęczowy Piątek

Tęczowy Piątek – akcja zainicjowana przez Kampanię Przeciw Homofobii w celu okazania solidarności z młodzieżą LGBTQI i wspierania jej w środowisku szkolnym. Akcja ma pokazać, że dana szkoła to miejsce bezpieczne i przyjazne dla każdej młodej osoby, niezależnie od orientacji seksualnej, tożsamości płciowej czy cech płciowych. Kampania pierwszy raz wystartowała 28 października 2016 roku i od tamtej pory organizowana jest co roku w ostatni piątek października.
Opis.
W obawie przed brakiem akceptacji i przemocą wiele uczniów i uczennic LGBTQI ukrywa swoją orientację seksualną, tożsamość płciową czy zróżnicowanie cech płciowych w szkole. Akcja „Tęczowy Piątek” ma na celu okazanie solidarności z osobami LGBTQI. Podczas „Tęczowego Piątku” wsparcie osobom LGBTQI można okazać na przykład: ubierając się w tęczowe kolory, przypinając tęczową przypinkę, organizując lekcję na temat tolerancji i problemów społeczności LGBTQI, wieszając plakat informujący o akcji i organizując warsztaty czy rozmowy z osobami, które mierzą się z problemem agresji i nietolerancji.
Poprzednie edycje.
Pierwsza edycja „Tęczowego Piątku” odbyła się 28 października 2016 roku. W akcji wzięło udział 75 szkół.
W 2018 roku w akcji wzięło udział ponad 200 szkół, w tym 22 z Warszawy. W 2019 roku nie uzyskano danych, ponieważ szkoły nie musiały już oficjalnie zgłaszać chęci udziału. Pomocą w organizacji „Tęczowego Piątku” mogły być materiały umieszczone na stronie KPH.
Krytyka.
W 2018 Ministerstwo Edukacji Narodowej stwierdziło, że inicjatywa Tęczowego Piątku nie mieści się w podstawie programowej i z tego powodu wymagana jest zgoda rodziców na prowadzenie tego typu zajęć. Ministerstwo zapowiedziało także, ze szkoły, w których zorganizowano Tęczowy Piątek, zostaną poddane kontroli, a w przypadku wykrycia nieprawidłowości prowadzone będzie postępowanie dyscyplinarne wobec dyrektorów szkół.
MEN wyraziło też swój sprzeciw inicjatywy KPH, uznając akcję za sprzeczną z kulturą i tradycją Polski. W 2019 roku w kontrze do Tęczowego Piątku MEN zainicjował akcję pod hasłem „Szkoła pamięta”, w ramach której uczniowie i nauczyciele mieli uczestniczyć w działaniach upamiętniających ważne postaci i wydarzenia.
Wsparcie.
Akcję publicznie wspierają polscy artyści, politycy, aktywiści i duchowni. Podczas czwartej edycji głos zabrały gwiazdy występujące w spocie promującym akcję „Stoję po stronie młodzieży”, czyli m.in. Majka Jeżowska, Julia Kamińska, Mateusz Janicki i Jacek Poniedziałek. W dniu akcji dołączyli do nich kolejni artyści, w tym m.in. Anja Rubik, Maja Ostaszewska, Julia Wieniawa i Magdalena Cielecka.
W mediach.
Podczas czwartej edycji akcji, przez 5 godzin hasztag #TęczowyPiątek był najczęściej używanym hasztagiem na polskim Twitterze. Użytek zrobiła z niego głównie młodzież, która za pośrednictwem mediów społecznościowych relacjonowała to, co dzieje się w szkołach wrzucając do sieci zdjęcia i wideo. Drugą po uczniach i uczennicach grupą, która wywindowała hasztag #TęczowyPiątek na pierwsze miejsce rankingu byli politycy i polityczki.
Na Facebooku olbrzymią popularnością cieszyła się przygotowana przez KPH nakładka #TęczowyPiątek na zdjęcia profilowe. O szkolnej akcji było głośno również na Instagramie, gdzie po wpisaniu frazy opatrzonej hasztagiem w brzmieniu: #TęczowyPiątek pojawiają się setki zdjęć młodzieży zaangażowanej w kampanię.
Linki zewnętrzne.
Materiały i scenariusze lekcji przygotowane przez polskich i brytyjskich naukowców - https://teczowelekcje.pl/

</doc>
<doc id="4647878" url="https://pl.wikipedia.org/wiki?curid=4647878" title="Rajd Elmot 1985">
Rajd Elmot 1985

Rajd Elmot 1985 – 13. edycja Rajdu Elmot. Był to rajd samochodowy rozgrywany od 17 do 18 sierpnia 1985 roku. Była to trzecia runda Rajdowych Samochodowych Mistrzostw Polski w roku 1985. Rajd składał się z dwudziestu jeden odcinków specjalnych. Został rozegrany na nawierzchni asfaltowej. Zwycięzcą został Andrzej Koper.

</doc>
<doc id="4647879" url="https://pl.wikipedia.org/wiki?curid=4647879" title="Świadkowie Jehowy na Antigui i Barbudzie">
Świadkowie Jehowy na Antigui i Barbudzie



</doc>
<doc id="4647882" url="https://pl.wikipedia.org/wiki?curid=4647882" title="Marcin Jastrzębski">
Marcin Jastrzębski



</doc>
<doc id="4647883" url="https://pl.wikipedia.org/wiki?curid=4647883" title="Niewola kontraktowa">
Niewola kontraktowa

Niewola kontraktowa ("ang." indentured servitude) – forma kontraktu podpisanego pomiędzy dwoma osobami w którym jedna z nich jest zmuszona do pracy na rzecz drugiej w celu odpracowania długu. Jest to rodzaj transakcji barterowej, gdzie niewolnik kontraktowy odpracowuje bezpłatnie zaciągnięty dług u właściciela kontraktu. Sługa odpracowywał zwykle koszt transportu statkiem albo inną przysługę u beneficjenta.
Opis.
Niewolnik kontraktowy to pracownik w systemie pracy przymusowej, który jest zmuszany do jej wykonywania poprzez podpisaną umowę. Niewolnik kontraktowy musi pracować nieodpłatnie na rzecz posiadacza kontraktu przez określony w nim czas. Sam kontrakt zwykle też reguluje kwestie sprzedaży pracy niewolnika stronom trzecim. Niewolnik kontraktowy zwykle wchodzi w relację kontraktową w zamian za określoną zapłatę albo przywilej (taki jak transport do nowego miejsca) albo jako wypełnienie prawnego zobowiązania w przypadku niewoli za długi. Po wypełnieniu wymogów kontraktu, niewolnik kontraktowy uzyskiwał wolność oraz okazjonalnie ziemię uprawną. Jednak sam okres niewoli często był zbyt surowy, przez co duża część niewolników kontraktowych nie dożywała końca swojej umowy. W wielu krajach system niewoli kontraktowej został prawnie zakazany, jest także zabroniony przez Powszechną Deklarację Praw Człowieka "Nie wolno nikogo czynić niewolnikiem ani nakładać na nikogo służebności; niewolnictwo i handel niewolnikami są zakazane we wszystkich swych postaciach" (art. 4), a także przez Międzynarodowy Pakt Praw Obywatelskich i Politycznych (art. 8) oraz w 29 Konwencji MOP i art. 1a Konwencji o zakazie niewolnictwa i zbliżonych instytucji z 1956 r.
W niektórych przypadkach kontrakt niewolniczy był podpisywany z właścicielem statku, który następnie po przyjeździe do kolonii sprzedawał umowę lokalnym podmiotom. Większość niewolników kontraktowych pracowało jako farmerzy albo służba domowa, ale zdarzało się, że pracowali także w warsztatach rzemieślniczych. Zasady umowy nie zawsze były egzekwowane przez amerykańskie sądy, chociaż zwykle osoby uciekające od umowy były poszukiwane i zwracane posiadaczowi kontraktu. Od 1/3 do 2/3 wszystkich białych imigrantów do kolonii, zaczynając od lat trzydziestych XVII wieku aż do czasu Wojny o Niepodległość Stanów Zjednoczonych było związanych niewolą kontraktową.
Mimo tego, że niewolnicy kontraktowi stanowili prawie połowę wszystkich europejskich imigrantów do Trzynastu Kolonii, to w każdym momencie stanowili mniejszość w stosunku do ogółu wolnych robotników.
Szczególnie ważni ekonomicznie byli na terenach od Wirginii na północ aż do New Jersey. W innych koloniach ich liczebność była znacznie mniejsza. Szacuje się, że spośród wszystkich imigrantów z Europy do Trzynastu Kolonii, aż było więźniami. Z tych Europejczyków, którzy przybyli z własnej woli, Tomlins szacuje, że aż 48% było niewolnikami kontraktowymi.
Ponad 75% z nich miało mniej niż 25 lat. Wiek dorosłości wtedy wynosił 24 lata, a ci dorośli przybywali zwykle na kontraktach trwających około 3 lata.
Jeśli chodzi o przybywające dzieci, to Gary Nash twierdzi, że „wielu z młodocianych niewolników było bratankami, siostrzenicami, kuzynami i dziećmi przyjaciół emigrujących Anglików, którzy płacili za swą podróż w formie nieodpłatnej pracy po przybyciu do Ameryki.”.
Istnieje kilka świadectw porwań w celu uprowadzenia do Ameryki, na przykład sprawa Petera Wiliamsona (1730-1799). Historyk Richard Hofstadter wskazuje, że pomimo „Prowadzenia licznych działań w celu kontroli i regulacji kontraktów niewolniczych, oraz malejącej liczby przypadków w XVIII wieku, prawdą jest, że mała, lecz znacząca liczba przedstawicieli białej populacji Ameryk została sprowadzona tam siłą, jednak dużo większa część skończyła tam z powodu oszustw ze strony „duchów” (osób rekrutujących)”. Jeden z „duchów” – Wiliam Thiene – zasłynął sprowadzeniem z Wysp Brytyjskich ponad 840 osób w ciągu jednego roku. Historyk Lerone Bennett, Jr. podkreśla, że „jeśli chodzi o karę chłosty, to właściciela często nie obchodziło czy ofiara była czarna, czy biała”.
Niewola kontraktowa była także często stosowana przez różne rządy Anglii i Wielkiej Brytanii jako forma kary dla pokonanych przeciwników w rebeliach i wojnach domowych. Oliver Cromwell wysłał w przymusową niewolę kontraktową tysiące jeńców wojennych pojmanych w bitwach pod Preston (1648) i pod Worcester (1651). Król Jakub II Stuart zachował się podobnie po rebelii Monmoutha w 1685, a podobne kary były praktykowane również w XVIII wieku.
Niewolnicy kontraktowi nie mogli brać ślubu bez zgody swojego pana, byli czasem poddawani karom cielesnym oraz nie posiadali podmiotowości prawnej. Aby zapewnić, że ramy czasowe kontraktu zostaną w pełni wypełnione, w przypadku zajścia w ciążę przez niewolnicę kontrakt pozostawał zawieszony na okres jej niezdolności do pracy. Po zakończeniu okresu pracy opisanego w kontrakcie, niewolnicy odzyskiwali swoje prawa i stawali się wolni.
Wojna o niepodległość Stanów Zjednoczonych znacznie ograniczyła ten typ imigracji do Ameryk, jednak wśród historyków trwa spór co do długotrwałych jej skutków. Sharon Salinger argumentuje, że z powodu kryzysu gospodarczego po zakończeniu konfliktu, tego rodzaju kontrakty stały się zwyczajnie nierentowne. Według jego szacunków populacja Filadelfii objęta kontraktami niewolniczymi spadła z 17% do 6,4% podczas trwania wojny. Wiliam Miller proponuje bardziej umiarkowaną teorię: „Rewolucja... przyniosła destabilizację instytucji białej służebności. Ale jej skutki były bardziej chwilowe niż długotrwałe”. David Galenson popiera tę wersję, argumentując, że spadająca liczba niewolników kontraktowych z Wysp Brytyjskich dała miejsce fali kontraktów z innych części Europy, dotyczących innych narodowości.
Z biegiem lat amerykańskie i brytyjskie rządy wprowadziły wiele praw, które spowodowały zanik kontraktów niewolniczych. Na przykład uchwała Parlamentu Brytyjskiego „Passenger Vessels Act 1803” regulowała wiele zasad transportu morskiego, co spowodowało, że podróże były droższe, a przez to biedoty nie było stać na taki wydatek. Z kolei prawo amerykańskie uchwalone w 1833 zakazywało więzienia dłużników, co znacznie utrudniało wypełnienie kontraktu niewolniczego oraz ułatwiało zbiegom unikanie zobowiązań kontraktowych. Ostatecznie 13. poprawka do Konstytucji Stanów Zjednoczonych, wprowadzona podczas trwania Wojny secesyjnej, całkowicie zakazała niewolnictwa, a zatem także zawierania kontraktów niewolniczych na terenie Stanów Zjednoczonych.

</doc>
<doc id="4647888" url="https://pl.wikipedia.org/wiki?curid=4647888" title="Skowrony (województwo zachodniopomorskie)">
Skowrony (województwo zachodniopomorskie)



</doc>
<doc id="4647894" url="https://pl.wikipedia.org/wiki?curid=4647894" title="Dom przy Rynku 6 w Radomiu">
Dom przy Rynku 6 w Radomiu

Dom przy Rynku 6 w Radomiu – zabytkowy dom z XVIII wieku przy Rynku w Radomiu.
Budynek położony jest w zachodniej pierzei Rynku pod numerem 6 na rogu ul. Szpitalnej. Zbudowany został w XVIII wieku. W dwóch pomieszczeniach na parterze i w sieni zachowało się sklepienie kolebkowe. Od strony ul. Szpitalnej znajduje się oficyna domu pochodząca z XIX wieku. Obiekt wpisany jest do rejestru zabytków Narodowego Instytutu Dziedzictwa pod numerami 754 z 5.05.1972 oraz 225/A/83 z 6.09.1983. Współcześnie w budynku mieści się hostel i pub „Rynek 6”. W materiałach budynek jest określany zarówno jako „dom”, jak i „kamienica”.

</doc>
<doc id="4647900" url="https://pl.wikipedia.org/wiki?curid=4647900" title="Jordan Peterson">
Jordan Peterson

Jordan Bernt Peterson (ur. 12 czerwca 1962 w Edmonton) – kanadyjski psycholog kliniczny, profesor psychologii na Uniwersytecie w Toronto, zajmujący się psychologią ideologii, religii, osobowości, świadomości oraz systemami totalitarnymi.
Peterson ukończył studia licencjackie na kierunkach politologia i psychologia na Uniwersytecie Alberty oraz obronił pracę doktorską z psychologii klinicznej na Uniwersytecie McGilla. Od 1991 roku do 1993 wykładał na Uniwersytecie McGilla, a do 1998 roku na Uniwersytecie Harvarda jako asystent oraz adiunkt na Wydziale Psychologii. W 1998 roku przeniósł się na Wydział Psychologii Uniwersytetu w Toronto.
W 1999 roku Peterson wydał pierwszą książkę "Mapy sensu", w której przedstawił systemy wierzeń i mitów, ich rolę w regulowaniu emocji oraz wiele innych zagadnień, takich jak np. przyczyny ludobójstwa. W swojej drugiej książce "12 życiowych zasad" z 2018 roku opisał dwanaście najważniejszych jego zdaniem życiowych zasad.
W 2016 roku Peterson zasłynął z krytyki poprawności politycznej i kanadyjskiej ustawy Bill C-16. Peterson mówił: „Ustawa C-16 jest ustawą zmieniającą kanadyjską ustawę o prawach człowieka i kanadyjski kodeks karny”. Ustawa gwarantowała wolność samoekspresji i wyrażania swojej tożsamości płciowej w odpowiedzi na dyskryminację osób o odmiennej tożsamości płciowej. Mimo braku poparcia ze strony ekspertów Peterson wprowadzone zmiany określił jako mowę wymuszoną. Z racji tego, że jego wypowiedzi wzbudzały kontrowersje, Jordan Peterson zyskał zarówno rzeszę fanów, jak i krytyków. Niemniej jednak był to początek jego międzynarodowej kariery i szerokiej rozpoznawalności nie tylko w kręgach naukowych.
Życiorys.
Dzieciństwo i młodość.
J.B. Peterson urodził się 12 czerwca 1962 roku w Edmonton w Kanadzie. Wychowywał się i dorastał w Fairview w prowincji Alberta. Ojciec Petersona był nauczycielem, a matka bibliotekarką pracującą w Grande Prairie Regional College. Był najstarszym z trójki dzieci. Drugie imię – Bernt, Peterson odziedziczył po swoim prapradziadku, który był Norwegiem.
W wieku 13 lat zaczął czytać dzieła takich twórców jak: George Orwell, Aldous Huxley, Aleksander Sołżenicyn czy Ayn Rand. Zachęcała go do tego jego szkolna bibliotekarka – Sandy Notltey. Była ona matką Rachel Notley, liderki Nowej Demokratycznej Partii Alberty, późniejszej siedemnastej premier Alberty. Jako nastolatek Peterson pracował dla Nowej Demokratycznej Partii, jednak z powodu rozdźwięku ideologicznego między nim a partią, mając 18 lat, zrezygnował z członkostwa w niej.
Wykształcenie.
Ukończywszy Liceum Fairview w 1979 roku, Peterson rozpoczął studia na Grande Prairie Regional College na kierunkach politologia i literatura angielska. W 1982 roku, po wcześniejszym przeniesieniu się na Uniwersytet Alberty, ukończył licencjat z politologii. Peterson wybrał się w roczną podróż po Europie, podczas której uważnie studiował przyczyny zimnej wojny i XX-wiecznych totalitaryzmów, prace Carla Junga, Friedricha Nietzschego, Aleksandra Sołżenicyna i Fiodora Dostojewskiego. W 1984 roku powrócił na Uniwersytet Alberty i zrobił licencjat z psychologii. W 1985 roku, przeprowadził się do Montrealu i rozpoczął studia doktoranckie z psychologii klinicznej na Uniwersytecie McGilla. W 1991 roku, pod opieką Roberta O. Phila, Peterson zdobył doktorat z psychologii klinicznej. 
Kariera.
W latach 1988–1993 Peterson wykładał na Wydziale Psychologii Uniwersytetu Harvarda, zdobywając tytuł profesora nadzwyczajnego. Równolegle badał związek agresji z uzależnieniem od narkotyków i alkoholu. W 1998 roku Peterson wrócił do Kanady, gdzie rozpoczął pracę jako profesor na Uniwersytecie w Toronto.
Przedmiotem badań Petersona są psychofarmakologia, psychologia zajmująca się zachowaniami anormalnymi, neuropsychologia, psychologia osobowości, psychologia społeczna, psychologia badająca kreatywność. Peterson jest autorem lub współautorem ponad stu artykułów naukowych.
W 2016 roku Peterson zasłynął z krytyki poprawności politycznej i kanadyjskiej ustawy Bill C-16. Peterson mówił: „Ustawa C-16 jest ustawą zmieniającą kanadyjską ustawę o prawach człowieka i kanadyjski kodeks karny”. Był to początek jego międzynarodowej kariery. Z powodu tak dużego rozgłosu, Peterson porzucił praktykę kliniczną w 2017 roku i nauczanie w 2018 roku, na rzecz rozwijania kariery w mediach, napisania i promowania książki "12 Rules of Life: An Antidote to Chaos", uczestniczenie w różnych projektach.
Dorobek naukowy.
Książki.
"Maps of Meaning: The Architecture of Belief (1999)".
W 1999 roku Routledge opublikowało książkę Jordana Petersona, w której autor opisuje, jak ludzie nadają sens, bada wierzenia, mitologię, religię, literaturę, filozofię i psychologię zajmującą się funkcjonowaniem mózgu.
Według Petersona, głównym celem książki było zbadanie powodów wchodzenia w konflikty społeczne, ich uzasadnień, motywacji i ideologii stojącej za decyzją podjęcia konfliktu. Peterson przedstawił drogę od konfliktu społecznego do ludobójstwa, Gułagu, obozów koncentracyjnych, ludobójstwa w Rwandzie. Autor książki twierdzi, że dokładna analiza systemów religijnych pozwoli wyjaśnić i opisać ludzki system moralności. W książce widoczne są wpływy filozofii Carla Junga.
"12 Rules for Life: An Antidote to Chaos (2018)".
W 2018 roku Penguin Random House opublikowało drugą książkę Jordana Petersona. W książce autor opisał etyczne reguły życiowe w bardziej dostępnej i uproszczonej formie niż w "Maps of Meaning""." Peterson zorganizował tournée służące wypromowaniu książki. Udzielił również wywiadu dla brytyjskiej telewizji Channel 4 News, w którym rozmawiał z Cathy Newman o filarach swoich poglądów. Wywiad ten przyniósł książce duży rozgłos.
Książka znajdowała się wśród bestsellerów w Kanadzie, USA i Wielkiej Brytanii.
Beyond Order: 12 More Rules for Life (2021).
W 2021 roku Jordan Peterson wydał we współpracy z wydawnictwem Penguin Random House swoją trzecią książkę, która stanowi kontynuację „"12 Rules for Life: An Antidote to Chaos”."
Kanał na YouTube i podcasty.
W 2013 roku Peterson zaczął nagrywać swoje wykłady i publikować je w serwisie YouTube. W maju 2021 roku, jego kanał zgromadził ponad 3,74 miliony subskrybentów, a treści na nim zamieszczone wyświetlone zostały ponad 234 milionów razy.
W 2017 roku Peterson zatrudnił zespół produkcyjny, który nagrywał wszystkie jego wykłady z zajęć na Uniwersytecie w Toronto. Wykorzystał do tego pieniądze zebrane za pośrednictwem serwisu Patreon. Od 1000 dolarów miesięcznie w sierpniu 2016 roku dochód Petersona na Patreonie rozrósł się do 80 000 dolarów miesięcznie w maju 2018 roku. Jordan Peterson zrezygnował z korzystania z platformy i usunął swoje konto w grudniu 2018 roku.
Peterson wziął udział w wielu podcastach. W grudniu 2016 roku, Peterson zaczął nagrywać swoje podcasty, "The Jordan B. Peterson Podcast," w których jako goście wzięli udział: Camilie Paglia, Martin Daly, James W. Pennebaker.
Wykłady biblijne.
W maju 2017 roku rozpoczął serię wykładów "Psychologiczne znaczenie opowieści biblijnych""," w których przeanalizował przedstawione w Księdze Rodzaju archetypy jako modele jego zdaniem niezbędne dla utrzymania osobistej, społecznej i kulturalnej stabilności.
W marcu 2019 roku Uniwersytet w Cambridge unieważnił wcześniejsze zaproszenie Petersona do współpracy. Mimo że Peterson zapowiedział już pracę nad Księgą Wyjścia z uniwersyteckimi ekspertami od religii, Rzecznik Cambridge poinformował, że w grę nie wchodzi współpraca z kimś, kto nie szanuje tolerancyjnego środowiska uniwersyteckiego. Tydzień później, prorektor Stephen Toope wyjaśnił, że przyczyną tej decyzji było zdjęcie Petersona z człowiekiem noszącym islamofobiczną koszulkę. Peterson określił tę decyzję jako "niefortunny akt niezrozumienia" i wyraził żal, że Wydział Teologii przyznał rację "niepoinfomowanej, ignoranckiej większości".
Internetowy program samorozwoju.
W 2005 r. Peterson i jego koledzy założyli spółkę nastawioną na zysk, aby opracować program terapii pisarskiej wraz z serią ćwiczeń pisania online, zatytułowany Self-Authoring Suite. Program był stosowany przez studentów Uniwersytetu McGilla w celu poprawy ich ocen, a także od 2011 roku na Uniwersytecie Erazma w Rotterdamie. Program opracowano na podstawie badań Jamesa W. Pennebakera z Uniwersytetu w Teksasie w Austin i Gary'ego Lathama z Rotman School of Management w Toronto. Badania wykazały redukcję różnic w ocenach pomiędzy osobami różnych płci oraz etniczności, zwłaszcza wśród studentów płci męskiej z mniejszości etnicznych. Według Petersona ponad 10 000 studentów korzystało z programu od stycznia 2017 roku, a odsetek osób przedwcześnie kończących naukę spadł o 25%.
Poglądy polityczne.
Peterson określił się jako „klasyczny brytyjski liberał” i „tradycjonalista”. Stwierdził, że powszechnie mylnie uważa się go za prawicowca. Zarówno „New York Times”, jak i „Washington Post” opisał Petersona jako konserwatystę. Yoram Hazony z „Wall Street Journal” stwierdził, że: „zadziwiający sukces wzniosłych i uporządkowanych argumentów Petersona uczynił go najbardziej znaczącym konserwatywnym, anglojęzycznym myślicielem tego pokolenia”. Nathan Robinson z „Current Affairs” uważa, że Peterson był opisywany różnorako: „jako apologeta faszyzmu i oświecony liberał, ponieważ jego pustosłowie stanowi rodzaj testu Rorschacha, który umożliwia różnoraką interpretację”. Intelektualista Noam Chomsky zgodził się z krytyką Robinsona i stwierdził, że Peterson pod względem poglądów jest człowiekiem „skrajnej prawicy”.
Poprawność polityczna.
Krytyka poprawności politycznej Petersona dotyczy między innymi postmodernizmu, postmodernizmu feministycznego, przywileju białych, zawłaszczenia kulturowego i ochrony środowiska. Tim Lott z tygodnika „The Spectator” stwierdził, że Peterson stał się „otwartym krytykiem głównego nurtu akademii”. Obecność Petersona w mediach społecznościowych zwiększyła oddziaływanie jego poglądów. Simona Chiose z „The Globe and Mail” zauważyła, że „niewielu profesorów nauk humanistycznych i społecznych na Uniwersytecie w Toronto cieszyło się światowym uznaniem, które zdobył prof. Peterson”.
Według jego badań przeprowadzonych z jedną z jego studentek, Christine Brophy, o związku między przekonaniami politycznymi a osobowością, poprawność polityczna występuje w dwóch typach: egalitarnej i autorytarnej, jako przejaw „napastliwej nadwrażliwości”. Jason McBride twierdzi, że Peterson umieszcza klasycznych liberałów wśród egalitarystów, a zwolenników sprawiedliwości społecznej – w drugim. Badanie wykazało również częściowe pokrywanie się osobowości politycznie poprawnej i prawicy.
Peterson uważa, że uniwersytety są odpowiedzialne za falę politycznej poprawności, jaka pojawiła się w Ameryce Północnej i Europie. Według Petersona, wzrost politycznej poprawności nastąpił od wczesnych lat 90. XX wieku. Jego zdaniem nauki humanistyczne stały się mniej naukowe, a zamiast „inteligentnej rozmowy, mamy rozmowę ideologiczną”. Na podstawie własnego doświadczenia profesorskiego stwierdza, że studenci, którzy przychodzą na jego zajęcia, są niewykształceni i nieświadomi masowych eksterminacji i innych zbrodni przeciwko ludzkości, popełnionych przez stalinizm i maoizm, zwykle pomijanych, bądź zastępowanych długim wykładem o nazizmie i faszyzmie. Mówi także, że „zamiast zgłębiać kulturę, ostatnie ślady jej struktury są [przez studentów] usuwane, na rzecz postmodernizmu i neomarksizmu, definiujących wszystko w kategoriach relatywizmu i władzy”.
Postmodernizm i polityka tożsamości.
Peterson twierdzi, że postmodernistyczni filozofowie i socjologowie od lat 60. XX wieku opierali się na pewnych podstawowych założeniach marksizmu i komunizmu, rozszerzali je, a jednocześnie zdawali się zaprzeczać obu ideologiom. Mówi, że trudno jest zrozumieć współczesne społeczeństwo zachodnie bez uwzględnienia wpływu odmiany myśli postmodernistycznej, która migrowała z Francji do Stanów Zjednoczonych, poprzez Wydział Anglistyki na Uniwersytecie Yale.
Perspektywa Petersona dotycząca wpływu postmodernizmu na północnoamerykańskie wydziały humanistyczne została porównana do teorii spiskowych o kulturowym marksizmie.
Peterson twierdzi, że „dyscypliny takie jak studia kobiecości powinny zostać obalone” i zaleca studentom pierwszego roku unikanie takich przedmiotów, jak socjologia, antropologia, literatura angielska, studia etniczne i rasowe, a także inne dziedziny nauki, które jego zdaniem są skorumpowane przez neomarksistowską ideologię. Twierdzi, że pod pozorem badań akademickich, propagują one metody nienaukowe, oszukańcze procesy recenzowania czasopism akademickich, publikacje, które nie zawierają cytatów, zachowania podobne do kultu, safe-spaces oraz radykalny lewicowy polityczny aktywizm studentów. Peterson zaproponował uruchomienie strony internetowej, która wykorzystuje sztuczną inteligencję do identyfikowania i prezentowania poziomu ideologii na poszczególnych kursach. W listopadzie 2017 roku ogłosił, że tymczasowo wstrzymał projekt, ponieważ „może on nadmiernie zwiększyć obecną polaryzację”.
Peterson skrytykował użycie terminu „przywilej białego” ("white privilege"), stwierdzając, że jest on „utożsamiany z określoną grupą rasową, zmuszoną do ponoszenia konsekwencji swego istnienia i swych hipotetycznych zbrodni” i nazwał ów termin „skrajnym rasizmem". Co do polityki tożsamości, Peterson twierdzi, że „lewica gra w imieniu pseudouciśnionych, a prawo dąży do występowania w imieniu nacjonalizmu i dumy etnicznej”. Obie strony sceny politycznej uważa za „równie niebezpieczne” i wskazuje, że zamiast tego należy wspierać indywidualizm i indywidualną odpowiedzialność.
Ustawa C-16.
27 września 2016 roku Peterson wydał pierwszą część trzyczęściowej serii wideo wykładów, zatytułowaną: „Profesor przeciwko politycznej poprawności: część I: strach i prawo”. W filmie oświadczył, że nie będzie używał zaimków preferowanych przez studentów i wykładowców, i stwierdził, że jest objęty mową przymusową, że sprzeciwia się ustawie C-16 rządu kanadyjskiego. Peterson stwierdził, że ustawa C-16, proponująca dodanie ustępów o „tożsamości lub ekspresji płci” zakazujących dyskryminacji, powinna zostać poszerzona o ustępy zachęcające do ludobójstwa i publicznego nawoływania do nienawiści. Uzasadnił, że swój sprzeciw wobec projektu ustawy oparł na potencjalnych konsekwencjach zagrożenia wolności słowa. Twierdził, że od momentu wejścia w życie ustawy może zostać skazany za odmówienie zwracania się do transseksualnego studenta preferowanym zaimkiem osobowym. Ponadto uzasadniał, że nowe poprawki, w połączeniu z sekcją 46.3 Kodeksu Praw Człowieka z Ontario, umożliwiłyby pracodawcom i organizacjom karanie pracowników w przypadku powiedzenia czegoś, co można by interpretować „bezpośrednio lub pośrednio „jako obraźliwe”, umyślnie lub nieumyślnie ”. Inni naukowcy i prawnicy zakwestionowali interpretację C-16 przez Petersona.
Seria filmów spotkała się z krytyką działaczy transpłciowych, wykładowców i związków zawodowych. Krytycy oskarżyli Petersona o „przyczynianie się do zachęcania do nienawiści” oraz o „fundamentalne fałszowanie” prawa. Na kampusie wybuchły protesty, a kontrowersje przyciągnęły uwagę międzynarodowych mediów. Peterson zapytany we wrześniu 2016 r. czy zastosuje się do prośby ucznia o użycie preferowanego zaimka, odpowiedział, że „zależałoby to od tego w jaki sposób by mnie zapytał - jeśli wyczułbym, że jego pytanie umotywowane jest politycznie prawdopodobnie powiedziałbym nie. Gdybym mógł przeprowadzić taką rozmowę, jak ta którą teraz prowadzimy prawdopodobnie mógłbym porozmawiać z nim jak równy z równym”. Dwa miesiące później National Post opublikował artykuł, w którym Peterson przedstawił swój sprzeciw wobec projektu ustawy i wyjaśnił dlaczego publicznie się mu przeciwstawił:Nigdy nie będę używać słów, których nienawidzę, takich jak modne i sztucznie skonstruowane słowa „zhe” i „zher”. Te słowa należą do awangardy postmodernistycznej radykalnej lewicowej ideologii, której nienawidzę i która moim zdaniem jest przerażająco podobna do doktryn marksistowskich, które zabiły co najmniej 100 milionów ludzi w XX wieku.
Od 35 lat badam autorytaryzm po prawej i lewej stronie. Napisałem na ten temat książkę "Maps of Meaning: The Architecture of Belief", która bada w jaki sposób ideologie przejmują język i przekonania. W wyniku moich badań doszedłem do wniosku, że marksizm jest morderczą ideologią. Uważam, że jego praktykujący na współczesnych uniwersytetach powinni się wstydzić, że nadal promują takie błędne, nie do utrzymania i nieludzkie idee oraz za indoktrynację swoich studentów tymi przekonaniami. Dlatego nie zamierzam wypowiadać marksistowskich słów. To uczyniłoby mnie marionetką radykalnej lewicy i tak się nie stanie. Kropka. W odpowiedzi na kontrowersje administratorzy akademiccy na Uniwersytecie w Toronto wysłali Petersonowi dwa listy ostrzegawcze, z których jeden zauważył, że wolność słowa musi być udzielona zgodnie z przepisami praw człowieka a drugi dodał, że jego odmowa użycia preferowanych zaimków osobowych stanowi dyskryminację. Peterson spekulował, że te ostrzeżenia były zalążkami formalnych działań prowadzących do zwolnienia dyscyplinarnego ale w grudniu uniwersytet zapewnił go, że zachowa profesurę. Od stycznia 2017 r. wrócił do nauczania psychologii na Uniwersytecie w Toronto.
W lutym 2017 r. Maxime Bernier, kandydat na lidera Partii Konserwatywnej Kanady, stwierdził, że po spotkaniu z Petersonem i dyskusji zmienił swoje stanowisko w sprawie ustawy C-16 i przestał ją popierać. Analiza ustawy Petersona była często cytowana przez senatorów, którzy byli przeciwni jej uchwaleniu. W kwietniu 2017 r. Petersonowi odmówiono przyznania grantu Rady Nauk Społecznych i Humanistycznych (SSHRC) co interpretował jako odwet za swoje oświadczenia dotyczące ustawy C-16. Doradca ds. Relacji z mediami SSHRC powiedział, że „komisje oceniają tylko informacje zawarte we wniosku”. W odpowiedzi The Rebel Media zainicjowało kampanię Indiegogo w imieniu Petersona. Do końca kampanii 6 maja zebrano 195 000 USD co stanowi równowartość ponad dwóch lat finansowania badań. W maju 2017 r. Peterson wystąpił przeciwko ustawie C-16 podczas przesłuchania w kanadyjskiej Senackiej Komisji Prawnej i Konstytucyjnej. Był jednym z 24 świadków zaproszonych do wypowiedzenia się na temat ustawy.
W listopadzie 2017 r. Lindsay Shepherd, asystentka dydaktyczna na kursie komunikacyjnym pierwszego roku Uniwersytetu Wilfrid Laurier, została ocenzurowana przez jej profesorów za pokazanie fragmentu The Agenda, w którym Peterson rozmawiał o ustawie C-16 z innym profesorem podczas dyskusji na zajęciach o zaimkach osobowych. Cenzurę uzasadniano stworzeniem „toksycznego środowiska”, porównując dyskusję Petersona z „przemową Hitlera” a także z naruszeniem ustawy C-16. Cenzura została później wycofana a profesorowie i uniwersytet formalnie przeprosili studentkę. Wydarzenia te zostały skrytykowane przez Petersona a także przez kilka redakcji gazet i publicystów krajowych gazet jako przykład tłumienia wolności słowa na kampusie uniwersyteckim. W czerwcu 2018 r. Peterson złożył pozew o wartości 1,5 miliona dolarów przeciwko Uniwersytetowi Wilfrid Laurier, twierdząc że trzech pracowników uniwersytetu złośliwie go zniesławiało rozpowszechniając negatywne komentarze o nim za zamkniętymi drzwiami. We wrześniu 2018 r. Wilfried Laurier zwrócił się do sądu o oddalenie powództwa, twierdząc że ironią dla rzekomego zwolennika wolności słowa jest próba ograniczenia wolności słowa.
Relacje płci i męskość.
Peterson argumentował, że trwa „kryzys męskości” i „reakcja na męskość”, w których „męski duch jest atakowany”. Twierdził, że feminizm i polityka, taka jak rozwód bez winy, miały negatywny wpływ na relacje płci i zdestabilizowała społeczeństwo. Argumentował, że istniejąca hierarchia społeczna, którą lewica określiła jako „represyjny patriarchat”, może „opierać się na kompetencjach”. Peterson powiedział, że mężczyźni bez partnerek mogą stać się agresywni, i zauważył, że przemoc mężczyzn jest mniejszym problemem w społeczeństwach, w których monogamia jest normą społeczną. Przypisał wzrost Donalda Trumpa i skrajnie prawicowych polityków europejskich temu co, jak mówi, jest negatywną reakcją na nacisk na „feminizację” mężczyzn mówiąc: „Jeśli mężczyźni będą zbyt mocno naciskani na feminizację, będą coraz bardziej zainteresowani ostrą, faszystowską ideologią polityczną." Zwrócił uwagę na wywiad na kanale "Channel 4" w 2018 r., w którym starł się z dziennikarką Cathy Newman na temat różnic w wynagrodzeniach kobiet i mężczyzn. Peterson zakwestionował twierdzenie, że różnica w płacach wynikała wyłącznie z dyskryminacji seksualnej.
Zmiany klimatyczne.
Peterson wątpi w naukowy konsensus w sprawie zmian klimatu, mówiąc, że jest „bardzo sceptyczny wobec modeli używanych do przewidywania zmian klimatu” i że „[nie] można ufać danym ponieważ w grę wchodzi zbyt wiele ideologii".
Krytyka.
Nathan Robinson zarzucił Petersonowi nierzetelność naukową, wymieniając wśród zarzutów stawianych psychologowi pustosłowie, przedstawianie oczywistości jako własnych opinii, chaotyczny sposób ilustrowania swych myśli oraz naginanie treści publikacji przytaczanych przez myśliciela do z góry ustalonych poglądów. Jako przykład ilustrujący ten ostatni zarzut Robinson wskazywał wypowiedź Petersona o Orwellu, który miał rzekomo wedle psychologa twierdzić, że „socjaliści tak naprawdę nie lubili ludzi biednych”, podczas gdy treść słów Orwella brzmiała następująco: „Odwrót od socjalizmu tylko dlatego, że wielu socjalistów to źli ludzie jest tak samo absurdalny jak odmowa podróży pociągiem, ponieważ nie podoba ci się twarz biletera”. Matt McManus z portalu Jacobin zarzucał Petersonowi, że ten atakował lewicowych naukowców za „postmodernistyczny marksizm” mimo że sam w debacie ze Slavojem Žižkiem z 2019 roku przyznał się, że z Marksa czytał jedynie "Manifest komunistyczny".
Życie prywatne.
Peterson poślubił Tammy Roberts w 1989 roku. Mają jedną córkę i jednego syna.
Jest filozoficznym pragmatykiem. W wywiadzie w 2017 r. zapytano Petersona, czy jest chrześcijaninem, odpowiedział: „Przypuszczam, że najprostszą odpowiedzią na to jest tak”. W 2018 r. Peterson podkreślił, że jego koncepcja chrześcijaństwa różni się od terminu, który jest powszechnie rozumiany. Dla Petersona etyczną odpowiedzialnością chrześcijanina jest naśladowanie Chrystusa: wierzy, że oznacza to „coś takiego, że trzeba wziąć odpowiedzialność za zło na świecie, tak jakbyś był za to odpowiedzialny… aby zrozumieć, że określasz kierunek świata, czy to w kierunku nieba, czy piekła”. Zapytany, czy wierzy w Boga, Peterson odpowiedział: „Myślę, że właściwą odpowiedzią jest„ Nie ”, ale obawiam się, że mógłby istnieć”. Tim Lott w The Spectator, napisał, że Peterson czerpie inspirację z filozofii religii Junga i ma poglądy podobne do chrześcijańskiego egzystencjalizmu Sørena Kierkegaarda i Paula Tillicha. Lott twierdzi również, że Peterson ma szacunek dla taoizmu, ponieważ postrzega przyrodę jako walkę między porządkiem a chaosem i uważa, że życie bez tego dwoistości byłoby pozbawione sensu.
Od około 2000 r. Peterson zaczął kolekcjonować obrazy z czasów radzieckich. Obrazy są prezentowane w jego domu jako przypomnienie związku między totalitarną propagandą a sztuką oraz jako przykłady tego, jak idealistyczne wizje mogą stać się totalitarnym uciskiem i horrorem. Peterson napisał wstęp do 50. rocznicy wydania "Archipelagu Gułag", wydanego w listopadzie 2018 r.
W 2016 r. Peterson został członkiem honorowym dalszej rodziny Karola Józefa, artysty Kwakwaka'wakw, i otrzymał imię Alestalagie („Wielki Poszukiwacz”).
Pod koniec 2016 r. Peterson zastosował ścisłą dietę składającą się wyłącznie z mięsa i niektórych warzyw w celu opanowania ciężkiej depresji i zaburzeń autoimmunologicznych, w tym łuszczycy i zapalenia błony naczyniowej oka. Przestał jeść warzywa w połowie 2018 r..
W 2019 roku Peterson został przyjęty do ośrodka rehabilitacji po wystąpieniu objawów ubocznych klonazepamu, leku przeciwlękowego. Zaczął go brać po zdiagnozowaniu raka u żony, gdyż wystąpiło u niego pogorszenie depresji.
Jordan Peterson w Polsce.
Osoba Jordana Petersona w Polsce wciąż nie jest znana, większość Polaków nie kojarzy kanadyjskiego profesora. Ulega to jednak zmianie, a poglądy Petersona coraz częściej są przytaczane w polskojęzycznych artykułach, zarówno przez zwolenników profesora jak i przeciwników. W ostatnim czasie powstało wiele kanałów na YouTube, które tłumaczą najpopularniejsze wykłady Petersona. Polscy youtuberzy i blogerzy często przytaczają, interpretują i przybliżają polskim widzom 12 zasad życiowych Petersona.
Książka Jordana Petersona "" została przetłumaczona na język polski i jest sprzedawana w wielu polskich sklepach internetowych.
24 listopada 2019 w kinie „Wisła” w Warszawie odbył się pierwszy w Polsce pokaz filmu dokumentalnego o Jordanie Petersonie "The Rise of Jordan Peterson" (2019).
20 czerwca 2022 miała miejsce pierwsza wizyta Jordana Petersona w Polsce, podczas której w warszawskiej Hali Expo XXI wygłosił wykład w ramach trasy "Beyond: 12 More Rules For Life". 

</doc>
<doc id="4647902" url="https://pl.wikipedia.org/wiki?curid=4647902" title="Critical Role">
Critical Role

Critical Role – amerykański serial internetowy, podczas którego grupa profesjonalnych aktorów głosowych gra w "Dungeons &amp; Dragons".
Powstały liczne produkcje powiązane z "Critical Role", m.in. spin-off "Exanndria Unlimited" i adaptacja pierwszej kampanii "Legenda Vox Machiny".
Opis.
Pierwszy odcinek serialu transmitowanego od marca 2015 roku rozpoczyna się w trakcie kampanii, w której wcześniej członkowie obsady brali udział prywatnie. Pierwszy sezon serialu, tzw. "Kampania pierwsza" licząca 115 odcinków, zakończyła się w październiku 2017 roku. Obsada rozpoczęła rozgrywkę drugiej kampanii w styczniu 2018 roku. W przerwie pomiędzy sezonami zostały wypuszczone pojedyncze, niezależne odcinki. 
Odcinku serialu są emitowane na żywo w czwartki o 19:00 czasu pacyficznego na platformie Twitch, gdzie wideo na życzenie są dostępne dla subskrybentów platformy natychmiast po emisji. W poniedziałki następujące po emisji na żywo, wideo jest udostępniane na stronie internetowej serialu oraz na kanale "Critical Role" na YouTube'ie.
Wydano szereg licencjonowanych prac opartych na serialu, takich jak oficjalny przewodnik po świecie kampanii (tzw. "campaign setting") napisany przez mistrza podziemi serialu, Matthew Mercera. 
Serial "Critical role" (oraz talk-show "Talks Machina" powiązany z serialem) jest produkowany przez należące do obsady studio o tej samej nazwie od 2018 roku. Studio również opracowuje programowanie dla swojego kanału na platformie Twitch i YouTube'ie. 
Struktura kampanii.
Fabuła "Critical Role" rozwija się w miarę rozgrywki danej kampanii, w której zawiera się seria łuków narracyjnych, najczęściej o długości kilku odcinków. Oprócz głównych wątków postaci odpoczywają, zaopatrują się w potrzebne materiały lub uczestniczą w pobocznych misjach. Dodatkowo każda postać graczy ma tło fabularne, nieskończoną lub nierozwiązaną część osobistej historii która od czasu do czasu może być istotna dla całej kampanii. Czasami większe łuki narracyjne są powiązane z tłem danej postaci. 
Wszystkie kampanie mają miejsce w Exandrii, świecie stworzonym przez Matthew Mercera.
Pierwsza kampania.
Wydarzenia pierwszej kampanii rozgrywają się przede wszystkim w Tal'Dorei, jednym z kontynentów. Głównymi bohaterami są członkowie Vox Machina, grupy wcześniej znana jako Super-High Intensity Team (S.H.I.T.S). Jej członkami są postaci graczy: Vax'ildan, Vex'halia, Grog Strongjaw, Pike Trickfoot, Scanlan Shorthalt, Percy de Rolo oraz Keyleth (pierwotnie członkiem drużyny był również Tiberius Stormwind). 
Pierwszy odcinek serialu został nadany 12 marca 2015 roku, tym samym rozpoczynając upublicznioną część pierwszej kampanii, która zakończyła się 12 października 2017 wraz z transmisją 115 odcinka. 
Wcześniejsze przygody.
Przed wydarzeniami serialu Vox Machina uratowała Suwerena Uriela Tal'Dorei III, władcy Tal'Dorei i stolicę kontynentu, Emon. Jako wyraz uznania, Uriel dał członkom drużyny miejsca w radzie miejskiej oraz podarował im rezydencję nazwaną Twierdzą Greyskull. Odcinek 36, zatytułowany "Winter's Crest in Whitestone", zawiera skrót tych wydarzeń.
Druga kampania.
Druga kampania rozgrywa się około dwudziestu lat po zakończeniu wydarzeń pierwszej kampanii na innym kontynencie Exandrii o nazwie Wildemount. Koncentruje się na przygodach drużyny Mighty Nein, której członkami są Caleb Widogast, Mollymauk Tealeaf, Jester Lavorre, Fjord, Beauregard Lionett, Nott The Brave (Veth Brenatto), Yasha Nydoorin oraz Caduceus Clay (od 28 odcinka). Główny wątek ma związek z konfliktem dwóch głównych sił politycznych kontynentu, Imperium Dwendalijskiego i Dynastii Kryn. 
Obsada i postacie.
W okresie od października 2015 r. do końca 2019 r. obsada "Critical Role" składała się z ośmiu graczy. Podczas pierwszych 27 odcinkach główna obsada składała się z dziewięciu graczy. Ponadto w trakcie obu kampanii pojawiali się gracze-goście. 
Główna obsada.
Obsada, ich postacie oraz rasy i klasy ich postaci w obu kampaniach są przedstawione poniżej. 
Goście.
Goście-gracze pojawiają się sporadycznie w kampaniach Critical Role, zwykle zostając na jeden do kilku następujących po sobie odcinków. Tylko kilku gości (Mary Elizabeth McGlynn, Will Friedle i Patrick Rothfuss w pierwszej kampanii oraz Khary Payton w drugiej kampanii) pojawiło się w odcinkach nie następujących po kolei ze względu na ich postacie biorące aktywnie udział w wydarzeniach kampanii. Jedynie Chris Perkins pojawił się jako gość w obydwu kampaniach. 
Historia.
Grupa złożona z członków obecnej obsady "Critical Role" rozpoczęła rozgrywkę pierwszej kampanii dwa lata przed rozpoczęciem transmisji serialu jako pojedynczą sesję zorganizowaną na urodziny Liama O’Briena, podczas której grali w uproszczoną wersję czwartej edycji "Dungeons &amp; Dragons". Gracze postanowili kontynuować grę, zmieniając wcześniej używany przez nich system na Pathfindera. Kiedy Felicia Day usłyszała o prywatnej grze od Ashley Johnson, zaproponowała grupie jej kontynuowanie w formie transmisji dla "Geek &amp; Sundry", firmie i kanale YouTube zajmującym się głównie produkcją seriali internetowych. W tym celu grupa ponownie zmieniła system gry z "Pathfindera" na piątą edycję "Dungeons&amp;Dragons" zanim 12 marca 2015 roku rozpoczęła się transmisja serialu. 
W czerwcu 2018 roku powstały oddzielne kanały "Critical Role" na Twitchu oraz YouTube’ie, a Marisha Ray została dyrektorem kreatywnym franczyzy. Grupa zaczęła samodzielnie produkować treści, które nie pojawiały się na kanale "Geek &amp; Sundry". Plany "Critical Role" i "Talks Machina" zostały przesunięte ze studia "Legendary Digital Network" do studia "Critical Role" w lipcu 2019 roku. 
W lutym 2019 proces oddzielenia "Critical Role" od "Geek &amp; Sundry" i "Legendary Digital Networks" został zakończony, a serial oraz inne treści produkowane przez studio zaczęły być transmitowane wyłącznie na kanałach "Critical Role". Niektóre odcinki (obecnie całość pierwszej kampanii i pierwsze 19 odcinków drugiej kampanii oraz odpowiadające im odcinki serii "Talks Machina") pozostały w archiwach i na kanale "Geek &amp; Sundry na" YouTube'ie. W grudniu 2019 roku rozpoczęła się migracja starszych odcinków "Critical Role" i "Talks Machina": treści usuwane są z kanałów "Geek &amp; Sundry" i ponownie udostępniane na oficjalnych kanałach "Critical Role".
Format.
"Critical Role" to połączenie tradycyjnego serialu i współczesnej transmisji gry na platformie Twitch. Każdy odcinek zazwyczaj trwa od 3 do 5 (w niektórych przypadkach 6) godzin i jest transmitowany na żywo na kanale "Critical Role" na platwormie Twitch w prawie każdy czwartek, przy czym każda możliwa przerwa jest ogłaszana przynajmniej na tydzień przed transmisją. Nagrania są udostępniane dla subskrybentów kanału Critical Role od razu po nadaniu odcinka, a w kolejne poniedziałki zostają udostępnione na kanale Critical Role na YouTube’ie, gdzie można je obejrzeć za darmo.
Osiem odcinków "Critical Role" było rozgrywanych w formie wydarzeń teatralnych z publicznością. Pierwsze trzy były odcinkami z pierwszej kampanii: odcinek 60 – "Heredity and Hats", 62 – "The Uninviting Waters" oraz odcinek 109,"The Ominous March". Podobnie rozegrane zostały trzy z odcinków drugiej kampanii: odcinek 29 – "The Stalking Nightmare", odcinek 37 – "Dangerous Liaisons" oraz odcinek 73 – "Uthodurn""." Dwa razy obsada rozgrywała niezależne gry w formie wystąpień na żywo: odcinek "Vox Machina: The Search for Grog" 19 stycznia 2019 roku w Teatrze Ace Hotel w Los Angeles oraz odcinek "The Adventures of the Darrington Brigade" 23 listopada 2019 roku w Bass Concert Hall w Austin w Teksasie. 
Odbiór.
Już w styczniu 2016 roku każdy odcinek serialu miał łącznie ponad milion minut wyświetleń na Twitchu, dając razem ponad 37 milionów minut wyświetleń całego serialu. W czerwcu 2017 ilość wyświetleń serialu (liczącego wtedy 100 odcinków) wynosiła łącznie 69 milionów. 
W artykule umieszczonym na stronie internetowej Polygon ze stycznia 2016 roku "Critical Role" został opisany jako "na wskroś współczesny" serial z nieustannie rozwijającym się modelem biznesowym. 
Serial zwrócił uwagę wydawców "Dungeons &amp; Dragons", Wizards of the Coast i został dwukrotnie omówiony w ramach ich podcastu dotyczącego gry razem z niektórymi członkami obsady: Matthew Mercerem, Marishą Ray, Laurą Bailey, Liamem O'Brienem oraz Orionem Acabą, obecnie byłym członkiem grupy. W wywiadzie z magazynem internetowym Polygon główny projektant gry skomentował "Critical Role", mówiąc: "to było naprawdę świetne, jako osoba która pracuje nad "Dungeons &amp; Dragons", otworzyć moją aplikację Twitch na moim iPadzie i zobaczyć "Dungeons &amp; Dragon"s w pierwszym rzędzie". 
Odpowiedź widzów na serial była przeważająco pozytywna. Wielu fanów "Critical Role", nazywanych "Critters", tworzy treści takie jak fanarty, fan fiction, muzykę inspirowaną postaciami i inne własnoręcznie stworzone artykuły promocyjne. Fani wysyłają też wiele prezentów obsadzie, które czasami otwierane są podczas odcinków świątecznych. 
Spin-offy.
Studio produkuje wiele dodatkowych produktów i treści związanych z głównym serialem, między innymi kilka show takich jak talk-show "Talks Machina", gdzie członkowie obsady omawiają odcinki serialu z gospodarzem programu, Brianem W. Fosterem. Inne spin-offy to między innymi "Critical Recap" – seria krótkich wideo podczas których koordynator produkcji "Critical Role", Dani Carr, przedstawia skrót wydarzeń z poprzedniego odcinka, "Handbooker Helper", show podczas którego członkowie obsady omawiają zasady "Dungeons &amp; Dragons", podcasty, kilka serii komiksów, licencjonowane figurki oraz dodatki do gier.
W 2017 roku został wydany licencjonowany przewodnik po Tal'Dorei – kontynencie, na którym dzieje się akcja pierwszej kampanii, a w marcu 2020 zostanie wydany kolejny przedwodnik, tym razem po kontynencie Wildemount, będącym miejscem akcji drugiej kampanii. 
Powstał także serial animowany "Legenda Vox Machiny" ("The Legend of Vox Machina"), ufundowany podczas zbiórki pieniędzy na platformie Kickstarter. 

</doc>
<doc id="4647904" url="https://pl.wikipedia.org/wiki?curid=4647904" title="Roman Duszek">
Roman Duszek

Roman Duszek (ur. 1935 w Warszawie) – polski grafik i dydaktyk, twórca systemów informacji wizualnej, m.in. dla metra warszawskiego, projektant znaków graficznych i opakowań, absolwent Akademii Sztuk Pięknych w Warszawie, wykładowca na Missouri State University.
Życiorys.
Wykształcenie.
W latach 1953–1959 studiował w warszawskiej Akademii Sztuk Pięknych. Dyplom uzyskał w 1959 roku w pracowni Andrzeja Rudzińskiego. W latach 1978–1984 był docentem Akademii Sztuk Pięknych w Warszawie na Wydziale Wzornictwa Przemysłowego.
Kariera zawodowa.
Po studiach pracował dla wielu instytucji i wydawnictw. Został zatrudniony w Przedsiębiorstwie Urządzeń Reklamowych „Reklama”, gdzie był odpowiedzialny za aranżacje wystaw i dekoracji sklepowych. Tam również zajmował się projektowaniem małych form wydawniczych, opakowań i znaków graficznych. Większe sukcesy w dziedzinie projektowania zaczął odnosić wraz z uczestnictwem w konkursach organizowanych przez „Pracownie Sztuk Plastycznych”. Pierwsze logo, dzięki któremu został zauważony, to znak dla Przedsiębiorstwa Handlu Zagranicznego „Bumar”. Chociaż logo Duszka nie wygrało przetargu, zostało wybrane przez Zarząd firmy i przetrwało do 2011 roku.
W 1966 roku Roman Duszek wyjechał na trzy lata do Paryża, gdzie projektował identyfikacje marek i opakowania dla Studia Lonsdale Design. Po powrocie do Warszawy związał się z Doświadczalną Oficyną Graficzną założoną przez profesorów z warszawskiego ASP: Andrzeja Rudzińskiego, Leona Urbańskiego i Henryka Urbanowicza. Oficyna specjalizowała się w drukach bibliofilskich i rządowych akcydensach. Jednocześnie projektował opakowania dla Fabryki Kosmetyków Pollena-Uroda i kampanie informacyjno-reklamowe dla Centrali Handlu Zagranicznego Coopexim. W latach 1972–1976 był dyrektorem Wydawnictw Szkolnictwa Zawodowego (późniejszych Państwowych Zakładów Wydawnictw Szkolnych), a następnie Krajowej Agencji Wydawniczej (1976-78), gdzie zarządzał zespołem odpowiedzialnym za projektowanie składów i opracowywanie publikacji do druku. W latach 1978–1984 wrócił na ASP w Warszawie, aby wykładać na Wydziale Wzornictwa Przemysłowego. Oprócz tego, w latach siedemdziesiątych zaprojektował wiele znanych znaków graficznych.
W 1978 roku, wraz z Andrzejem Zbrożkiem, wygrał przetarg na zaprojektowanie identyfikacji LOT-u. Doświadczenie zdobyte w praktyce, Duszek przełożył na swój program dydaktyczny, pierwszy tego typu w Polsce, gdzie brakowało do tej pory źródeł na temat projektowania tego typu systemów informacji. Za swoją pracę na tym polu otrzymał w 1983 roku Nagrodę ICSID-Kyoto za projekt Systemu Orientacji w Miastach (w zespole z Jerzym Porębskim, Jackiem Surawskim i Andrzejem Wróblewskim).
Od 1977 do 1981 roku pracował dla Międzynarodowej Rady Stowarzyszeń Projektowania Graficznego Icograda, najpierw jako członek zarządu, a potem jako wiceprezes.
Jego prawdopodobnie najbardziej rozpoznawalny projekt to stworzony z Ryszardem Bojarem w 1983 r. system informacji wizualnej metra warszawskiego.
Od 1984 r. mieszka w USA, gdzie uczył projektowania w University of Illinois w Urbana-Champaign (1984-1988) i Missouri State University w Springfield (1988-2008). Po przejściu na emeryturę, wciąż pracuje jako grafik i konsultant ds. komunikacji wizualnej.
Projekty.
Znaki stworzone przez Romana Duszka wrosły na stałe w świadomość Polaków żyjących w PRL-u. Zaprojektował on loga dla takich instytucji jak: Coopexim (1972), Instytut Badań Jądrowych w Świerku (dziś Narodowe Centrum Badań Jądrowych; 1973), Narodowy Fundusz Ochrony Zdrowia (1973), Elektrownia Kozienice (1974), Muzeum Kolejnictwa w Warszawie (1975), Dziennik Telewizyjny i Telewizja Polska (1976), Akademia Medyczna w Warszawie (1978) czy Instytut Psychoneurologiczny w Warszawie (1979). Jego dziełem jest również kultowy już dziś logotyp Polskiego Fiata 125p (ok. 1975).
Duszek jest też twórcą loga i całej identyfikacji bardzo znanego w PRL-u, symbolu ówczesnego luksusu i międzynarodowości, hotelu Victoria w Warszawie (1973-1976). Oprócz zaprojektowania logotypu, Duszek pracował nad systemem nawigacji wewnątrz budynku oraz nad zestawem druków reklamowych i akcydensowych, takich jak: formularze hotelowe, karty menu i rachunki z czterech restauracji hotelowych. Widoczny w logotypie hotelu znak „V” to geometryczne nawiązanie do warszawskiej Syrenki z mieczem. Następnie Duszek zaprojektował kolejny złożony system wayfindingowy dla szpitala dziecięcego w Prokocimiu (obecnie Uniwersytecki Szpital Dziecięcy w Krakowie), który wówczas był największym i najnowocześniejszym kompleksem szpitalnym.
W 1978 roku Roman Duszek wraz z Andrzejem Zbrożkiem wygrali przetarg na przeprojektowanie identyfikacji Polskich Linii Lotniczych LOT. W pierwszej kolejności projektanci zaprojektowali nowy logotyp, wykorzystując istniejące już logo Tadeusza Gronowskiego z 1929 roku przedstawiające żurawia w locie, i wpisując je w literę O. Zmienili jednak kolorystykę i formę graficzną znaku, tworząc prawdopodobnie jeden z najbardziej rozpoznawalnych znaków graficznych w Polsce. Przed przystąpieniem do samego projektowania Duszek przeprowadził pionierskie w skali kraju obserwacje i badania, w których porównywał rozpoznawalność znaków i określał czytelność szczegółów na widocznych z daleka samolotach. Duszek wraz ze Zbrożkiem, oprócz samego logotypu, zaprojektowali całą dokumentację techniczną projektu, która określała zasady stosowania znaku.
Doświadczenie zdobyte w projektowaniu identyfikacji LOT-u okazało się użyteczne w planowaniu systemu informacji dla metra warszawskiego, przy którym Duszek pracował z Ryszardem Bojarem i Markiem Stańczykiem. Projektanci współpracowali z architektami od samego etapu rysunków koncepcyjnych dla stacji metra, planując, gdzie powinny znajdować się tablice informacyjne i jak powinny wyglądać. Ustalali lokalizację napisów na podstawie trasy przejścia pasażera, tak aby mógł jak najszybciej i najprościej znaleźć wszystkie potrzebne informacje. Zgodnie z propozycją barwą zakładową Metra Warszawskiego stał się granatowy, widoczny w tle tablic z nazwą stacji, na tablicach kierunkowych czy na linijce z przebiegiem trasy metra. Do innych charakterystycznych elementów należały pomarańczowe schematy linii metra czy okolic stacji, a także charakterystyczny granatowy pas z nazwą stacji, ciągnący się przez całą długość peronu, oraz tablice pokazujące kierunek ruchu. System, który powstał, na stałe wpisał się w codzienny krajobraz dojeżdżających do pracy warszawiaków.
Nagrody.
Roman Duszek zdobył wiele nagród w dziedzinie projektowania i nauczania, m.in.:
W 2015 został nagrodzony Srebrnym Medalem „Zasłużony Kulturze Gloria Artis”.

</doc>
<doc id="4647906" url="https://pl.wikipedia.org/wiki?curid=4647906" title="Ekosemiotyka">
Ekosemiotyka

Ekosemiotyka – nauka łącząca semiotykę z ekologią człowieka, zajmująca się badaniem relacji znaków pochodzenia kulturowego z organizmami żywymi, ich społecznościami i środowiskiem. Pojęcie ekosemiotyki zostało zaproponowane przez Winfrieda Nötha i Kaleviego Kulla.
Główną sferą zainteresowania ekosemiotyki jest wpływ konceptu (idei, modelu opartego na znakach semiotycznych) na projektowanie środowiska i zmiany w nim. Ekosemiotyka zajmuje się wpływem znaków na środowisko ekologiczne. Jest więc nauką o znakach (zarówno ludzkich, jak i zwierzęcych) w ramach geograficznych. Bada udział procesów semiotycznych w mniejszych, jak i większych strukturach.
Ekosemiotyka jest silnie związana z ekolingwistyką. Ekolingwistyka, zajmująca się wpływem znaków pochodzenia lingwistycznego na środowisko, jest integralną częścią ekosemiotyki, która obejmuje także znaki nielingwistyczne.
Historia pojęcia.
Ekosemiotyka jako dział semiotyki powstał w 1998 roku dzięki artykułom autorstwa Nötha i Kulla. Swoistym prekursorem ekosemiotyki była biosemiotyka, dziedzina semiotyki badająca znaki w świecie ożywionym. To właśnie badacze związani z tą dziedziną stworzyli ekosemiotykę. Rozwijająca się biosemiotyka doprowadziła do zainteresowania się działaniem znaków w środowiskach i społecznościach. W 2001 roku kolejne wydanie artykułów zaowocowało serią konferencji, kursów i rozmaitych studiów nad nową dziedziną. Samo pojęcie pierwszy raz zostało użyte przez Nötha w 1996 roku, chociaż już wcześniej rozważano ekologię semiotyczną. W 2002 roku przyznano pierwszy grant naukowy związany z ekosemiotyką. Uzyskał go Kalevi Kull z Uniwersytetu w Tartu.
Ekosemiotyka w praktyce.
Ekosemiotyka, nauka jednoczącą kulturę i środowisko jako nauka interdyscyplinarna, może być wykorzystywana w praktyce w ekologii i ekokrytycyzmie. Paradygmat ekosemiotyczny był wielokrotnie wykorzystywany w badaniach nad krajobrazem i jego ekologią.
Krajobraz w ekosemiotyce.
W ekosemiotyce krajobraz rozumiany jest jako zbiór znaków w określonej przestrzeni geograficznej. Wobec tego krajobraz jest systemem semiotycznym, obfitującym w rozmaite znaczenia i tworzącym pewną całość. Ekosemiotykę można więc rozumieć jako semiotykę krajobrazu.
Główne zasady.
Ekosemiotyką kieruje osiem głównych zasad zaproponowanych w pracy Marana i Kulla pt. "Ecosemiotics: Main principles and current developments":

</doc>
<doc id="4647909" url="https://pl.wikipedia.org/wiki?curid=4647909" title="Ekologia kulturowa">
Ekologia kulturowa

Ekologia kulturowa - nauka o adaptacji człowieka do środowiska społecznego i fizycznego. Adaptacja człowieka odnosi się zarówno do procesów biologicznych, jak i kulturowych, które umożliwiają ludności przeżycie i rozmnażanie się w danym lub zmieniającym się środowisku. Można badać ją w ujęciu diachronicznym (badanie bytów istniejących w różnych epokach) lub synchronicznym (badanie obecnego systemu i jego elementów). Głównym argumentem jest to, że środowisko naturalne, w społeczeństwach lokalnych lub opierających się na handlu wymiennym, częściowo od niego zależnych, w znacznym stopniu przyczynia się do rozwoju organizacji społecznej i innych instytucji. W sferze akademickiej, w połączeniu z badaniem ekonomii politycznej oraz badaniem ekonomii jako ustroju, staje się ona ekologią polityczną, kolejną subdziedziną akademicką. Jest przydatna również w analizie wydarzeń historycznych, takich jak Syndrom Wyspy Wielkanocnej.
Historia.
Termin „ekologia kulturowa” został wprowadzony przez antropologa kulturowego Juliana Stewarda, który przedstawił go jako metodologię pozwalającą na badanie, w jaki sposób ludzkość dostosowuje się do różnorodnych środowisk. W "Theory of Culture Change: The Methodology of Multilinear Evolution""." Steward opisuje ekologię kulturową jako „sposoby, w jakie zmiana kulturowa jest wywoływana poprzez dostosowywanie się do środowiska”. Kluczową kwestią jest to, że każda konkretna adaptacja człowieka jest częściowo odziedziczona historycznie i obejmuje technologie, praktyki i wiedzę, które pozwalają ludziom żyć w danym środowisku. Oznacza to, że pomimo wpływu, jaki środowisko wywiera na sposób ludzkiej adaptacji, nie jest ono jedynym determinującym ją czynnikiem. W ten sposób Steward wprowadza rozróżnienie pomiędzy zmiennymi środowiskowymi a wewnętrznym dostosowaniem kultury rozwijającej się w danym środowisku. W perspektywie długoterminowej oznacza to, że środowisko i kultura są w pewnym sensie osobnymi ścieżkami ewolucyjnymi, a zdolność jednego z tych czynników do wywierania wpływu na drugi zależy od wewnętrznej struktury każdego z nich. To twierdzenie, że środowisko fizyczne i biologiczne wpływa na kulturę - okazało się kontrowersyjne, ponieważ implikuje element determinizmu środowiskowego wobec ludzkich działań, co niektórzy badacze nauk społecznych, w szczególności osoby piszące z perspektywy marksistowskiej, uważają za problematyczne. Ekologia kulturowa uznaje, że uwarunkowania ekologiczne odgrywają znaczącą rolę w kształtowaniu kultur danego regionu.
Metodologia zaproponowana przez Stewarda.
Zastosowana przez Stewarda metodologia polegała na:
Wpływ na naukę.
Koncepcja ekologii kulturowej wypracowana przez Stewarda stała się popularna wśród antropologów i archeologów w połowie XX wieku, choć później spotkali się oni z krytyką ze względu na swój determinizm środowiskowy. Ekologia kulturowa była jednym z głównych założeń i czynników napędzających rozwój archeologii procesualnej w latach 60. XX wieku, ponieważ archeolodzy pojmowali zmianę kulturową w ramach technologii i wpływu wywieranego przez nią na adaptację środowiskową.
W antropologii.
Ekologia kulturowa w formie opracowanej przez Stewarda jest jedną z głównych subdyscyplin antropologii. Wywodzi się z prac Franza Boasa i rozszerzyła się na wiele aspektów ludzkiego społeczeństwa, w szczególności podział bogactwa i władzy w społeczeństwie oraz to, jak wpływ wywiera na takie zachowania jak gromadzenie lub obdarowywanie (np. tradycja poltacz na północno-zachodnim wybrzeżu Ameryki Północnej).
Jako projekt interdyscyplinarny.
Jedna z koncepcji ekologii kulturowej powstałych w latach dwutysięcznych jest ogólną teorią, która traktuje ekologię jako paradygmat nie tylko dla nauk przyrodniczych i antropologicznych, ale także dla kulturoznawstwa. W "Die Ökologie des Wissens" Peter Finke wyjaśnia, że teoria ta łączy różne kultury wiedzy, które wyewoluowały w historii i które zostały podzielone na coraz bardziej wyspecjalizowane dyscypliny i subdyscypliny w ewolucji współczesnej nauki. W tym ujęciu ekologia kulturowa uznaje sferę kultury ludzkiej nie za odrębną, lecz współzależną i przekształcaną przez procesy ekologiczne i naturalne cykle energetyczne. Jednocześnie uznaje względną niezależność i autorefleksyjną dynamikę procesów kulturowych. Ze względu na to, że koncepcja zależności kultury od przyrody i uwzględnienie nieuniknionej obecności przyrody w kulturze zyskuje interdyscyplinarne znaczenie, różnica między ewolucją kultury a ewolucją naturalną jest coraz bardziej zauważana przez ekologów kulturowych. W miejsce praw genetycznych, informacje i komunikacja stały się głównymi siłami napędowymi ewolucji kulturowej. Przyczynowe deterministyczne prawa nie mają zatem zastosowania do kultury w ścisłym tego słowa znaczeniu, istnieją jednak wartościowe analogie, które można znaleźć pomiędzy procesami ekologicznymi i kulturowymi.
Gregory Bateson jako pierwszy nakreślił takie analogie w "Steps to an Ecology of Mind", opierając je na ogólnych zasadach złożonych dynamicznych procesów życiowych, np. koncepcja pętli sprzężenia zwrotnego, która, w jego opinii, funkcjonowała zarówno pomiędzy umysłem i światem, jak i wewnątrz samego umysłu. Bateson nie postrzega umysłu ani jako autonomicznej, metafizycznej siły, ani jako zwykłej neurologicznej funkcji mózgu, lecz jako „odhierarchizowaną koncepcję wzajemnej zależności między (ludzkim) organizmem a jego (naturalnym) środowiskiem, podmiotem i przedmiotem, kulturą i przyrodą”, a zatem jako „synonim cybernetycznego systemu obwodów informacyjnych, które są istotne dla przetrwania gatunku”.
Finke łączy te pomysły z koncepcjami z teorii systemów. Opisuje różne sekcje i podsystemy społeczeństwa jako „ekosystemy kulturowe” z własnymi procesami produkcji, konsumpcji i redukcji energii (zarówno fizycznej, jak i psychicznej). Dotyczy to także kulturowych ekosystemów sztuki i literatury, które podążają za swoimi wewnętrznymi siłami selekcji i samoodnawiania, ale pełnią także ważną funkcję w całym systemie kulturowym.
W literaturoznawstwie.
Wzajemne powiązania pomiędzy kulturą a przyrodą były szczególnym przedmiotem kultury literackiej, aż od jej archaicznych początków, pojawiając się w mitach, rytuałach, ustnie przekazywanych historiach, legendach i baśniach, w gatunkach literatury pasterskiej oraz poezji natury. Ważne teksty tej tradycji obejmują historie wzajemnych przemian między życiem ludzkim i nieludzkim, których najsłynniejszym zbiorem są "Metamorfozy" Owidiusza, jeden z istotniejszych tekstów w całej historii literatury, oddziałujący na różne kultury. Ta uwaga poświęcana interakcjom między kulturą, a naturą stała się szczególnie widoczna w epoce romantyzmu, pozostając charakterystyczną dla literackich inscenizacji ludzkich doświadczeń aż do chwili obecnej.
Wzajemna otwartość i symboliczne połączenie kultury i natury, umysłu i ciała, życia ludzkiego i nieludzkiego w sposób holistyczny, a jednocześnie radykalnie pluralistyczny wydaje się być jednym z istotnych sposobów funkcjonowania literatury i tworzenia wiedzy literackiej. Z tej perspektywy literaturę można opisać jako symboliczne medium szczególnie potężnej formy „ekologii kulturowej”. Teksty literackie przedstawiały i badały, w coraz nowszych scenariuszach, złożone sprzężenie zwrotne pomiędzy dominującymi systemami kulturowymi, a potrzebami i przejawami ludzkiej i nieludzkiej „natury”. Z tego paradoksalnego aktu regresji twórczej czerpały one swoistą moc innowacji i kulturowego samoodnawiania.
W geografii.
W geografii ekologia kulturowa rozwinęła się w odpowiedzi na podejście Carla O. Sauera do „morfologii krajobrazu”. Szkoła Sauera została skrytykowana za nienaukowość, a później za utrzymywanie „reifikowanej” lub „superorganicznej” koncepcji kultury. W ekologii kulturowej zastosowano pomysły z ekologii i teorii systemów, aby zrozumieć proces dostosowywania się ludzi do środowiska. Ci ekolodzy kulturowi skupili się na przepływach energii i materiałów, badając, w jaki sposób przekonania i instytucje istniejące w kulturze regulują wymiany pomiędzy nią, a otaczającą ją ekologią naturalną. Według tej perspektywy ludzie stanowią taką samą część ekologii, jak każdy inny organizm. Ważnymi praktykami tej formy ekologii kulturowej są Karl Butzer i David Stoddart.
Druga forma ekologii kulturowej wprowadziła teorię decyzji z ekonomiki rolnictwa, szczególnie zainspirowaną twórczością Aleksandra Chayanova i Ester Boserup. Przedmiotem badań tych ekologów kulturowych był sposób, w jaki grupy ludzkie podejmują decyzje o tym, jak mają wykorzystywać swoje środowisko naturalne. Byli szczególnie zainteresowani kwestią intensyfikacji rolnictwa, udoskonalając konkurencyjne modele Thomasa Malthusa i Boserup. Znani ekolodzy kulturowi w tej drugiej tradycji to Harold Brookfield i Billie Lee Turner II. Począwszy od lat 80. ekologia kulturowa stała się przedmiotem krytyki ze strony ekologii politycznej. Politolodzy zarzucili, że ekologia kulturowa zignorowała związki między badanymi przez siebie systemami lokalnymi a globalną ekonomią polityczną. Dziś niewielu geografów określa się jako ekolodzy kulturowi, ale pomysły z ekologii kulturowej zostały przyjęte i rozwinięte przez ekologię polityczną, naukę o zmianach gruntów i naukę o zrównoważonym rozwoju.
Koncepcje ekologii kulturowej.
Gatunek ludzki.
Książki o kulturze i ekologii zaczęły pojawiać się w latach 50. i 60. XX wieku. Jedną z pierwszych opublikowanych w Wielkiej Brytanii był "Gatunek Homo sapiens" zoologa Anthony'ego Barnetta, która ukazał się w 1950 r. z podtytułem "Biologia człowieka", jednakże dotyczyła znacznie węższego podzbioru tematów. Książka obejmowała problematykę kulturowego wpływu niektórych wyróżniających się obszarów wiedzy o środowisku w zakresie zdrowia i chorób, żywności, wielkości i jakości populacji człowieka oraz różnorodności typów jednostek ludzkich i ich umiejętności. Barnett był zdania, że wybrane przez niego obszary informacji „są tematami, na które wiedza jest nie tylko pożądana, ale także potrzebna dorosłej osobie w XX wieku”. Następnie zwrócił uwagę na niektóre koncepcje leżące u podstaw ekologii człowieka w odniesieniu do problemów społecznych, przed którymi stoją jego czytelnicy w latach 50. XX wieku, a także na twierdzenie, że natura ludzka nie może się zmienić, co to twierdzenie może oznaczać i czy jest prawdziwe. Trzeci rozdział omawia bardziej szczegółowo niektóre aspekty genetyki człowieka.
Potem następuje pięć rozdziałów o ewolucji człowieka i różnicach między grupami ludności (lub rasami) oraz między poszczególnymi mężczyznami i kobietami w czasach współczesnych, w odniesieniu do wzrostu populacji (temat „różnorodności ludzkiej”). Ostatnie rozdziały dotyczą różnych aspektów ludzkiej populacji (temat „życia i śmierci”). Tak jak w przypadku innych zwierząt, dla przetrwania człowieka konieczne jest przezwyciężenie niebezpieczeństw głodu i infekcji, jak również pozostanie płodnym. Cztery końcowe rozdziały dotyczą zatem żywności, chorób oraz wzrostu i spadku populacji ludzkiej.
Barnett spodziewał się, że jego koncepcja może zostać skrytykowana, ponieważ pomija opis cech człowieka, które wyraźnie odróżniają ludzkość od innych zwierząt. Może to spowodować wysunięcie kontrargumentu, że specyfika ludzkiego zachowania została zignorowana, bądź też, że pomijana jest psychologia człowieka lub że nie bierze się pod uwagę sposobu funkcjonowania ludzkiego umysłu. Uzasadniał swój ograniczony pogląd, nie tym, że przywiązano niewielką wagę do pominiętych tematów, lecz tym, że były one tak ważne, że by opisać, lub nawet streścić każdy z nich potrzebna by była osobna książka o podobnej objętości. Innymi słowy, autor został zaklasyfikowany do grona specjalistów akademickich i z tego powodu obawiał się przyjęcia częściowego, konceptualnego i specyficznego poglądu na zoologię człowieka.
Ekologia.
W Ameryce Północnej rozpoczęły się również prace nad opracowaniem sposobów na dostosowanie kultury ludzkiej do realiów ekologicznych. W swoim wykładzie, zatytułowanym „Ekologia człowieka”, wygłoszonym w Londynie w 1957 r. na Uniwersytecie w Oregonie, Paul Sears zalecił „zwrócenie szczególnej uwagi na ekologię człowieka” i postulował „jej umiejętne zastosowanie w sprawach człowieka”. Sears był jednym z nielicznych znaczących ekologów, który z powodzeniem popularyzował wiedzę w tej dziedzinie. Badacz dokumentuje błędy, które popełnili amerykańscy rolnicy, tworząc warunki, które doprowadziły do katastrofalnego w skutkach Dust Bowl. Ta książka przyczyniła się do rozwoju ruchu ochrony gleb w Stanach Zjednoczonych.
Wpływ na przyrodę.
W tym samym czasie J.A. Lauwerys opublikował "Man's Impact on Nature", jako część serii "Interdependence in Nature" wydanej w 1969 roku. Zarówno książka Lauwery'a, jak i publikacja Rusella dotyczyły ekologii kulturowej, choć nie używały tego określenia. Nawet "Beginnings and Blunders", wydane w 1970 roku przez wszechstronnego badacza, w tym zoologa, Lancelota Hogbena, z podtytułem "Before Science Begun", używały antropologii jako tradycyjnego punktu odniesienia. Jednakże zaprezentowane tam poglądy wskazują na to, że bardziej trafnym tytułem, odzwierciedlającym to, jak Hogben przedstawił, w jaki sposób wczesne społeczeństwa dostosowały się do środowiska za pomocą narzędzi, technologii i grup społecznych, byłaby „ekologia kulturowa”. W 1973 roku fizyk Jacob Bronowski opublikował książkę "The Ascent of Man", stanowiącą podsumowanie trzynastoczęściowego serialu telewizyjnego BBC opisującego w szeroki sposób wpływ człowieka na ukształtowanie Ziemi i jej przyszłość.
Zmienianie Ziemi.
W latach 80. XX wieku dominowała koncepcja funkcjonalnej ekologii człowieka. Stał się konwencjonalnym sposobem przedstawiania koncepcji naukowych w perspektywie ekologicznej dominacji człowieka jako gatunku w przeludnionym świecie, stawiając sobie za praktyczny cel stworzenie bardziej ekologicznej („zielonej”) kultury. Przykładem jest książka Iana Simmonsa "Changing the Face of the Earth," wydana w 1989 roku. Simmons był geografem, a jego książka była hołdem dla wpływu, który wywarło wielotomowe dzieło pod redakcją W. L.Thomasa "Man's role in 'Changing the Face of the Earth".
Książka Simmonsa była jedną z wielu interdyscyplinarnych publikacji o kulturze i środowisku w latach 70. i 80. XX wieku, które wywołały kryzys w klasycznej metodologii geografii w zakresie przedmiotu badań, subdziedzin akademickich i zakresu całej dziedziny. Problem ten rozwiązano poprzez oficjalne przyjęcie ram koncepcyjnych jako podejścia ułatwiającego organizację badań i nauczania, które zmieniają tradycyjne podziały tematyczne. Ekologia kulturowa jest w rzeczywistości szerokim obszarem pojęciowym który w ciągu ostatnich sześćdziesięciu lat pozwolił socjologom, fizykom, zoologom i geografom wejść na wspólną płaszczyznę intelektualną, wychodząc poza granice swoich specjalistycznych dziedzin.
XXI wiek.
W pierwszej dekadzie XXI wieku pojawiają się publikacje dotyczące sposobów, dzięki którym ludzie mogliby rozwijać bardziej akceptowalne relacje kulturowe ze środowiskiem. Przykładem jest sacred ecology („uświęcona ekologia”), jeden z tematów, poruszanych w ramach ekologii kulturowej, wprowadzona przez Fikreta Berkesa w 1999 r.. Proponuje ona korzystanie z doświadczeń mieszkańców Północnej Kanady i ich tradycyjnych sposobów życia w kształtowaniu nowego postrzegania środowiska przez mieszkańców miast. Ta szczególna koncepcja zależności ludzi i środowiska wywodzi się z różnych kulturowych poziomów lokalnej wiedzy na temat gatunków, miejsc oraz systemów zarządzania zasobami z wykorzystaniem lokalnych doświadczeń, instytucji społecznych z ich regułami i kodeksami zachowania oraz poglądów na świat ukształtowanych religię, etykę i szeroko pojęte systemy przekonań .
Pomimo różnic w koncepcjach informacyjnych, wszystkie te publikacje niosą przesłanie, że kultura jest poszukiwaniem równowagi pomiędzy sposobem myślenia opartym na eksploatacji zasobów naturalnych a tym, który dąży do ich ochrony i zachowania. Jednym z wyrazistszych przykładów działania ekologii kulturowej są nieudane próby wprowadzenia europejskich praktyk rolniczych na niedostosowanych do tego glebach, w miejsce tradycyjnych dla danego regionu metod uprawy ziemi. Istnieje sacred ecology, związana ze świadomością ekologiczną, a zadaniem ekologii kulturowej jest inspirowanie mieszkańców miast do rozwijania bardziej akceptowalnych trwałych relacji kulturowych ze środowiskiem, w którym funkcjonują i które ich zaopatruje.

</doc>
<doc id="4647910" url="https://pl.wikipedia.org/wiki?curid=4647910" title="Kuczkowski (herb szlachecki)">
Kuczkowski (herb szlachecki)

Kuczkowski − polski herb szlachecki, używany przez rodzinę osiadłą na Kaszubach. Herb własny rodziny Kuczkowskich.
Opis herbu.
Opis z wykorzystaniem klasycznych zasad blazonowania.
"Na tarczy dwudzielnej falami w pas, w polu górnym, błękitnym, półksiężyc na opak, z twarzą, złoty, ponad dwoma takimiż gwiazdami w pas, w dolnym, srebrnym, dwie rzeki błękitne. Klejnot: nad hełmem w koronie trzy pióra strusie, srebrne między błękitnymi. Labry błękitne, podbite srebrem."
Najwcześniejsze wzmianki.
Herb wymieniany wyłącznie w tzw. "Nowym Siebmacherze" ("Der Adel des Königreichs Preußen", 1906).
Rodzina Kuczkowskich.
Rodzina szlachecka osiadła na Kaszubach w XVIII wieku. Możliwe, że wywodziła się od polskiej rodziny Kuczkowskich herbu Jastrzębiec z Kuczkowa (członków tego rodu na Pomorzu Gdańskim wymieniają niemieckie herbarze) w powiecie lelowskim lub też od Kuczkowskich herbu Wąż z Kuczkowa w powiecie kaliskim. Osiadłszy na Kaszubach rodzina mogła zmienić herb na charakterystyczny dla miejscowej heraldyki. Najwcześniej wzmiankowany jest Andrzej Kuczkowski, właściciel działu w Piechowicach w 1736 roku. Prócz Piechowic, Kuczkowscy mieli jeszcze dział we wsi Małe Chełmy. Członkowie rodu w XVIII wieku służyli w armii pruskiej.
Herbowni.
Kuczkowski (Kutschkowski, błędnie Kukowski, Puczkowsky, Ruczkowski, Rutschckowsky). Rodzina zaliczana bywała także do herbu Jastrzębiec, który mógł być zresztą jej pierwotnym herbem.

</doc>
<doc id="4647913" url="https://pl.wikipedia.org/wiki?curid=4647913" title="Jan Jaśkiewicz">
Jan Jaśkiewicz



</doc>
<doc id="4647919" url="https://pl.wikipedia.org/wiki?curid=4647919" title="Jahnstadion">
Jahnstadion



</doc>
<doc id="4647920" url="https://pl.wikipedia.org/wiki?curid=4647920" title="306 km">
306 km

306 km () – przystanek kolejowy w pobliżu miejscowości Obórki, w rejonie sarneńskim, w obwodzie rówieńskim, na Ukrainie. Położony jest na linii Kijów – Korosteń – Sarny – Kowel.

</doc>
<doc id="4647921" url="https://pl.wikipedia.org/wiki?curid=4647921" title="Marek Kalinowski">
Marek Kalinowski



</doc>
<doc id="4647922" url="https://pl.wikipedia.org/wiki?curid=4647922" title="Wrześniowy świt">
Wrześniowy świt

Wrześniowy świt () – amerykańsko-kanadyjski dramat filmowy z 2007 roku w reżyserii Christophera Caina.
Fabuła.
Scenariusz filmu w pewnym stopniu został oparty na prawdziwej historii masakry pod Mountain Meadows, dokonanej 11 września 1857 na grupie kolonistów podążających taborem przez Terytorium Utah do Kalifornii. Film opowiada o losach związku dwójki ludzi, z dwóch wrogich sobie obozów. Podczas masakry grupa osadników została wymordowana przez miejscowych mormonów.
Nagrody.
W 2008 jeden z aktorów Jon Voight został nominowany do Złotej Maliny za najgorszego aktora drugoplanowego.

</doc>
<doc id="4647923" url="https://pl.wikipedia.org/wiki?curid=4647923" title="Straszów (stacja kolejowa)">
Straszów (stacja kolejowa)

Straszów (, ) – stacja kolejowa w miejscowości Straszów, w rejonie sarneńskim, w obwodzie rówieńskim, na Ukrainie. Położona jest na linii Kijów – Korosteń – Sarny – Kowel.
Przed II wojną światową istniał w tym miejscu przystanek kolejowy o tej samej nazwie.

</doc>
<doc id="4647924" url="https://pl.wikipedia.org/wiki?curid=4647924" title="Agnieszka Lekka-Kowalik">
Agnieszka Lekka-Kowalik

Agnieszka Lekka-Kowalik - polska filozof, doktor habilitowany nauk humanistycznych, pracownik Wydziału Filozofii Katolickiego Uniwersytetu Lubelskiego Jana Pawła II.

</doc>
<doc id="4647927" url="https://pl.wikipedia.org/wiki?curid=4647927" title="Stanisław Alexandrowicz">
Stanisław Alexandrowicz



</doc>
<doc id="4647932" url="https://pl.wikipedia.org/wiki?curid=4647932" title="Kryzys lipcowy">
Kryzys lipcowy

Kryzys lipcowy, dni lipcowe, wydarzenia lipcowe (ros. июльские дни, июльский кризис) – masowe demonstracje antyrządowe w Piotrogrodzie w dniach – roku. Rozpoczęły się one jako reakcja na klęski armii rosyjskiej na froncie, niedawne kryzysy w Rządzie Tymczasowym i ogólną trudną sytuację mieszkańców rosyjskiej stolicy, w tym braki żywności. W wystąpieniach brali udział żołnierze 1 pułku karabinów maszynowych, marynarze z garnizonu w Kronsztadzie, robotnicy piotrogrodzkich fabryk. Uczestnicy demonstracji domagali się dymisji Rządu Tymczasowego i przekazania władzy w ręce rad delegatów robotniczych i żołnierskich. Wieczorem pierwszego dnia protestów faktyczne kierownictwo protestów przejęła główna Organizacja Wojskowa Bolszewików, za zgodą najwyższych organów partii. Bolszewicy nie zdecydowali się jednak podjąć próby bezpośredniego przejęcia władzy. Kryzys zakończył się, gdy Rząd Tymczasowy ogłosił, iż przywódca bolszewików Lenin otrzymywał wsparcie z Niemiec, a także oskarżył partię o sprowokowanie rozruchów na niemieckie zlecenie – wówczas żołnierze wierni Rządowi Tymczasowemu doprowadzili do zakończenia demonstracji. Czołowi działacze bolszewiccy zostali po kryzysie lipcowym aresztowani; Lenin uniknął zatrzymania, opuszczając w tajemnicy Piotrogród.
Tło wydarzeń.
W czerwcu 1917 r. armia rosyjska przystąpiła do ofensywy na froncie południowym, kierując się na Lwów oraz podjęła dywersyjne działania zaczepne na froncie północnym. Pierwsze dwa dni walk przyniosły wojskom rosyjskim pewne sukcesy, następnie jednak żołnierze, zmęczeni i zdemoralizowani wojną, odmówili wykonywania dalszych rozkazów atakowania. W obliczu spodziewanej kontrofensywy Rząd Tymczasowy postanowił skierować na front jednostki garnizonu piotrogrodzkiego. Miał równocześnie nadzieję usunąć tym samym ze stolicy te oddziały, w których największe poparcie miała partia bolszewicka. Nie chcąc do tego dopuścić, bolszewicy jeszcze zintensyfikowali działania propagandowe wśród żołnierzy, nakłaniając ich do odmowy wymarszu i organizując protesty przeciwko "wojnie imperialistycznej". 20 czerwca 1 Pułk Karabinów Maszynowych, w którym poparcie dla bolszewików i anarchistów było szczególnie wysokie, odmówił wykonania rozkazu skierowania na front 500 karabinów maszynowych z obsługą i oznajmił, że może pójść jedynie na wojnę rewolucyjną, jeśli władzę przejmie Piotrogrodzka Rada Delegatów Robotniczych i Żołnierskich, a z rządu odejdą "ministrowie-kapitaliści". Bolszewicy przekonali jednak żołnierzy pułku do wykonania rozkazu, twierdząc, że jest jeszcze za wcześnie na otwarty bunt, również Rada nie poparła stanowiska pułku. Do niepokojów doszło również w bazie marynarki wojennej w Kronsztadzie, gdzie największe wpływy mieli anarchiści oraz bolszewicy na czele z Fiodorem Raskolnikowem i Siemionem Roszalem. 23 czerwca marynarze grozili marszem na Piotrogród w celu uwolnienia anarchistów, których aresztowano kilka dni wcześniej za samowolne zajęcie willi byłego ministra Piotra Durnowo. Również w tym wypadku Rada Delegatów oraz bolszewiccy działacze przekonali marynarzy do zachowania spokoju. Równocześnie jednak bolszewicy stale prowadzili wśród żołnierzy agitację przeciwko Rządowi Tymczasowemu, wzywając do przekazania władzy Radzie, co miało zagwarantować zawarcie pokoju.
30 czerwca, wobec utrzymywania się niepokojów w 1 Pułku Karabinów Maszynowych, Rada zaprosiła jego przedstawicieli na spotkanie, by mogli przedstawić swoje postulaty władzom wojskowym. Antyrządowe nastroje jednak nie słabły, a dodatkowo rozniecił je wiec żołnierski zorganizowany 2 lipca przez bolszewików, na którym wystąpił m.in. Lew Trocki (wtedy jeszcze nienależący do partii, a związany z organizacją międzydzielnicowców). Przez całą noc trwało spontaniczne zgromadzenie żołnierzy, podczas którego padały głosy za natychmiastową akcją zbrojną przeciwko burżuazji i rządowi. Partia bolszewicka nie była na tym etapie wydarzeń przekonana, jak należało postąpić. Niektórzy działacze byli przekonani, że jest za wcześnie na antyrządowe wystąpienie. Lenin, który w końcu czerwca wyjechał z Piotrogrodu i wrócił do miasta dopiero 4 lipca, uważał, że jego partia nie miała w tym momencie szans na przejęcie i utrzymanie władzy – nie mogła być pewna poparcia większości żołnierzy frontowych i tym bardziej nie miała tego poparcia na prowincji, wśród chłopów. Inni bolszewicy przekonywali, że żołnierze są zbyt zdeterminowani, by ich powstrzymać, toteż partia powinna przejąć kierownictwo ewentualnego powstania.
Niezadowolenie społeczne w Piotrogrodzie trwało nie tylko wśród żołnierzy. Cywilni mieszkańcy Piotrogrodu, zwłaszcza robotnicy, cierpieli z powodu braków paliwa i żywności (chleba, nabiału i warzyw). Część robotników, m.in. pracownicy poczty i telegrafu, hoteli oraz restauracji planowała również na początek lipca akcje strajkowe z powodu niskich zarobków. Również wśród robotników nastroje te były dodatkowo podsycane przez wystąpienia bolszewickich agitatorów.
Przebieg kryzysu lipcowego.
3/16 lipca.
3/16 lipca 1917 r. 1 Pułk Karabinów Maszynowych zorganizował kolejny wiec, na którym anarchiści na czele z I. Blajchmanem wzywali do natychmiastowego powstania zbrojnego, którego cel miała „wskazać sama ulica”. Obecni na zgromadzeni bolszewicy nie dyskutowali z anarchistami, lecz wzywali żołnierzy do tego, by przed podjęciem jakichkolwiek działań uzyskali instrukcje od członków piotrogrodzkiej Wojskowej Organizacji Bolszewików. Żołnierze zagłosowali za natychmiastowym wymarszem na ulice z bronią w ręku i wybrali Tymczasowy Komitet Rewolucyjny pod kierownictwem bolszewika Siemaszki.
Komitet skierował swoich wysłanników do fabryk, koszar oraz do garnizonu w Kronsztadzie. Do zbrojnych demonstracji dołączyli za ich namową żołnierze 1, 3, 176 i 180 pułku piechoty, natomiast pułki gwardii Siemionowski, Izmajłowski i Prieobrażenski zadeklarowały neutralność. Z różnym przyjęciem emisariusze komitetu spotkali się wśród robotników, zyskując znaczne poparcie w Zakładach Putiłowskich. Do Piotrogrodu dotarli również marynarze z Kronsztadu na czele z Raskolnikowem. 3 lipca wieczorem żołnierze zdecydowani na udział w zbrojnej demonstracji spotkali się przy Moście Troickim na Wyspie Piotrogrodzkiej, przemaszerowali przez most i tam podzielili się na dwie kolumny. Udały się one odpowiednio pod siedziby Rządu Tymczasowego (Pałac Maryjski) i Rady Delegatów Robotniczych i Żołnierskich (Pałac Taurydzki). Manifestanci domagali się natychmiastowego przekazania władzy w ręce rad.
Zrewoltowani żołnierze przejęli kontrolę nad Twierdzą Pietropawłowską. W kilku miejscach w mieście doszło do chaotycznych wymian ognia. Zarówno przedstawiciele Rady, jak i Rządu wzywali do spokoju i przerwania demonstracji. Apele te były jednak bezskuteczne. W tej sytuacji komendant Piotrogrodzkiego Okręgu Wojskowego gen. Piotr Połowcew rozkazał jednostkom niebiorącym udziału w demonstracjach zaprowadzenie porządku w mieście – również ten rozkaz został zignorowany. Do radykalizacji nastrojów przyczynili się działacze bolszewickiej organizacji wojskowej przy partyjnym komitecie centralnym, którzy działali na własną rękę; kierownictwo partii jeszcze 3 lipca po południu było przeciwne otwartemu wystąpieniu przeciwko Rządowi Tymczasowemu. Lew Trocki, Grigorij Zinowjew oraz Lew Kamieniew na popołudniowym posiedzeniu partyjnego komitetu centralnego byli zdania, że partia powinna uspokajać nastroje, gdyż bolszewicy nie byli gotowi na kolejny etap rewolucji. Jednak wieczorem 3 lipca, gdy manifestacje nie wygasały, najpierw piotrogrodzki komitet partii i organizacja wojskowa, a następnie również komitet centralny, ogłosiły poparcie dla demonstracji. Bolszewików przekonała m.in. wiadomość, że tysiące robotników Zakładów Putiłowskich razem z rodzinami brało udział w wiecu pod Pałacem Taurydzkim. Trocki i Zinowjew doszli do przekonania, że niezadowolenie społeczne było tak duże, iż żadna siła nie mogła już powstrzymać protestów, chociaż nadal byli zdania, że powinny być one pokojowe. Od tego momentu to działacze bolszewickiej organizacji wojskowej, na czele z Nikołajem Podwojskim, byli głównymi przywódcami manifestacji. Jeszcze w nocy zaplanowali początek demonstracji zbrojnej na następny dzień na godz. 10.
4/17 lipca.
4/17 lipca do Piotrogrodu dotarły wiadomości o tym, że rozpoczęta krótko wcześniej ofensywa Frontu Południowo-Zachodniego załamała się, a wojska rosyjskie ponosiły ciężkie straty. Demonstracje trwały, chociaż część oddziałów biorących w nich udział poprzedniego dnia zrezygnowała, zniechęcona brakiem efektów protestu. Inne jednostki wojskowe wciąż nie zdecydowały się, kogo poprzeć. Około 11 żołnierze pułku karabinów maszynowych oraz członkowie Czerwonej Gwardii obsadzili kluczowe punkty w mieście (m.in. na dworcach Finlandzkim i Nikołajewskim). Dołączyli do nich marynarze z Kronsztadu w liczbie 5-6 tys. Planowany był marsz pod Pałac Taurydzki, ale ostatecznie w pierwszej kolejności manifestanci skierowali się pod willę Matyldy Krzesińskiej, gdzie mieściła się siedziba komitetu centralnego oraz petersburskiego komitetu miejskiego partii bolszewickiej. Żądali, by przemówił do nich Lenin, który ostatecznie niechętnie wystąpił (po Swierdłowie, Podwojskim, Łunaczarskim i Łaszewiczu), apelując o rozwagę i o zachowanie pokojowego charakteru demonstracji. Marynarze zignorowali to wezwanie. Z placu przed willą Krzesińskiej udali się ponownie pod siedzibę Piotrogrodzkiej Rady Delegatów i Żołnierskich, po drodze wdając się na Newskim Prospekcie, przy skrzyżowaniu z Prospektem Litiejnym, w wymianę ognia z żołnierzami lojalnymi wobec Rządu Tymczasowego i wdzierając się do kilku budynków przy prospekcie.
Przywódcy partii bolszewickiej nadal nie byli zgodni co do tego, jak należało postępować dalej. Nikołaj Podwojski, Władimir Niewski oraz Martins Lacis wzywali do natychmiastowego obalenia Rządu Tymczasowego. Bardziej umiarkowani członkowie komitetu centralnego byli zdania przeciwnego.
Pod Pałac Taurydzki dotarło kilkadziesiąt tysięcy robotników i żołnierzy. Około szesnastej dołączyła również kolumna marynarzy, domagając się, by przemówił do nich minister sprawiedliwości Pawieł Pieriewierziew i wytłumaczył, dlaczego nakazał działaczom anarchistycznym kilka dni wcześniej opuścić willę po ministrze Durnowo. Do tłumu przemówił, zamiast nieobecnego w gmachu Pieriewierziewa, minister poczty Irakli Cereteli, któremu nie udało się uspokoić zebranych i którego marynarze usiłowali siłą zabrać z Pałacu Taurydzkiego. Gdy Cereteli wycofał się do budynku, do zgromadzonych wyszedł minister rolnictwa Wiktor Czernow. Opowiedział on o działalności socjalistycznych ministrów w Rządzie Tymczasowym i stwierdził, że zgadza się z hasłami wzywającymi ministrów-kadetów („ministrów-kapitalistów”) do dymisji. Wówczas część demonstrantów zaczęła głośnymi okrzykami wzywać go, by „brał władzę”, zaś marynarze siłą wciągnęli go do samochodu i ogłosili, że dopiero po przejęciu władzy przez Radę uwolnią go. Wówczas grupa robotników wbiegła do Pałacu Taurydzkiego, alarmując, że minister został aresztowany. Czernowa z rąk marynarzy uwolnił Lew Trocki.
Gdy w willi Matyldy Krzesińskiej trwała dyskusja nad dalszą taktyką postępowania, bolszewicy otrzymali wiadomość, iż Rząd Tymczasowy zamierzał podburzyć stacjonujące w mieście jednostki wojskowe przeciwko bolszewikom, oskarżając Lenina o zorganizowanie powstania w mieście w ramach działań na rzecz Niemiec. Biuro kontrwywiadowcze Rządu Tymczasowego od kwietnia prowadziło działania na rzecz ustalenia, co łączyło Lenina z Niemcami i czy jego partia otrzymywała wsparcie z Berlina. Postępowanie to nie było nadal zakończone. W związku z sytuacją na ulicach Piotrogrodu minister sprawiedliwości Pieriewierziew wyraził zgodę na to, by podać do wiadomości publicznej wybrane fakty już ustalone i zasugerować nie tylko to, że bolszewicy otrzymywali pieniądze z Niemiec, ale i to, że demonstracje 3 lipca były przez Niemców kierowane. Bolszewicy dowiedzieli się również, że agresywne zachowanie marynarzy z Kronsztadu sprawiło, iż Wszechrosyjski Komitet Wykonawczy, organ wykonawczy Piotrogrodzkiej Rady Delegatów Robotniczych i Żołnierskich, wezwał jednostki frontowe do przybycia do stolicy i przywrócenia porządku. Te komitety żołnierskie na Froncie Północnym, w których większość mieli mienszewicy oraz eserowcy, odpowiedziały na apel i zaczęły formować na własną rękę oddziały przeznaczone do wymarszu do Piotrogrodu. 4 lipca przedstawiciele biura kontrwywiadowczego przekazali ustaloną z Pieriewierziewem wersję zarzutów pod adresem Lenina nie tylko przedstawicielom poszczególnych oddziałów garnizonu piotrogrodzkiego, ale i prasie. Chociaż część ministrów Rządu Tymczasowego była następnie przeciwna dalszemu rozpowszechnianiu tych informacji (w obawie, że w takiej sytuacji nigdy nie uda się ustalić prawdy o działalności Lenina), błyskawicznie rozeszły się one w stolicy.
Mimo to wydawało się, że 4/17 lipca bolszewicy będą w stanie przejąć władzę. Chociaż udało im się sformować delegację robotników z 54 fabryk i wprowadzić ją na salę obrad Rady Delegatów Robotniczych i Żołnierskich, tam zażądać obalenia Rządu Tymczasowego i nawet zdobyć poparcie Julija Martowa i Mariji Spiridonowej z partii mienszewickiej i eserowskiej, do ogłoszenia rządu rad ostatecznie nie doszło. Według Richarda Pipesa to Lenin do ostatniego momentu nie potrafił się zdecydować, co robić i czy nadszedł moment na przejęcie władzy. Mienszewicy i eserowcy przedłużali negocjacje z delegacją robotników, czekając na przybycie wojsk lojalnych wobec rządu. Ostatecznie te dotarły do Pałacu Taurydzkiego, gdy rozeszła się wśród nich wiadomość o kontaktach Lenina z Niemcami. Zarzuty współpracy z wrogami Rosji oburzyły gwardyjskie pułki Siemionowski, Prieobrażenski i Izmajłowski, które przybyły pod pałac. Na ich widok zgromadzeni robotnicy i żołnierze rozpierzchli się, a marynarze pod dowództwem Raskolnikowa odeszli do Kronsztadu i pod willę Krzesińskiej.
5-6/18-19 lipca.
5 lipca dotąd neutralne oddziały garnizonu piotrogrodzkiego ponownie przemaszerowały pod Pałac Taurydzki, by wyrazić lojalność wobec Rządu Tymczasowego oraz Rady Delegatów Robotniczych i Żołnierskich. Komitet wykonawczy rady sprawnie przegłosował rezolucję, w której również deklarował uznawanie Rządu Tymczasowego. Bolszewicki komitet centralny wezwał zwolenników partii do zakończenia demonstracji antyrządowych. Tego samego dnia w „Prawdzie” stwierdzono, że demonstracje zakończono, gdyż ich celem było tylko zaprezentowanie określonych haseł. Nie było to zgodne z prawdą; w rzeczywistości 4 lipca radykalna frakcja partii bolszewickiej naprawdę liczyła na przejęcie władzy.
Tego samego dnia na łamach petersburskiej prasy ukazał się ponownie cały szereg artykułów oskarżających Lenina o szpiegostwo i działanie na niemieckie zlecenie, powtarzających zarzuty biura kontrwywiadowczego i domagających się surowej kary dla bolszewików. Tylko nieliczne pisma polityczne nie komentowały sprawy lub starały się zachować neutralność. 6 lipca Piotrogród został obsadzony nowymi oddziałami żołnierzy sprowadzonych wprost z frontu.
Konsekwencje.
Rząd Tymczasowy po wydarzeniach lipcowych podjął stanowcze działania przeciwko bolszewikom, a także przeciwko innym ugrupowaniom radykalnej lewicy. 5 lipca zamknięto redakcję "Prawdy", a kilku jej pracowników pobito i aresztowano. Bolszewicy zostali również zmuszeni do opuszczenia swojej siedziby w willi Matyldy Krzesińskiej. W kolejnych dniach przeciwnicy partii socjalistycznych dokonali serii napadów na bolszewickie, ale również eserowskie, mienszewickie i związkowe biura i drukarnie.
W nocy z 6 na 7 lipca Rząd Tymczasowy ogłosił, iż wszyscy organizatorzy i przywódcy zbrojnego wystąpienia oraz osoby, które podżegały do buntu, zostaną aresztowani i postawieni przed sądem jako zdrajcy narodu i rewolucji. Zatrzymano na tej podstawie Lwa Trockiego, Aleksandrę Kołłontaj, Jewgieniję Sumienson, Aleksandra Parvusa, Jakuba Haneckiego, Grigorija Zinowjewa, Anatolija Łunaczarskiego, Mieczysława Kozłowskiego, Lwa Kamieniewa. Lenin, również poszukiwany, ukrył się przed aresztowaniem, wielokrotnie zmieniając miejsce zamieszkania. Część towarzyszy (Zinowjew, Kamieniew, Wołodarski, Manuilski, Nogin) byli zdania, że powinien stanąć przed sądem, by utrzymać wiarygodność w oczach robotników i żołnierzy. Jednak 8 lipca, po spotkaniu delegacji bolszewików z delegacją Rady Delegatów Robotniczych i Żołnierskich, doszedł do przekonania, że w areszcie nie będzie bezpieczny i nie ma gwarancji, że jego proces byłby sprawiedliwy. W nocy z 9 na 10 lipca, po tym, gdy zatrzymano Kamieniewa, wyjechał z Piotrogrodu i ukrył się w domu robotnika Jemieljanowa w miejscowości Razliw na północ od stolicy.
Również w nocy z 6 na 7 lipca Rząd potępił działania marynarzy z Kronsztadu i polecił, by wszystkie okręty pojawiły się w Petersburgu w celu zbadania postawy politycznej ich załóg. Aresztowano niektórych szczególnie znanych marynarzy-bolszewików, liderów Komitetu Centralnego Floty Bałtyckiej Nikołaja Chowrina i Pawła Dybienkę oraz Władimira Antonowa-Owsiejenkę, czołowego działacza bolszewickiego w Helsingforsie. Marynarze w Kronsztadzie odmówili wydania swoich przywódców Raskolnikowa i Roszala – pierwszy oddał się w ręce władz dopiero po tym, gdy te zagroziły bombardowaniem bazy, a drugi, który zdołał zbiec, zgłosił się do więzienia w geście solidarności z towarzyszem. Trocki i Łunaczarski początkowo nie byli wśród osób przewidywanych do aresztowania, decyzja w tej sprawie zapadła dopiero 23 lipca po tym, gdy Łunaczarski wystąpił publicznie w obronie bolszewików, a Trocki zadeklarował, że podziela poglądy Lenina, Zinowjewa i Kamieniewa oraz nie widzi powodu, dla którego miałby pozostać na wolności, gdy oni są ścigani.
10 lipca Aleksandr Kiereński nakazał rozwiązanie jednostek wojskowych, które brały udział w wydarzeniach lipcowych, zabronił dystrybucji prasy bolszewickiej wśród żołnierzy oraz organizacji mityngów politycznych. Konsekwencją wydarzeń lipcowych była również decyzja o przywróceniu kary śmierci za przestępstwa wojskowe na froncie. Również w Piotrogrodzie zabroniono ulicznych zgromadzeń, a osobom cywilnym nakazano zwrócić broń.

</doc>
<doc id="4647933" url="https://pl.wikipedia.org/wiki?curid=4647933" title="Tomasz Kasprzyk">
Tomasz Kasprzyk



</doc>
<doc id="4647935" url="https://pl.wikipedia.org/wiki?curid=4647935" title="Javon McCrea">
Javon McCrea

Javon Tyree McCrea (ur. 5 listopada 1992 w Newark) – amerykański koszykarz, występujący na pozycjach silnego skrzydłowego lub środkowego.
W 2013 wystąpił w turnieju Adidas Nations.
W 2014 reprezentował Dallas Mavericks, podczas rozgrywek letniej ligi NBA w Las Vegas. Dwa lata później bronił barw Philadelphia 76ers w Salt Lake City.
28 października 2019 dołączył do BM Slam Stali Ostrów Wielkopolski. Następnego dnia opuścił klub z powodu wykrycia w jego organizmie niedozwolonych środków.

</doc>
<doc id="4647936" url="https://pl.wikipedia.org/wiki?curid=4647936" title="Wydział zabójstw, Hollywood">
Wydział zabójstw, Hollywood

Wydział zabójstw, Hollywood (ang. "Hollywood Homicide") – amerykańska komedia kryminalna z 2003 roku w reżyserii Rona Sheltona. 
Fabuła.
Film opowiada o dwójce policjantów, którzy prowadzą dochodzenie w sprawie morderstwa w hollywoodzkim klubie. Nie są zbyt zaangażowani w śledztwo, ponieważ pochłaniają ich prywatne sprawy. Jeden z nich, Joe Gavilan został zmuszony dorabiać jako agent nieruchomości, a drugi K.C. Calden każdą wolną chwilę poświęca na ćwiczenie jogi, a jego najskrytszym marzeniem jest kariera aktorska. 
Z większości filmów o policjantach "Wydział zabójstw, Hollywood" wyróżnia to, że główni bohaterowie nie wykonują swojego zawodu z pasji, czy z powołania. Sensacyjna intryga jest tylko jednym z wątków opowieści. Równie ciekawy jest obraz prywatności Joego i Caldena, a także portret wielokulturowego, pełnego blichtru Los Angeles. 
Inspiracją do stworzenia filmu były historie opowiadane przez kobiety i mężczyzn, którzy pracowali nad sprawami kryminalnymi na terenie Hollywood. Wiele najbardziej absurdalnych spraw z filmu wydarzyło się naprawdę.
Odbiór.
Box office.
Budżet filmu jest szacowany na 75 milionów dolarów. W Stanach Zjednoczonych i w Kanadzie film zarobił 30,9 mln USD. W innych krajach przychody również wyniosły 20,2 mln, a łączny przychód 51,1 mln dolarów.
Krytyka w mediach.
Film spotkał się z umiarkowanie negatywną reakcją krytyków. W serwisie Rotten Tomatoes 30% ze 162 recenzji jest pozytywne, a średnia ocen wyniosła 4,71/10. Na portalu Metacritic średnia ocen z 36 recenzji wyniosła 47 punktów na 100.

</doc>
<doc id="4647937" url="https://pl.wikipedia.org/wiki?curid=4647937" title="Dni lipcowe">
Dni lipcowe



</doc>
<doc id="4647944" url="https://pl.wikipedia.org/wiki?curid=4647944" title="Dom Hoppenów w Radomiu">
Dom Hoppenów w Radomiu

Dom Hoppena w Radomiu – zabytkowy dom z XIX wieku przy Rynku w Radomiu.
Budynek położony jest w zachodniej pierzei Rynku pod numerem 8. Pierwotny jednopiętrowy budynek został zbudowany w początkach XIX wieku. Należał do rodziny Hoppenów – aptekarzy i działaczy społecznych oraz kulturalnych. W domu mieścił się Sąd Pokoju i Sąd Podsędkowski. W 1896 budynek przebudowano w stylu eklektycznym.
Budynek składa się z trzech kondygnacji i poddasza. Jest częściowo podpiwniczony. Według danych z 2004 powierzchnia zabudowy budynku wynosiła 269m², zaś powierzchnia użytkowa 672m².
Obiekt wpisany jest do rejestru zabytków Narodowego Instytutu Dziedzictwa pod numerami 756 z 5.05.1972 oraz 423/A/90 z 14.02.1990. W materiałach budynek jest określany zarówno jako „dom”, jak i „kamienica”.

</doc>
<doc id="4647948" url="https://pl.wikipedia.org/wiki?curid=4647948" title="Paweł Kawalec">
Paweł Kawalec

Paweł Stanisław Kawalec (ur. 1971) – polski filozof, członek Komitetu Naukoznawstwa PAN oraz Komitetu Nauk Filozoficznych PAN, laureat Nagrody Premiera RP za pracę doktorską.
Życiorys.
"Źródło": oficjalna strona uniwersytetu 
Studia magisterskie rozpoczął na Katolickim Uniwersytecie Lubelskim w 1990 na kierunku filozofii o specjalności logiki komputerowej. W czasie studiów odbył kilka staży naukowych: 1992–1993 Liechentstein, 1993; 1994 IHS USA - Francja. Tytuł magistra otrzymał w 1995 roku po obronie pracy pod kierunkiem prof. Z. Dywan, recenzentem był prof. S. Kiczuk. Tytuł doktora nauk humanistycznych otrzymał w 2000 na podstawie pracy pt.: "Inductive Logic as the Structural Reliabilist Theory of Justification" pod kierunkiem Prof. A. Bronka, recenzenci: prof. L. Koj, prof. T. Kuipers, prof. R. Wójcicki. W latach 2004–2005 jako Visiting Scholar i stypendysta FNP przebywał w Na podstawie monografii: "Przyczyna i wyjaśnianie. Studium z filozofii i metodologii nauk o"trzymał habilitację w 2006. Recenzentami byli: prof. A. Bronk, prof. J. Brzeziński, prof. K. Jodkowski, prof. R. Wójcicki. Odbył staże w 2014 ; 2017 Wellcome Trust, London; 2017 Oslo. W 2019 otrzymał tytuł pofesora nauk humanistycznych.
Publikacje.
"Źródło": oficjalna strona uniwersytetu 
Książki.
2018
2016
2015
2011
2006
2003
Wybrane artykuły.
2018
2017
2016
2015
2014
2013
2012
2011
2010
2009
2008
2007
2006
2005
2004
2003
2002
2001
1999
1998
1997
1993

</doc>
<doc id="4647949" url="https://pl.wikipedia.org/wiki?curid=4647949" title="Transkreacja">
Transkreacja

Transkreacja – proces adaptacji przekazu, który niesie ze sobą tekst źródłowy do języka docelowego, przy zachowaniu jego intencji, emocji, stylu, wydźwięku i kontekstu. Treść poddana transkreacji powinna nieść te same konsekwencje w języku docelowym, co w języku źródłowym. Termin pochodzi z połączenia słów "translacja" (tłumaczenie) i "kreacja" (tworzenie), co wskazuje na proces twórczy, w którym wykonawca bierze pod uwagę także różnice kulturowe.
Najczęściej transkreacja jest wykorzystywana w globalnych kampaniach marketingowych i reklamowych, ponieważ celem reklamodawców jest przekraczanie granic kulturowo-językowych.
Transkreacja powinna brać również pod uwagę multimedia (np. obrazy, dźwięki), które są wykorzystywane w kreatywnym przekazie, dbając o to, aby były odpowiednie dla docelowego odbiorcy.
Przykład.
Jednym z przykładów zastosowania transkreacji jest kampania reklamowa samochodów marki Saab w USA, w której najnowszy model tej marki porównywany był do barów tlenowych (ze względu na dużą ilość miejsca dla pasażerów). Ta sama reklama w Szwecji, gdzie nie było barów tlenowych, porównywała ten model do uczucia klaustrofobii.
Innym przykładem jest transkreacja zastosowana w filmie Shrek, która sprawiła, że żarty bohaterów są zabawne również dla polskiego odbiorcy, dzięki wielu kulturowym i historycznym odniesieniom w dialogach.
Transkreacja a tłumaczenie.
Różnicą pomiędzy transkreacją a tłumaczeniem jest skupienie wykonawcy nie tyle na tekście, co na emocjach związanych z reakcją widzów na przekaz i praca nad wywołaniem takiej samej reakcji u widzów na rynku docelowym. Chodzi o odtworzenie w innym języku koncepcji wyrażonej w języku źródłowym.
Transkreację, w przeciwieństwie do tłumaczenia, powinno się rozliczać na podstawie godzin roboczych, a nie stron rozliczeniowych.

</doc>
<doc id="4647951" url="https://pl.wikipedia.org/wiki?curid=4647951" title="Jens Bergensten">
Jens Bergensten

Jens Peder Bergensten (ps. "Jeb", "Khaile", ur. 18 maja 1979 w Örebro) – szwedzki informatyk, producent gier, członek firmy Mojang Studios, główny programista gry Minecraft.
Życiorys.
Urodził się w Örebro, w Szwecji, 18 maja 1979.
Początkowo pracował dla firmy Planeto.
Po nieudanej próbie wyższych studiów dostał pracę w Sztokholmie w firmie Korkeken, ta jednak zbankrutowała i przekształciła się w firmę Oblivion Entertainment.
Jest współzałożycielem Oxeye Game Studio.
Stał się programistą firmy Mojang AB jako Back-end developer, głównie zajmuje się popularną grą Minecraft.

</doc>
<doc id="4647953" url="https://pl.wikipedia.org/wiki?curid=4647953" title="Hotel del Luna">
Hotel del Luna

Hotel del Luna () – południowokoreański serial telewizyjny. Główne role odgrywają w nim Lee Ji-eun oraz Yeo Jin-goo. Serial emitowany był na kanale tvN od 13 lipca do 1 września 2019 roku, w sobotę i niedzielę o 21:10.
Fabuła.
Hotel del Luna (formalnie nazywany „Guest House of the Moon”), znajdujący się w Seulu, nie jest podobny do żadnego innego hotelu: jego klientami są duchy, a sam budynek nie jest widoczny w prawdziwej formie w ciągu dnia. W czasach Goguryeo buntowniczka o imieniu Jang Man-wol wypiła alkohol, który nieświadomie zamienił ją we właściciela pensjonatu. Prowadzi hotel przez ostatnie 1000 lat musząc odpracować popełnione złe uczynki. W wyniku zbiegu okoliczności zatrudnia Ku Chan-Seonga w roli menadżera hotelu.

</doc>
<doc id="4647955" url="https://pl.wikipedia.org/wiki?curid=4647955" title="Psycholożka">
Psycholożka



</doc>
<doc id="4647957" url="https://pl.wikipedia.org/wiki?curid=4647957" title="Donte McGill">
Donte McGill

Donte McGill (ur. 16 maja 1995 w Filadelfii) – amerykański koszykarz, występujący na pozycji rzucającego obrońcy.
24 października 2019 dołączył do BM Slam Stali Ostrów Wielkopolski.

</doc>
<doc id="4647961" url="https://pl.wikipedia.org/wiki?curid=4647961" title="Julianne Séguin">
Julianne Séguin

Julianne Séguin (ur. 7 listopada 1996 w Montrealu) – kanadyjska łyżwiarka figurowa, startująca w parach sportowych. Uczestniczka igrzysk olimpijskich w Pjongczangu (2018), zwyciężczyni zawodów z cyklu Grand Prix i Challenger Series, wicemistrzyni świata juniorów (2015), zwyciężczyni finału Junior Grand Prix (2014) oraz dwukrotna wicemistrzyni Kanady (2016, 2018).

</doc>
<doc id="4647963" url="https://pl.wikipedia.org/wiki?curid=4647963" title="Julianne Seguin">
Julianne Seguin



</doc>
<doc id="4647964" url="https://pl.wikipedia.org/wiki?curid=4647964" title="Labun">
Labun

Labun (Labuhn, Lebun) − polski herb szlachecki, używany przez rodzinę osiadłą na Kaszubach. Herb własny rodziny Labunów.
Opis herbu.
Herb znany przynajmniej w dwóch wariantach. Opisy z wykorzystaniem klasycznych zasad blazonowania.
Labun: "Na tarczy dwudzielnej w skos złotej i błękitnej lilia w skos dzielona naprzemiennie. Klejnot: nad hełmem bez korony gałązka dębowa z trzema żołędziami na szczycie (1 i 2) oraz dwoma liśćmi poniżej. Labry błękitne, podbite złotem."
Labun: Inny klejnot - gałązka z pojedynczym żołędziem na szczycie i dwoma liśćmi bluszczu na długich splecionych łodyżkach po bokach.
Najwcześniejsze wzmianki.
Obie wersje herbu pojawiają się na mapie Pomorza Lubinusa z 1618 roku oraz w herbarzu Bagmihla ("Pommersches Wappenbuch", 1855). Pierwsza wersja pojawia się dodatkowo w tzw. "Nowym Siebmacherze" ("Ausgestorbener Preussischer Adel. Provinz Pommern", 1894), zaś druga wersja w tzw. "Starym Siebmacherze" (XVII wiek).
Rodzina Labun.
Rodzina drobnych panków kaszubskich. Jej nazwisko jest odmiejscowe, ale trudno powiedzieć od której z kilku wsi o podobnych nazwach zostało wzięte. Wynika to z faktu, że członków rodu nie odnotowano w żadnej z tych wsi. Przemysław Pragert twierdzi, że najprawdopodobniej Labunowie pochodzą z Łebienia koło Damnicy. Najwcześniej wzmiankowany członek rodu to zapisany w 1515 roku w Borzytuchomiu Peter Labuhn. W roku 1603 dział w Gostkówku miał Hans Labun. Możliwe, że z tej samej rodziny był wzmiankowany w 1523 roku Mathias Labune z Damna w ziemi słupskiej. Nie ma pewności, czy linie rodziny z ziemi bytowskiej i słupskiej są ze sobą spokrewnione. Rodzina wymarła w 1727 roku w osobie Anny Dorothei von Labuhn, ale już w XVII i XVIII wieku notowano też osoby tego nazwiska nienależące do szlachty. Nazwisko Labuhn, Labuń, Labun funkcjonuje w Polsce po dziś dzień, głównie na Pomorzu.
Herbowni.
Labun (Labbun, Labuhn, Labunn, Lebbin, Lebbun, Lebun, błędnie Labahn)

</doc>
<doc id="4647967" url="https://pl.wikipedia.org/wiki?curid=4647967" title="Wydarzenia lipcowe">
Wydarzenia lipcowe



</doc>
<doc id="4647968" url="https://pl.wikipedia.org/wiki?curid=4647968" title="Charlie Bilodeau">
Charlie Bilodeau

Charlie Bilodeau (ur. 6 sierpnia 1993 w Trois-Pistoles) – kanadyjski łyżwiarz figurowy, startujący w parach sportowych. Uczestnik igrzysk olimpijskich w Pjongczangu (2018), zwycięzca zawodów z cyklu Grand Prix i Challenger Series, wicemistrz świata juniorów (2015), zwycięzca finału Junior Grand Prix (2014) oraz dwukrotny wicemistrz Kanady (2016, 2018). Zakończył karierę amatorską 16 kwietnia 2020 roku.

</doc>
<doc id="4647976" url="https://pl.wikipedia.org/wiki?curid=4647976" title="Katarzyna Stępień">
Katarzyna Stępień

Katarzyna Stępień – polska filozof, doktor habilitowana, adiunkt w Katedrze Antropologii Filozoficznej i Filozofii Prawa, pracownik Wydziału Filozofii Katolickiego Uniwersytetu Lubelskiego Jana Pawła II.

</doc>
<doc id="4647977" url="https://pl.wikipedia.org/wiki?curid=4647977" title="Amazygowie">
Amazygowie



</doc>
<doc id="4647981" url="https://pl.wikipedia.org/wiki?curid=4647981" title="Aaron Kostner">
Aaron Kostner

Aaron Kostner (ur. 8 lipca 1999 w Sterzing) – włoski narciarz, specjalista kombinacji norweskiej, zawodnik klubu G.S. Fiamme Oro.
Kariera.
Po raz pierwszy na arenie międzynarodowej Aaron Kostner pojawił się 28 września 2013 roku, kiedy wystartował w zawodach Alpen Cup. Zajął wtedy 43. miejsce w zawodach metodą Gundersena w Oberwiesenthal. W sezonie 2016/17 zwyciężył w klasyfikacji generalnej cyklu Alpen Cup, czterokrotnie stawał na podium, przy czym 12 marca 2017 roku we francuskim Chaux-Neuve odniósł swoje jedyne zwycięstwo w tym cyklu.
W lutym 2015 roku wystąpił na mistrzostwach świata juniorów w Ałmaty, zajmując indywidualnie 27. i 32. miejsce. Jeszcze czterokrotnie startował na imprezach tego cyklu, najlepsze wyniki osiągając podczas mistrzostw świata juniorów w Lahti w 2019 roku, gdzie wywalczył 4. miejsce indywidualnie oraz ósme miejsce w zawodach drużynowych.
W Pucharze Świata zadebiutował 16 grudnia 2017 roku w austriackim Ramsau zajmując 47. miejsce w Gundersenie. Podczas rozgrywanych w lutym 2018 roku igrzysk w Pjongczangu zajął ósme miejsce w sztafecie, 37. miejsce na normalnej skoczni oraz 44. miejsce na dużej.
W sezonie 2018/2019 zdobył pierwsze pucharowe punkty, zajmując dwudzieste drugie miejsce w fińskim Lahti. Podczas mistrzostw świata w Seefeld, zajął piąte miejsce w sprincie drużynowym, siódme miejsce w sztafecie, 13. miejsce na dużej skoczni oraz 24. miejsce na normalnej. Podczas finałowego weekendu w niemieckim Schonach uzyskał swój najlepszy wynik w karierze zajmując 12. miejsce.
Sezon 2019/2020 rozpoczął od udanych występów w fińskiej Ruce, gdzie we wszystkich trzech konkursach punktował, w kolejnych zawodach w norweskim Lillehammer raz zameldował się w czołowej 30. Podczas grudniowego treningu w Ramsau upadł na skoczni. Okazało się, że uszkodził lewe kolano i nie wystartował już do końca sezonu.
Osiągnięcia.
Puchar Świata.
Miejsca na podium w zawodach indywidualnych chronologicznie.
Jak dotąd Kostner nie stawał na podium indywidualnych zawodów Pucharu Świata.
Puchar Kontynentalny.
Miejsca na podium chronologicznie.
Jak dotąd Kostner nie stawał na podium indywidualnych zawodów Pucharu Kontynentalnego.
Letnie Grand Prix.
Miejsca na podium chronologicznie.
Jak dotąd Kostner nie stawał na podium indywidualnych zawodów LGP.

</doc>
<doc id="4647982" url="https://pl.wikipedia.org/wiki?curid=4647982" title="Adam Rodziński">
Adam Rodziński

Adam Rodziński (ur. 28 listopada 1920 w Grabnie, zm. 25 lutego 2014 w Rzeszowie) – filozof, etyk, antropolog, filozof kultury.
Życiorys.
Pochodził z rodziny nauczycieli. W 1939 r. ukończył III Państwowe Liceum i Gimnazjum im. Adama Mickiewicza w Tarnowie. W latach 1939–1944 pracował w kancelarii zakładów techniczno-dentystycznych. Od 1947 r., wraz z podjęciem studiów na Katolickim Uniwersytecie Lubelskim na kierunkach filologia polska i filozofia, jego życie związane było z Lublinem. Po uzyskaniu obu magisteriów w 1952 r. rozpoczął pracę jako asystent-stypendysta, wykładając etykę, a od 1960 również filozofię kultury. W 1956 r. otrzymał na Wydziale Filozofii KUL stopień doktora filozofii na podstawie dysertacji "Sprawiedliwość chrześcijańska wobec problemu nierówności majątkowych w II i III wieku" (Lublin 1961). W 1966 r. habilitował się na podstawie rozprawy "U podstaw kultury moralnej. O genezie i podstawowej strukturze wartości moralnej naturalnej i wartościowania ściśle moralnego. Studium aksjologiczno-etyczne", której jednym z recenzentów był ks. Karol Wojtyła. Władze państwowe zatwierdziły habilitację dopiero 2 lata później. W 1968 r. został kierownikiem II Katedry Etyki, przemianowanej następnie na Katedrę Filozofii Kultury, strukturalnie przynależącej do Wydziału Filozofii, a następnie do Wydziału Nauk Społecznych KUL. W 1987 r. otrzymał tytuł naukowy profesora nadzwyczajnego. W roku akademickim 1976/1977 pełnił funkcję prodziekana WF, a w 1979/1990 dziekana. Katedrą kierował do momentu przejścia na emeryturę w 1996 r.
Działalność naukowa i organizacyjna.
Zainteresowania badawcze Rodzińskiego koncentrowały się na 4 dyscyplinach: antropologii filozoficznej, aksjologii, etyce i filozofii kultury. Można w nich odnaleźć wątki: tomizmu, j augustynizmu, fenomenologii, egzystencjalizmu chrześcijańskiego, kantyzmu oraz personalizmu społecznego.
Był członkiem zespołu redakcyjnego Roczników Filozoficznych (w latach 1962–1970 z ks. J. Majką i ks. Wojtyłą), Roczników Nauk Społecznych (1980), kwartalników Ethos i Zeszytów Naukowych KUL (1978-1986). W latach 1963–1968 pełnił funkcję sekretarza, a od 1974 r. przewodniczącego Wydziału Nauk Społecznych TN KUL. Od 1983 r. był członkiem Rady Naukowej Ośrodka Badań nad Myślą Jana Pawła II – Instytutu Jana Pawła II. Został odznaczony Złotym Krzyżem Zasługi.
Publikacje (wybrane).
Książki
Wybrane artykuły
Źródło: Roczniki Nauk Społecznych.

</doc>
<doc id="4647986" url="https://pl.wikipedia.org/wiki?curid=4647986" title="Dom przy Rynku 12 w Radomiu">
Dom przy Rynku 12 w Radomiu

Dom przy Rynku 12 w Radomiu – zabytkowy dom z XIX wieku przy Rynku w Radomiu.
Budynek położony jest w południowej pierzei Rynku pod numerem 12 obok Kolegium Pijarów. Zbudowany został w latach 1823–1824 w stylu klasycystycznym. Budynek posiada także zabytkową oficynę i budynek gospodarczy położone od strony ul. Wałowej. Obiekt wpisany jest do rejestru zabytków Narodowego Instytutu Dziedzictwa pod numerami 759 z 5.05.1972 oraz 228/A/83 z 6.09.1983. W materiałach budynek jest określany zarówno jako „dom”, jak i „kamienica”.
W 2019 rozpoczął się generalny remont budynku i oficyny, połączony z remontem kamienicy przy ul. Wałowej 22 o łącznym koszcie 4,5 mln zł.

</doc>
<doc id="4647990" url="https://pl.wikipedia.org/wiki?curid=4647990" title="Puchar Świata w skokach narciarskich 2019/2020 – Ruka">
Puchar Świata w skokach narciarskich 2019/2020 – Ruka

Drugie zawody, które weszły w skład Pucharu Świata w skokach narciarskich 2019/2020 odbyły się w Ruce w dniach 30 listopada – 1 grudnia 2019 roku.
Kwalifikacje do pierwszego konkursu indywidualnego wygrał Słoweniec Timi Zajc z przewagą ponad dwupunktową nad drugim Norwegiem Robertem Johanssonem. Trzecie miejsce zajął reprezentant Niemiec Karl Geiger, który swoim skokiem wyrównał rekord skoczni ustanowiony przez Stefana Krafta (4. miejsce w kwalifikacjach) oraz Ryōyū Kobayashiego (8. miejsce). W czołowej dziesiątce sklasyfikowany został najlepszy z polskich skoczków Jakub Wolny (7. miejsce). Z reprezentantów gospodarzy najwyższe miejsce zajął Antti Aalto – 21. miejsce. Poza nim do konkursu awansowało jeszcze trzech Finów. Skakano z siódmej i dziewiątej belki startowej.
Pierwszy konkurs indywidualny wygrał po raz drugi z rzędu w tym sezonie Norweg Daniel-André Tande. Jego przewaga nad drugim Austriakiem Philippem Aschenwaldem wyniosła niespełna dziesięć punktów. Na najniższym stopniu podium stanął Słoweniec Anže Lanišek. Najwyżej sklasyfikowanym reprezentantem gospodarzy był Niko Kytösaho (21. miejsce), dla którego są to pierwsze punkty Pucharu Świata w historii jego startów w tym cyklu. W serii finałowej znalazło się sześciu Polaków, wśród których Dawid Kubacki (12. miejsce) uplasował się najwyżej. Seria pierwsza skończyła się dyskwalifikacjami dla Norwegów Roberta Johanssona oraz Johanna André Forfanga za nieprzepisowy kombinezon. W drugiej serii z tego samego powodu zdyskwalifikowani zostali Słoweńcy Peter Prevc i Anže Semenič oraz Norweg Marius Lindvik. Zawody odbyły się z belek czternastej oraz z piętnastej.
Kwalifikacje do drugiego konkursu indywidualnego zostały odwołane z powodu zbyt silnego wiatru. Wcześniej jury zawodów zdecydowało się przenieść je o pół godziny. Po odwołaniu kwalifikacji zdecydowano o dopuszczeniu wszystkich zawodników z kwalifikacji do głównych zawodów. Te jednak również zostały odwołane.
Jury.
Dyrektorem konkursów podczas zawodów Pucharu Świata w Ruce był Pekka Tervahartiala oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem będzie, podobnie jak w innych oficjalnych zawodach organizowanych przez FIS, Borek Sedlák. Sędzią technicznym będzie Werner Rathmayr, a jego asystentem – Sandro Pertile. Kontrolą sprzętu zajmował się Sepp Gratzer.
Wyniki.
Kwalifikacje do drugiego konkursu indywidualnego – 1 grudnia 2019.
"Kwalifikacje zostały odwołane z powodu niekorzystnych warunków atmosferycznych."
Drugi konkurs indywidualny – 1 grudnia 2019.
"Konkurs został odwołany z powodu niekorzystnych warunków atmosferycznych."

</doc>
<doc id="4647995" url="https://pl.wikipedia.org/wiki?curid=4647995" title="Harry Benson">
Harry Benson

Harry Benson (ur. 2 grudnia 1929 w Glasgow) – szkocki fotograf, znany z fotografowania The Beatles, Martina Luthera Kinga Jr. i działaczy na rzecz praw obywatelskich, Michaela Jacksona, Bobby’ego Fischera oraz Amy Winehouse.
Kariera.
Sportretował wszystkich amerykańskich prezydentów od Dwighta D. Eisenhowera do Baracka Obamy, rezygnację Richarda Nixona, pierwszą amerykańską trasę koncertową The Beatles, śmierć Roberta F. Kennedy’ego, bojowników IRA, powstanie i upadek muru berlińskiego. Publikował w "LIFE", "Vanity Fair", "Time", "Esquire" i "The New Yorker". Wyróżniony Lifetime Achievement Award w ramach Scottish Press Photography Awards (2006), honorowym członkostwem The Royal Photographic Society (2009) i tytułem komandora Orderu Imperium Brytyjskiego (2009). Poświęcono mu w 2016 film dokumentalny "Harry Benson: Shoot First". Jego prace znajdują się w zbiorach Scottish National Portrait Gallery w Edynburgu i Smithsonian National Portrait Gallery w Waszyngtonie.

</doc>
<doc id="4647996" url="https://pl.wikipedia.org/wiki?curid=4647996" title="Bure (chata)">
Bure (chata)

Bure – fidżyjskie słowo oznaczające drewnianą chatę ze słomianym dachem, z wyglądu zbliżoną do domu zrębowego.
Tradycyjnie, etniczni mieszkańcy wysp Fidżi zamieszkiwali dwa rodzaje chat bure. Chaty rodzinne – "vale", a także chaty dedykowane wyłącznie dla obrzezanych mężczyzn, członków lokalnych klanów – "bures". Oba rodzaje chat miały tylko jedne niskie drzwi wejściowe. Zazwyczaj były ciemnie i zadymione w środku, ponieważ nie miały okien, dodatkowo w chatach "vale" były doły paleniskowe. Podłogi w bure wykładano liśćmi paproci i trawą, a następnie liśćmi pandanu lub grubymi matami z liści kokosa.

</doc>
<doc id="4647998" url="https://pl.wikipedia.org/wiki?curid=4647998" title="Roczniki Kulturoznawcze">
Roczniki Kulturoznawcze

Roczniki Kulturoznawcze ("Annals of the Institute of Cultural Studies", "Annales de Tlnstitut d’Etudes Culturelles") – czasopismo naukowe wydawane od 2010 r. przez Wydział Filozofii KUL oraz TN KUL, początkowo jako rocznik, od 2013 jako kwartalnik.
Inicjatorem pisma i jego pierwszym redaktorem naczelnym był ks. Piotr Moskal (2010–2012), kolejnym: Krzysztof Modras OP. Od 2016 roku jest nim Małgorzata Gruchoła.
Celem periodyku jest upowszechnianie osiągnięć badawczych oraz dokumentowanie działalności naukowo-dydaktycznej pracowników Instytutu Kulturoznawstwa oraz innych środowisk naukowych. Roczniki podejmują problematykę wszystkich dziedzin kultury, ze szczególnym uwzględnieniem sztuki i religii, mają wyraźną podbudowę filozoficzną oraz podejście multidyscyplinarne. Prezentują wyniki badań z obszarów teorii kultury, religii i sztuki oraz antropologii kulturowej. Publikowane artykuły, uwzględniając doświadczenia i osiągnięcia przeszłości, podejmują współczesne problemy. W czasopiśmie publikowane są także teksty z innych dyscyplin z dziedzin nauk humanistycznych i społecznych, o ile korelują z prezentowaną problematyką. Strukturę czasopisma tworzą działy: Artykuły, Recenzje oraz Materiały i sprawozdania z wydarzeń naukowych i kulturalnych, które mogą wzbogacić polską kulturę w wymiarze teoretycznym, praktycznym, indywidualnym i społecznym.
Poszczególne zeszyty podejmują zaproponowane przez komitet redakcyjny tematy (m.in.: "Kultura a przemoc" (2013, z. 2), "Apokryfy w kulturze" (2013, z. 3), "Kultura i metoda" (2013, z. 4; 2014 z. 1; 2015, z. 1), "Kultura pogranicza Polski Wschodniej" (2014, z. 2), "„Teatr życiem płacony”: Norwid i współczesność" (2014, z. 3), "Kultura i mecenat" (2015, z. 2), "Kobieta w kulturze" (2016, z. 2), "Kultura narodowa" (2016, z. 4)).
Czasopismo jest publikowane paralelnie w wersji papierowej i elektronicznej (w wolnym dostępie) oraz indeksowane w bazach: Index Copernicus Journals Master List, ERIH PLUS, EBSCO (Philosopher’s Index with Full Text database), PBN, POL-index, CEJSH.

</doc>
<doc id="4648001" url="https://pl.wikipedia.org/wiki?curid=4648001" title="Jane Arctowska">
Jane Arctowska

Jane Arctowska, właśc. Arian Jane Addy (ur. 1875, zm. 4 maja 1958 w Waszyngtonie) – amerykańska śpiewaczka operowa, działaczka społeczna, żona Henryka Arctowskiego.
Życiorys.
Urodziła się w 1875. Pochodziła z Nowego Jorku. Podczas rautu na zamku królewskim Królestwa Belgii poznała polskiego badacza Henryka Arctowskiego po jego powrocie z wyprawy wraz z Adrienem de Gerlachem z 1899. Około 1899 para wzięła ślub. Jane Arctowska koncertowała w Belgii, Niemczech, Francji, a także w Warszawie. Majątkiem ze swojego posagu wspierała badania naukowe męża. Później zrezygnowała z kariery śpiewaczej by towarzyszyć mężowi w pracy naukowo-badawczej. Po odzyskaniu przez Polskę niepodległości i objęciu przez Arctowskiego stanowiska profesora na Uniwersytecie Jana Kazimierza we Lwowie na początku lat 20., małżeństwo zamieszkało na czwartym piętrze nowego gmachu UJK. Jane zaangażowała się w działalność społeczną we Lwowie. Zorganizowała trzyletni kurs języka angielskiego. Ufundowała także stypendium, corocznie dla dwóch najlepszych uczniów. Prowadziła odczyty w Polskim Radiu w języku angielskim.
Wraz z mężem prowadziła także w swym domu ożywione życie towarzyskie. 3 maja 1927 została odznaczona Krzyżem Kawalerskim Orderu Odrodzenia Polski "za pomoc niesioną Polakom podczas I wojny światowej".
Latem 1939 Henryk i Jane Arctowski wyjechali do Stanów Zjednoczonych w związku z udziałem profesora w konferencji naukowej. Od tej pory zamieszkiwali w tym kraju. Jane Arctowska zmarła 4 maja 1958 w Waszyngtonie, wkrótce po mężu (zm. 21 lutego 1958). Zgodnie z ich wolą oraz późniejszym staraniem Polskiej Akademii Nauk ich prochy zostały przewiezione do Polski i pochowane na Cmentarzu Wojskowym na Powązkach w Warszawie (kwatera B2-13-30).

</doc>
<doc id="4648004" url="https://pl.wikipedia.org/wiki?curid=4648004" title="Kolarstwo na Światowych Wojskowych Igrzyskach Sportowych 2019">
Kolarstwo na Światowych Wojskowych Igrzyskach Sportowych 2019

Kolarstwo na Światowych Wojskowych Igrzyskach Sportowych 2019 – zawody kolarskie, które odbywały się w Wuhanie w dniach 19–21 października 2019 roku podczas igrzysk wojskowych.
Klasyfikacja medalowa.
"Źródło:".

</doc>
<doc id="4648009" url="https://pl.wikipedia.org/wiki?curid=4648009" title="Podbeskidzie Kuloodporni Bielsko-Biała">
Podbeskidzie Kuloodporni Bielsko-Biała

Towarzystwo Sportowe Podbeskidzie Kuloodporni Bielsko-Biała – polski zespół ampfutbolowy z siedzibą w Bielsku-Białej, założony w 2015 pod nazwą Kuloodporni Bielsko-Biała, od 2020 część klubu Podbeskidzie Bielsko-Biała. Uczestnik Amp Futbol Ekstraklasy, Mistrz Polski 2019. W sezonie 2020 mieli wziąć udział w rozgrywkach Ligi Mistrzów EAFF organizowanych w Bielsku-Białej. Ze względu na sytuację epidemiologiczną związaną z pandemią COVID-19 turniej został odwołany.

</doc>
<doc id="4648019" url="https://pl.wikipedia.org/wiki?curid=4648019" title="Parafia św. Paraskiewy w Wilnie">
Parafia św. Paraskiewy w Wilnie

Parafia św. Męczennicy Paraskiewy – parafia prawosławna w Wilnie, w dekanacie wileńskim miejskim eparchii wileńskiej i litewskiej Rosyjskiego Kościoła Prawosławnego.
Parafia została erygowana w 2012 r. dekretem arcybiskupa wileńskiego i litewskiego Innocentego, poprzez wydzielenie z parafii katedralnej Zaśnięcia Matki Bożej. Świątynią parafialną jest cerkiew św. Paraskiewy. Wszystkie nabożeństwa są celebrowane w języku litewskim. W 2019 r. parafia liczyła około 30 osób.
Obecnym (od 2019 r.) proboszczem parafii jest ks. Vitalis Dauparas.

</doc>
<doc id="4648020" url="https://pl.wikipedia.org/wiki?curid=4648020" title="Zawór bezigłowy">
Zawór bezigłowy

Zawór bezigłowy, łącznik bezigłowy – element linii infuzyjnej (do podawania leków i płynów infuzyjnych), powszechnie stosowany w terapiach dożylnych, głównie na oddziałach onkologicznych i intensywnej terapii, do zabezpieczania linii naczyniowej pacjenta.
Zawory bezigłowe składają się z membrany i obudowy; zwykle mają końcówkę typu Luer. Ze względu na ciśnienie generowane przy odłączaniu rozróżnia się następujące ich rodzaje:
Bezigłowy dostęp naczyniowy pozwala na zwiększenie bezpieczeństwa podawania płynów oraz ogranicza skażenie miejsca dostępu drobnoustrojami. Oprócz tego łączniki bezigłowe zmniejszają ryzyko zakłuć personelu i ułatwiają obsługę kaniul, zapobiegając wypływowi krwi. Ich skuteczność w zapobieganiu zakażeniom odcewnikowym została potwierdzona w różnych badaniach i obecnie są one zalecane przez, na przykład, amerykańskie Centra Kontroli i Prewencji Chorób.
Zawory bezigłowe (z podzielną membraną) jako pierwsza, w roku 1984, wprowadziła na rynek amerykańska firma ICU Medical.

</doc>
<doc id="4648021" url="https://pl.wikipedia.org/wiki?curid=4648021" title="Tyflografika">
Tyflografika

Tyflografika (także: "rysunek dla niewidomych", "rysunek wypukły", "rysunek Brajlowski", "rysunek dotykowo dostępny"; od "gr. typhlos – ślepy, niewidomy") – graficzne odwzorowanie i przedstawienie określonej rzeczywistości przy zastosowaniu odpowiedniej skali i proporcji, w sposób dostępny dla człowieka za pomocą zmysłu dotyku. Odwzorowanie takie pozwala osobom niewidomym poznawać, rozumieć i odwzorowywać rzeczywistość.
Charakterystyka i historia.
Tyflografiki są wykorzystywane w różnych dziedzinach funkcjonowania człowieka ze schorzeniem wzroku, w szczególności zaś, jako pomoce edukacyjne, w nauce orientacji przestrzennej i samodzielnego poruszania się, a także w uatrakcyjnianiu możliwości spędzania czasu wolnego.
Polska literatura naukowa nie prezentuje obecnie precyzyjnej definicji tyflografiki. Pierwszy w Polsce, wyczerpujący dokument "Zasady tworzenia i adaptowania grafiki dla uczniów niewidomych" został zatwierdzony przez Ministerstwo Edukacji Narodowej w 2011 i powstał na podstawie projektu siostry Elżbiety Więckowskiej. W pracach nad jego tworzeniem uczestniczyli eksperci z większości polskich Specjalnych Ośrodków Szkolno-Wychowawczych zgromadzeni na konferencji "Dotykam świat – tyflografika" w Bydgoszczy.
Odpowiedniki tyflografik istniały już przed pojawieniem się nowoczesnych prądów tyflopedagogicznych, jako intuicyjne próby efektywnego kontaktu i edukacji osób niewidzących. Bardziej profesjonalne tyflografiki zaczęły powstawać w latach 60. XX wieku, kiedy to dostrzeżono specyficzne potrzeby osób z dysfunkcjami wzroku. Rysunki z tamtych czasów przeznaczone były nie tylko dla osób niewidomych, ale też słabowidzących. 
Prowadzone są obecnie prace badawcze nad połączeniem obrazu dotykowego z dźwiękiem. Osoba poznająca rysunek, przesuwając palcem po jego powierzchni, generuje dotykiem pliki dźwiękowe z informacjami uzupełniającymi obraz.
Podział.
Tyflografiki podzielić można na tworzone dla osób niewidomych oraz tworzone przez osoby niewidome. Mogą to być odwzorowania tłoczone w różnych materiałach (np. karton, preszpan, plastik, blacha), haftowane, drukowane w sposób wypukły, uwypuklane na papierze pęczniejącym, układane z gotowych elementów magnetycznych lub samoprzylepnych, wykonywane technologią płukania polimerowego, czy też powstające dynamicznie na ekranach dotykowych lub nanoszone na dłoń osoby niewidomej. Odmianą tyflografiki są też wydruki 3D. W tym kontekście rysunki wypukłe podzielić można na tworzone ręcznie lub mechanicznie, trwałe i nietrwałe, a także powtarzalne i niepowtarzalne.
Odmianą tyflografiki jest tyflomapa.
Cechy użytkowe.
Według zasad sformułowanych w 2011 tyflografiki powinny być: czytelne, atrakcyjne i przyjemne w dotyku, zawierające umowny znak orientacyjny co do położenia góra-dół oraz nie zawierające ozdobników, a tylko konkretną wiedzę (ozdobniki są dla osób niewidzących przeszkodą w czytaniu). W tematycznych zbiorach grafik należy zachowywać te same oznaczenia poszczególnych elementów przez określone znaki, linie i faktury. Jeśli dwa lub więcej punktów, kresek czy innych kształtów ma tworzyć jeden znak graficzny, to ich odległości powinny wynosić ok. 2,4 mm.

</doc>
<doc id="4648024" url="https://pl.wikipedia.org/wiki?curid=4648024" title="Tyflomapa">
Tyflomapa

Tyflomapa (także: "mapa dotykowa", "mapa wypukła", "mapa brajlowska", "mapa tyflograficzna," "tyfloplan; od gr. typhlos – ślepy, niewidomy") – mapa czytana za pomocą zmysłu dotyku lub w ograniczonym stopniu (częściowo) wzrokiem, przeznaczona dla osób niewidomych lub słabowidzących. Stanowi rodzaj tyflografiki.
Historia.
Początkowo tyflomapy były wykonywane ręcznie przez nauczycieli z gipsu, drewna, czy blachy. Charakteryzowały się brakiem podstaw matematycznych, odpowiedniej skali, relacji pomiędzy elementami oraz innymi wadami. Postęp w tym zakresie przyniosła technika odciskania w mokrym papierze i kartonie, jednak mapy wykonane w ten sposób szybko się zużywały. Dopiero po II wojnie światowej pojawiły się nowe technologie i materiały, w tym przede wszystkim trwałe tworzywa sztuczne. Pierwszą polską seryjnie produkowaną tyflomapą była wydana w 1957 mapa ceratowa Polski w skali 1:1 700 000. Jej wytwórcą była Spółdzielnia Niewidomych w Krakowie. W 1983 Główny Urząd Geodezji i Kartografii we współpracy z Polskim Związkiem Niewidomych zadecydował o sformowaniu zespołu ekspertów, którzy mieli się zająć procesem powstawania serii map dla osób niewidomych. Mapy redagował kartograf Janusz Łopatto, a wydawano je w technice termiczno-próżniowej. Pierwszy zamysł wydania szkolnego Atlasu Geograficznego Polski narodził się w 2003. Obecnie tyflomapy wytwarza się metodami termoformowania plastiku, sitodrukiem wypukłym, a także wydrukiem 3D. Duża rozbieżność w możliwościach percepcyjnych odbiorców oraz występowanie różnych metod wytwarzania map dla osób z wadami wzroku sprawiają, że trudne jest utworzenie jednolitych standardów w tym zakresie. Niektóre kraje, między innymi Australia, Japonia i Brazylia, prowadzą, mimo tych utrudnień, prace mające na celu ujednolicenie i standaryzację tyflomap.
Tworzenie.
Proces tworzenia tyflomapy jest skomplikowany i wymaga zaangażowania interdyscyplinarnej grupy specjalistów: tyflokartografów i tyflografików, osób zajmujących się drukiem wypukłym, tyfloinformatyków, a także dźwiękowców i tyfloakustyków, jeśli tworzona jest mapa multimedialna. Dla map szkolnych istnieje również potrzeba zaangażowania tyflopedagoga, nauczyciela orientacji przestrzennej (perypatologa) i geografii. W badaniach dotyczących użyteczności poszczególnych map udział biorą sami odbiorcy, tj. osoby z dysfunkcją wzroku.
Cechy użytkowe.
Tyflomapa winna się charakteryzować następującymi cechami: użyteczność dla osoby niewidomej, funkcjonalność materiałowa i trwałość, dostosowanie do percepcji dotykowej przy zachowaniu skali, siatki kartograficznej, tytułu, legendy i oznaczenia północy, komunikatywność w rozmieszczeniu elementów, brak ostrych krawędzi, nieszkodliwość dla skóry ludzkiej, przyjemność w dotyku, a także relatywnie niski koszt wytworzenia.

</doc>
<doc id="4648025" url="https://pl.wikipedia.org/wiki?curid=4648025" title="Droga ekspresowa S46 (Polska)">
Droga ekspresowa S46 (Polska)



</doc>
<doc id="4648026" url="https://pl.wikipedia.org/wiki?curid=4648026" title="Autostrada A50 (Polska)">
Autostrada A50 (Polska)

Autostrada A50 – planowana autostrada w Polsce. Została dopisana do sieci autostrad i dróg ekspresowych na mocy rozporządzenia z dnia 24 września 2019 roku. Docelowo ma przejąć ruch tranzytowy z drogi ekspresowej S2. Planowane zakończenie budowy ma nastąpić w latach 2027-2035. Arteria ma stanowić południowy odcinek nowej obwodnicy Warszawy, której północny fragment będzie znajdował się w ciągu planowanej drogi ekspresowej S50. Nowa autostrada ma mieć długość około 100 km oraz po trzy pasy ruchu w każdą stronę.
Kontrowersje.
Wytyczenia możliwych korytarzy A50 spotkały się z krytyką wśród mieszkańców miast i gmin, które miały być przecięte tą drogą. Z inicjatywy mieszkańców gminy Wiązowna powstało prężnie działające stowarzyszenie „Nie Tędy Droga” zrzeszające przeciwników budowy A50 na wytyczonym przed GDDKiA szlaku. Stowarzyszenie kontaktuje się z politykami, ministerstwem infrastruktury, władzami samorządowymi i walczy o zmianę toru budowy A50, ze względu na m.in. kumulację dróg w tym rejonie (w gminie Wiązowna – S17 i A2), Mazowiecki Park Krajobrazowy (który zostanie przecięty przez A50), pobliskie Narodowe Centrum Badań Jądrowych (w tym reaktor jądrowy Maria). Stowarzyszenie i mieszkańcy proponują przebieg A50 w miejscu, gdzie aktualnie mieści się południowa część drogi krajowej nr 50.

</doc>
<doc id="4648027" url="https://pl.wikipedia.org/wiki?curid=4648027" title="Droga ekspresowa S50 (Polska)">
Droga ekspresowa S50 (Polska)

Droga ekspresowa S50 – planowana droga ekspresowa w Polsce. Została dopisana do sieci autostrad i dróg ekspresowych na mocy rozporządzenia z dnia 24 września 2019 roku. Docelowo ma przejąć ruch tranzytowy z warszawskiego odcinka drogi ekspresowej S8: al. Obrońców Grodna ("Trasy Powązki – Konotopa"), Trasy Armii Krajowej i Trasy Toruńskiej. Arteria będzie północną częścią nowej obwodnicy Warszawy, której południowy fragment będzie znajdował się w ciągu planowanej autostrady A50.
W latach 1996 – 2001 oznaczenie było przypisane do drogi ekspresowej łączącej Elbląg z granicą państwową w Grzechotkach (przejście graniczne Grzechotki-Mamonowo). W planach zawarto również budowę odcinka od Tczewa (A1) do Elbląga.

</doc>
<doc id="4648028" url="https://pl.wikipedia.org/wiki?curid=4648028" title="Wiceprezydenci Republiki Serbskiej">
Wiceprezydenci Republiki Serbskiej



</doc>
<doc id="4648029" url="https://pl.wikipedia.org/wiki?curid=4648029" title="Klesów (stacja kolejowa)">
Klesów (stacja kolejowa)

Klesów (, ) – stacja kolejowa w miejscowości Klesów, w rejonie sarneńskim, w obwodzie rówieńskim, na Ukrainie. Położona jest na linii Kijów – Korosteń – Sarny – Kowel.
Stacja istniała przed II wojną światową.

</doc>
<doc id="4648035" url="https://pl.wikipedia.org/wiki?curid=4648035" title="Puchar Świata w Rugby 7 (2022)">
Puchar Świata w Rugby 7 (2022)

Puchar Świata w Rugby 7 2022 – ósmy Puchar Świata, turniej o randze mistrzostw świata w rugby 7 rozgrywany co cztery lata, który odbędzie się w Kapsztadzie w dniach 9–11 września 2022 roku. Rywalizować w nim będą dwadzieścia cztery drużyny męskie i szesnaście żeńskich. Tytułów będą bronić reprezentacje Nowej Zelandii.
Wybór organizatora.
Na początku maja 2019 roku World Rugby ogłosiła, że w wyznaczonym terminie 31 marca zainteresowanie organizacją zawodów wyraziło jedenaście związków rugby: Argentyna, Francja, Niemcy, Indie, Jamajka, Kajmany, Katar, Malezja, Południowa Afryka, Szkocja oraz Tunezja. Termin na złożenie oficjalnych kandydatur upływał 16 lipca tego roku, zaś sam gospodarz miał zostać wybrany podczas spotkania Rady w trakcie trwania Pucharu Świata 2019 28 października 2019 roku. Turniej wstępnie zaplanowano na wrzesień lub październik 2022 roku.
Zgodnie z harmonogramem pod koniec października 2019 roku World Rugby wyznaczyła Południową Afrykę na organizatora tego turnieju, jednocześnie ogłoszono – biorąc pod uwagę kalendarz światowych cykli oraz lipcowy turniej rugby 7 na Igrzyskach Wspólnoty Narodów 2022 – że zawody odbędą się we wrześniu 2022 roku. Ich rozegranie zostało zaplanowane na Cape Town Stadium w Kapsztadzie, który od 2015 roku był też areną corocznego South Africa Sevens wchodzącego w skład World Rugby Sevens Series, a od roku 2019 także jego żeńskiego odpowiednika.
Informacje ogólne.
W połowie maja 2021 roku World Rugby podała dokładne daty rozegrania turnieju (9–11 września 2022 roku) oraz przedstawiła schemat kwalifikacji, uruchamiając także stronę internetową turnieju. Ponadto zaprezentowała logo zawodów nawiązujące do Góry Stołowej, stanowiącej jeden z symboli miasta-gospodarza. W połowie lutego 2022 roku przedstawiono rozpiętość cenową wejściówek – jednodniowe bilety wyceniono w przedziale od 150 do 1750 randów. Ich sprzedaż rozpoczęła się z końcem tego miesiąca, a warunkiem wstępu na stadion miało być zaszczepienie przeciwko COVID-19.
W marcu tegoż roku poinformowano, że oficjalną piłką turniejową będzie Quantum Sevens, przygotowana przez firmę Gilbert, której po raz pierwszy użyto podczas letnich igrzysk olimpijskich w Tokio w 2021 roku. W czerwcu 2022 roku ogłoszono listę osiemnaściorga arbitrów wybranych do sędziowania meczów: znalazła się na niej dwójka, która prowadziła spotkania w edycji 2018 (Jérémy Rozier z Francji i Hollie Davidson ze Szkocji), zaś Selica Winiata była w przeszłości dwukrotną medalistką Pucharów Świata jako reprezentantka Nowej Zelandii.
Kwalifikacje.
W turnieju uczestniczyły dwadzieścia cztery drużyny męskie i szesnaście drużyn kobiecych. Schemat kwalifikacji został opublikowany w maju 2021 roku. Automatyczny awans do turnieju finałowego uzyskali w przypadku mężczyzn ćwierćfinaliści, a wśród kobiet półfinalistki poprzedniego Pucharu Świata, a także kobieca reprezentacja Południowej Afryki (jako gospodarza turnieju). O pozostałe miejsca odbywały się regionalne kwalifikacje zaplanowane na okres od listopada 2021 do lipca 2022 roku. Zrezygnowano natomiast z przyznawania kwalifikacji na podstawie wyników cyklu World Rugby Sevens Series i World Rugby Women’s Sevens Series.
Zawody.
Na pięćdziesiąt dni przed rozpoczęciem imprezy, w lipcu 2022 roku, ogłoszono format zawodów. Podobnie jak w poprzedniej edycji turniej zaplanowano wyłącznie w systemie pucharowym. Zestawienie drabinki pucharowej ustalono na podstawie rozstawienia drużyn, dokonanego na podstawie punktów zebranych przez drużyny w turniejach World Rugby Sevens Series i World Rugby Women’s Sevens Series w sezonach 2019/2020 i 2021/2022, a w przypadku drużyn, które w nich nie uczestniczyły – na podstawie kwalifikacji do tych turniejów oraz rankingów regionalnych według stanu na lipiec 2022.
W turnieju męskim zaplanowano pięć rund: rundę kwalifikacyjną, od której rozgrywki zaczynało szesnaście najniżej rozstawionych zespołów, następnie 1/8 finału (gdzie zwycięzcy z rundy kwalifikacyjnej mają spotkać się z ośmioma najwyżej rozstawionymi zespołami), ćwierćfinały, półfinały i mecze finałowe. Turniej żeński liczy natomiast cztery rundy i rozpoczyna się od 1/8 finału. W obu turniejach przegrywające na kolejnych etapach zespoły rywalizują dalej o poszczególne dalsze miejsca.

</doc>
<doc id="4648037" url="https://pl.wikipedia.org/wiki?curid=4648037" title="Bloom Innocent">
Bloom Innocent

Bloom Innocent – album studyjny brytyjskiego muzyka i wokalisty Finka, wydany 25 października 2019 roku nakładem wytwórni muzycznej R’COUP’D. 
Na pierwszy singel promujący wydawnictwo wybrano utwór „We Watch the Stars”, a na drugi „Bloom Innocent”. 
Fink podkreśla, iż płyta prezentuje osiem kompozycji nagranych w całkowitej swobodzie artystycznej:
Wydawnictwo powstało przy współpracy brytyjskim producentem muzycznym Floodem. Album został zarejestrowany w studio w Berlinie, a znaczący wkład w brzmienie premierowych utworów miał nowy członek zespołu Finka – multiinstrumentalista Tomer Moked.
Płyta zapowiadała trasę koncertową "All Give Tour", którą uwzględniała także dwa koncerty w Polsce: w Gdańsku i Warszawie. 
Wydawnictwo wydano na płycie gramofonowej, płycie kompaktowej oraz w formacie digital download.
Lista utworów.
Opracowano na podstawie materiału źródłowego.

</doc>
<doc id="4648038" url="https://pl.wikipedia.org/wiki?curid=4648038" title="Dom Hoppena w Radomiu">
Dom Hoppena w Radomiu



</doc>
<doc id="4648039" url="https://pl.wikipedia.org/wiki?curid=4648039" title="Lewiński (herb szlachecki)">
Lewiński (herb szlachecki)

Lewiński (Bach-Lewiński, Lewinski, Brochwicz III odmienny) − polski herb szlachecki, używany przez rodzinę osiadłą na Kaszubach. Herb własny rodziny Lewińskich. Odmiana herbu Brochwicz III.
Opis herbu.
Herb znany przynajmniej w trzech wariantach. Opisy z wykorzystaniem klasycznych zasad blazonowania.
Lewiński I (Brochwicz III odmienny, Brochwicz IIIb): "W polu czerwonym pół jelenia złotego wyskakującego z półksiężyca złotego na opak, w skos lewy, z gwiazdą złotą w środku. Klejnot: nad hełmem w koronie ogon pawi z półksiężycem złotym na opak z takąż gwiazdą w środku. Labry czerwone, podbite złotem."
Lewiński II (Brochwicz odmienny, Poturgi odmienny): "W polu jeleń wspięty stojący na półksiężycu z twarzą, z gwiazdą na prawo od grzbietu. Bezpośrednio na tarczy korona szlachecka. Barwy nieznane."
Lewiński IIa (Lewinski, Brochwoczi odmienny): "W polu błękitnym jeleń wspięty, złoty, z prostymi rogami zakończonymi gwiazdą złotą na każdym rogu, stojący na takimż półksiężycu. Na tarczy korona szlachecka."
Lewiński III (Brochwicz odmienny): "W polu jeleń wspięty stojący na kępie u podstawy tarczy. Bezpośrednio na tarczy korona szlachecka. Barwy nieznane."
Najwcześniejsze wzmianki.
Wersja I i II herbu pojawia się w tzw. "Nowym Siebmacherze" ("Der Adel des Königreichs Preußen", 1906). Wersja IIa pochodzi z epitafium Anny z Dąbrowskich Lewińskiej (ok. 1758-1838), żony radcy ziemskiego Ksawerego Lewińskiego z kościoła parafialnego w Sulęczynie. Wersja III zachowała się na podstawie płyty nagrobnej umieszczonej w nawie bocznej kościoła Św. Mikołaja w Gdańsku, upamiętniającej Annę z Lewińskich Lniską (1784-1852).
Rodzina Lewińskich (herbu Brochwicz odmienny).
Nazwisko rodziny pochodzi od wsi Lewino w dawnym powiecie mirachowskim. Najwcześniej wzmiankowanym członkiem rodu jest Piotr z Lewina, odnotowany w 1382 roku. 10 lat później odnotowano Ewarsa z Lewina. Jakub z Lewina studiował w Krakowie w 1434 roku. Po inkorporacji Prus do Polski w 1525 roku, prawo do Lewina potwierdzono Pawłowi, Wojciechowi i Pawłowi Lewińskiemu. W roku 1570 po raz pierwszy obok Lewińskich w Lewinie wzmiankowani są Rojkowie, którzy później także używali nazwiska Lewiński. Lewińscy byli typową drobną szlachtą kaszubską, szeroko rozrodzoną, posiadającą liczne działy we wsiach bliskich gniazdu. Mimo niewysokiej pozycji majątkowej, członkowie rodziny w XVIII wieku brali udział w życiu politycznym - brali udział w sejmikach i posłowali na sejmy elekcyjne. Feliks Łukasz Lewiński, brat Franciszka, był biskupem i senatorem duchownym Królestwa Kongresowego. Ze względu na podobieństwo herbów, rodzinę Lewińskich uważa się za wspólnego pochodzenia z rodem Bachów, a co za tym idzie z rodem Poturgi.
Herbowni.
Lewiński (Lewinsky, Lewintzky, Liewinski, Lyewyenski, błędnie - Lebinski, Libinski).
Członkowie rodziny wylegitymowali się w XIX wieku w Królestwie Polskim z herbem Brochwicz III.
Rodzina tego nazwiska z przydomkiem Rojek pieczętowała się herbem Lewiński (Lew odmienny).

</doc>
<doc id="4648042" url="https://pl.wikipedia.org/wiki?curid=4648042" title="Kamienica Hallerowska w Krakowie">
Kamienica Hallerowska w Krakowie

Kamienica Hallerowska (znana także jako Kamienica Antoniuszowska, Kamienica Ziaykiewiczowska, Kamienica Waniewiczów) – zabytkowa kamienica, zlokalizowana przy ulicy św. Jana na krakowskim Starym Mieście.
Historia.
Kamienica została wzniesiona w końcu XIV wieku jako parterowa z jednym wielofunkcyjnym pomieszczeniem. W I połowie XV wieku została nadbudowana o pierwsze piętro oraz rozbudowana o trakt tylny. U schyłku XV wieku uzyskała układ typowej kamienicy krakowskiej. Na początku XVI wieku należała do rodziny Langów, a następnie, od 1539, do Jana Antonina, nadwornego lekarza królów Zygmunta I Starego i Zygmunta II Augusta. W latach 40. XVI wieku wzniesiono murowaną piętrową oficynę tylną, połączoną z budynkiem frontowym drewnianym gankiem przy murze granicznym. W II połowie XVI wieku kamienica była własnością Antoniego Schneebergera, a później jego spadkobierców. W 1616 przeprowadzono rewizję urzędową, która wykazała zły stan techniczny budynku. W drugiej i trzeciej ćwierci XVII wieku kamienica należała do rodziny Hallerów, przez których została przebudowana, m.in. podzielono trakt tylny w piwnicach, wydzielono trakt środkowy z klatką schodową na kondygnacjach nadziemnych oraz zastąpiono dach kalenicowy pogrążonym. W latach 1701–1735 była własnością cyrulika Michała Ziaykiewicza, w latach 1735–1744 Jana Rychlickiego, a następnie Walentego Karasiowskiego. W 1746 została wyremontowana i przebudowana. W trzeciej ćwierci XVIII wieku na zlecenie Michała Piątkowskiego nadbudowano drugie piętro. W latach 70. XVIII wieku przebudowano oficynę. W latach 1792–1823 kamienica należała do Michała Kowalskiego, a następnie, aż do 1908, do rodziny Waniewiczów. W 1824 została gruntownie przebudowana, m.in. przekształcono fasadę i wnętrza oraz wymieniono część stropów. W 1842 przeprowadzono remont ze wzmocnieniem murów. W 1875 wzniesiono nową, jednopiętrową oficynę tylną i ganki komunikacyjne. W II połowie XIX wieku przeprowadzono remont stropów, dachu i wnętrz, połączony z podwyższeniem drugiego piętra. W 1908 kamienica została zakupiona przez Longina Januszkiewicza, na którego zlecenie zaadaptowano parter na cele handlowe, m.in. wydzielono sklep z części sieni i przebudowano otwory okienne na drzwi o kształcie nawiązującym do portalu. W 1924 przeprowadzono remont dachu. W 1927 dokonano renowacji gzymsu fasady. W 1938 przeprowadzono wtórny podział wnętrz północnych części traktów środkowego i tylnego obu pięter. W latach 60. XX wieku wyburzono oficynę boczną. W 1968 obniżono północny mur graniczny i zlikwidowano ganki komunikacyjne w podworcu. W 1987 rozebrano oficynę tylną. W 2009 przeprowadzono remont i adaptację pomieszczeń parteru.
14 marca 1966 kamienica została wpisana do rejestru zabytków. Znajduje się także w gminnej ewidencji zabytków.
Architektura.
Kamienica jest dwupiętrowa, trójtraktowa z wyjątkiem dwutraktowej części południowej parteru. Ma podpiwniczenie. Nakryta jest dachem pogrążonym z latarnią, o pokryciu blaszanym.
Fasada kamienicy ma klasycystyczny wystrój. Jest ona dwupiętrowa, trójosiowa, symetryczna, tynkowana. W osiach bocznych pięter oraz w osi środkowej attyki ma płytkie ryzality. W partii parteru ozdobiona jest lizenami z pseudoboniowaniem, pomiędzy którymi znajdują się prostokątne płyciny z półkoliście zwieńczonymi portalami. W osi południowej parteru umieszczony jest, częściowo przysłonięty lizenami, kamienny portal główny z gzymsami impostowymi i archiwoltą zdobioną płycinami z półkoliście wybrzuszonymi krótszymi bokami. Klucz portalu ma dekoracyjny wykrój zwieńczenia z płyciną, w której umieszczono datę: "1746". W osi środkowej i północnej znajdują się bramy z początku XX wieku, z półkolistymi nadświetlami, ozdobione płycinami i ujęte kamiennymi opaskami z kluczami z inicjałami. Partia parteru oddzielona jest od partii pięter profilowanym gzymsem kordonowym, ponad którym znajduje się cokół pierwszego piętra, ozdobiony płycinami: w osiach bocznych z plastycznymi, stiukowymi rozetami, a w środkowej z rzędem słupków. Piętra zakończone są parami wąskich gzymsów z gładkim fryzem. Nad drugim piętrem znajduje się szeroki gzyms koronujący z kostkowymi wspornikami w podniebiu. Okna są prostokątne, w płaskich, profilowanych obramieniach. Okna pierwszego piętra ozdobione są dodatkowo zwieńczeniami z dekoracją stiukową: w osi środkowej w formie trójkątnego frontonu, zdobionego kostkami, na wolutowych konsolach, między którymi znajduje się motyw skrzyżowanych, podwiązanych taśmą liści palmowych, a w osiach bocznych półkolistych tympanonów, wewnątrz których znajdują się pełnoplastycznie przedstawione muszle. Fasadę wieńczy attyka z dużym, półkolistym otworem w osi środkowej i polami bocznymi dekorowanymi kwadratowymi płycinami flankowanymi lizenami z wysokim cokołem. Elewacja tylna jest dwupiętrowa, czteroosiowa, o nieregularnym układzie osi. Zwieńczona jest parawanową attyką. W parterze zachowała się XV-wieczna kamieniarka w postaci obramienia prostokątnego okienka piwnicy, obramień trzech okien oraz ostrołukowego, fazowanego portalu do piwnicy w osi północnej.
Piwnice budynku wymurowane są z kamienia. W południowym murze północnej komory traktu frontowego zachowały się dwie almarie z końca XV wieku. Wszystkie komory piwniczne mają sklepienia kolebkowe: komory traktu tylnego i komora południowa traktu frontowego kamienne na łuku półkolistym, komora północna traktu frontowego ceglane na łuku półkolistym, komora południowa traktu środkowego kamienne na łuku odcinkowym, a komora północna traktu środkowego ceglane na łuku odcinkowym. W piwnicach zachowały się dwa XV-wieczne kamienne portale: fazowany, półkoliście zwieńczony w przejściu z traktu środkowego do komory południowej traktu frontowego i profilowany, półkoliście zwieńczony między komorami traktu frontowego. Na parterze, w osi południowej, znajduje się dawna sień, obecnie zaadaptowana na lokal gastronomiczny, nakryta sklepieniem kolebkowym z lunetami. W jej północnej ścianie zachował się gotycki, prostokątny, profilowany portal z końca XV wieku. Za sienią mieści się przechód o sklepieniu kolebkowym, ozdobiony, nieeksponowaną obecnie, neoklasycystyczną dekoracją malarską ścian. W osi północnej parteru, w trakcie frontowym znajduje się dawny sklep, nakryty sklepieniem kolebkowym, a w trakcie tylnym izba "na zadzi", wtórnie podzielona na mniejsze pomieszczenia, z zachowaną gotycką kamieniarką w postaci pary kolumn międzyokiennych z głowicami w typie młotowym oraz profilowanych obramień otworów okiennych, nakryta stropem belkowym o ukośnie kładzionych deskach pułapu. W przejściu z przechodu do izby tylnej zachował się XVII-wieczny, prostokątny, profilowany portal z osobnym gzymsem. Klatka schodowa znajduje się w południowej części traktu środkowego i ma wejście z sieni. Schody są jedno- i dwubiegowe, w dolnej partii murowane, a wyżej drewniane, z drewnianą balustradą z prostych balasów i toczonych tralek. Na pierwszym piętrze pomieszczenie południowe traktu tylnego nakryte jest sklepieniem krzyżowym, a północne, obecnie wtórnie podzielone na mniejsze, stropem z pojedynczymi, starszymi, fazowanymi belkami, wtórnie zakrytym sufitem. W pomieszczeniu północnym traktu frontowego zachował się zasłonięty strop o sfazowanych belkach, klasycystyczne malowidła ścienne, składające się z cokołu luster z centralnie umieszczonymi motywami naczyń antycznych, konsoli, bukietów kwiatów i płycin, ornamentalnych pasów, bordiur z motywami roślinnymi i zwieńczenia w postaci fryzu oraz klasycystyczny, murowany kominek z 1824. Na drugim piętrze, w pomieszczeniu północnym traktu tylnego zachowane są profilowane murłaty zasłoniętych stropów. Pomieszczenie traktu frontowego ozdobione jest wczesnoklasycystycznymi malowidłami ściennymi o kompozycji złożonej z szarego cokołu i niebieskich, seledynowych oraz ugrowych luster obdwiedzionych bordiurą, na której umieszczono ciemne motywy groteski z wicią akantową oraz motywy innych rodzajów roślin, a w supraporcie przedstawiającymi postacie ludzi i zwierząt. Na obu piętrach i w klatce schodowej znajduje się klasycystyczna, dwuskrzydłowa stolarka drzwiowa, ozdobiona szarfowaniem na środkowych ramiakach, w obramieniach udekorowanych wąskimi listwami przecinającymi się w narożnikach.

</doc>
<doc id="4648043" url="https://pl.wikipedia.org/wiki?curid=4648043" title="Kamienica Antoniuszowska w Krakowie">
Kamienica Antoniuszowska w Krakowie



</doc>
<doc id="4648045" url="https://pl.wikipedia.org/wiki?curid=4648045" title="Kamienica Ziaykiewiczowska w Krakowie">
Kamienica Ziaykiewiczowska w Krakowie



</doc>
<doc id="4648046" url="https://pl.wikipedia.org/wiki?curid=4648046" title="Kamienica Waniewiczów w Krakowie">
Kamienica Waniewiczów w Krakowie



</doc>
<doc id="4648048" url="https://pl.wikipedia.org/wiki?curid=4648048" title="Obsesja zazdrości">
Obsesja zazdrości

Obsesja zazdrości (ang. "No Good Deed") – amerykański thriller z 2014 roku w reżyserii Sama Millera, wyprodukowany przez wytwórnię Screen Gems. Główne role w filmie zagrali Idris Elba i Taraji P. Henson.
Fabuła.
Przestępca Colin Evans (Idris Elba) zostaje skazany za zabójstwo klienta baru, który spojrzał na jego partnerkę. Jest też podejrzanym w sprawie zaginięcia kilku kobiet. Po pięciu latach spędzonych za kratkami więzień wnioskuje o przedterminowe zwolnienie i stara się udowodnić, że życie w zakładzie karnym go odmieniło i żałuje swojego czynu. Doktor Ross bierze udział w przesłuchaniu. Nie daje się oszukać i prośba Evansa zostaje odrzucona. Wtedy jednak skazaniec z powodzeniem wciela w życie plan ucieczki z więziennego transportu. Udaje się do Atlanty, w której może przebywać jego była ukochana.
Wkrótce staje na progu domu Terri (Taraji P. Henson), która mieszka wraz z mężem i dwojgiem dzieci na przedmieściach miasta. Twierdzi, że ma problemy z samochodem i chciałby jedynie zadzwonić. Kobieta nie zdaje sobie sprawy, że nieznajomy jest niebezpiecznym zbiegiem. Oferuje mu pomoc. Zbyt późno uświadamia sobie swój błąd. Czarujący z pozoru mężczyzna szybko ujawnia swoje mroczne oblicze. Bierze ją i jej dzieci na zakładników, zmuszając ich do podjęcia dramatycznej walki o przetrwanie.
Odbiór.
Krytyka.
Film "Obsesja zazdrości" spotkał się z negatywną reakcją krytyków. W serwisie Rotten Tomatoes 11% z pięćdziesięciu sześciu recenzji filmu jest pozytywne (średnia ocen wyniosła 3,11 na 10). Na portalu Metacritic średnia ocen z 17 recenzji wyniosła 26 punktów na 100.

</doc>
<doc id="4648057" url="https://pl.wikipedia.org/wiki?curid=4648057" title="Prawykonanie">
Prawykonanie



</doc>
<doc id="4648058" url="https://pl.wikipedia.org/wiki?curid=4648058" title="Szczepan Zimmer">
Szczepan Zimmer

Szczepan Karol Zimmer (ur. 26 grudnia 1903 w Zborowie, zm. 12 marca 1984 w Los Angeles) – polski nauczyciel, pedagog, bibliotekoznawca.
Życiorys.
Urodził się 26 grudnia 1903 w Zborowie. Ukończył szkołę w Tarnopolu oraz studia na Wydziale Humanistycznym Uniwersytetu Jana Kazimierza we Lwowie, gdzie w 1928 uzyskał stopień doktora filozofii. Był prezesem uczelnianej Bratniej Pomocy Studentów UJK. Następnie uczył w szkoła średnich w Przemyślu. Uczył języka polskiego i historii. W latach 30. był autorem podręczników szkolnych.
W Wojsku Polskim został mianowany podporucznikiem rezerwy piechoty ze starszeństwem z dniem 1 września 1931. W 1934 był oficerem rezerwy 54 pułku piechoty Strzelców Kresowych z Tarnopola i pozostawał wówczas w ewidencji Powiatowej Komendy Uzupełnień Lwów Miasto. Po wybuchu II wojny światowej jako podporucznik rezerwy Wojska Polskiego walczył pod Lwowem, został ranny i został wzięty przez Niemców do niewoli. Po zakończeniu wojny przebywał w Niemczech Zachodnich jako delegat Ministerstwa Oświaty rządu RP na uchodźstwie – był szefem oświaty i wychowania dipisów polskich w trzech strefach okupacyjnych.
W 1951 osiadł w Stanach Zjednoczonych. Podjął pracę fizyczną w sferze przemysłowej w Chicago. Tam ożenił się z Haliną Cieszewską. W 1960 oboje przenieśli się do Los Angeles. Zimmer ukończył studia bibliotekoznawstwa. Podjął pracę w University of Southern California Medical Library, gdzie awansował na stanowisko "senior medical librarian". Poza pracą zawodową czynnie poświęcał się działalności pisarskiej oraz społecznej. Publikował prace dotyczące Stanisława Wyspiańskiego, Jana Kasprowicza, Kaspera Elyana. Należał do wielu organizacji polonijnych. Był współzałożycielem Koła Lwowian w Los Angeles w 1969 (formalnie jako "Cives Leopolienses").
Zarządzeniem prezydenta RP na uchodźstwie Edwarda Raczyńskiego z 20 grudnia 1983 został odznaczony Krzyżem Komandorskim Orderu Odrodzenia Polski "za działalność niepodległościową na uchodźstwie".
Zmarł 12 marca 1984 w Los Angeles. 17 marca 1984, po nabożeństwie w kościele Matki Boskiej Częstochowskiej przy ul. Adams w Los Angeles, został pochowany w Forest Lawn w Glendale w mauzoleum "The Hall of Freedom".

</doc>
<doc id="4648061" url="https://pl.wikipedia.org/wiki?curid=4648061" title="Pałac Deskurów w Radomiu">
Pałac Deskurów w Radomiu

Pałac Deskurów w Radomiu ("Kamienica Deskurów") – klasycystyczny budynek usytuowany przy radomskim Rynku pod numerem 14.
Historia.
Pałac został wzniesiony w latach 1824–1825 dla Andrzeja Deskura. Po 1830 roku dobudowano oficyny, tworzące jednolity blok zabudowy.
Budynek określany jest też w opracowaniach jako "Kamienica Deskurów", "Kamienice Deskurów", "Dom Deskura". Do rejestru zabytków Narodowego Instytutu Dziedzictwa pod numerami 761 z 5.05.1972 oraz 418/A/90 z 14.02.1990 wpisany jest zespół budynków, na który składa się kamienica z oficynami przy Rynku 15 / Grodzkiej 1 / Rwańskiej 4. Z Kamienicą Deskurów połączony jest również zabytkowy dom przy Rynku 15 / Rwańskiej 2 (posiadają wspólny dziedziniec wewnętrzny). Dom ten, nazywany też "Kamienicą Czarneckich", został wybudowany w latach 1808–1811 dla rodziny kupieckiej.
W 2017 rozpoczęła się przebudowa całego zespołu budynków w kwartale ulic między Rynkiem, Rwańską, Grodzką i kościołem farnym. Po remoncie kamienice będą tworzyć spójny funkcjonalno-przestrzennie budynek, pełniący funkcje muzealne, edukacyjne oraz usługowo-biurowe. W budynku znajdzie siedzibę m.in. Instytut Miejski, którego zadaniem ma być organizacja wydarzeń kulturalnych i wystaw związanych z historią miasta.
Architektura.
Pałac Deskurów to klasycystyczny, piętrowy budynek. Siedmioosiowa fasada posiada płytki ryzalit ozdobiony czterema pilastrami i zwieńczony szczytem. Pomiędzy kondygnacjami umieszczono boniowany pas. Okna ozdobione są profilowanymi obramieniami. Elewacje od strony ulicy Grodzkiej i fary boniowane w przyziemiu, od strony ulicy Grodzkiej ozdobione również ryzalitem.

</doc>
<doc id="4648081" url="https://pl.wikipedia.org/wiki?curid=4648081" title="Glen Cavender">
Glen Cavender

Glen Cavender (ur. 19 września 1883, zm. 9 lutego 1962) – amerykański aktor filmowy. W latach 1914–1949 wystąpił w 259 filmach.

</doc>
<doc id="4648119" url="https://pl.wikipedia.org/wiki?curid=4648119" title="Królewski Łańcuch Wiktorii">
Królewski Łańcuch Wiktorii



</doc>
<doc id="4648128" url="https://pl.wikipedia.org/wiki?curid=4648128" title="Pichidegua">
Pichidegua

Pichidegua – miasto w Chile, w regionie O’Higgins, w prowincji Cachapoal.

</doc>
<doc id="4648132" url="https://pl.wikipedia.org/wiki?curid=4648132" title="Placilla">
Placilla

Placilla – miasto w Chile, w regionie O’Higgins, w prowincji Colchagua.

</doc>
<doc id="4648135" url="https://pl.wikipedia.org/wiki?curid=4648135" title="Quinta de Tilcoco">
Quinta de Tilcoco

Quinta de Tilcoco – miasto w Chile, w regionie O’Higgins, w prowincji Cachapoal.

</doc>
<doc id="4648137" url="https://pl.wikipedia.org/wiki?curid=4648137" title="Stefania Osińska">
Stefania Osińska

Stefania Osińska, pseud. literacki Piotr Godek (1 września 1898, zm. 1976) – polska autorka powieści kryminalnych, dziennikarka.
O życiu zawodowym nie wiadomo zbyt wiele: w lata 1932-39 była dziennikarką w Expressie Porannym, od 1946 pracowała w Głosie Ludu, a następnie w Życiu Warszawy.
Pisała przed II wojną światową pod pseudonimem Piotr Godek, pod którym wydała dziewięć kryminałów. Należą one do najlepszych dokonań na tym polu w Polsce i wytrzymują porównanie z powieściami tzw. wielkiej trójki, czyli Marka Romańskiego, Adama Nasielskiego i Antoniego Marczyńskiego. Po wojnie używała własnego nazwiska, przy czym znana jest jej tylko jedna powieść gazetowa z tego okresu: "50 gramów kokainy", wydana w „Gazecie Białostockiej” w 1958 r.
Stworzyła postać detektywa Andrzeja Wrena, Amerykanina polskiego pochodzenia, który wrócił w latach 30. do Polski, aby podjąć pracę w policji. Wren pojawił się w dwóch powieściach autorki.

</doc>
<doc id="4648138" url="https://pl.wikipedia.org/wiki?curid=4648138" title="Requínoa">
Requínoa

Requínoa – miasto w Chile, w regionie O’Higgins, w prowincji Cachapoal.

</doc>
<doc id="4648139" url="https://pl.wikipedia.org/wiki?curid=4648139" title="7 Okręgowa Składnica Sprzętu Inżynieryjnego i Materiałów Wybuchowych">
7 Okręgowa Składnica Sprzętu Inżynieryjnego i Materiałów Wybuchowych

7 Okręgowa Składnica Sprzętu Inżynieryjnego i Materiałów Wybuchowych (7 OSSIiMW) – nieistniejąca już jednostka logistyczna Wojska Polskiego, podporządkowana Okręgowi Wojskowemu Nr II, dalej Pomorskiemu Okręgowi Wojskowemu, została sformowana na podstawie zarządzenia Szefa Sztabu Generalnego nr 046/Org. z dnia 16 marca 1950 r., rozformowana 31 grudnia 1999 r.
Formowanie i szkolenie.
Została sformowana na bazie 3 pułku pontonowego 16 marca 1950 we Włocławku jako Okręgowa Składnica Sprzętu Inżynieryjno-Saperskiego nr 2 (JW 4666) na podstawie zarządzenia Sztabu Generalnego nr 046/Org. z dnia 16.03.1950 i zarządzenia Org. POW II nr 025 z dnia 28.08.1950. Bezpośredni wpływ na utworzenie jednostki było rozwiązanie 53 Wojskowego Składu Inżynieryjnego. 19 września 1951 zafunkcjonowała jako 7 Okręgowy Skład Sprzętu Inżynieryjno-Saperskiego i zmieniła garnizon na Drawno. Jednostka przeszła na zaopatrzenie i pod ochronę 41 batalionu saperów. W 1953 na podstawie zarządzenia szefa Sztabu Generalnego Wojska Polskiego składnica przejęła cały rejon zakwaterowania po rozformowaniu 41 batalionu saperów. Powołano spośród osób funkcyjnych składnicy dowództwo garnizonu Drawno.. W 1961 nastąpiła kolejna zmiany nazwy na 7 Okręgową Składnicę Sprzętu Inżynieryjno-Saperskiego. 22 stycznia 1978 zmieniono nazwę składnicy na 7 Okręgową Składnicę Sprzętu Inżynieryjnego i Materiałów Wybuchowych. 30 listopada 1993 7 Okręgowa Składnica Sprzętu Inżynieryjnego i Materiałów Wybuchowych z podporządkowania szefa Wojsk Inżynieryjnych POW przeszła w podległość szefa Logistyki POW na podstawie zarządzenia dowódcy POW nr PF 112 z dn. 25 października 1993 r.. 
W 1997 zafunkcjonował kapelan wojskowy w garnizonie Drawno, a zarazem w składnicy, ks. ppłk Franciszek Kędziora. Wcześniej posługę pasterską sprawował ks. prałat Stanisław Gulczyński. W dniach 5-28 kwietnia 1999 r. składnica poddana została kontroli Departamentu Kontroli MON. 7 Okręgowa Składnica Sprzętu Inżynieryjnego i Materiałów Wybuchowych w związku z reorganizacją logistyki została rozformowana 31 grudnia 1999 rozkazem Szefa Sztabu Generalnego WP nr Pf-70/Org. z dnia 24 czerwca 1999. Składnicę przekształcono na Skład Materiałowy Drawno, jednocześnie włączono w skład nowo formowanej 2 Rejonowej Bazy Materiałowej, której komenda mieściła się w Wałczu. Mimo rozformowania składnicy garnizon Drawno dalej funkcjonował. 12 kwietnia 2011 Skład Materiałowy Drawno na mocy rozkazu Szefa Inspektoratu Wsparcia Sił Zbrojnych nr Pf-29/Org. z dnia 12 kwietnia 2011 roku został w terminie do dnia 15 lipca 2011 roku wyłączony z podporządkowania pod 2 RBM i wszedł w skład 1 Regionalnej Bazy Logistycznej oraz zmienił nazwę na Skład Drawno 1 Regionalnej Bazy Logistycznej.
Zadania.
Zasadniczym zadaniem składnicy, wynikającym z jej pokojowego i wojennego przeznaczenia było: przyjmowanie, przechowywanie i dystrybucja technicznych środków materiałowych i bojowych dla jednostek wojskowych w rejonie odpowiedzialności.
Składnica w zakresie mobilizacyjnego zabezpieczenia wojsk, miała w planach mobilizować następujące jednostki:
Struktura organizacyjna (lata 80/90. XX w).
W 1989 w związku ze zmianami politycznymi w Polsce zostały wprowadzone zmiany organizacyjne w Siłach Zbrojnych RP.
W skład 7 OSSIiMW wchodziły:
Stan:
1953 - żołnierzy - 12 wojskowych i 12 kontraktowych
1957 - żołnierzy - 166 wojskowych i 2 kontraktowych
1961 - żołnierzy - 193 wojskowych i 5 pracowników cywilnych
1973 - żołnierzy - 121 wojskowych i 12 pracowników cywilnych
1995-1999 - żołnierzy zawodowych – 60, podoficerów i szeregowych – ponad 200
Wyróżnienia składnicy.
W okresie swojej działalności służbowej składnica była wyróżniona, między innymi:
Tradycje, symbolika 7OSSIiWM.
Sala tradycji.
Sala tradycji 7 OSSIiMW została oddana do użytku 12 października 1983. Ekspozycja posiadała kroniki, dyplomy, zdjęcia oraz różnego rodzaju trofea. Na ściennych tablicach pokazano podziękowania dokumentujące to, co jednostka zrobiła dla regionu. Zaprezentowano także eksponaty świadczące o udziale saperów w misjach pokojowych, w zwalczaniu klęsk żywiołowych oraz w rozminowaniu terenu z wojennych pozostałości. Zorganizowano również kącik edukacyjny o problematyce zapobiegania tzw. zardzewiałej śmierci. W izbie wyłożono atrapy różnych typów historycznych min i drobnego sprzętu saperskiego przeznaczonego do wykrywania, ustawiania, niszczenia i minowania. Ukazano mundury saperów. Po rozformowaniu jednostki w 1999 pieczę nad salą tradycji przejęło powstałe koło Stowarzyszenia Saperów Polskich. Powstały kolejne działy w izbie. Po zmianach, jakie zaszły w 2010 z izby historycznej pozostała jej zdekompletowana ekspozycja zewnętrzna oraz w całości tzw. dział saperski, czyli utworzona w 1983 sala tradycji 7OSSIiMW.
Odznaka pamiątkowa.
Odznaka ma kształt krzyża maltańskiego z wydłużonym dolnym ramieniem, gdzie widnieje rok powstania składnicy - 1950. Profil krzyża nawiązuje do odznaki 3 pułku pontonowego z Włocławka. Na bazie tego profilu przystąpiono do formowania krzyża 7 Okręgowej Składnicy Sprzętu Inżynieryjnego i Materiałów Wybuchowych. Jest pokryty błękitną emalią. Na tle krzyża rozmieszczono. stalową liną oplecioną srebrną kotwicą z czarną cyfrą 7 - numerem składnicy. Kotwica jest jednym z symboli wojsk inżynieryjnych, ponadto wyraża chrześcijańską wiarę i nadzieję. Na kotwicy umieszczony został emaliowany szkarłatno-czarny (barwy saperów) proporczyk, na którym znajduje się srebrne koło zębate, będące drugim (technicznym) elementem symboliki saperskiej. W środku koła wpisany został trzeci element saperskiej symboliki - srebrny wizerunek miny. Na te trzy elementy (proporczyk, koło zębate i mina) został nałożony srebrny żuraw trzymający kamień. Jednocześnie żuraw w takiej postaci jest częścią herbu Drawna, miasta, w którym w latach 1951 - 1999 stacjonowała składnica. Numer 1 uznano jako przynależny dla odznaki w sali tradycji. Pierwsze odznaki wręczono 10 listopada 1999. Ogółem nadano kilkadziesiąt odznak, w tym jedną żołnierską.
"Wymiary: 50x40 mm"
"Wykonanie: PiK - Warszawa"
Patron.
Patronem składnicy to przedwojenny oficer porucznik Albin Stanisławski. Uczczony został przez żołnierzy tabliczką pamiątkową umieszczoną na obelisku saperskim znajdującym się przy kościele pw. św. Jadwigi Królowej w Choszcznie. W 1939 został wyznaczony na dowódcę 9 Składnicy Saperów w Brześciu nad Bugiem. Po 17 kwietnia 1939 dostał się do niewoli radzieckiej. Był więziony w Kozielsku. Rozstrzelano go w lesie katyńskim w kwietniu 1940. 5 października 2007 Minister Obrony Narodowej decyzją Nr 439/MON awansował go pośmiertnie do stopnia kapitana. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4648141" url="https://pl.wikipedia.org/wiki?curid=4648141" title="Tinguiririca (miejscowość)">
Tinguiririca (miejscowość)

Tinguiririca – miasto w Chile, w regionie O’Higgins, w prowincji Colchagua.

</doc>
<doc id="4648143" url="https://pl.wikipedia.org/wiki?curid=4648143" title="Lauv">
Lauv

Lauv, właśc. Ari Staprans Leff (ur. 8 sierpnia 1994 w San Francisco) – amerykański piosenkarz, autor tekstów i producent muzyczny. 
Jego pseudonim sceniczny wywodzi się od słowa „lauve”, co po łotewsku oznacza lew.
Życiorys.
Lauv urodził się w San Francisco jako syn Silviji (z domu Staprāns), Łotyszki, i Stuarta Leffa, żydowskiego Amerykanina. Odwiedzał krewnych i spędzał wakacje w domku dziadka w nadmorskim mieście Jurmała. Ukończył New York University na kierunku technologia muzyczna w Steinhardt School. 
3 października 2015 roku wydał swój debiutancki minialbum "Lost in the Light", z którego wydano dwa single „The Other” oraz „Reforget”. Następnie skupił się nad pisaniem i produkcją piosenek dla innych artystów. Efektem jego współpracy z Cheat Codes jest singel „No Promises” nagrany z udziałem Demi Lovato. 
19 maja 2017 roku ukazał się singel „I Like Me Better”, który stał się hitem na całym świecie osiągając w Stanach Zjednoczonych status trzykrotnej platynowej płyty za sprzedaż trzech milionów egzemplarzy. Utwór znalazł się na wydanym rok później albumie kompilacyjnym "I Met You When I Was 18 (The Playlist)". Jesienią 2017 roku Lauv wystąpił na kilku koncertach jako support podczas trasy koncertowej "Divide Tour" Eda Sheerana w Azji.
4 stycznia 2019 roku miał swoją premierę singel „I'm So Tired...” nagrany wspólnie z Troye Sivan. W lutym obaj artyści wykonali piosenkę na żywo w programie Jimmy Kimmel Live. Utwór osiągnął spory sukces plasując się między innymi na ósmym miejscu notowania UK Singles Chart. W kwietniu 2019 roku Lauv wydał singiel i teledysk do utworu „Drugs &amp; the Internet”, który napisał, gdy zmagał się z uczuciem pustki i depresji. Utwór ukazał się jako drugi singel z jego debiutanckiego albumu "How I'm Feeling", którego premiera odbyła się 6 marca 2020 roku.
Jego pseudonim sceniczny Lauv oznacza lwa w języku łotewskim, podobnie jak imię Ari w języku hebrajskim, a jego znakiem zodiaku jest Lew.

</doc>
<doc id="4648147" url="https://pl.wikipedia.org/wiki?curid=4648147" title="Cerrillos">
Cerrillos

Cerrillos – miasto w Chile, w regionie Region Metropolitalny Santiago, w prowincji Melipilla.

</doc>
<doc id="4648153" url="https://pl.wikipedia.org/wiki?curid=4648153" title="Curacaví">
Curacaví

Curacaví – miasto w Chile, w regionie Region Metropolitalny Santiago, w prowincji Talagante.

</doc>
<doc id="4648156" url="https://pl.wikipedia.org/wiki?curid=4648156" title="Niepokalanów Puls">
Niepokalanów Puls



</doc>
<doc id="4648158" url="https://pl.wikipedia.org/wiki?curid=4648158" title="Przedimki w języku angielskim">
Przedimki w języku angielskim



</doc>
<doc id="4648160" url="https://pl.wikipedia.org/wiki?curid=4648160" title="Rodzajnik w języku francuskim">
Rodzajnik w języku francuskim



</doc>
<doc id="4648161" url="https://pl.wikipedia.org/wiki?curid=4648161" title="Celerina (stolica tytularna)">
Celerina (stolica tytularna)

Celerina (łac. "Diocesis Celerinensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4648175" url="https://pl.wikipedia.org/wiki?curid=4648175" title="Monika Walczak">
Monika Walczak

Monika Walczak (ur. 1969) – polska filozofka, dr hab. nauk humanistycznych, profesor nadzwyczajny Katedry Metodologii Nauk Katolickiego Uniwersytetu Lubelskiego, dziekan Wydziału Filozofii KUL.
Życiorys.
Odbyła studia na Wydziale Teologii, a także na Wydziale Filozofii Katolickiego Uniwersytetu Lubelskiego. 17 października 2001 uzyskała doktorat za pracę pt. "Racjonalność nauki. Studium epistemologiczno-metodologiczne", 17 czerwca 2013 habilitowała się na podstawie pracy zatytułowanej "Wgląd i poznanie. Epistemologia Bernarda J. F. Lonergana". Objęła funkcję adiunkta w Instytucie Filozofii oraz dziekana na Wydziale Filozofii Katolickiego Uniwersytetu Lubelskiego Jana Pawła II.
Piastuje stanowisko profesora nadzwyczajnego Katedrze Metodologii Nauk w Katolickim Uniwersytecie Lubelskim.

</doc>
<doc id="4648179" url="https://pl.wikipedia.org/wiki?curid=4648179" title="Franciszek Andrzejczyk">
Franciszek Andrzejczyk

Franciszek Andrzejczyk (ur. 1891, zm. 20 marca 1943 we wsi Czyżew-Sutki) – polski rolnik, zamordowany przez Niemców za niesienie pomocy Żydom.
Życiorys.
Franciszek z żoną Stanisławą (posługującą się imieniem Aleksandra) i sześciorgiem dzieci (Edwardem, Ireną, Henrykiem, Eugenią, Jadwigą i Tadeuszem) mieszkali we wsi Czyżew-Sutki. Na początku listopada 1942, kiedy rozpoczęto likwidację getta w Czyżewie, Andrzejczykowie przyjęli pod swój dach 18 zbiegłych Żydów. Ukryto ich pod podłogą domu oraz w pobliskiej ziemiance; kryjówki opuszczali jedynie w nocy. Mimo zimy Andrzejczykom udało się wyżywić Żydów.
Nad ranem 20 marca 1943 do gospodarstwa przyjechali żandarmi celem przeprowadzenia rewizji. Franciszek nie przyznał się do ukrywania Żydów. Niemcy rozpoczęli poszukiwania. Odkryli kryjówkę ze względu na specyficzny odgłos, jaki wydawała podłoga ziemianki. Znajdowało się tam trzech mężczyzn. Rozsierdzeni dotkliwie pobili i zamordowali strzałem w głowę Andrzejczyka oraz wyciągniętych z ukrycia mężczyzn. Następnie odnaleźli pozostałych Żydów, by wywieźć ich do Szulborza, gdzie zostali straceni.
27 października 2019 Franciszek Andrzejczyk wraz z rodziną i ukrywanymi Żydami zostali upamiętnieni tablicą umieszczoną na kamieniu w ramach projektu „Zawołani po imieniu” Instytutu Pileckiego. Uroczystość w Czyżewie zgromadziła kilkaset osób, obecni byli m.in. przedstawiciele władz samorządowych, Magdalena Gawin, wiceminister kultury i dziedzictwa narodowego oraz żołnierze Wojsk Obrony Terytorialnej.

</doc>
<doc id="4648183" url="https://pl.wikipedia.org/wiki?curid=4648183" title="Zbigniew Wróblewski (filozof)">
Zbigniew Wróblewski (filozof)

Zbigniew Wróblewski – polski filozof, dr hab. nauk humanistycznych, profesor uczelni Instytutu Filozofii Wydziału Filozofii Katolickiego Uniwersytetu Lubelskiego Jana Pawła II.
Życiorys.
Studiował na Wydziale Filozofii Katolickiego Uniwersytetu Lubelskiego, natomiast 7 kwietnia 2000 uzyskał doktorat za pracę pt. "Koncepcja kosmologii w filozofii ekologicznej. Analiza metafilozoficzna poglądów Henryka Skolimowskiego", 14 grudnia 2010 habilitował się na podstawie oceny dorobku naukowego i pracy zatytułowanej "Natura i cele. Dyskusja argumentu teleologicznego na rzecz ochrony przyrody".
Został zatrudniony na stanowisku adiunkta w Instytucie Filozofii Przyrody i Nauk Przyrodniczych, oraz objął funkcję profesora uczelni na Wydziale Filozofii Katolickiego Uniwersytetu Lubelskiego Jana Pawła II.

</doc>
<doc id="4648190" url="https://pl.wikipedia.org/wiki?curid=4648190" title="John Bunyan Bristol">
John Bunyan Bristol

John Bunyan Bristol (ur. 14 kwietnia 1826 w Hillsdale, zm. 31 sierpnia 1909 w Nowym Jorku) – amerykański malarz pejzażysta.
Życiorys.
Bristol był samoukiem, malował początkowo portrety, jednak większość życia tworzył pejzaże. Mieszkał w Nowym Jorku, ale podróżował i malował w całej Nowej Anglii. W latach 1858–1900 wystawiał w National Academy of Design, której pełnoprawnym członkiem został w 1875 r. Nagrody otrzymał m.in. na wystawach światowych w Filadelfii w 1876 r. i w Paryżu w 1889 r. Największy zbiór jego prac posiada Peabody Institute w Baltimore.

</doc>
<doc id="4648191" url="https://pl.wikipedia.org/wiki?curid=4648191" title="Tadeusz Starostecki">
Tadeusz Starostecki

Tadeusz Bronisław Starostecki (ur. 7 kwietnia 1910 w Łodzi, zm. 30 października 1968) – polski autor powieści kryminalnych i sensacyjnych, tworzący w czasach II Rzeczypospolitej, jak i wczesnego PRL; dziennikarz, działacz kulturalny i społeczny. Redaktor „Głosu Ludu Miast i Wsi” w 1936, po wojnie redaktor naczelny „Życia Świdnickiego”. Ostatnie lata swego życia spędził w Świdnicy.

</doc>
<doc id="4648195" url="https://pl.wikipedia.org/wiki?curid=4648195" title="Zawerecie (przystanek kolejowy)">
Zawerecie (przystanek kolejowy)

Zawerecie () – przystanek kolejowy w miejscowości Zawerecie, w rejonie sarneńskim, w obwodzie rówieńskim, na Ukrainie. Położony jest na linii Kijów – Korosteń – Sarny – Kowel.
W pobliżu przystanku znajduje się powstała jeszcze przed II wojną światową bocznica do kamieniołomu ciemnoróżowego granitu "Zawerecie".

</doc>
<doc id="4648196" url="https://pl.wikipedia.org/wiki?curid=4648196" title="Wydział Językoznawstwa Uniwersytetu Kazimierza Wielkiego w Bydgoszczy">
Wydział Językoznawstwa Uniwersytetu Kazimierza Wielkiego w Bydgoszczy

Wydział Językoznawstwa Uniwersytetu Kazimierza Wielkiego w Bydgoszczy – jeden z 9 wydziałów Uniwersytetu Kazimierza Wielkiego w Bydgoszczy.
Historia.
Wydział Językoznawstwa powstał 1 października 2019 roku w ramach Kolegium I.
Kierunki kształcenia.
Dostępne kierunki:
Władze Wydziału.
W kadencji 2020–2024:

</doc>
<doc id="4648197" url="https://pl.wikipedia.org/wiki?curid=4648197" title="Puchar Holandii w piłce siatkowej mężczyzn (2019/2020)">
Puchar Holandii w piłce siatkowej mężczyzn (2019/2020)

Puchar Holandii w piłce siatkowej mężczyzn 2019/2020 (nider. Nationale Beker Heren 2019/2020) – 47. sezon rozgrywek o siatkarski Puchar Holandii. Zainaugurowany został 4 września 2019 roku. W rozgrywkach o Puchar Holandii brały udział kluby z Eredivisie, Topdivisie, 1e divisie, 2e divisie i 3e divisie.
Rozgrywki składały się z dwóch rund eliminacyjnych, 1/8 finału, ćwierćfinałów, półfinałów i finału. Drużyny z Eredivisie swój udział rozpoczęły od 1/8 finału.
Finał odbył się 16 lutego 2020 roku w hali Maaspoort w ’s-Hertogenbosch. Puchar Holandii zdobył klub , pokonując w finale zespół .
Drużyny uczestniczące.
Wyniki spotkań

</doc>
<doc id="4648198" url="https://pl.wikipedia.org/wiki?curid=4648198" title="WR 102">
WR 102

WR 102 – gwiazda Wolfa-Rayeta w gwiazdozbiorze Strzelca, niezwykle rzadka gwiazda o typie widmowym WO. Jest jasną i bardzo gorącą gwiazdą, wysoko rozwiniętą i bliską eksplozji jako supernowa.
Odkrycie.
O gwieździe WR 102 po raz pierwszy wspomniano w kontekście możliwego optycznego odpowiednika szczególnego źródła promieniowania rentgenowskiego GX 3+1. Jednak okazało się, że jest to osobny obiekt, a w 1971 roku został wyróżniony jako jasna gwiazda o nietypowych liniach emisji O VI w swoim spektrum. Została sklasyfikowana jako gwiazda o typie widmowym WC; swoją unikalność zawdzięcza silnie zjonizowanym liniom emisji (nie jest ona centralną gwiazdą mgławicy planetarnej). U WR 102 zaobserwowano wahania jasności; obiekt otrzymał oznaczenie V3893 Sagittarii na 62. liście nazw gwiazd zmiennych.
Słaba mgławica została odkryta wokół WR 102 w 1981 roku. W 1982 roku pięć jasnych gwiazd o wysoko zjonizowanych liniach emisji tlenu, w tym WR 102, zostało użytych do zdefiniowania klasy WO gwiazd Wolfa-Rayeta. Zostały one zidentyfikowane jako wysoko rozwinięte masywne gwiazdy.
Właściwości.
WR 102, o klasyfikacji widmowej WO2, jest jedną z niewielu znanych gwiazd Wolfa-Rayeta o sekwencji tlenowej; w Drodze Mlecznej odkryto zaledwie cztery takie obiekty, a w pozostałych galaktykach odkryto ich pięć. Jest również najgorętszą znaną gwiazdą, o temperaturze powierzchni 210 000 K. Poprzez komputerowe modelowanie atmosfery oszacowano jej jasność na około 282 000 jasności Słońca, zaś obliczenia jasności i odległości dają wynik rzędu 380 000 jasności Słońca przy odległości 2900± 200 parseków. Jest to bardzo mała, gęsta gwiazda o promieniu około 0,58 promienia Słońca i masie 16,7 mas Słońca. 
Bardzo silne wiatry z graniczną prędkością rzędu 5000 km/s sprawiają, że WR 102 traci ok. 10^-5 masy Słońca każdego roku. Dla porównania Słońce traci (2-3)*10-14 mas Słońca rocznie z powodu wiatru słonecznego, kilkaset milionów razy mniej niż WR 102. Wiatry te i silne promieniowanie ultrafioletowe z gorącej gwiazdy skompresowały i zjonizowały otaczający materiał międzygwiezdny w złożoną serię łuków opisanych jako bąbelkowa mgławica Wolfa-Rayeta.
Status ewolucyjny.
Gwiazdy WO są ostatnim etapem ewolucji najbardziej masywnych gwiazd przed eksplozją jako supernowe. Jest bardzo prawdopodobne, że WR 102 jest na ostatnim etapie syntezy jądrowej, blisko zakończenia fazy spalania helu (lub też na dalszym etapie). 
Obliczono, że WR 102 wybuchnie jako supernowa w ciągu 1500 lat. Wysoka masa i szybki obrót umożliwiłyby wystąpienie rozbłysku gamma (GRB), ale nie jest jasne, czy WR 102 szybko się obraca. Wcześniej sądzono, że przewidywana prędkość obrotowa wiatru gwiazdowego może wynosić nawet 1000 km/s, ale obserwacje spektropolarne wydają się wskazywać, że jeżeli WR 102 obraca się, to prędkość jej obrotu jest znacznie niższa.

</doc>
<doc id="4648201" url="https://pl.wikipedia.org/wiki?curid=4648201" title="Taekwondo na Letnich Igrzyskach Olimpijskich 2008 – 59–68 kg mężczyzn">
Taekwondo na Letnich Igrzyskach Olimpijskich 2008 – 59–68 kg mężczyzn

Zmagania mężczyzn w wadze do 68 kg zostały rozegrane podczas XXIX Letnich Igrzysk Olimpijskich w dniu 21 sierpnia 2008 roku w Hali Uniwersytetu Nauki i Techniki.
Terminarz.
Wyniki.
Repasaże.
Legenda

</doc>
<doc id="4648205" url="https://pl.wikipedia.org/wiki?curid=4648205" title="Stanisław Klimek">
Stanisław Klimek



</doc>
<doc id="4648208" url="https://pl.wikipedia.org/wiki?curid=4648208" title="Cuicul (stolica tytularna)">
Cuicul (stolica tytularna)

Cuicul (łac. "Diocesis Cuiculitanus") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej. Współczesne miasto Dżamila w północnej Algierii. Obecnie katolickie biskupstwo tytularne.

</doc>
<doc id="4648210" url="https://pl.wikipedia.org/wiki?curid=4648210" title="Adam Kotarba">
Adam Kotarba

Adam Stefan Kotarba (ur. 15 maja 1938 w Zakopanem) – polski geograf. 
Życiorys.
Specjalizuje się w zagadnieniach z zakresu geomorfologii. Członek korespondent Polskiej Akademii Nauk od 1998 roku. Jest również członkiem Polskiej Akademii Umiejętności. Zasiadał w Komisji Rewizyjnej Stowarzyszenia Geomorfologów Polskich oraz w Centralnej Komisji do Spraw Stopni i Tytułów. Wykładowca w Instytucie Geografii i Przestrzennego Zagospodarowania im. Stanisława Leszczyckiego PAN.
Doktoryzował się w 1970 roku, tytuł profesora nadano mu szesnaście lat później.
Został uhonorowany Nagrodą Naukową Wydziału III Nauk Matematyczno-Fizycznych, Chemicznych i Geologiczno-Geograficznych PAN. Odznaczono go także Srebrnym Krzyżem Zasługi.

</doc>
<doc id="4648218" url="https://pl.wikipedia.org/wiki?curid=4648218" title="Prezydenci Senatu Belgii">
Prezydenci Senatu Belgii



</doc>
<doc id="4648225" url="https://pl.wikipedia.org/wiki?curid=4648225" title="Pięciobój nowoczesny na Światowych Wojskowych Igrzyskach Sportowych 2019">
Pięciobój nowoczesny na Światowych Wojskowych Igrzyskach Sportowych 2019

Pięciobój nowoczesny na Światowych Wojskowych Igrzyskach Sportowych 2019 rozgrywany był w dniach 22–26 października 2019 w które odbywały się w Wuhanie podczas igrzysk wojskowych. Zawody zostały przeprowadzone na obiektach w Wuhan Business University.
Klasyfikacja medalowa.
"Źródło:".

</doc>
<doc id="4648243" url="https://pl.wikipedia.org/wiki?curid=4648243" title="Cellae in Mauretania">
Cellae in Mauretania

Cellae in Mauretania (łac. "Diocesis Cellensis in Mauretania") – stolica historycznej diecezji w Cesarstwie rzymskim, w prowincji Mauretania Sitifense, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4648249" url="https://pl.wikipedia.org/wiki?curid=4648249" title="Ceramussa">
Ceramussa

Ceramussa (łac. "Diocesis Ceramussensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej. Współcześnie w północnej Algierii. Obecnie katolickie biskupstwo tytularne.

</doc>
<doc id="4648252" url="https://pl.wikipedia.org/wiki?curid=4648252" title="Cissi">
Cissi

Cissi (łac. "Diocesis Cissitanus") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4648254" url="https://pl.wikipedia.org/wiki?curid=4648254" title="Elephantaris in Proconsulari">
Elephantaris in Proconsulari



</doc>
<doc id="4648257" url="https://pl.wikipedia.org/wiki?curid=4648257" title="William Goldenberg">
William Goldenberg

William Goldenberg (ur. 2 listopada 1959) – amerykański montażysta filmowy.
Laureat Oscara za najlepszy montaż do filmu "Operacja Argo" (2012) Bena Afflecka. Nominowany do tej nagrody za filmy: "Informator" (1999) Michaela Manna, "Niepokonany Seabiscuit" (2003) Gary’ego Rossa, "Wróg numer jeden" (2012) Kathryn Bigelow oraz "Gra tajemnic" (2014) Mortena Tylduma. Kilkukrotnie współpracował z reżyserem Michaelem Mannem, dla którego zmontował m.in. filmy "Gorączka" (1995), "Ali" (2001) i "Miami Vice" (2006).

</doc>
<doc id="4648258" url="https://pl.wikipedia.org/wiki?curid=4648258" title="Coeliana">
Coeliana

Coeliana (łac. "Diocesis Coelianensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4648259" url="https://pl.wikipedia.org/wiki?curid=4648259" title="Zajmiszcze (obwód grodzieński)">
Zajmiszcze (obwód grodzieński)

Zajmiszcze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze.
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4648261" url="https://pl.wikipedia.org/wiki?curid=4648261" title="Kotczyn">
Kotczyn

Kotczyn (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, przy drodze republikańskiej .
Dawniej wieś, majątek ziemski i osada. W dwudziestoleciu międzywojennym leżał w Polsce, w województwie nowogródzkim, w powiecie słonimskim, w gminie Dereczyn. Właścicielem tutejszego majątku był wówczas Tadeusz Giedroyć.

</doc>
<doc id="4648262" url="https://pl.wikipedia.org/wiki?curid=4648262" title="NHK Trophy 2011">
NHK Trophy 2011

NHK Trophy 2011 – czwarte w kolejności zawody łyżwiarstwa figurowego z cyklu Grand Prix 2011/2012. Zawody rozgrywano od 10 do 13 listopada 2011 roku w Makomanai Sekisui Heim Ice Arena w Sapporo.
Wśród solistów triumfował reprezentant gospodarzy Daisuke Takahashi, zaś wśród solistek jego rodaczka Akiko Suzuki. W konkurencji par sportowych złoty medal zdobyli reprezentanci Rosji Yūko Kawaguchi i Aleksandr Smirnow. W parach tanecznych triumfowali Amerykanie Maia Shibutani i Alex Shibutani.

</doc>
<doc id="4648263" url="https://pl.wikipedia.org/wiki?curid=4648263" title="Fata">
Fata

Fata (łac. "Diocesis Fatensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4648264" url="https://pl.wikipedia.org/wiki?curid=4648264" title="Fata (stolica tytularna)">
Fata (stolica tytularna)



</doc>
<doc id="4648265" url="https://pl.wikipedia.org/wiki?curid=4648265" title="Łancewicze">
Łancewicze

Łancewicze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze.
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4648268" url="https://pl.wikipedia.org/wiki?curid=4648268" title="Nabu-szarussu-ukin">
Nabu-szarussu-ukin

Nabu-szarussu-ukin (akad. "Nabû-šarussu-ukīn" lub "Nabû-šarussu-ūkin", tłum. „(Bóg) Nabu ustanowił jego króla”) lub Nabu-szarrussu-ukin (akad. "Nabû-šarrūssu-ukīn", tłum. „(Bóg) Nabu ustanowił jego rządy”) – wysoki dostojnik za rządów babilońskiego króla Nabuchodonozora II (604–562 p.n.e.), sprawujący na dworze królewskim urząd "rab ša rēši" („naczelnego eunucha”); identyfikowany z biblijnym Nebu-sarsekimem, dowódcą wojskowym Nabuchodonozora II, wzmiankowanym w Księdze Jeremiasza (Jr 39:3).
Nabu-szarussu-ukin wymieniany jest w nowobabilońskim dokumencie o charakterze administracyjnym zapisanym na małej, pochodzącej z Sippar tabliczce, przechowywanej obecnie w British Museum (nr inwent. BM 114789). Dokument ten, datowany na 595 r. p.n.e., potwierdza przekazanie przez Nabu-szarussu-ukina, „naczelnego eunucha”, pewnej ilości złota w darze dla E-sagili, świątyni boga Marduka w Babilonie:
Michael Jursa, austriacki asyrolog, który odnalazł tabliczkę w British Museum i opublikował jej treść, jako pierwszy zauważył, iż postać Nabu-szarussu-ukina wykazuje wiele podobieństw z biblijną postacią Nebu-sarsekima, wspomnianą w Księdze Jeremiasza (Jr 39:3). Zgodnie z przekazem biblijnym Nebu-sarsekim, noszący tytuł "rab-sarisa" (zniekształcona, hebrajska forma akadyjskiego tytułu "rab ša rēši"), miał być jednym z dowódców wojskowych Nabuchodonozora II obecnych w 587 r. p.n.e. przy zdobyciu Jerozolimy przez Babilończyków. Zdaniem Jursy wyraźne podobieństwo obu imion, to, że obaj byli wysokimi dostojnikami na dworze Nabuchodonozora II i nosili ten sam, rzadko spotykany tytuł (w danym czasie mogła go nosić tylko jedna osoba), oraz bliskość czasowa (dokument napisany został kilka lat przed wydarzeniami opisanymi u Jeremiasza) sprawiają, iż można założyć niemal z pewnością, że obie postacie były jedną i tą samą osobą.

</doc>
<doc id="4648277" url="https://pl.wikipedia.org/wiki?curid=4648277" title="Kąty (powiat nowotarski)">
Kąty (powiat nowotarski)



</doc>
<doc id="4648278" url="https://pl.wikipedia.org/wiki?curid=4648278" title="Niwki (powiat nowotarski)">
Niwki (powiat nowotarski)



</doc>
<doc id="4648280" url="https://pl.wikipedia.org/wiki?curid=4648280" title="Ryszard Zajączkowski">
Ryszard Zajączkowski

Ryszard Zdzisław Zajączkowski (ur. 1961) – polski literaturoznawca, profesor doktor habilitowany nauk humanistycznych w dziedzinie literaturoznawstwo na Wydziale Filozofii Katolickiego Uniwersytetu Lubelskiego Jana Pawła II, członek Instytutu Literaturoznawstwa Wydziału Nauk Humanistycznych Katolickiego Uniwersytetu Lubelskiego Jana Pawła II. Jest też edytorem i redaktorem serii książkowej Literacki Wymiar Kultury, publicystą oraz tłumaczem ponad stu książek.
Życiorys.
W 1986 roku ukończył studia w zakresie filologii polskiej w Katolickim Uniwersytecie Lubelskim, a w 1987 roku studia w zakresie filozofii teoretycznej w tej samej uczelni. 18 września 1996 obronił pracę doktorską "Głos prawdy i sumienia. Kościół w pismach Cypriana Norwida". 20 października 2010 roku habilitował się na podstawie pracy zatytułowanej "Pisarz i wyznawca. W kręgu twórczości Romana Brandstaettera".
Był wykładowcą w Katolickim Uniwersytecie Eichstaett w Niemczech (1997-1999) oraz stypendystą w amerykańskich uniwersytetach Yale (2005) i Harvard (2011), a także w Tokijskim Uniwersytecie Studiów Międzynarodowych (2015).
W 1999 roku został zatrudniony na stanowisku adiunkta w Instytucie Filologii Polskiej na Wydziale Nauk Humanistycznych Katolickiego Uniwersytetu Lubelskiego Jana Pawła II, zaś w 2011 roku jako profesor nadzwyczajny objął funkcję kierownika Katedry Teorii Kultury i Sztuki w Instytucie Kulturoznawstwa Wydziału Filozofii, którą pełnił do 2019 roku. Od października 2019 roku jest członkiem Instytutu Literaturoznawstwa na Wydziale Nauk Humanistycznych Katolickiego Uniwersytetu Lubelskiego Jana Pawła II. 17 czerwca 2021 roku postanowieniem Prezydenta RP otrzymał tytuł profesora nauk humanistycznych w dziedzinie literaturoznawstwo.
Piastuje stanowisko prezesa Stowarzyszenia Inicjatyw Naukowych.

</doc>
<doc id="4648282" url="https://pl.wikipedia.org/wiki?curid=4648282" title="Kawiaczka andyjska">
Kawiaczka andyjska

Kawiaczka andyjska ("Microcavia niata") – gatunek ssaka z podrodziny kawii (Caviinae) w rodzinie kawiowatych (Caviidae). Zamieszkuje tereny na płaskowyżu Altiplano w południowo-wschodniej Boliwii i w północnym Chile.
Wyróżnia się dwa podgatunki kawiaczki andyjskiej:

</doc>
<doc id="4648283" url="https://pl.wikipedia.org/wiki?curid=4648283" title="Microcavia niata">
Microcavia niata



</doc>
<doc id="4648284" url="https://pl.wikipedia.org/wiki?curid=4648284" title="Tatjana Dmitrijewa">
Tatjana Dmitrijewa

Tatjana Aleksandrowna Dmitrijewa z domu Romanowa (ros. Татьяна Александровна Дмитриева; ur. 9 września 1994 w Kazaniu) – rosyjska siatkarka, grająca na pozycji rozgrywającej, reprezentantka kraju. 
Jej mężem jest siatkarz Siemion Dmitrijew.
Sukcesy klubowe.
Mistrzostwo Rosji:
Sukcesy reprezentacyjne.
Volley Masters Montreux:
Puchar Świata:

</doc>
<doc id="4648287" url="https://pl.wikipedia.org/wiki?curid=4648287" title="Lorenne Geraldo">
Lorenne Geraldo

Lorenne Maria Geraldo Teixeira (ur. 8 stycznia 1996 w Conselheiro Lafaiete) – brazylijska siatkarka, grająca na pozycji atakującej, reprezentantka kraju. 
Sukcesy klubowe.
Puchar Brazylii: 
Superpuchar Brazylii: 
Klubowe Mistrzostwa Ameryki Południowej:
Mistrzostwo Brazylii:
Sukcesy reprezentacyjne.
Mistrzostwa Ameryki Południowej Kadetek:
Puchar Panamerykański Kadetek:
Mistrzostwa Świata Kadetek:
Mistrzostwa Ameryki Południowej Juniorek:
Mistrzostwa Świata U-23:
Mistrzostwa Świata Juniorek:
Mistrzostwa Ameryki Południowej U-23:
Liga Narodów:
Mistrzostwa Ameryki Południowej:
Mistrzostwa Świata:

</doc>
<doc id="4648289" url="https://pl.wikipedia.org/wiki?curid=4648289" title="C24H29N7O2">
C24H29N7O2



</doc>
<doc id="4648290" url="https://pl.wikipedia.org/wiki?curid=4648290" title="C17H11N5">
C17H11N5



</doc>
<doc id="4648292" url="https://pl.wikipedia.org/wiki?curid=4648292" title="Kawalerskie Skały">
Kawalerskie Skały

Kawalerskie Skały – skały na wzgórzu Sowiniec w Lesie Wolskim w Krakowie.
Znajdują się na północno-wschodnim stoku Sowińca, w Woli Justowskiej (obecnie Dzielnica VII Zwierzyniec). Do obrzeży Lasu Wolskiego dochodzą tutaj ulice Kopalina i Zielony Dół. Kawalerskie Skały znajdują się w lesie, około 20 m od obrzeża lasu.
Znajdują się tutaj dwie grupy skał, na których uprawiana jest wspinaczka skalna: Kawalerskie Skały i Wolski Murek. Na Kawalerskich Skałach zaczęto się wspinać prawdopodobnie już w latach 60. XX wieku, ale dopiero od niedawna rejon ten został wyeksplorowany i przygotowany do wspinaczki. Zbudowane z wapienia skały mają postać muru skalnego o wysokości do 13 m i pionowych ścianach z filarami, pęknięciami i rysami. Do 2019 roku poprowadzono na nich 56 dróg wspinaczkowych przygotowanych przez fundację Wspinka. Mają zróżnicowaną trudność od I do VI+, ale większość dróg jest łatwa. Część dróg posiada zamontowane stałe punkty asekuracyjne w postaci ringów (r) i stanowisk zjazdowych (st). Fundacja Wspinka planuje w ramach Krakowskiego Szlaku Wspinaczkowego dokonać dalszego udostępnienia tych skał do wspinaczki. Należałoby zamontować punkty asekuracyjne na pozostałych drogach wspinaczkowych. Wskazane byłoby także zamontowanie drewnianych ław w pobliżu skał, wytyczenie ścieżki dojściowej do skał i wykonanie schodków.

</doc>
<doc id="4648293" url="https://pl.wikipedia.org/wiki?curid=4648293" title="C51H79NO13">
C51H79NO13



</doc>
<doc id="4648296" url="https://pl.wikipedia.org/wiki?curid=4648296" title="Latarnia morska Lange Nelle">
Latarnia morska Lange Nelle

Latarnia morska Lange Nelle jest położona Ostendzie na belgijskim wybrzeżu Morza Północnego. Od 1771 roku na tym miejscu znajdował się taki obiekt. W 1949 roku zbudowano nową latarnię morską. Mierzy ona 58 metrów wysokości, światło zaś jest położone 65 m n.p.m. Jest ona pomalowana w biało - niebieskie paski. Do oświetlenia używa się Soczewek Fresnela

</doc>
<doc id="4648298" url="https://pl.wikipedia.org/wiki?curid=4648298" title="Zempelburg">
Zempelburg



</doc>
<doc id="4648305" url="https://pl.wikipedia.org/wiki?curid=4648305" title="Gwiazda Kimberleya">
Gwiazda Kimberleya

Gwiazda Kimberleya (ang. "Kimberley Star") – srebrne odznaczenie rady miejskiej Kimberley, zaliczane do nieoficjalnych medali kampanii brytyjskich, ustanowione przez burmistrza tego miasta w 1900, przyznawane za udział w obronie oblężonego Kimberley w latach 1899–1900 podczas II wojny burskiej.

</doc>
<doc id="4648308" url="https://pl.wikipedia.org/wiki?curid=4648308" title="1-Chloro-2,3-epoksypropan">
1-Chloro-2,3-epoksypropan



</doc>
<doc id="4648311" url="https://pl.wikipedia.org/wiki?curid=4648311" title="Silvano Marisa">
Silvano Marisa

Silvano Marisa (ur. 27 września 1946 w Boccaldo) – włoski duchowny rzymskokatolicki, saletyn, od 2012 przełożony generalny Zgromadzenia Księży Misjonarzy Saletynów.
Życiorys.
Do nowicjatu wstąpił w 1966. Święcenia kapłańskie przyjął 16 grudnia 1973. Jako kapłan posługiwał w Neapolu, w Rzymie, w Salmacie i w Weronie. Od 1989 roku był prowincjałem Włoch. 24 kwietnia 2012 kapituła generalna wybrała go na generała zakonu saletynów.

</doc>
<doc id="4648316" url="https://pl.wikipedia.org/wiki?curid=4648316" title="Manuel Maierhofer">
Manuel Maierhofer

&lt;del&gt;&lt;/del&gt;
Manuel Maierhofer (ur. 17 grudnia 1992 w Bressanone) – włoski kombinator norweski, medalista mistrzostw świata juniorów.
Kariera.
Po raz pierwszy na arenie międzynarodowej Manuel Maierhofer pojawił się 3 marca 2007 roku w Toblach, gdzie w zawodach juniorskich zajął 24. miejsce w zawodach metodą Gundersena. W 2010 roku wystartował na mistrzostwach świata juniorów w Hinterzarten, gdzie zajął 40, miejsce w zawodach indywidualnych. Jeszcze dwukrotnie startował na imprezach tego cyklu, najlepsze wyniki osiągając podczas MŚJ w Erzurum w 2012 roku, gdzie indywidualnie był jedenasty, a w sztafecie wywalczył srebrny medal. W sezonie 2011/12 zwyciężył w klasyfikacji generalnej cyklu Alpen Cup, sześciokrotnie zajmował miejsca na podium, z czego dwa razy wygrał, trzy razy był drugi i raz trzeci.
W Pucharze Świata zadebiutował 12 stycznia 2013 roku w Chaux-Neuve, zajmując 44. miejsce w Gundersenie. Jak dotąd nie zdobył pucharowych punktów.
Puchar Świata.
Miejsca na podium chronologicznie.
Jak dotąd Maierhofer nie stawał na podium indywidualnych zawodów Pucharu Świata.
Puchar Kontynentalny.
Miejsca na podium chronologicznie.
Jak dotąd Maierhofer nie stawał na podium indywidualnych zawodów Pucharu Kontynentalnego.
Letnie Grand Prix.
Miejsca na podium chronologicznie.
Jak dotąd Maierhofer nie stawał na podium indywidualnych zawodów LGP.

</doc>
<doc id="4648322" url="https://pl.wikipedia.org/wiki?curid=4648322" title="Marial Shayok">
Marial Shayok

Marial Shayok (ur. 26 lipca 1996 w Ottawie) – kanadyjski koszykarz, występujący na pozycji rzucającego obrońcy, obecnie zawodnik Bursaspor Basketbol. 
W 2012 zdobył srebrny medal podczas turnieju Nike Global Challenge. Rok później zajął w nim wraz z drużyną siódme miejsce
W 2014 wystąpił w meczu gwiazd amerykańskich szkół średnich – Jordan Classic Regional.
W 2019 reprezentował Philadelphia 76ers podczas rozgrywek letniej ligi NBA.

</doc>
<doc id="4648325" url="https://pl.wikipedia.org/wiki?curid=4648325" title="Walenty Działowski">
Walenty Działowski

Walenty Ignacy Działowski (ur. 20 stycznia 1848, zm. 11 listopada 1918 w Mielcu) – polski rymarz, działacz społeczny, uczestnik powstania styczniowego.
Życiorys.
Był synem Jana Działowskiego i Marianny z domu Piechocińskiej. Prawdopodobnie od 1859 roku terminował w jednym z mieleckich zakładów rzemieślniczych. Naukę zawodu przerwał wybuch powstania styczniowego. Działowski pomagał w produkcji ekwipunku dla powstańców i dostarczaniu go do Lisiej Góry koło Tarnowa. W październiku 1863 roku, jako ochotnik, dołączył do oddziału organizowanego przez pułkownika Dionizego Czachowskiego. Został ranny w bitwie pod Rybnicą. Z uwagi na postępujące zakażenie, prawa noga powstańca musiała zostać amputowana. Następnie prawdopodobnie był leczony w szpitalu w Klimontowie lub udał się do Kazimierzy Wielkiej. Na terenie Kielecczyzny miał dokończyć naukę zawodu. Księgi metrykalne potwierdzają, że jako inwalida wojenny mieszkał w Mielcu już w latach 80. XIX wieku. Otworzył tu zakład rymarski przy ulicy Dworskiej. Należał do grona znanych i szanowanych mieszkańców, kultywując postawę patriotyczną i uczestnicząc w życiu społecznym miasta. Zmarł 11 listopada 1918 roku. Na łożu śmierci miał dowiedzieć się, że Polska odzyskała niepodległość. Został pochowany na mieleckim cmentarzu parafialnym. Ciało złożono w kaplicy rodzin Piechocińskich i Ratusińskich.
Życie prywatne.
Dwukrotnie żonaty. 21 kwietnia 1874 roku w Piotrkowicach wziął ślub z Marianną Ginter. Ze związku narodziła się co najmniej czwórka dzieci: Jadwiga, Tadeusz, Ludwik i Władysław. Po śmierci pierwszej żony związał się ze Stefanią Sobieską, konspiratorką współpracującą z POW. Z drugiego małżeństwa, zawartego 23 października 1887 roku, na świat przyszło czternaścioro dzieci: Natalia, Matylda, Michalina, Otylia, Edward Jan, Genowefa Bronisława, Felicja, Franciszka Ksawera, Stanisław Józef, Maria Emilia, Mieczysław Bronisław, Adela Zofia, Bogusława Salomea oraz Irena. Synowie Stanisław oraz Mieczysław zasłynęli w II RP jako piloci i konstruktorzy. Walenty Działowski jest dziadkiem Ryszarda Sajdaka, pułkownika Sił Zbrojnych PRL, dowódcy 2. Brygady Radiotechnicznej oraz Mieczysława Działowskiego, pilota, wykładowcy i pisarza związanego z Mielcem.
Upamiętnienie.
Jest patronem ulicy w Mielcu, na osiedlu Cyranka. W 2013 roku Muzeum Regionalne w Mielcu opublikowało książkę autorstwa Krzysztofa Haptasia zatytułowaną „Walenty Działowski (1848-1918). Rzemieślnik. Powstaniec styczniowy. Ojciec rodziny”.

</doc>
<doc id="4648334" url="https://pl.wikipedia.org/wiki?curid=4648334" title="MDK Łazienkowska">
MDK Łazienkowska

Młodzieżowy Dom Kultury im. Władysława Broniewskiego w Warszawie jest publiczną placówką oświatowo-wychowawczą dla dzieci i młodzieży umożliwiającą rozwijanie zainteresowań i uzdolnień oraz korzystanie z różnych form organizacji czasu wolnego, działającą zgodnie z art. 2 pkt. 3 ustawy z dnia 7 września o systemie oświaty – (Dz. U. z 1996 r. Nr 67 poz. 329 z późniejszymi zmianami), art. 2 p 3 ustawy z dnia 14 grudnia 2016 r. Prawo oświatowe oraz statutem placówki. Organem prowadzącym placówkę jest Miasto Stołeczne Warszawa. Nadzór pedagogiczny sprawuje Mazowiecki Kurator Oświaty
Historia.
Budynek Domu Harcerza (dziś MDK) przy ul. Łazienkowskiej 7 powstał w 1938 roku. Wybudowany został dzięki publicznej zbiórce pieniędzy. W czasie okupacji mieściło się tu Centrum Kształcenia Instruktorów Sportu dla żołnierzy Wehrmachtu, które prowadził Wilm Hozenfeld.
Po wojnie obiekt został odbudowany. W 1951 roku budynek stał się siedzibą Związku Młodzieży Polskiej. Stowarzyszenie "Ognisko"
W 1963 roku patronem MDK został Wladysław Broniewski.
W 1979 roku MDK otrzymał nowyą nieruchomość przy ul. Fabrycznej gdzie zaczęło działać Miasteczko Ruchu
Działalność.
Niektóre z zajęć prowadzonych w MDK:

</doc>
<doc id="4648336" url="https://pl.wikipedia.org/wiki?curid=4648336" title="Michał Buszek">
Michał Buszek

Michał Buszek (ur. 2 stycznia 1815 w Muszynie, zm. 1 marca 1884 tamże) – mieszczanin, poseł na Sejm Ustawodawczy w Kromieryżu.
Życiorys.
Posiadacz gospodarstwa rolnego i warsztatu tkackiego w Muszynie. Przewodniczący i kasjer urzędu Kamery w Muszynie (1848–1850, 1854–1855) I wiceburmistrz (1855) magistratu w Muszynie.
Poseł na Sejm Ustawodawczy w Wiedniu i Kromieryżu (10 lipca 1848 – 7 marca 1849), wybrany w okręgu wyborczym Stary Sącz. W parlamencie należał do „Stowarzyszenia” skupiającego demokratycznych posłów polskich.
Rodzina i życie prywatne.
Urodzony w rodzinie mieszczańskiej, syn Łukasza (zm. 1843). Ożenił się w 1836 z Zofią z Wilczyńskich, mieli dwoje dzieci: syna i córkę.

</doc>
<doc id="4648344" url="https://pl.wikipedia.org/wiki?curid=4648344" title="FIS Cup kobiet w skokach narciarskich">
FIS Cup kobiet w skokach narciarskich

FIS Cup kobiet w skokach narciarskich – zawody w skokach narciarskich organizowane przez Międzynarodową Federację Narciarską (FIS). Pierwsza edycja z udziałem kobiet odbyła się w sezonie 2012/2013.
Zdobycie punktów do klasyfikacji generalnej cyklu daje możliwość wystartowania w zawodach wyższych rangą od Pucharu FIS, czyli w Pucharze Kontynentalnym. Aby wyniki zawodów były zaliczane do klasyfikacji generalnej, muszą wystartować zawodniczki z co najmniej pięciu krajów w odróżnieniu do Pucharu Świata oraz Letniego Grand Prix.
Zasady są w większości takie same jak w zawodach wyższej rangi. Aby dana zawodniczka mogła wziąć udział w zawodach FIS Cup musi posiadać aktywny kod FIS ("FIS Code").
Pierwsze w historii zawody Pucharu FIS kobiet odbyły się 14 lipca 2012 roku w austriackim Villach, na skoczni normalnej HS-98. Konkurs ten zwyciężyła Słowenka Ema Klinec. 

</doc>
<doc id="4648350" url="https://pl.wikipedia.org/wiki?curid=4648350" title="Cacine">
Cacine

Cacine – wieś w południowo-zachodniej Gwinei Bissau; w regionie Tombali; 977 mieszkańców (2009).
Położenie.
Bedanka jest stolicą rozległego sektora o powierzchni 613 km², który zamieszkuje 15648 osób, większość mieszkańców pochodzi z ludu Balanta, część z ludu Nalu, Fulbe, Tanda, Djacanca i Sousso.
Cacine to najbardziej wysunięty na południe sektor Gwinei Bissau, wieś Cacine jest położona nad rzeką Cacine.
Historia.
Podczas portugalskiej wojny kolonialnej, która trwała od 1963 do 1974 obszar dzisiejszego sektora cacińskiego był miejscem wielu walk i oblężeń. Duży wpływ na taki przebieg działań zbrojnych miała granica z południowym sąsiadem tj. Gwineą, skąd ruch niepodległościowy Gwinei-Bissau PAIGC (Afrykańska Partia Niepodległości Gwinei i Wysp Zielonego Przylądka) organizował dużą część swoich działań i gdzie miała miejsce koncentracja jego żołnierzy.
Sektor Bendada.
Cacine jest stolicą sektora składającego się łącznie z 99 wiosek, wiele z nich to małe osady plemienne (Tabancas), na czele których stoi wódź lub tzw. król społeczności. Do największych wsi w sektorze należą:

</doc>
<doc id="4648356" url="https://pl.wikipedia.org/wiki?curid=4648356" title="Klaudiusz Reder">
Klaudiusz Reder

Klaudiusz Reder (ur. 24 października 1895 we Lwowie, zm. 16 lipca 1979 w Anglii) – pułkownik artylerii Wojska Polskiego.
Życiorys.
Urodził się 24 października 1895 we Lwowie. 
W czasie I wojny światowej walczył w szeregach Pułku Armat Polowych Nr 30, który w 1916 został przemianowany na Pułk Armat Polowych Nr 24, a dwa lata później na Pułk Artylerii Polowej Nr 24. Na stopień porucznika został mianowany ze starszeństwem z 18 sierpnia 1915, a na stopień nadporucznika ze starszeństwem z 1 maja 1917 w korpusie oficerów artylerii górskiej i polowej.
W listopadzie 1918 brał udział w obronie Lwowa w ramach wojny polsko-ukraińskiej. Jako były oficer c. i k. armii został przyjęty do Wojska Polskiego dekretem Naczelnego Wodza Wojsk Polskich z dnia 20 maja 1919 i zatwierdzony w stopniu porucznika ze starszeństwem z dniem 1 maja 1917, po czym rozkazem Ministra Spraw Wojskowych również z dnia 20 maja 1919 otrzymał przydział do 4 pułku artylerii polowej we Lwowie. W maju 1922 został awansowany na kapitana artylerii ze starszeństwem z dniem 1 czerwca 1919. W 1923 i 1924 był oficerem zawodowym 5 pułku artylerii polowej we Lwowie. Zarządzeniem Prezydenta RP z 12 kwietnia 1927 awansowany ze starszeństwem z dniem 1 stycznia 1927 na stopień majora artylerii. W marcu 1927 jako oficer 13 dywizjonu artylerii konnej we Lwowie został przydzielony do 6 Okręgowego Szefostwa Artylerii przy Dowództwie Okręgu Korpusu nr VI we Lwowie na stanowisko referenta – bez prawa do należności za przeniesienie. W 1932 był oficerem 12 pułku artylerii lekkiej w Złoczowie. 17 stycznia 1933 prezydent RP nadał mu z dniem 1 stycznia 1933 stopień podpułkownika w korpusie oficerów artylerii i 13. lokatą. Od 14 lutego 1936 był dowódcą 4 dywizjonu artylerii konnej w Suwałkach. W dniu 19 czerwca 1938 objął stanowisko dowódcy 13 pułku artylerii lekkiej w Równem.
Po wybuchu II wojny światowej w okresie kampanii wrześniowej objął dowództwo nad 45 pułkiem piechoty Strzelców Kresowych z Równego, zastępując 7 września 1939 poległego dowódcę, płk. Stanisława Piotra Hojnowskiego i pełnił stanowisko do 11 września. Po przeprawie przez Wisłę od 13 do 27 września 1939 służył w Kwaterze Głównej 13 Kresowej Dywizji Piechoty także z Równego, gdzie był dowódcą artylerii dywizyjnej.
Po przedostaniu się na Zachód wstąpił do Wojska Polskiego we Francji. Tam był dowódcą formowanego od kwietnia 1940 4 pułku artylerii lekkiej, a następnie 2 pułku artylerii lekkiej (po ustąpieniu w maju 1940 ppłk. dypl. Kazimierz Kusia), którym kierował do końca kampanii francuskiej 1940. Następnie był internowany w Szwajcarii, gdzie pełnił funkcje kierownika referatu kursów, referatu propagandy. Był także oficerem łącznikowym i komendantem obozu w Winterthur, po czym w 1944 został odwołany ze stanowiska i uczestniczył w tajnej ewakuacji ze Szwajcarii do Francji. Później, w stopniu pułkownika był dowódcą 14 pułku artylerii lekkiej. Był komendantem Centrum Wyszkolenia Artylerii i dowódcą artylerii I Korpusu Polskiego.
Zmarł 16 lipca 1979 w Anglii. Został pochowany w Londynie. Był żonaty z Zofią Adolfiną z domu Teliczek (zm. w 1984 w Londynie).

</doc>
<doc id="4648359" url="https://pl.wikipedia.org/wiki?curid=4648359" title="Lego A/S">
Lego A/S



</doc>
<doc id="4648361" url="https://pl.wikipedia.org/wiki?curid=4648361" title="Jeeves (system ERP)">
Jeeves (system ERP)



</doc>
<doc id="4648369" url="https://pl.wikipedia.org/wiki?curid=4648369" title="Karol Andrzej Turek">
Karol Andrzej Turek

Karol Andrzej Turek (ur. 22 lipca lub listopada 1897, zm. 21 czerwca 1984 w Londynie) – oficer piechoty Wojska Polskiego II RP, w 1966 mianowany przez władze RP na uchodźstwie na stopień pułkownika.
Życiorys.
Urodził się 22 lipca. lub listopada 1897. Podczas I wojny światowej był żołnierzem Legionów Polskich. Po zakończeniu wojny został przyjęty do Wojska Polskiego. Został awansowany na stopień porucznika piechoty ze starszeństwem z dniem 1 lipca 1927. W 1928 był oficerem 65 Pułku Piechoty w Grudziądzu. W latach 30. był w kadrze Korpusu Kadetów Nr 1 we Lwowie, pełniąc funkcję wychowawcy. Według stanu z marca 1939 w stopniu kapitana był dowódcą 2 kompanii w KK-1.
Po wybuchu II wojny światowej przedostał się na Zachód i wstąpił do Wojska Polskiego we Francji. Później trafił do Szkocji.
Po wojnie pozostał na emigracji. Był prezesem Koła 5 p.p. Legionów „Zuchowaty”. W 1966 został awansowany przez władze RP na uchodźstwie na stopień pułkownika piechoty.
Zmarł 21 czerwca 1984 w Londynie. Jego żoną była Janina (zmarła 6 stycznia 1984 w wieku 81 lat).

</doc>
<doc id="4648370" url="https://pl.wikipedia.org/wiki?curid=4648370" title="Parafia Matki Bożej Nieustającej Pomocy w Cierchach">
Parafia Matki Bożej Nieustającej Pomocy w Cierchach

Parafia Matki Bożej Nieustającej Pomocy w Cierchach – parafia rzymskokatolicka, znajdująca się w diecezji kieleckiej, w dekanacie łopuszańskim.

</doc>
<doc id="4648371" url="https://pl.wikipedia.org/wiki?curid=4648371" title="Birnen, Bohnen und Speck">
Birnen, Bohnen und Speck

Birnen, Bohnen und Speck "(pl. gruszki, fasola i boczek)" – tradycyjne niemieckie danie, powszechne na obszarze Hamburga. Są to gruszki zapiekane razem z zieloną fasolą oraz pokrojonym tłustym boczkiem, podawane z gotowanymi ziemniakami. Najczęściej serwuje się je na początku jesieni.

</doc>
<doc id="4648372" url="https://pl.wikipedia.org/wiki?curid=4648372" title="Zygmunt Skowroński">
Zygmunt Skowroński



</doc>
<doc id="4648374" url="https://pl.wikipedia.org/wiki?curid=4648374" title="Parafia św. Józefa Robotnika w Dobrzeszowie">
Parafia św. Józefa Robotnika w Dobrzeszowie

Parafia świętego Józefa Robotnika w Dobrzeszowie – parafia rzymskokatolicka, znajdująca się w diecezji kieleckiej, w dekanacie łopuszańskim.

</doc>
<doc id="4648380" url="https://pl.wikipedia.org/wiki?curid=4648380" title="Wydział Językoznawstwa Uniwersytetu Kazimierza Wielkiego">
Wydział Językoznawstwa Uniwersytetu Kazimierza Wielkiego



</doc>
<doc id="4648381" url="https://pl.wikipedia.org/wiki?curid=4648381" title="Instytut Informatyki Uniwersytetu Kazimierza Wielkiego">
Instytut Informatyki Uniwersytetu Kazimierza Wielkiego



</doc>
<doc id="4648382" url="https://pl.wikipedia.org/wiki?curid=4648382" title="Łupacze">
Łupacze

Łupacze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, nad Szczarą.
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4648384" url="https://pl.wikipedia.org/wiki?curid=4648384" title="Instytut Prawa i Ekonomii Uniwersytetu Kazimierza Wielkiego">
Instytut Prawa i Ekonomii Uniwersytetu Kazimierza Wielkiego



</doc>
<doc id="4648387" url="https://pl.wikipedia.org/wiki?curid=4648387" title="Parafia Przemienienia Pańskiego w Grzymałkowie">
Parafia Przemienienia Pańskiego w Grzymałkowie

Parafia Przemienienia Pańskiego w Grzymałkowie – parafia rzymskokatolicka, znajdująca się w diecezji kieleckiej, w dekanacie łopuszańskim.

</doc>
<doc id="4648388" url="https://pl.wikipedia.org/wiki?curid=4648388" title="Wydział Historyczny Uniwersytetu Kazimierza Wielkiego">
Wydział Historyczny Uniwersytetu Kazimierza Wielkiego



</doc>
<doc id="4648389" url="https://pl.wikipedia.org/wiki?curid=4648389" title="Zygmunt Skowroński (urzędnik)">
Zygmunt Skowroński (urzędnik)

Zygmunt Skowroński (ur. 16 września 1891, zm. 23 marca 1984 w Johannesburgu) – urzędnik państwowy II Rzeczypospolitej.
Życiorys.
Urodził się 16 września 1891, jako syn Józefa (ur. 1861) i Amalii z Bełkotów (ur. 1862). Ukończył studia na Wydziale Prawa Uniwersytetu Jana Kazimierza we Lwowie, uzyskując stopień doktora praw. W okresie II Rzeczypospolitej od 1927 do 1939 sprawował stanowisko zastępcy szefa kancelarii cywilnej prezydenta RP Ignacego Mościckiego.
Po wybuchu II wojny światowej ewakuował się z Polski razem z rodziną poprzez Bukareszt, Stambuł, Cypr i Palestynę ostatecznie udał się do Rodezji Północnej (Zambii). Po wojnie zamieszkał w Afryce Południowej.
Był mężem Janiny Skulicz (1892–1979), z którą miał syna i trzy córki, w tym: Barbarę Marię po mężu Lenk (1918–2019), Krystynę Stefanię Józefę po mężu Hrabar (1921–2013).
Zmarł 23 marca 1984 w Johannesburgu.

</doc>
<doc id="4648391" url="https://pl.wikipedia.org/wiki?curid=4648391" title="Lewiński (Brochwicz odmienny)">
Lewiński (Brochwicz odmienny)



</doc>
<doc id="4648392" url="https://pl.wikipedia.org/wiki?curid=4648392" title="Makary (rejon mostowski)">
Makary (rejon mostowski)

Makary (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, nad Szczarą.
W XIX w. Kozibór-Makary. W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4648396" url="https://pl.wikipedia.org/wiki?curid=4648396" title="Parafia św. Faustyny Kowalskiej w Kłucku">
Parafia św. Faustyny Kowalskiej w Kłucku

Parafia świętej Faustyny Kowalskiej w Kłucku – parafia rzymskokatolicka, znajdująca się w diecezji kieleckiej, w dekanacie łopuszańskim.

</doc>
<doc id="4648399" url="https://pl.wikipedia.org/wiki?curid=4648399" title="Schupfnudel">
Schupfnudel

Schupfnudel – rodzaj klusek, popularnych w południowoniemieckiej i austriackiej kuchni. Są one podobne do włoskich gnocchi i środkowoeuropejskich kopytek.
Zazwyczaj są one wytwarzane z mąki żytniej lub pszennej i jajka. Od czasu wprowadzenia ziemniaka do Niemiec w XVII wieku, Schupfnudeln produkuje się również z ziemniaków. Ich charakterystyczny owalny kształt otrzymuje się poprzez ręczne kształtowanie. Często podaje się je jako pikantne danie z kiszoną kapustą, ale podaje się je również w słodkich daniach.

</doc>
<doc id="4648400" url="https://pl.wikipedia.org/wiki?curid=4648400" title="Szermierka na Światowych Wojskowych Igrzyskach Sportowych 2019">
Szermierka na Światowych Wojskowych Igrzyskach Sportowych 2019

Szermierka na Światowych Wojskowych Igrzyskach Sportowych 2019 – zawody szermierzy, które odbywały się podczas igrzysk wojskowych chińskim Wuhanie w dniach 19–24 października 2019 roku. Zawody zostały przeprowadzone w Wuhan City Polytechnic Gymnasium.
Uczestnicy.
W zawodach wzięło udział 183 zawodników z 27 państw.

</doc>
<doc id="4648402" url="https://pl.wikipedia.org/wiki?curid=4648402" title="Parafia Najświętszej Maryi Panny Wspomożycielki Wiernych w Stojewsku">
Parafia Najświętszej Maryi Panny Wspomożycielki Wiernych w Stojewsku

Parafia Najświętszej Maryi Panny Wspomożycielki Wiernych w Stojewsku – parafia rzymskokatolicka, znajdująca się w diecezji kieleckiej, w dekanacie łopuszańskim.

</doc>
<doc id="4648405" url="https://pl.wikipedia.org/wiki?curid=4648405" title="Justin Robinson">
Justin Robinson

Justin Robinson (ur. 12 października 1997 w Manassas) – amerykański koszykarz, występujący na pozycji rozgrywającego.
W 2015 został wybrany najlepszym zawodnikiem szkół średnich stanu Maryland (Maryland Gatorade Player of the Year). Został też zaliczony do I składu Parade All-American.
W 2019 reprezentował Washington Wizards podczas rozgrywek letniej ligi NBA.
5 stycznia 2020 został zwolniony przez Washington Wizards.
5 kwietnia 2021 zawarł 10-dniową umowę z Oklahoma City Thunder. Dziesięć dni później podpisał kolejny identyczny kontrakt z klubem. Po jego wygaśnięciu opuścił klub. 14 września 2021 zawarł umowę z Milwaukee Bucks na występy zarówno w NBA, jak i zespole G-League – Wisconsin Herd. 30 listopada 2021 został zwolniony. 17 grudnia 2021 dołączył do Sacramento Kings, podpisując 10-dniową umowę. 28 grudnia 2021 zawarł 10-dniowy kontrakt z Detroit Pistons. Po jego wygaśnięciu opuścił klub.

</doc>
<doc id="4648406" url="https://pl.wikipedia.org/wiki?curid=4648406" title="NHK Trophy 2010">
NHK Trophy 2010

NHK Trophy 2010 – pierwsze w kolejności zawody łyżwiarstwa figurowego z cyklu Grand Prix 2010/2011. Zawody rozgrywano od 22 do 24 października 2010 roku w Nippon Gaishi Hall w Nagoi.
Wśród solistów triumfował reprezentant gospodarzy Daisuke Takahashi, zaś wśród solistek Włoszka Carolina Kostner. W konkurencji par sportowych złoty medal zdobyli Chińczycy Pang Qing i Tong Jian. W parach tanecznych triumfowali Amerykanie Meryl Davis i Charlie White.

</doc>
<doc id="4648408" url="https://pl.wikipedia.org/wiki?curid=4648408" title="Parafia Narodzenia Najświętszej Maryi Panny w Bolminie">
Parafia Narodzenia Najświętszej Maryi Panny w Bolminie

Parafia Narodzenia Najświętszej Maryi Panny w Bolminie – parafia rzymskokatolicka, znajdująca się w diecezji kieleckiej, w dekanacie małogoskim.

</doc>
<doc id="4648409" url="https://pl.wikipedia.org/wiki?curid=4648409" title="Parafia Matki Bożej Różańcowej w Bukowej">
Parafia Matki Bożej Różańcowej w Bukowej

Parafia Matki Bożej Różańcowej w Bukowej – parafia rzymskokatolicka, znajdująca się w diecezji kieleckiej, w dekanacie małogoskim.

</doc>
<doc id="4648429" url="https://pl.wikipedia.org/wiki?curid=4648429" title="Lóránd Utassy">
Lóránd Utassy

Lóránd Utassy de Uljak (ur. 18 kwietnia 1897 w Budapeszcie, zm. 3 czerwca 1974 tamże) – węgierski generał.
Życiorys.
Ukończył Akademię Wojskową „Ludovica”. Podczas I wojny światowej walczył w jednostkach artylerii. W latach 1921–1928 służył w węgierskim konsulacie w Monachium. Następnie pracował w Ministerstwie Obrony. Od 1937 do 1942 attaché wojskowy w Londynie, Waszyngtonie oraz Meksyku. W 1942 awansowany na pułkownika. W październiku 1943 Utassy stanął na czele XXI Departamentu Jeńców Wojennych i Internowanych w Ministerstwie Honwedów. Zastąpił na tym stanowisku Zoltana Baló, który został zdymisjonowany w wyniku oskarżeń niemieckiej ambasady o udział w przerzutach polskich żołnierzy na Zachód. Mimo to także Utassy chronił cudzoziemskich żołnierzy zbiegłych na Węgry. Po rozpoczęciu w marcu 1944 okupacji Węgier przez III Rzeszę, Utassy odmówił Gestapo wydania internowanych polskich żołnierzy.
16 października 1944, po dojściu węgierskich faszystów do władzy, Utassy został aresztowany za prowadzenie w imieniu Miklósa Horthyego sekretnych negocjacji z marsz. Rodionem Malinowskim i osadzony w miejscowości Sopronkőhida, a następnie przetransportowany do Bawarii. Po zakończeniu wojny powrócił na Węgry. Został awansowany do stopnia generała, lecz już w 1946 przeszedł na emeryturę. W 1951 komuniści określili go jako wroga klasowego i zdegradowali, konfiskując część majątku. Wraz z rodziną został na dwa lata zesłany do obozu pracy w Hortobágy. Zmarł w Budapeszcie w 1974, gdzie pochowano go na cmentarzu Farkasréti. Zrehabilitowany w 1990, przywrócono mu stopień generalski.
Za pomoc polskim żołnierzom 19 czerwca 2019 został pośmiertnie uhonorowany Medalem Virtus et Fraternitas. Odznaczenie z rąk prezydenta RP Andrzeja Dudy odebrał jego wnuk.

</doc>
<doc id="4648430" url="https://pl.wikipedia.org/wiki?curid=4648430" title="Jeziorki Małe (Białoruś)">
Jeziorki Małe (Białoruś)

Jeziorki Małe (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, nad Jeziorem Jeziorańskim.
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Dereczyn.

</doc>
<doc id="4648432" url="https://pl.wikipedia.org/wiki?curid=4648432" title="Bissora">
Bissora



</doc>
<doc id="4648434" url="https://pl.wikipedia.org/wiki?curid=4648434" title="Parafia Narodzenia Najświętszej Maryi Panny w Kozłowie">
Parafia Narodzenia Najświętszej Maryi Panny w Kozłowie

Parafia Narodzenia Najświętszej Maryi Panny w Kozłowie – parafia rzymskokatolicka, znajdująca się w diecezji kieleckiej, w dekanacie małogoskim.

</doc>
<doc id="4648436" url="https://pl.wikipedia.org/wiki?curid=4648436" title="Lewiński IV">
Lewiński IV

Lewiński (Lewiński IV, Rojk-Lewiński, Royk-Lewiński, Lewinski, Lew odmienny) − herb szlachecki, używany przez rodzinę osiadłą na Kaszubach. Herb własny rodziny Lewińskich z przydomkiem Rojk. Odmiana herbu Lew.
Opis herbu.
Herb znany przynajmniej w dwóch wariantach. Opisy z wykorzystaniem klasycznych zasad blazonowania.
Lewiński IV: "W polu czerwonym lew wspięty srebrny trzymający takiż miecz. Klejnot: nad hełmem w koronie trzy pióra strusie srebrne między czerwonymi. Labry czerwone, podbite srebrem."
Lewiński IVa: "W polu lew wspięty z szablą w łapie. Barwy nieznane."
Lewiński IVb: "W polu lew wspięty trzymający drąg. Klejnot: nad hełmem bez korony pięć piór strusich. Labry. barwy nieznane."
Najwcześniejsze wzmianki.
Herb znany z pieczęci z 1790 roku kapitana Christiana von Lewinski (wariant IVa) oraz bez podania barw wymieniany w "Nowym Siebmacherze" (wariant IVb, "Der Adel des Königreichs Preußen", 1906). Wersja barwna herbu to jego rekonstrukcja z "Genealogisches Handbuch des Adels", 1989 rok.
Rodzina Lewińskich (herbu Lew odmienny).
W roku 1570 po raz pierwszy obok Lewińskich herbu Brochwicz III odmienny w Lewinie wzmiankowani są Rojkowie, którzy później także używali nazwiska Lewiński. W roku 1605 odnotowano Matyjasza Royk Lewińskiego, syna Zygfryda Roika, jednego z Rojków wzmiankowanych w 1570 roku. Ród Lewińskich był typowym kaszubskim rodem drobnoszlacheckim, licznie rozgałęzionym po wsiach sąsiadujących ze wsią gniazdową. Członkowie rodu w XVIII wieku pełnili kilka urzędów ziemskich. Zaliczają się tu m.in. Marcin Lewiński, burgrabia i regent grodzki lęborski w latach 1740-57, Franciszek Lewiński, pisarz grodzki lęborski w latach 1735-45, burgrabia lęborski-bytowski w 1752. Członkowie rodu służyli także w armii pruskiej, jak Jan Józef Lewiński (1745-1813), kapitan i jego synowie i wnukowie, wśród których znaleźli się m.in. generałowie. Jeden z nich, Fritz-Erich von Lewinski, został w 1900 roku adoptowany przez wujostwo Gustava i Hedwig von Manstein, co było połączone ze zmianą herbu (do herbu Rojk-Lewińskich dołączono na tarczy w słup herb von Mansteinów) i nazwiska. Adoptowany pisał się później jako Erich von Manstein.
Herbowni.
Lewiński (Lewinski) z przydomkiem Rojk (Rogik, Roik, Royk).
Inni Lewińscy wywodzący się z tej samej wsi, używali herbu Lewiński (Brochwicz III odmienny).

</doc>
<doc id="4648438" url="https://pl.wikipedia.org/wiki?curid=4648438" title="Parafia Świętych Apostołów Piotra i Pawła w Rembieszycach">
Parafia Świętych Apostołów Piotra i Pawła w Rembieszycach

Parafia Świętych Apostołów Piotra i Pawła w Rembieszycach – parafia rzymskokatolicka, znajdująca się w diecezji kieleckiej, w dekanacie małogoskim.

</doc>
<doc id="4648452" url="https://pl.wikipedia.org/wiki?curid=4648452" title="Parafia św. Andrzeja Apostoła w Węgleszynie">
Parafia św. Andrzeja Apostoła w Węgleszynie

Parafia świętego Andrzeja Apostoła w Węgleszynie – parafia rzymskokatolicka, znajdująca się w diecezji kieleckiej, w dekanacie małogoskim.

</doc>
<doc id="4648455" url="https://pl.wikipedia.org/wiki?curid=4648455" title="Parafia Wszystkich Świętych w Złotnikach">
Parafia Wszystkich Świętych w Złotnikach

Parafia Wszystkich Świętych w Złotnikach – parafia rzymskokatolicka, znajdująca się w diecezji kieleckiej, w dekanacie małogoskim.
Konstrukcja świątyni składa się z trzech przęseł nawy i węższego, jednoprzęsłowego prezbiterium, które jest zamknięte od zewnątrz wielobocznie i w środku jest półkoliste. W głównym ołtarzu znajdują się przedstawienia Matki Bożej Łaskawej (z grotami w dłoniach) oraz Wszystkich Świętych, natomiast w ołtarzach bocznych można zobaczyć wizerunki ukrzyżowania Jezusa oraz innych świętych, w tym św. Benedykta. Styl architektoniczny głównego ołtarza i dwóch bocznych to rokoko i klasycyzm. Wnętrze kościoła zostało poddane pracom konserwatorskim w latach 1989-1990.
Historia.
Prawdopodobna data powstania parafii to wiek XII. Pierwszy kościół był drewniany, następnie, z fundacji cystersów jędrzejowskich, wzniesiono murowany w 1666 roku. Inicjatywę zbudowania kościoła podjął opat Aleksander Denhoff, budynek konsekrował arcybiskup gnieźnieński Adam Ignacy Komorowski 16 listopada 1749 roku.
18 października 1700 roku w kościele przyjął chrzest pijar Stanisław Konarski, twórca Komisji Edukacji Narodowej. Informację o chrzcie ks. Konarskiego potwierdza księga chrztów, prowadzona od 1687 roku.

</doc>
<doc id="4648456" url="https://pl.wikipedia.org/wiki?curid=4648456" title="Jak malować ogień">
Jak malować ogień

Jak malować ogień – solowy album Natalii 'Natu' Przybysz. Wydawnictwo ukazało się 25 października 2019. Nominacja do Fryderyka 2020 w kategorii Album Roku Pop.
Album jest naturalną konsekwencją i rozwinięciem brzmień oraz kompozycji, które ukazały się na poprzednich wydawnictwach – „Prąd” i „Światło nocne”. Znajdziemy tutaj ciepło brzmiący blues, soul i jazz, żywe instrumenty i jak zawsze wyjątkowe w swej dojrzałości teksty. Uwagę zwraca fakt, że Natalia postawiła zarówno na treść, jak i formę – album na CD oraz winylu wykonany jest z surowców pochodzących z recyklingu.

</doc>
<doc id="4648460" url="https://pl.wikipedia.org/wiki?curid=4648460" title="Parafia Matki Bożej Częstochowskiej w Żarczycach Dużych">
Parafia Matki Bożej Częstochowskiej w Żarczycach Dużych

Parafia Matki Bożej Częstochowskiej w Żarczycach Dużych – parafia rzymskokatolicka, znajdująca się w diecezji kieleckiej, w dekanacie małogoskim.

</doc>
<doc id="4648462" url="https://pl.wikipedia.org/wiki?curid=4648462" title="Mara (rodzaj)">
Mara (rodzaj)



</doc>
<doc id="4648465" url="https://pl.wikipedia.org/wiki?curid=4648465" title="Izaak (koptyjski biskup pomocniczy)">
Izaak (koptyjski biskup pomocniczy)

Izaak (ur. 21 października 1937 jako Lu’is Fahmi Barsum) – duchowny Koptyjskiego Kościoła Ortodoksyjnego, od 2014 biskup pomocniczy odpowiedzialny za monaster św. Makarego w diecezji Damanhuru.
Życiorys.
Śluby zakonne złożył w Monasterze Syryjczyków. Święcenia kapłańskie otrzymał 25 czerwca 1967. 18 czerwca 1978 został mianowany chorbiskupem (stopień święceń wyższy od prezbitera, a niższy od biskupa). Sakrę otrzymał 1 czerwca 2014 jako biskup pomocniczy odpowiedzialny za monaster św. Makarego w diecezji Damanhuru.

</doc>
<doc id="4648466" url="https://pl.wikipedia.org/wiki?curid=4648466" title="Lniski II">
Lniski II



</doc>
<doc id="4648469" url="https://pl.wikipedia.org/wiki?curid=4648469" title="Kręta Słoboda (przystanek kolejowy)">
Kręta Słoboda (przystanek kolejowy)

Kręta Słoboda () – przystanek kolejowy w miejscowości Tomaszgród, w rejonie sarneńskim, w obwodzie rówieńskim, na Ukrainie. Położony jest na linii Kijów – Korosteń – Sarny – Kowel. Nazwa pochodzi od dawnej wsi Kręta Słoboda (obecnie wchodzącej w skład Tomaszgrodu), na terenie której położony jest przystanek.

</doc>
<doc id="4648472" url="https://pl.wikipedia.org/wiki?curid=4648472" title="Wydział Edukacji Muzycznej Uniwersytetu Kazimierza Wielkiego">
Wydział Edukacji Muzycznej Uniwersytetu Kazimierza Wielkiego



</doc>
<doc id="4648473" url="https://pl.wikipedia.org/wiki?curid=4648473" title="Tomaszgród (stacja kolejowa)">
Tomaszgród (stacja kolejowa)

Tomaszgród (, ) – stacja kolejowa w miejscowości Tomaszgród, w rejonie sarneńskim, w obwodzie rówieńskim, na Ukrainie. Położona jest na linii Kijów – Korosteń – Sarny – Kowel.
Stacja istniała przed II wojną światową.

</doc>
<doc id="4648474" url="https://pl.wikipedia.org/wiki?curid=4648474" title="Wydział Literaturoznawstwa Uniwersytetu Kazimierza Wielkiego">
Wydział Literaturoznawstwa Uniwersytetu Kazimierza Wielkiego



</doc>
<doc id="4648475" url="https://pl.wikipedia.org/wiki?curid=4648475" title="Wydział Mechatroniki Uniwersytetu Kazimierza Wielkiego">
Wydział Mechatroniki Uniwersytetu Kazimierza Wielkiego



</doc>
<doc id="4648476" url="https://pl.wikipedia.org/wiki?curid=4648476" title="Wydział Nauk o Polityce i Administracji Uniwersytetu Kazimierza Wielkiego">
Wydział Nauk o Polityce i Administracji Uniwersytetu Kazimierza Wielkiego



</doc>
<doc id="4648477" url="https://pl.wikipedia.org/wiki?curid=4648477" title="Instytut Nauk o Kulturze Uniwersytetu Kazimierza Wielkiego">
Instytut Nauk o Kulturze Uniwersytetu Kazimierza Wielkiego



</doc>
<doc id="4648479" url="https://pl.wikipedia.org/wiki?curid=4648479" title="Wydział Nauk Biologicznych Uniwersytetu Kazimierza Wielkiego">
Wydział Nauk Biologicznych Uniwersytetu Kazimierza Wielkiego



</doc>
<doc id="4648485" url="https://pl.wikipedia.org/wiki?curid=4648485" title="Instytut Matematyki Uniwersytetu Kazimierza Wielkiego">
Instytut Matematyki Uniwersytetu Kazimierza Wielkiego



</doc>
<doc id="4648489" url="https://pl.wikipedia.org/wiki?curid=4648489" title="Superpuchar Rumunii w piłce siatkowej mężczyzn (2019)">
Superpuchar Rumunii w piłce siatkowej mężczyzn (2019)

Superpuchar Rumunii w piłce siatkowej mężczyzn 2019 – druga edycja rozgrywek o Superpuchar Rumunii rozegrana 23 października 2019 roku w "Sala Polivalentă" w Alexandrii. W meczu o Superpuchar udział wzięły dwa kluby: mistrz Rumunii w sezonie 2018/2019 - oraz zdobywca Pucharu Rumunii 2019 - .
Po raz drugi Superpuchar Rumunii zdobył .

</doc>
<doc id="4648494" url="https://pl.wikipedia.org/wiki?curid=4648494" title="Czesława Gospodarek">
Czesława Gospodarek



</doc>
<doc id="4648498" url="https://pl.wikipedia.org/wiki?curid=4648498" title="Tyflokartografia">
Tyflokartografia

Tyflokartografia (także: "kartografia tłoczona"; od "gr. typhlos – ślepy, niewidomy") – dział kartografii zajmujący się opracowywaniem tyflomap, czyli map dla osób niewidomych i słabowidzących.
Tyflokartografia analizuje sposoby, w jaki osoby z poważnymi wadami wzroku poznają mapy. Nauka ta bada również różnice pomiędzy czytaniem mapy za pomocą zdrowego, uszkodzonego i niefunkcjonującego zupełnie wzroku, z użyciem dotyku oraz technikami mieszanymi. Na podstawie powziętych obserwacji wypracowuje rozwiązania redakcyjne, graficzne i stosowne technologie, dostosowane w sposób optymalny do zastosowania w wytwarzaniu map przeznaczonych dla osób z uszkodzeniami wzroku. Rezultatem działań tyflokartografii jest tworzenie zbiorów zasad, wytycznych i wskazówek, związanych z projektowaniem znaków, doborem odpowiednich metod kartograficznych, umieszcaniem i formą napisów, generalizacją elementów treściowych map, itp. Wpływać to ma na tworzenie utworów kartograficznych (w tym np. pomocy naukowych) jak najbardziej dostosowanych do potrzeb grupy osób niewidomych i słabowidzących.
Historyczne zbiory tyflokartograficzne pozostają w kolekcji Muzeum Tyflologicznego w Owińskach.

</doc>
<doc id="4648508" url="https://pl.wikipedia.org/wiki?curid=4648508" title="Niepełnosprawność sprzężona">
Niepełnosprawność sprzężona

Niepełnosprawność sprzężona (także: "złożona", "wieloraka", "wielozakresowa", "współobecna", "współistniejąca") – co najmniej dwa rodzaje niepełnosprawności występujące u jednej osoby łącznie.
Według literatury przedmiotu, co podkreśla Barbara Marcinkowska, istnieje zróżnicowanie pomiędzy niepełnosprawnością sprzężoną i złożoną. Niepełnosprawność sprzężona to co najmniej dwa współwystępujące rodzaje niepełnosprawności wywołane jednym czynnikiem (np. głuchota i niepełnosprawność intelektualna wywołane zapaleniem opon mózgowych). Niepełnosprawność złożona natomiast to współistniejące rodzaje niepełnosprawności wywołane różnymi czynnikami, które zadziałały jednocześnie, bądź w różnych okresach życia człowieka – np. niepełnosprawne dziecko, które w wyniku wypadku samochodowego utraciło ręce.
Niepełnosprawność sprzężona nie jest prostą sumą dwóch lub więcej czynników składowych (niepełnosprawności), ale stanowi swoistą, odrębną, zindywidualizowaną i złożoną jednostkę chorobową. W "Słowniku Pedagogiki Specjalnej" niepełnosprawność sprzężona definiowana jest jako "współistniejące, złożone, wielorakie zaburzenie stanowiące odrębną formę upośledzenia". Andrzej Twardowski stwierdził, że "z upośledzeniem sprzężonym mamy do czynienia wówczas, gdy u danej osoby występują dwie lub więcej niesprawności spowodowane przez jeden lub więcej czynników endo- lub/i egzogennych, działających jednocześnie lub kolejno w różnych okresach życia (w tym również w okresie prenatalnym)". Marzena Zaorska określa niepełnosprawność sprzężoną jako "stan, z wyłączeniem stanu niepełnosprawności intelektualnej, charakteryzujący się obecnością minimum dwóch poważnych wad w budowie organizmu ludzkiego, w obecnych konsekwencjach jakościowo odmienny od hipotetycznie możliwych konsekwencji uszkodzeń tworzących daną niepełnosprawność". Barbara Winczura natomiast używa terminu zaburzeń łączonych do określenia populacji dzieci chorych, a także zaburzonych, które są dotknięte więcej niż jednym problemem natury psychicznej czy somatycznej.
Kazimierz Kirejczyk do kategorii dzieci z upośledzeniami dodatkowymi, czyli sprzężonymi włączał m.in. dzieci upośledzone umysłowo będące jednocześnie niedostosowane społecznie, upośledzone umysłowo, głuche, czy niedosłyszące, upośledzone umysłowo niewidome i niedowidzące, upośledzone umysłowo kalekie, zwłaszcza z kalectwem narządu ruchu, upośledzone umysłowo przewlekle chore, upośledzone umysłowo z wycinkowymi, parcjalnymi upośledzeniami, np. wadami mowy, jak również z poważnymi zaburzeniami życia emocjonalnego.
Amerykańska badaczka Deborah Deutsch Smith stosuje termin "niepełnosprawności wielorakie" (ang. "multiple disabilities") lub "głęboka wieloraka niepełnosprawność" ("multiple-severe disabilities"), kiedy istnieją poważne konsekwencje istniejących uszkodzeń organizmu. Ustawodawca amerykański określił niepełnosprawności współistniejące, jako takie, "których kombinacja wywołuje poważne potrzeby edukacyjne, które nie mogą być zaspokojone w ramach programu kształcenia specjalnego, przewidywanego dla jednej niepełnosprawności. Określenie to nie obejmuje głuchoślepoty". Badacze z Holandii i Belgii definiują termin jako obecność uszkodzenia zmysłów wraz z dysfunkcjami intelektu i/lub narządu ruchu.

</doc>
<doc id="4648510" url="https://pl.wikipedia.org/wiki?curid=4648510" title="Wnęka w Panieńskich Skałach">
Wnęka w Panieńskich Skałach

Wnęka w Panieńskich Skałach – schronisko w Panieńskich Skałach w Wolskim Dole w Lesie Wolskim w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Schronisko znajduje się w głównej grupie Panieńskich Skał. Ma postać nyży z dużym otworem o północno-wschodniej ekspozycji. W stropie nyży znajduje się niewielki kominek. Wraz z nim ma wysokość 4 m. Na ścianach nyży liczne kociołki i wżery.
Nyża powstała w wapieniach z jury późnej. Nacieków brak, namulisko ubogie, próchniczno-gliniaste. Nyża jest w całości oświetlona światłem słonecznym. Rosną w niej glony, porosty i mchy – skrzydlik grzebieniasty "Fissidens dubius", merzyk gwiazdkowaty "Mnium stellare", miechera Bessera "Neckera besseri", miechera kędzierzawa "Neckera crispa", płaszczynka przerywana "Pedinophyllum interruptum" i cisolist pochylony "Taxiphyllum wissgrillii", paprocie – zanokcica skalna "Asplenium trichomanes", paprotnica krucha "Cystopteris fragilis", a z roślin kwiatowych bodziszek cuchnący "Geranium robertianum".
Nyża znana była od dawna. Po raz pierwszy zaznaczył ją T. Fischer na szkicu Panieńskich Skał w 1938 roku. Jej dokumentację opracowali J. Baryła, M. Pruc i P. Malina w 1999 r. Plan sporządził M. Pruc.
Zaraz po prawej stronie (patrząc od dołu) Wnęki w Panieńskich Skałach znajduje się Kominek w Panieńskich Skałach, a 3 m na lewo Szczelina w Panieńskich Skałach.

</doc>
<doc id="4648512" url="https://pl.wikipedia.org/wiki?curid=4648512" title="Muzeum Żołnierzy Wyklętych i Więźniów Politycznych PRL">
Muzeum Żołnierzy Wyklętych i Więźniów Politycznych PRL

Muzeum Żołnierzy Wyklętych i Więźniów Politycznych PRL – muzeum historyczne powstające w Warszawie, gromadzące pamiątki związane z historią żołnierzy wyklętych, powojennego podziemia antykomunistycznego oraz organizacji niepodległościowych z czasów PRL.
Historia.
Decyzją władz państwowych postanowiono zabudowania dotychczasowego aresztu śledczego na Mokotowie przekształcić na siedzibę muzeum upamiętniającego wszystkich obywateli, którzy spotkali się z represjami ze strony aparatu komunistycznego po II wojnie światowej. Akt utworzenia muzeum podpisał 29 lutego 2016, w przeddzień Narodowego Dnia Pamięci „Żołnierzy Wyklętych”, minister Zbigniew Ziobro. Mimo iż przy ul Rakowieckiej funkcjonował jeszcze areszt śledczy, rozpoczęto zbiórkę pamiątek związanych z podziemiem. Zgromadzono m.in.: bibułę, dokumenty organizacyjne, druki ulotne, gazetki z różnego okresu działalności konspiracyjnej i ubrania więzienne. Do zbiorów włączono też używane przez SB: minimagnetofon, tarcze, hełmy i mundury. Przygotowaną ekspozycję zaprezentowano podczas Nocy Muzeów (14–15 maja). W tym samym roku powołano członków Rady Programowej Muzeum Żołnierzy Wyklętych. Zostali nimi: Jan Żaryn, Bogdan Chrzanowski, Filip Musiał, Piotr Niwiński, Krzysztof Szwagrzyk, Wojciech Frazik, Krzysztof Kaczmarski, Maciej Korkuć, Kazimierz Krajewski, Tomasz Łabuszewski, Agnieszka Łuczak, Wojciech Muszyński, Sławomir Poleszak, Grzegorz Majchrzak i Grzegorz Wąsowski, zajmujący się w swych badaniach historią żołnierzy wyklętych. Z ramienia Ministerstwa Sprawiedliwości prace związane z przeniesieniem aresztu nadzorował sekretarz stanu Patryk Jaki.
W związku z istniejącymi w dokumentach przesłankami, iż na terenie aresztu zabijano i grzebano więźniów w latach 40. i 50. postanowiono, przeprowadzić badania archeologiczne. W areszcie zamordowano: rtm. Witolda Pileckiego, mjra Zygmunta Szendzielarza „Łupaszkę”, gen. Augusta Emila Fieldorfa „Nila” oraz członków Zarządu Głównego Zrzeszenia „Wolność i Niezawisłość” z płk. Łukaszem Cieplińskim ps. Pług. Prace poszukiwawcze przeprowadził zespół dra Krzysztofa Szwagrzyka.
Z okazji oficjalnych obchodów Dnia Żołnierzy Wyklętych 1 marca 2016 powstające muzeum w gmachu byłego aresztu śledczego odwiedził prezydent Polski Andrzej Duda. Wraz z delegacją złożono kwiaty pod tablicą upamiętniającą torturowanych i zamęczonych więźniów politycznych w czasie terroru komunistycznego.
W październiku 2016 Centralny Zarząd Służby Więziennej ogłosił konkurs na opracowanie koncepcji architektonicznej muzeum. Rozstrzygnięto go pod koniec stycznia 2017. Zwyciężył projekt grupy M.O.C. Architekci z Katowic.
W lutym 2017 Prezes IPN Jarosław Szarek, wiceminister sprawiedliwości Marcin Warchoł i dyrektor Muzeum Żołnierzy Wyklętych Jacek Pawłowicz podpisali umowę o współpracy w zakresie edukacji oraz upamiętnienia pamięci o żołnierzach antykomunistycznego powstania w czasach PRL. Podobną umowę muzeum zawarło również z Wojskowym Biurem Historycznym im. Kazimierza Sosnkowskiego w osobie jego dyrektora dra hab. Sławomira Cenckiewicza. Muzeum zwróciło się z prośba o udostępnienie: akt osobowych żołnierzy zamordowanych w areszcie na ul. Rakowieckiej, map, plakatów i ulotek propagandowych, dokumentacji ukazującej udział Ludowego Wojska Polskiego w pacyfikacji podziemia niepodległościowego.
Symboliczne otwarcie bramy aresztu i wyjazd ostatniej aresztowanej nastąpił 1 marca 2017 o godz. 10:00. W akcie uczestniczył sekretarz stanu Patryk Jaki wraz z córką Witolda Pileckiego Zofią Optułowicz.
W 2018 muzeum udostępniało zwiedzającym część wystawy tymczasowej, celę więzienną rotm. Witolda Pileckiego, tzw. mokry karcer, miejsce rozstrzelań ze śladami po postrzelinach. Prowadzono prace związane z przebudową aresztu, gdzie powstać ma podziemny kompleks z częścią edukacyjną, małe kino oraz sala teatralna. W Pawilonie X IPN zaprezentowało wystawę pt. „Śladami zbrodni”, ukazującą fotografie żołnierzy wyklętych i przedmioty z wykopalisk na Łączce.
13 grudnia 2021 roku, podczas obchodów 40. rocznicy wprowadzenia stanu wojennego odsłonięta została tablica upamiętniająca ofiary śmiertelne represji z lat 1981–1989.
17 marca 2022 roku weszła w życie uchwalona przez Sejm w dniu 27 stycznia 2022 roku ustawa zmieniająca ustawę o Instytucie Pamięci Narodowej – Komisji Ścigania Zbrodni przeciwko Narodowi Polskiemu, która przekazuje muzeum do dalszego prowadzenia Instytutowi Pamięci Narodowej.

</doc>
<doc id="4648514" url="https://pl.wikipedia.org/wiki?curid=4648514" title="Mansplaining">
Mansplaining

Mansplaining ( „mężczyzna”, „wyjaśnianie”) – termin z zakresu socjolingwistyki oznaczający objaśnianie czegoś w sposób protekcjonalny i deprecjonujący rozmówcę. Z reguły odnosi się do tłumaczenia czegoś kobiecie przez mężczyznę. Po polsku termin bywa tłumaczony jako panjaśnienie i tłumaczyzm.
Historia terminu.
Zjawisko zostało opisane w 2008 r. przez Rebeccę Solnit w eseju „Men Explain Things to Me”. Rebecca Solnit opisała w nim odbytą na przyjęciu rozmowę, podczas której starszy mężczyzna próbował wyjaśnić jej istotę problemu opisanego w jej ostatniej książce. Następnie namawiał ją, aby zapoznała się z powyższą lekturą i nie przestał nawet wówczas, gdy dowiedział się, że rozmawia z autorką publikacji. 
Kilka tygodni później w serwisie LiveJournal po raz pierwszy użyty został termin „mansplaining”. Szybko stał się on popularny i został uwzględniony w internetowej wersji Słownika Oxfordzkiego i Słownika Merriam-Webster. W 2010 roku New York Times umieścił określenie „mansplainer” w zestawieniu słów roku (Words of the Year). 
Esej „Men Explain Things To Me” znalazł się w książce o tym samym tytule, wydanej w 2014 roku. Publikacja w 2017 roku ukazała się w Polsce pod tytułem „Mężczyźni objaśniają mi świat”.
Charakterystyka zjawiska.
Rebecca Solnit użyła terminu na określenie sytuacji, w której mężczyzna tłumaczy kobiecie dane zagadnienie w sposób zbyt pewny siebie, protekcjonalny i agresywny, gdyż jest przekonany, że posiada większą wiedzę, niż rozmówczyni. Tłumaczenie może przybrać formę nadmiernego uproszczenia zjawiska, o ile rozmówca zakłada, że druga strona nie zrozumie zbyt skomplikowanych procesów, czym jednocześnie ją obraża. 
Zazwyczaj „tłumaczący” zachowuje się niegrzecznie, przerywa wypowiedzi, nie daje dojść do słowa, nie uwzględnia tego, że jego wiedza na dany temat nie jest wysoka i nie powinien zajmować w dyskusji pozycji eksperta. 
Zjawisko jest odbierane negatywnie jako przejaw agresji, dyskryminacji lub braku kultury. 
Przykłady.
O mansplaining oskarżono między innymi Donalda Trumpa za częste przerywanie wypowiedzi i pogardliwe traktowanie Hillary Clinton podczas debaty w kampanii prezydenckiej. Zachowanie Donalda Trumpa sparodiował komik Jimmy Kimmel w programie, którego gościem była Hillary Clinton. Kimmel, wyśmiewając postawę Trumpa, zapytał Hilary o to, czym jest mansplaining. Kiedy udzieliła dobrej odpowiedzi, zaczął poprawiać ją i tłumaczyć, jak powinna rozumieć to słowo. 
Charakterystyczne dla mansplainingu cechy zaobserwowano w stosunku Jarosława Kaczyńskiego do Beaty Szydło.
Krytyka terminu.
Termin "mansplaining" bywa krytykowany z dwóch powodów.
Pierwszy dotyczy zasadności tworzenia nowego określenia na zjawisko, którego właściwości oddaje już istniejące słowo – "a boor" (gbur).
Drugi dotyczy podwójnych standardów. Tę kwestię w artykule w Los Angeles Times z 2015 podniosła Meghan Daum. Zwróciła uwagę, że zachowania opisane przez Solnit mogą dotyczyć również kobiet, a przypisywanie ich jedynie mężczyznom to seksizm.

</doc>
<doc id="4648515" url="https://pl.wikipedia.org/wiki?curid=4648515" title="Epifaniusz (biskup koptyjski)">
Epifaniusz (biskup koptyjski)

Epifaniusz (ur. 27 czerwca 1954 w Tancie, zm. 29 lipca 2018 w Wadi an-Natrun) – duchowny Koptyjskiego Kościoła Ortodoksyjnego, w latach 2013-2018 opat monasteru św. Makarego, ofiara zabójstwa.
Życiorys.
Śluby zakonne złożył 21 kwietnia 1984 w monasterze św. Makarego. Święcenia kapłańskie otrzymał 17 października 2002. Sakrę otrzymał 17 marca 2012 jako opat monasteru św. Makarego. Był zwolennikiem dialogu ekumenicznego z Kościołem katolickim.
Śmierć.
Rankiem 29 lipca 2018 roku, gdy udawał się na jutrznię poprzedzającą Mszę Świętą, został uderzony metalowym prętem w głowę, po czym zmarł. Sprawcą okazał się mnich Izajasz, który po tym wydarzeniu został usunięty ze stanu zakonnego, a sąd skazał go wraz z drugim współuczestniczącym w zbrodni zakonnikiem na karę śmierci. Wyrok potwierdził Wielki Mufti Egiptu.

</doc>
<doc id="4648525" url="https://pl.wikipedia.org/wiki?curid=4648525" title="Schlossplatz (Berlin)">
Schlossplatz (Berlin)



</doc>
<doc id="4648535" url="https://pl.wikipedia.org/wiki?curid=4648535" title="Kawiaczka skalna">
Kawiaczka skalna

Kawiaczka skalna ("Microcavia shiptoni") – gatunek ssaka z podrodziny kawii (Caviinae) w rodzinie kawiowatych (Caviidae). Zamieszkuje trawiaste i skalne tereny w północno-zachodniej Argentynie, na wysokościach 3000–4000 m n.p.m.

</doc>
<doc id="4648537" url="https://pl.wikipedia.org/wiki?curid=4648537" title="Microcavia shiptoni">
Microcavia shiptoni



</doc>
<doc id="4648538" url="https://pl.wikipedia.org/wiki?curid=4648538" title="Kamienica Czarneckich w Radomiu">
Kamienica Czarneckich w Radomiu

Kamienica Czarneckich w Radomiu – klasycystyczny budynek z początku XIX w. położony w Radomiu na rogu Rynku i ul. Rwańskiej.
Kamienica została wybudowana w latach 1808–1811 dla rodziny kupieckiej Czarneckich. Położona jest we wschodniej pierzei Rynku pod numerami Rynek 15 / ul. Rwańska 2. Obiekt połączony jest z sąsiednią Kamienicą Deskurów, z którą posiada wspólny dziedziniec. Budynek wpisany jest do rejestru zabytków Narodowego Instytutu Dziedzictwa pod numerami 762 z 5.05.1972 oraz 422/A/90z 14.02.1990 jako dom z oficyną. W materiałach budynek jest określany zarówno jako „dom”, jak i „kamienica”.
W 2017 rozpoczęła się przebudowa całego zespołu kamienic Deskurów i Czarneckich w kwartale ulic między Rynkiem, Rwańską, Grodzką i kościołem farnym. Po remoncie kamienice będą tworzyć spójny funkcjonalno-przestrzennie obiekt, pełniący funkcje muzealne, edukacyjne oraz usługowo-biurowe. W budynkach znajdzie siedzibę m.in. Instytut Miejski, którego zadaniem ma być organizacja wydarzeń kulturalnych i wystaw związanych z historią miasta.

</doc>
<doc id="4648540" url="https://pl.wikipedia.org/wiki?curid=4648540" title="Ośnick (przystanek kolejowy)">
Ośnick (przystanek kolejowy)

Ośnick (, ) – przystanek kolejowy w miejscowości Ośnick, w rejonie sarneńskim, w obwodzie rówieńskim, na Ukrainie. Położony jest na linii Kijów – Korosteń – Sarny – Kowel.

</doc>
<doc id="4648542" url="https://pl.wikipedia.org/wiki?curid=4648542" title="Jacek Pawłowicz">
Jacek Pawłowicz

Jacek Marian Pawłowicz (ur. 8 grudnia 1963 w Płocku) – działacz opozycji demokratycznej w czasach PRL, dyrektor Muzeum Żołnierzy Wyklętych i Więźniów Politycznych PRL w Warszawie.
Życiorys.
W 1979 roku był współzałożycielem i członkiem Młodzieżowego Komitetu Oporu w Płocku. Aresztowano go i skazano za próbę wysadzenia trybuny podczas pochodu pierwszomajowego w 1979 roku. W latach 1981-1987 należał do Konfederacji Polski Niepodległej. Od 1982 działał w podziemnej „Solidarności”. Był też współpracownikiem Radia Wolna Europa. Kolportował podziemne wydawnictwa. Był wielokrotnie zatrzymywany, przesłuchiwany i karany grzywnami. Jest autorem publikacji historycznych o najnowszej historii Polski. Od 2016 do 2022 dyrektor Muzeum Żołnierzy Wyklętych i Więźniów Politycznych PRL.

</doc>
<doc id="4648546" url="https://pl.wikipedia.org/wiki?curid=4648546" title="Rokitno Wołyńskie">
Rokitno Wołyńskie

Rokitno Wołyńskie (, ) – stacja kolejowa w miejscowości Rokitno, w rejonie sarneńskim, w obwodzie rówieńskim, na Ukrainie. Położona jest na linii Kijów – Korosteń – Sarny – Kowel.
Stacja istniała przed II wojną światową. Początkowo nosiła nazwę "Rokitno", następnie zmienioną ją na obecną.

</doc>
<doc id="4648552" url="https://pl.wikipedia.org/wiki?curid=4648552" title="Ketwurst">
Ketwurst

Ketwurst – forma hot doga stworzona w Niemieckiej Republice Demokratycznej. Słowo „Ketwurst” pochodzi od kombinacji słów "Ketchup" i "Wurst" (z niem. „kiełbasa“). Ketwurst jest do dziś uważane za typowy fast food z czasów NRD.
Ketwurst składa się z podgrzanej w wodzie kiełbasy oraz specjalnej, podłużnej bułki, która nadziewana jest na gorący metalowy cylinder, aby utworzyć wnękę i podgrzać bułkę. Następnie kiełbasę zanurza się w sosie keczupowym i wkłada do bułki.

</doc>
<doc id="4648556" url="https://pl.wikipedia.org/wiki?curid=4648556" title="Latarnia morska South Point">
Latarnia morska South Point

Latarnia morska South Point jest położona na południu Barbadosu. Jej wysokość wynosi 27 m.
Historia.
Jest to najstarsza latarnia morska na Barbadosie. Zbudowano ją w 1852, w najbardziej wysuniętym na południe punkcie wyspy. Latarnia morska nadal jest czynna, a także jest wielką atrakcją turystyczną. Obiekt, z wyjątkiem wieży jest otwarty dla zwiedzających. Budowlę upamiętniono w 1973 roku na rewersie barbadyjskiej monety 25 centów.

</doc>
<doc id="4648563" url="https://pl.wikipedia.org/wiki?curid=4648563" title="Anna Kawalec">
Anna Kawalec

Anna Kawalec – polska antropolog, dr hab., profesor nadzwyczajny Katedry Teorii Poznania Katolickiego Uniwersytetu Lubelskiego.
Życiorys.
15 grudnia 2000 obroniła pracę doktorską "Teatr jako znak osobowy człowieka. Studium filozoficzne", następnie uzyskała stopień doktora habilitowanego na podstawie pracy zatytułowanej " Osoba i Nexus. Alfreda Gella antropologiczna teoria sztuki". Została zatrudniona na stanowisku adiunkta w Instytucie Kulturoznawstwa na Wydziale Filozofii Katolickiego Uniwersytetu Lubelskiego Jana Pawła II.
Piastuje stanowisko profesora nadzwyczajnego w Katedrze Teorii Poznania w Katolickim Uniwersytecie Lubelskim.

</doc>
<doc id="4648567" url="https://pl.wikipedia.org/wiki?curid=4648567" title="Smith College">
Smith College

Smith College – prywatny college sztuk wyzwolonych dla kobiet założony w 1871 w Northampton w stanie Massachusetts. Oficjalnie rozpoczął działalność w 1875.
Nazwa pochodzi od fundatorki szkoły, Sophii Smith, która odziedziczywszy duży majątek w wieku 65 lat, uznała za swój moralny obowiązek przeznaczenie tych pieniędzy na uczelnię dla kobiet.
Smith College należy do tzw. Siedmiu Sióstr (Seven Sisters), siedmiu najbardziej prestiżowych szkół żeńskich na Wschodnim Wybrzeżu Stanów Zjednoczonych, uważanych za żeński odpowiednik męskiej Ligi Bluszczowej (Ivy League).
Do absolwentek Smith College należą Sylvia Plath, Julia Child i Gloria Steinem, a także Halina Poświatowska. Od 1989 uczelnia obchodzi uroczyście Dzień Otelii Cromwell, pierwszej afroamerykańskiej absolwentki Smith College.

</doc>
<doc id="4648569" url="https://pl.wikipedia.org/wiki?curid=4648569" title="Aerotec T-23 Uirapuru">
Aerotec T-23 Uirapuru

Aerotec T-23 Uirapuru (oznaczenie wojskowe); Aerotec Uirapuru A122 (oznaczenie fabryczne) – brazylijski samolot szkolno-treningowy.
Historia.
W połowie lat sześćdziesiątych brazylijska wytwórnia lotnicza Aerotec SA Industria Aeronáutica z São José dos Campos z własnej inicjatywy opracowała samolot szkolny przeznaczony do wstępnego szkolenia pilotów. Pierwszy prototyp oznaczono jako Aerotec Uirapuru A122, w którym zastosowano silnik o mocy 147 KM (108 kW) został oblatany 2 czerwca 1965 roku. Następnie wyprodukowano kolejne drugi prototyp w którym zastosowano silnik o mocy 152 KM (112 kW), a następnie na jego podstawie zbudowano dwa samoloty przedseryjne, które zaprezentowano lotnictwu wojskowemu. 
Ostatecznie lotnictwo brazylijskie zamówiło początkowo 30 samolotów tego typu, choć z mocniejszym silnikiem o mocy 160 KM (118 kW), a potem jeszcze 70 kolejnych. W lotnictwie wojskowym zostały one oznaczone jako T-23 „Uirapuru”. Oprócz wojskowego lotnictwa brazylijskiego, samoloty tego typu zakupiło także lotnictwo wojskowe Boliwii – 18 sztuk i Paragwaju – 8 sztuk. Samolot budowany był także dla aeroklubów, różnił się od wersji wojskowej tylko brakiem możliwości zamontowania w nim karabinów maszynowych. Samoloty przeznaczone dla lotnictwa wojskowego miało oznaczenie A122A, a dla lotnictwa cywilnego A122B.
Produkcja samolotu odbywała się w latach 1968 – 1978 i łącznie wyprodukowano 155 samolotów tej wersji. 
Zakończenie produkcji wiązało się z opracowaniem kolejnego wersji tego samolotu. Nowa wersja opracowana w 1979 roku i otrzymała początkowo oznaczenie jako Aerotec „Uirapuru II” A132 (T-132), a później Aerotec Tangará A132. Wersja ta miała dłuższe skrzydła oraz długość kadłuba, polepszoną awionikę w kabinie oraz wzmocnioną konstrukcję kadłubu. Oblot prototypu tej wersji nastąpił 26 lutego 1981 roku i pomimo lepszych osiągów niż wcześniejsza wersja oraz możliwość wykonywanie akrobacji lotniczej brazylijskie lotnictwo wojskowe nie było nim zainteresowanie, wyprodukowano jednie 6 samolotów tej wersji, które sprzedano do Boliwii. Natomiast prototyp został przekazany do aeroklubu w São José dos Campos.
Użycie w lotnictwie.
Samoloty Aerotec T-32 „Uirapuru” zostały wprowadzone do brazylijskiego lotnictwa wojskowego w latach 1968 – 1973. Były one użytkowane w brazylijskiej Akademii Sił Powietrznych do początkowego szkolenia pilotów.
Samoloty tego typu zakupiły również lotnictwo Boliwii w ilości 18 sztuk w roku 1974 oraz lotnictwo Paragwaju w ilości 8 sztuk w 1975 roku. Chęć zakupu 10 sztuk samolotów wraziło lotnictwo Gwatemalii, lecz do ostatecznego zakupu nie doszło. Ponadto lotnictwo boliwijskie zakupiło sześć samolotów w wersji Aerotec Tangará A132 w 1986 roku.
Samoloty w wersji cywilnej zostały wyprodukowane dla aeroklubów w Brazylii, w ilości 25 sztuk. Także część samolotów wojskowych po ich wycofaniu z użytkowania trafiły do brazylijskich aeroklubów.
Opis techniczny.
Samolot szkolny Aerotec T-32 „Uirapuru” oraz jego ulepszona wersja Aerotec Tangará A132 był dolnopłatem o konstrukcji całkowicie metalowej. Kadłub mieścił zakrytą kabinę, z dwoma miejscami obok siebie dla pilota i instruktora, za siedzeniami umieszczono bagażnik o pojemności 30 kg. 
Napęd stanowił silnik gaźnikowy, 4-cylindrowy chłodzony powietrzem. 
Podwozie trójpodporowe, stałe.

</doc>
<doc id="4648570" url="https://pl.wikipedia.org/wiki?curid=4648570" title="Kościół św. Jana Nepomucena w Pielgrzymce">
Kościół św. Jana Nepomucena w Pielgrzymce

Kościół Świętego Jana Nepomucena – rzymskokatolicki kościół parafialny należący do parafii pod tym samym wezwaniem (dekanat Złotoryja diecezji legnickiej).
Historia.
Jest to świątynia wybudowana w połowie XIII wieku, następnie została rozbudowana w XVI wieku, a później przebudowana i powiększona według projektu architekta G. Simonettiego w 1717 roku. Kolejna przebudowa miała miejsce w 1926 roku.
Architektura.
Budowla jest orientowana, murowana, wzniesiona z kamienia łamanego i silnie oskarpowana. Posiada prostokątną nawę nakrytą sklepieniem kolebkowym na gurtach oraz prostokątne prezbiterium i wieżę od strony zachodniej zwieńczoną dachem hełmowym z prześwitem, na wieży znajduje się dzwon odlany w 1879 roku. Budowla nakryta jest dachem łamanym z powiekami, w elewacji zachodniej znajduje się romański portal uskokowy, z kolei przy elewacji północnej są umieszczone liczne przybudówki, kruchta, zakrystia, loża lokatorska, neoklasycystyczne mauzoleum von Elsnerów wybudowane w 1852 roku. Wnętrze jest nakryte sklepieniem kolebkowym na gurtach ozdobione plafonami i sztukaterią, powstałymi w XVIII wieku. We wnętrzu znajdują się drewniane dwukondygnacyjne empory z obrazowymi przedstawieniami biblijnymi i elementami snycerskimi umieszczonymi na parapetach.
Wyposażenie.
Do wyposażenia świątyni należą m.in. polichromowany ołtarz główny powstały w XVIII wieku, kamienna chrzcielnica, wykonana w 1612 roku, polichromowana ambona zbudowana w XVIII wieku, prospekt organowy pochodzący z I połowy XVIII wieku. W ścianach magistralnych zachował się zespół epitafiów i płyt nagrobnych pochodzących z różnych epok.

</doc>
<doc id="4648574" url="https://pl.wikipedia.org/wiki?curid=4648574" title="Latarnia morska Jamestown">
Latarnia morska Jamestown

Latarnia morska Jamestown jest położona w Jamestown, dzielnicy Akry, stolicy Ghany. Pierwszy tego typu obiekt na tym miejscu powstał w 1871 roku. W latach 30 XX wieku zbudowano nową latarnię morską. Mierzy ona 28 metrów wysokości. Obecna 28 - metrowa budowla została zbudowana W 1930. Obok niej znajduje się dom latarnika, który tak samo jak latarnia jest pomalowany w czerwono - białe pasy.

</doc>
<doc id="4648577" url="https://pl.wikipedia.org/wiki?curid=4648577" title="Linia kolejowa Snowidowicze – Sarny">
Linia kolejowa Snowidowicze – Sarny

Linia kolejowa Snowidowicze – Sarny – linia kolejowa na Ukrainie łącząca przystanek Snowidowicze i linię Kolei Południowo-Zachodniej Korosteń – Olewsk ze stacją Sarny. Zarządzana jest przez Kolej Lwowską (oddział ukraińskich kolei państwowych). Jest to fragment linii Kijów – Korosteń – Sarny – Kowel.
Linia na całej długości jest jednotorowa i niezelektryfikowana. W większości znajduje się w obwodzie rówieńskim z wyjątkiem przystanku Snowidowicze położonym w obwodzie żytomierskim. 
Historia.
Linia powstała w czasach carskich. Do końca I wojny światowej leżała w Rosji. W latach 1918 - 1939 położona była w Polsce, następnie leżała w Związku Sowieckim (1945 - 1991). Od 1991 znajduje się na Ukrainie.

</doc>
<doc id="4648595" url="https://pl.wikipedia.org/wiki?curid=4648595" title="Ambasada Łotwy w Tbilisi">
Ambasada Łotwy w Tbilisi

Ambasada Łotwy w Tbilisi – misja dyplomatyczna Republiki Łotewskiej w Gruzji.
Ambasador Łotwy w Tbilisi akredytowany jest również w Republice Armenii. Przy ambasadzie działa ataszat obrony.
Historia.
Gruzja.
Łotwa nawiązała stosunki dyplomatyczne z Gruzją 11 marca 1993. Pierwszego ambasadora w Gruzji Łotwa mianowała w 2004. Do 2006 w Gruzji akredytowany był ambasador Łotwy w Kijowie. W kwietniu 2006 otwarto łotewską placówkę w Tbilisi.
Armenia.
Łotwa uznała niepodległość Armenii 8 stycznia 1992 i nawiązała z nią stosunki dyplomatyczne 22 sierpnia 1992.

</doc>
<doc id="4648596" url="https://pl.wikipedia.org/wiki?curid=4648596" title="Ambasada Łotwy w Gruzji">
Ambasada Łotwy w Gruzji



</doc>
<doc id="4648603" url="https://pl.wikipedia.org/wiki?curid=4648603" title="Wschodnie Wybrzeże">
Wschodnie Wybrzeże

Wschodnie Wybrzeże (ang. "East Coast", nazywane także "Atlantic Coast") – rejon geograficzny na wschodnim wybrzeżu Stanów Zjednoczonych. W jego skład wchodzi 14 stanów:  Maine, New Hampshire, Massachusetts, Rhode Island, Connecticut, Nowy Jork, New Jersey, Delaware, Maryland, Wirginia, Karolina Północna, Karolina Południowa, Georgia i Floryda.
Często ze względu na położenie i historię dołącza się tu także niemające kontaktu z Oceanem Atlantyckim stany Wirginia Zachodnia i Vermont.
Stany na Wschodnim Wybrzeżu, z wyjątkiem Florydy, zostały utworzone z trzynastu kolonii brytyjskich. Dziś stanowią one najbardziej zaludniony obszar przybrzeżny w kraju. Według danych ze spisu powszechnego z 2010 zaludnienie stanów graniczących z Oceanem Atlantyckim wynosi około 36% całkowitej populacji Stanów Zjednoczonych.

</doc>
<doc id="4648608" url="https://pl.wikipedia.org/wiki?curid=4648608" title="Ambasada Łotwy w Budapeszcie">
Ambasada Łotwy w Budapeszcie

Ambasada Łotwy w Budapeszcie () – misja dyplomatyczna Republiki Łotewskiej na Węgrzech.
Ambasador Łotwy w Budapeszcie akredytowany jest również w Republice Chorwacji, Czarnogórze oraz w Republice Słowenii.
Historia.
Węgry.
Łotwa nawiązała stosunki dyplomatyczne z Węgrami 20 lipca 1921. 2 września 1991 zostały one wznowione po zakończeniu sowieckiej okupacji Łotwy. 7 lipca 2008 minister spraw zagranicznych Łotwy Māris Riekstiņš osobiście otworzył łotewską ambasadę w Budapeszcie.
Chorwacja.
Łotwa uznała niepodległość Chorwacji 9 października 1991, a 14 grudnia 1991 Chorwacja uznała niepodległość Łotwy. Stosunki dyplomatyczne pomiędzy obydwoma państwami nawiązano 14 lutego 1992.
Czarnogóra.
Łotwa uznała niepodległość Czarnogóry 12 czerwca 2006 i 19 czerwca 2006 nawiązała z nią stosunki dyplomatyczne.
Słowenia.
Łotwa i Słowenia wzajemnie uznały swoją niepodległość 29 sierpnia 1991 i nawiązały stosunki dyplomatyczne 30 września 1991. Pierwszego ambasadora w Słowenii Łotwa mianowała w 1997. Do 2008 w Słowenii akredytowany był ambasador Łotwy w Wiedniu. W 2008 otworzono Ambasadę Łotwy w Lublanie (chargé d’affaires rezydował w słoweńskiej stolicy od 2007). Misja ta została zamknięta 15 listopada 2013. Od tego czasu odpowiedzialność za kontakty z tym krajem przeniesiono do ambasady w Budapeszcie.

</doc>
<doc id="4648609" url="https://pl.wikipedia.org/wiki?curid=4648609" title="Ambasada Łotwy na Węgrzech">
Ambasada Łotwy na Węgrzech



</doc>
<doc id="4648610" url="https://pl.wikipedia.org/wiki?curid=4648610" title="Fannette Charvier">
Fannette Charvier

Fannette Charvier (ur. 31 grudnia 1984 w Annecy) – francuska polityk reprezentująca partię La République En Marche! W wyborach parlamentarnych czerwcu 2017 została wybrana do francuskiego Zgromadzenia Narodowego, w którym reprezentuje departament Doubs.

</doc>
<doc id="4648616" url="https://pl.wikipedia.org/wiki?curid=4648616" title="Kościół Matki Boskiej Częstochowskiej w Wąwelnicy">
Kościół Matki Boskiej Częstochowskiej w Wąwelnicy

Kościół Matki Boskiej Częstochowskiej – rzymskokatolicki kościół filialny, znajdujący się w Wąwelnicy w gminie Dobra (Szczecińska), w powiecie polickim (województwo zachodniopomorskie). Obiekt wpisany jest do rejestru zabytków.
Kościół w Wąwelnicy istniał już w XIII wieku, w 1286 roku bowiem biskup kamieński Hermann von Gleichen przekazał patronat nad nim kolegiacie Mariackiej w Szczecinie. Wygląd tamtego kościoła nie jest jednak znany, a obecną, istniejącą dzisiaj świątynię wzniesiono na przełomie XV i XVI wieku. Murowana z granitowych otoczaków świątynia ma formę prostokątnej budowli salowej, bez wyodrębnionego prezbiterium. W ścianie południowej znajduje się ceglany portal. W 1777 roku otynkowano elewacje i powiększono okna, zamieniając je na odcinkowe. Na dachu ponad fasadą zachodnią dobudowano wówczas także wieżyczkę w konstrukcji ryglowej, zwieńczoną latarnią. W elewacji wschodniej zachowała się dawna nisza jałmużnicza. Wnętrze kościoła nakryte jest drewnianym stropem belkowym. Przed 1945 rokiem kościół był filią parafii w Dołujach.
Podczas II wojny światowej kościół został uszkodzony i po 1945 roku pozostawał w ruinie. W 1992 roku obiekt odbudowano, przywracając mu funkcję sakralną. Podczas odbudowy otynkowano elewacje, a dach nakryto blachą. Kościół został konsekrowany 3 maja 1992 roku przez biskupa Jana Gałeckiego.
Z dawnego wyposażenia kościoła zachowała się XVIII-wieczna ambona ozdobiona malowanymi wizerunkami ewangelistów i z podporą w formie spiralnie skręconej kolumienki, a także klasycystyczny ołtarz. Przed 1945 rokiem w ołtarzu znajdowała się kopia obrazu w stylu Correggia ze sceną pokłonu pasterzy, obecnie umieszczona jest w nim kopia obrazu Matki Boskiej Częstochowskiej. Na wieżyczce kościoła zawieszony jest dzwon odlany w 1660 roku w zakładzie ludwisarskim w Szczecinie.

</doc>
<doc id="4648617" url="https://pl.wikipedia.org/wiki?curid=4648617" title="Petar Premović">
Petar Premović

Petar Premović (ur. 12 września 1994 w Rašce) – serbski siatkarz, grający na pozycji atakującego. 
Sukcesy klubowe.
Mistrzostwo Serbii:
Superpuchar Serbii:
Superpuchar Bułgarii:
Puchar Bułgarii:

</doc>
<doc id="4648620" url="https://pl.wikipedia.org/wiki?curid=4648620" title="Serge Masnaghetti">
Serge Masnaghetti

Serge Masnaghetti (ur. 15 kwietnia 1934 w Mancieulles) – francuski piłkarz, reprezentant kraju grający na pozycji napastnika.
Kariera klubowa.
Urodził się w rodzinie włoskich imigrantów, w miejscowości Mancieulles, we wschodniej Francji. Swoją przygodę z futbolem rozpoczął w 1955 w AS Giraumont. W 1959 został zawodnikiem zespołu Valenciennes. Po spadku zespołu do niższej ligi w sezonie 1960/1961, pomógł drużynie powrócić do Première Division, zostając królem strzelców Division 2 (21 goli). Po powrocie drużyny do najwyżej klasy rozgrywkowej, nie stracił strzeleckiej formy, dzięki czemu został królem strzelców Première Division, strzelając w 37 spotkaniach aż 35 bramek. Łącznie, przez 7 lat gry dla zespołu Valenciennes, rozegrał 188 spotkań, w których zdobył 112 bramek. W 1966 zakończył karierę piłkarską.
Kariera reprezentacyjna.
Masnaghetti dwukrotnie wystąpił w reprezentacji Francji. Pierwszy występ miał miejsce w Barcelonie, przeciwko Hiszpanii. Drugie i zarazem ostatnie spotkanie Masnaghettiego w reprezentacji odbyło się w Paryżu, przeciwko Belgii, której to strzelił bramkę. Po tym spotkaniu nie był więcej powoływany do reprezentacji.
Osiągnięcia.
Valenciennes FC

</doc>
<doc id="4648627" url="https://pl.wikipedia.org/wiki?curid=4648627" title="Carole Grandjean">
Carole Grandjean

Carole Grandjean (ur. 18 maja 1983 w Suresnes) – francuska polityk reprezentująca partię La République En Marche! W wyborach parlamentarnych w czerwcu 2017 została wybrana do francuskiego Zgromadzenia Narodowego, w którym reprezentuje departament Muerthe i Mozela. 
We francuskim parlamencie Grandjean jest członkiem Komisji Spraw Społecznych.

</doc>
<doc id="4648629" url="https://pl.wikipedia.org/wiki?curid=4648629" title="Bernard Alane">
Bernard Alane

Bernard Alane"; właściwie" Bernard Noël Vetel (ur. 25 grudnia 1948 w Paryżu) – francuski aktor teatralny, filmowy, telewizyjny i dubbingowy; piosenkarz. Odtwórca m.in. tytułowej roli w komedii "Hibernatus" (1969) z Louisem de Funèsem.
Syn aktorki Annick Alane (ur. 1925; zm. 2019).

</doc>
<doc id="4648631" url="https://pl.wikipedia.org/wiki?curid=4648631" title="Sandrine Josso">
Sandrine Josso

Sandrine Josso (ur. 19 września 1975 w Guérande) – francuska polityk reprezentująca partię La République En Marche! W wyborach parlamentarnych w czerwcu 2017 została wybrana do francuskiego Zgromadzenia Narodowego, w którym reprezentuje departament Loary Atlantyckiej.

</doc>
<doc id="4648632" url="https://pl.wikipedia.org/wiki?curid=4648632" title="Admiral Schofield">
Admiral Schofield

Admiral Donovhan Schofield (ur. 30 marca 1997 w Londynie) – amerykański koszykarz, występujący na pozycji niskiego skrzydłowego, obecnie zawodnik Orlando Magic.
W 2019 reprezentował Washington Wizards podczas rozgrywek letniej ligi NBA.
19 listopada 2020 trafił w wyniku wymiany do Oklahoma City Thunder. Miesiąc później został zwolniony.
11 stycznia 2021 został wybrany z drafcie NBA G League z numerem 1 przez Greensboro Swarm. 17 grudnia 2021 zawarł 10-dniową umowę z Orlando Magic.

</doc>
<doc id="4648637" url="https://pl.wikipedia.org/wiki?curid=4648637" title="Stéphanie Kerbarh">
Stéphanie Kerbarh

Stéphanie Kerbarh (ur. 31 lipca 1975 w Orleanie) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Sekwany Nadmorskiej.

</doc>
<doc id="4648642" url="https://pl.wikipedia.org/wiki?curid=4648642" title="Stella Dupont">
Stella Dupont

Stella Dupont (ur. 3 listopada 1973 w Angers) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Maine i Loary.

</doc>
<doc id="4648643" url="https://pl.wikipedia.org/wiki?curid=4648643" title="Gra muzyka">
Gra muzyka

Gra muzyka – polski teleturniej o tematyce muzycznej, prowadzony przez Roberta Janowskiego, emitowany na antenie TV Puls od 7 września do 9 listopada 2019. Za jego produkcję programu odpowiadała firma Media Corporation.
Zasady programu.
Gra składa się z trzech rund. W każdej z nich zawodnicy grają w kółko i krzyżyk, a prawo do postawienia znaku zdobywają poprzez odpowiedzi na zagadki związane z muzyką: np. dośpiewując tekst piosenki, rozpoznając wykonawcę lub tytuł utworu, odpowiadając na pytania dotyczące życia gwiazd itp. Ułożenie linii (lub, gdy to się nie uda, zdobycie większej liczby trafień) oznacza awans do kolejnego etapu. W pierwszej kolejce w grze udział biorą dwie pary, w drugiej dwójka, która wygrała pierwszą rundę (od tej pory są rywalami), a w trzeciej tylko zawodnik, który wygrał poprzednią rundę. W pierwszej rundzie za poprawną odpowiedź do stanu konta graczy doliczano 200 zł, w drugiej – 300 zł, a w trzeciej 400 zł oraz 5000 zł premii za ułożenie linii.
Spis serii.
Najwyższą widownię zgromadził ostatni odcinek programu. Oglądało go wtedy średnio 725 tys. widzów.

</doc>
<doc id="4648649" url="https://pl.wikipedia.org/wiki?curid=4648649" title="Bisher Al-Khasawneh">
Bisher Al-Khasawneh

Bisher Al Khasawneh (ur. 27 stycznia 1969) – jordański dyplomata i polityk, doradca jordańskiego króla Abd Allaha II ibn Husajna w dziedzinie komunikacji i koordynacji działań Królewskiego Dworu Haszymidów. Był ministrem ds. prawnych w latach 2017–2018, jak też ministrem spraw zagranicznych Jordanii w latach 2016–2017. Al-Khasawneh pracował jako ambasador Jordanii w Egipcie, Francji, Kenii, Etiopii, Unii Afrykańskiej, Lidze Państw Arabskich i UNESCO. Był też głównym koordynatorem i dyrektorem biura procesu i negocjacji pokojowych w Jordanii.
Ma dyplom licencjata Uniwersytetu Jordańskiego w dziedzinie nauk prawnych. Ukończył również studia na temat kontr-radykalizacji i antyterroryzmu na National Defense University i w dziedzinie polityki publicznej na Harvardzie, w szkole John F. Kennedy School of Government. Studia magisterskie odbył w londyńskiej School of Oriental and African Studies, ukończywszy je z dyplomem w dziedzinie stosunków międzynarodowych, dyplomacji i ekonomii. Kolejny dyplom magistra i doktora, tym razem w dziedzinie prawa międzynarodowego, zdobył na London School of Economics.
Od 12 października 2020 premier Jordanii.
Odznaczony Orderem Gwiazdy Jordanu III klasy oraz Orderami Niepodległości Jordanii I i II klasy.

</doc>
<doc id="4648652" url="https://pl.wikipedia.org/wiki?curid=4648652" title="Zamek w Perejasławiu Chmielnickim">
Zamek w Perejasławiu Chmielnickim



</doc>
<doc id="4648653" url="https://pl.wikipedia.org/wiki?curid=4648653" title="Monaster Wniebowstąpienia Pańskiego w Perejasławiu Chmielnickim">
Monaster Wniebowstąpienia Pańskiego w Perejasławiu Chmielnickim



</doc>
<doc id="4648669" url="https://pl.wikipedia.org/wiki?curid=4648669" title="Kamienica Staniszewskich w Radomiu">
Kamienica Staniszewskich w Radomiu

Kamienica Staniszewskich w Radomiu – zabytkowa kamienica z 2. połowy XIX w., położona w Radomiu na rogu ul. Żeromskiego i Placu Konstytucji 3 Maja.
Kamienica była pierwszym budynkiem wystawionym przy nowo wytyczonym Placu Cerkiewnym (obecnie Plac Konstytucji 3 Maja). Została zaprojektowana w 1876 przez S. Jaroszewskiego. Po II wojnie światowej w budynku mieściła się miejska i wojewódzka biblioteka publiczna. Kamienica jest częścią zespołu budynków mieszkalnych przy ul. Żeromskiego 38-40 / pl. Konstytucji 3 Maja 8, wpisanych do rejestru zabytków Narodowego Instytutu Dziedzictwa pod numerem 428/A/90 z 14.05.1990.

</doc>
<doc id="4648677" url="https://pl.wikipedia.org/wiki?curid=4648677" title="45 Dywizja Strzelców Austro-Węgier">
45 Dywizja Strzelców Austro-Węgier



</doc>
<doc id="4648682" url="https://pl.wikipedia.org/wiki?curid=4648682" title="Jelena Chalawina">
Jelena Chalawina

Jelena Chalawina, po mężu Dostatni, ros. Елена Халявина Достатни (ur. 8 grudnia 1983 w Kirowie) – rosyjska łyżwiarka figurowa, startująca w parach tanecznych. Wicemistrzyni (2002) i brązowa medalistka mistrzostw świata juniorów (2001), zwyciężczyni (2001) i srebrna medalistka finału Junior Grand Prix (2000), mistrzyni Rosji juniorów (2002). Zakończyła karierę w 2002 roku.
18 września 2009 roku w Gdańsku, Chalawina poślubiła polskiego łyżwiarza figurowego i specjalistę technicznego ISU Andrzeja Dostatniego. Para ma dwóch synów.

</doc>
<doc id="4648683" url="https://pl.wikipedia.org/wiki?curid=4648683" title="Jelena Dostatni">
Jelena Dostatni



</doc>
<doc id="4648693" url="https://pl.wikipedia.org/wiki?curid=4648693" title="Superpuchar Islandii w piłce siatkowej mężczyzn (2019)">
Superpuchar Islandii w piłce siatkowej mężczyzn (2019)

Superpuchar Islandii w piłce siatkowej mężczyzn 2019 (oficjalnie Meistarakeppni BLÍ karla 2019) – trzecia edycja rozgrywek o Superpuchar Islandii rozegrana 15 września 2019 roku w Íþróttahús w Hvammstangi. W meczu o Superpuchar udział wzięły dwa kluby: mistrz i zdobywca Pucharu Islandii w sezonie 2018/2019 - oraz finalista Pucharu Islandii - .
Po raz drugi zdobywcą Superpucharu Islandii został klub .

</doc>
<doc id="4648696" url="https://pl.wikipedia.org/wiki?curid=4648696" title="Siergiej Orin">
Siergiej Orin

Siergiej Orin (tadż. Сергей Орин; ur. 17 sierpnia 1978) – tadżycki skoczek do wody, olimpijczyk. 
Wywodzi się ze stolicy Tadżykistanu – Duszanbe. Uczestnik letnich igrzysk olimpijskich. Na igrzyskach w Atlancie (1996) wystąpił w skokach z trampoliny trzymetrowej. Z łączną notą 162,66 pkt. od sędziów uplasował się na ostatnim 39. miejscu. Był najmłodszym reprezentantem Tadżykistanu na tych igrzyskach

</doc>
<doc id="4648701" url="https://pl.wikipedia.org/wiki?curid=4648701" title="Naoko Hashimoto">
Naoko Hashimoto

 – japońska siatkarka, grająca na pozycji rozgrywającej. Od sezonu 2020/2021 występuje we włoskiej Serie A, w drużynie Il Bisonte Firenze.
Sukcesy klubowe.
Mistrzostwo Japonii:
Puchar Kurowashiki:
Klubowe Mistrzostwa Azji:
Puchar Cesarza:
Puchar Szwecji:
Mistrzostwa NEVZA:
Mistrzostwo Szwecji:
Puchar Szwajcarii:
Mistrzostwo Szwajcarii:
Mistrzostwo Tajlandii:
Mistrzostwo Rumunii:
Puchar Rumunii:
Sukcesy reprezentacyjne.
Mistrzostwa Azji:

</doc>
<doc id="4648707" url="https://pl.wikipedia.org/wiki?curid=4648707" title="Wydział Medyczny. Collegium Medicum Uniwersytetu Kardynała Stefana Wyszyńskiego">
Wydział Medyczny. Collegium Medicum Uniwersytetu Kardynała Stefana Wyszyńskiego

Wydział Medyczny. Collegium Medicum Uniwersytetu Kardynała Stefana Wyszyńskiego w Warszawie – jeden z wydziałów Uniwersytetu Kardynała Stefana Wyszyńskiego w Warszawie. Jego siedziba znajduje się przy ul. Wóycickiego 1/3 w Warszawie. Wydział został utworzony w 2018. Pierwszym kierunkiem kształcenia było pielęgniarstwo (studia I stopnia). Studia pielęgniarskie rozpoczęło wówczas 30 osób. W maju 2019 Minister Nauki i Szkolnictwa Wyższego przyznał Wydziałowi prawo do prowadzenia kształcenia na kierunku lekarskim. Kształcenie rozpoczęło się w październiku 2019. Pierwszym dziekanem Wydziału została dr hab. Grażyna Gromadzka prof. UKSW.
Kierunki studiów.
Obecnie Wydział Medyczny. Collegium Medicum umożliwia studia na następujących kierunkach:
Zaplecze naukowe.
Baza dydaktyczna.
Wydział Medyczny. Collegium Medicum posiada swoją bazę dydaktyczną, która wykorzystywana jest w kształceniu studentów. Są to następujące lokalizacje:
Ponadto w ramach współpracy studenci są kształceni w zewnętrznych ośrodkach badawczo-rozwojowych:
Baza kliniczna.
Bazą kliniczną dla Wydziału jest m.in.: 
Współpraca międzynarodowa.
Uniwersytet Kardynała Stefana Wyszyńskiego podejmuje współpracę pod względem naukowym jak i dydaktycznym z wieloma jednostkami zagranicznymi:

</doc>
<doc id="4648710" url="https://pl.wikipedia.org/wiki?curid=4648710" title="Natalija Szlemowa">
Natalija Szlemowa

Natalija Szlemowa (tadż. Наталия Шлемова; ur. 21 maja 1978 w Duszanbe) – tadżycka skoczkini do wody, olimpijka. 
Wywodzi się ze stolicy Tadżykistanu – Duszanbe. Uczestniczka letnich igrzysk olimpijskich. Na igrzyskach w Atlancie (1996) wystąpiła w skokach z trampoliny trzymetrowej. Z łączną notą 180,54 pkt. od sędziów uplasowała się na przedostatnim 29. miejscu, wyprzedzając jedynie reprezentantkę Kostaryki – Daphne Hernández. 
Zajęła ósme miejsce w skokach z trampoliny trzymetrowej na Igrzyskach Azjatyckich 1998.

</doc>
<doc id="4648718" url="https://pl.wikipedia.org/wiki?curid=4648718" title="Dariusz Kobylański">
Dariusz Kobylański



</doc>
<doc id="4648719" url="https://pl.wikipedia.org/wiki?curid=4648719" title="Grażyna Gromadzka">
Grażyna Gromadzka

Grażyna Gromadzka (ur. 16 lipca 1966) – polska biolożka, doktor habilitowana nauk medycznych w zakresie biologii medycznej, w latach 2019–2020 dziekan Wydziału Medycznego. Collegium Medicum Uniwersytetu Kardynała Stefana Wyszyńskiego w Warszawie, specjalności naukowe: immunologia medyczna, laboratoryjna genetyka medyczna.
Życiorys.
W 1990 ukończyła studia na kierunku biologia na Uniwersytecie Warszawskim. Uzyskała stopień naukowy doktora. W 2012 na podstawie dorobku naukowego oraz rozprawy pt. "Czynniki warunkujące efekt fenotypowy mutacji genu ATP7B kodującego adenozynotrójfosfatazę 7" uzyskała w Instytucie Psychiatrii i Neurologii w Warszawie stopień naukowy doktor habilitowanej nauk medycznych dyscyplina: biologia medyczna.
Była pracowniczką Instytutu Psychiatrii i Neurologii, profesorem nadzwyczajnym Wydziału Biologii i Nauk o Środowisku UKSW oraz dziekanem tego wydziału. W 2019 została profesorem Wydziału Medycznego. Collegium Medicum UKSW i pierwszym dziekanem tego wydziału.

</doc>
<doc id="4648723" url="https://pl.wikipedia.org/wiki?curid=4648723" title="Claire Simpson">
Claire Simpson

Claire Simpson – brytyjska montażystka filmowa.
Kariera.
Jej mentorką w zawodzie montażystki była Dede Allen. Z kolei sama Simpson uczyła zawodu tak uznanych później specjalistów w tym fachu jak Pietro Scalia, Joe Hutshing, David Brenner czy Julie Monroe.
Laureatka Oscara za najlepszy montaż do filmu "Pluton" (1986) Olivera Stone'a. Nominowana do tej nagrody również za "Wiernego ogrodnika" (2005) Fernanda Meirellesa, który przyniósł jej Nagrodę BAFTA. Z Oliverem Stone'em pracowała także przy obrazach "Salvador" (1986) i "Wall Street" (1987). Poza tym współpracowała z takimi reżyserami jak m.in. Ridley Scott, Robert Towne, Stephen Daldry czy Terrence Malick.

</doc>
<doc id="4648728" url="https://pl.wikipedia.org/wiki?curid=4648728" title="Cezary Kowalczuk">
Cezary Kowalczuk



</doc>
<doc id="4648730" url="https://pl.wikipedia.org/wiki?curid=4648730" title="Dekanat płoński południowy">
Dekanat płoński południowy

Dekanat płoński południowy – jeden z 28 dekanatów w rzymskokatolickiej diecezji płockiej.
Dekanat powstał mocą dekretu biskupa płockiego Piotra Libery z dnia 18 września 2018 roku dzielącego dotychczasowy dekanat płoński na dwie części.
Parafie.
W skład dekanatu wchodzi 8 parafii:

</doc>
<doc id="4648733" url="https://pl.wikipedia.org/wiki?curid=4648733" title="Dekanat płoński północny">
Dekanat płoński północny

Dekanat płoński północny – jeden z 28 dekanatów w rzymskokatolickiej diecezji płockiej.
Dekanat powstał mocą dekretu biskupa płockiego Piotra Libery z dnia 18 września 2018 roku dzielącego dotychczasowy dekanat płoński na dwie części.
Parafie.
W skład dekanatu wchodzi 7 parafii:

</doc>
<doc id="4648736" url="https://pl.wikipedia.org/wiki?curid=4648736" title="Parafia św. Benedykta Opata w Imbramowicach">
Parafia św. Benedykta Opata w Imbramowicach

Parafia św. Benedykta Opata w Imbramowicach – rzymskokatolicka parafia znajdująca się w diecezji kieleckiej, w dekanacie skalskim, w Polsce.
Na terenie parafii znajduje się klasztor Norbertanek w Imbramowicach. Należy do niej kaplica filialna pw. Podwyższenia Krzyża Świętego w Tarnawie.
Historia.
Kaplica lub kościół pw. św. Benedykta istniał tu już przed 1228. Pierwsza wzmianka o istnieniu parafii pochodzi z 1326. Współczesny kościół, który zastąpił wcześniejszą, drewnianą świątynię, wzniesiono w latach 1732–1736. Konsekrował go 29 kwietnia 1763 roku biskup pomocniczy krakowski Michał Ignacy Kunicki.

</doc>
<doc id="4648737" url="https://pl.wikipedia.org/wiki?curid=4648737" title="II Hala balonowa w Toruniu">
II Hala balonowa w Toruniu

II Hala balonowa – hala balonowa, wybudowana na początku XX wieku, która znajdowała się w lewobrzeżnej części miasta, w dzielnicy Podgórz, w sąsiedztwie Fortu XII i stadionu poligonowego. Rozebrana w 1955 roku.
Historia.
Hala dla balonów na uwięzi powstała na terenie miasteczka poligonowego Twierdzy Toruń w 1909 roku, gdy Toruń należał do Królestwa Prus. Przed I wojną światową służyło tu ok. 20 tys. żołnierzy. Była to druga tego typu budowla w Toruniu. Po odzyskaniu przez Polskę niepodległości gospodarzem obiektu był III Batalion Aeronautyczny, a od 1921 roku Oficerska Szkoła Aeronautyczna, zaś w latach 1923–1930 wchodził on w skład I Batalionu Balonowego.
Po II wojnie światowej w 1955 roku halę rozebrano.

</doc>
<doc id="4648738" url="https://pl.wikipedia.org/wiki?curid=4648738" title="Dekanat mławski wschodni">
Dekanat mławski wschodni

Dekanat mławski wschodni – jeden z 28 dekanatów w rzymskokatolickiej diecezji płockiej.
Dekanat powstał mocą dekretu biskupa płockiego Piotra Libery z dnia 18 września 2018 roku dzielącego dotychczasowy dekanat mławski na dwie części.
Parafie.
W skład dekanatu wchodzi 9 parafii:

</doc>
<doc id="4648739" url="https://pl.wikipedia.org/wiki?curid=4648739" title="Dekanat mławski zachodni">
Dekanat mławski zachodni

Dekanat mławski zachodni – jeden z 28 dekanatów w rzymskokatolickiej diecezji płockiej.
Dekanat powstał mocą dekretu biskupa płockiego Piotra Libery z dnia 18 września 2018 roku dzielącego dotychczasowy dekanat mławski na dwie części.
Parafie.
W skład dekanatu wchodzi 7 parafii:

</doc>
<doc id="4648740" url="https://pl.wikipedia.org/wiki?curid=4648740" title="Marysieńka Sobieska (książka)">
Marysieńka Sobieska (książka)

Marysieńka Sobieska – praca biograficzna autorstwa Tadeusza Boya-Żeleńskiego poświęcona Marii Kazimierze d’Arquien, żonie króla Polski, Jana III Sobieskiego. Pierwsze wydanie nastąpiło w 1937 w Książnicy-Atlas (Lwów–Warszawa).
Jest to jedyna ściśle historyczna praca autora. Nie jest monografią w pełnym tego słowa znaczeniu, ponieważ obejmuje głównie okres poprzedzający panowanie Marii Kazimiery d’Arquien, a latom 1683–1696 poświęca zaledwie kilka stronnic. Według Władysława Czaplińskiego "daje ciekawy i zasadniczo wierny portret" Marysieńki Sobieskiej, oparty na obfitej bibliografii. Sam autor w rozdziale "Zamiast przedmowy" postuluje uczynienie pośmiertnie Jana III Sobieskiego honorowym członkiem PEN Clubu. Król ukazany jest w książce nie tylko jako pogromca Turków, ale również jako czuły kochanek pięknej i zimnej Francuzki. Zagadnienia rycerskie i polityka splatają się w tej opowieści z codziennością dworu i różnorakimi intrygami.

</doc>
<doc id="4648741" url="https://pl.wikipedia.org/wiki?curid=4648741" title="Parafia św. Bartłomieja Apostoła w Czaplach Wielkich">
Parafia św. Bartłomieja Apostoła w Czaplach Wielkich

Parafia św. Bartłomieja Apostoła w Czaplach Wielkich – rzymskokatolicka parafia znajdująca się w diecezji kieleckiej, w dekanacie skalskim, w Polsce.
Do parafii należy kaplica filialna pw. NMP Królowej Polski w Smrokowie.
Historia.
Parafię erygował w XIV w. biskup krakowski Jan Grot, przy istniejącym już wcześniej drewnianym kościele pw. Bożego Ciała. W 1523 wybudowano kościół murowany pw. św. Bartłomieja Apostoła, który istnieje do dzisiejszych czasów.
W latach 80. XX w. wybudowano kaplicę w Smrokowie, którą poświęcił biskup pomocniczy kielecki Mieczysław Jaworski.
Z parafii pochodził arcybiskup warszawski Wincenty Teofil Popiel.

</doc>
<doc id="4648744" url="https://pl.wikipedia.org/wiki?curid=4648744" title="Iryna Wikyrczak">
Iryna Wikyrczak

Iryna Wikyrczak (, ur. 17 maja 1988 w Zaleszczykach) – ukraińska menedżerka kultury, poetka, promotorka czytelnictwa i redaktorka; w latach 2010–2013 dyrektorka wykonawcza festiwalu "Meridian Czernowitz"; założycielka Międzynarodowego Festiwalu Opowiadań "Intermezzo" w Winnicy.
Życiorys.
Urodziła się w rodzinie inteligenckiej, jako córka fizyczki i biologa. Studiowała na Wydziale Języków Obcych i Geografii Czerniowieckiego Uniwersytetu Narodowego im. Jurija Fedkowycza, gdzie w 2017 r. uzyskała doktorat.
Laureatka konkursu młodych autorów "Чисті роси". Napisała zbiór poezji "Розмова з ангелом (Rozmowa z aniołem)" z 2005 r. Wiersze publikowała w almanachach oraz czasopismach. W "Tygodniku Powszechnym" ukazywały się jej artykuły o współczesnych pisarzach ukraińskich. Jej poezja tłumaczona była na języki: angielski, hiszpański, niemiecki i polski. Sama biegle zna angielski, niemiecki i polski.
Od 2010 r. pracowała jako menadżerka kultury; zastępczyni dyrektora w departamencie rozwoju Urzędu Miasta Lwowa. W 2014 r. była stypendystką Ministra Kultury i Dziedzictwa Narodowego Rzeczypospolitej Polskiej Gaude Polonia. W 2016 r. wygrała konkurs na szefową Biura Programu Unii Europejskiej "Kreatywna Europa" w ramach przystąpienia Ukrainy do tego programu.
W latach 2019–2021 była asystentką Olgi Tokarczuk; pracowała we Wrocławskim Domu Literatury. Przed przyjazdem do Wrocławia mieszkała, oprócz rodzinnego kraju, w Stanach Zjednoczonych, Niemczech i Austrii.

</doc>
<doc id="4648745" url="https://pl.wikipedia.org/wiki?curid=4648745" title="Trojka (powieść)">
Trojka (powieść)

Trojka (ang. "The Troika") – wydana w 1997 amerykańska powieść fantastycznonaukowa, autorstwa Stepana Chapmana. Stworzona w surrealistycznym stylu, łączy różne podgatunki fantastyki. Zdobyła Nagrodę im. Philipa K. Dicka. W Polsce ukazała się w ramach serii "Uczta Wyobraźni" w 2011. Jej tłumaczem został Wojciech Szypuła. 

</doc>
<doc id="4648747" url="https://pl.wikipedia.org/wiki?curid=4648747" title="Iryna Wikyrchak">
Iryna Wikyrchak



</doc>
<doc id="4648748" url="https://pl.wikipedia.org/wiki?curid=4648748" title="Francynne Jacintho">
Francynne Jacintho

Francynne Aparecida Jacintho (ur. 16 lipca 1993 w Marindze) – brazylijska siatkarka, grająca na pozycji środkowej, reprezentantka kraju. 
Sukcesy klubowe.
Klubowe Mistrzostwa Ameryki Południowej:
Mistrzostwo Brazylii:
Puchar Brazylii: 
Superpuchar Brazylii: 
Sukcesy reprezentacyjne.
Mistrzostwa Ameryki Południowej Kadetek:
Mistrzostwa Świata Kadetek:
Mistrzostwa Ameryki Południowej Juniorek:
Mistrzostwa Świata Juniorek:

</doc>
<doc id="4648750" url="https://pl.wikipedia.org/wiki?curid=4648750" title="Parafia Matki Bożej Różańcowej w Smardzowicach">
Parafia Matki Bożej Różańcowej w Smardzowicach

Parafia Matki Bożej Różańcowej w Smardzowicach – rzymskokatolicka parafia znajdująca się w diecezji kieleckiej, w dekanacie skalskim, w Polsce.
Do parafii należy kaplica filialna pw. Miłosierdzia Bożego w Szczodrkowicach.
Historia.
Pierwsza wzmianka o kościele i parafii pochodzi z 1325. Patronką ówczesnej świątyni była św. Małgorzata. W 1570 kościół ten został strawiony przez pożar. Wybudowano wówczas nowy, także drewniany kościół.
Obecną świątynię wybudowano w latach 1907 - 1918. W 1938 stary kościół rozebrano i przeniesiono do Mostek.
W 1972 prymas Polski, arcybiskup gnieźnieński i warszawski kard. Stefan Wyszyński oraz arcybiskup krakowski kard. Karol Wojtyła koronowali tutejszy łaskami słynący obraz Matki Bożej z Dzieciątkiem. 24 września 1982, z racji istnienia przy kościele sanktuarium maryjnego, prymas Polski abp Józef Glemp zmienił wezwanie parafii i kościoła na Matki Bożej Różańcowej. Św. Małgorzata została patronką drugorzędną.
1 kwietnia 1984 kościół został konsekrowany przez biskupa kieleckiego Stanisława Szymeckiego.

</doc>
<doc id="4648753" url="https://pl.wikipedia.org/wiki?curid=4648753" title="Nargis Nabijewa">
Nargis Nabijewa

Nargis Nabijewa (tadż. Наргис Набиева; ur. 19 marca 1966) – tadżycka łuczniczka, olimpijka. 
Była mieszkanką Duszanbe. Uczestniczka letnich igrzysk olimpijskich. Na igrzyskach w Atenach (2004) wystąpiła w zawodach indywidualnych, zajmując 45. miejsce wśród 64 zawodniczek (wg Międzynarodowej Federacji Łuczniczej było to 42. miejsce). Na tych igrzyskach Nabijewa była również chorążym reprezentacji podczas ceremonii otwarcia igrzysk.
Uczestniczyła również w mistrzostwach świata. Na mistrzostwach świata w Nowym Jorku (2003) była indywidualnie na 117. miejscu, a w zawodach drużynowych zajęła 28. miejsce. Dwa lata później w Madrycie plasowała się odpowiednio na 102. i 21. lokatach.

</doc>
<doc id="4648756" url="https://pl.wikipedia.org/wiki?curid=4648756" title="Trybunał inkwizycji w Sewilli">
Trybunał inkwizycji w Sewilli

Trybunał inkwizycji w Sewilli – najstarszy z trybunałów inkwizycji hiszpańskiej, mający swą siedzibę w Sewilli. Istniał w latach 1480–1820 (z przerwą 1808–1814).
Historia.
Królowie Hiszpanii Ferdynand Aragoński i Izabela Kastylijska, w 1477 zaczęli zabiegać u papieża Sykstusa IV o zgodę na mianowanie w swych domenach inkwizytorów mających zająć się weryfikacją podejrzeń kierowanych wobec chrześcijan pochodzenia żydowskiego (tzw. marrani lub "conversos") o potajemne wyznawanie judaizmu. Papież przystał na te żądania i 1 listopada 1478 wydał bullę nadającą monarchom prawo mianowania dwóch lub trzech inkwizytorów w swoich królestwach. Ferdynand i Izabela skorzystali z tych uprawnień dopiero dwa lata później, mianując inkwizytorami dwóch dominikanów Miguela de Morillo i Juana de San Martina (wrzesień 1480). Na ich siedzibę obrano miasto Sewillę i podporządkowano im diecezje Sewilli i Kadyksu. Sykstus IV zatwierdził obu inkwizytorów 31 stycznia 1481.
Inkwizytorzy niemal natychmiast przystąpili do pracy. Według przekazów kronikarskich (których wiarygodność jest obecnie podważana przez część historyków) na przełomie 1480/81 miano wykryć spisek na życie inkwizytorów, zorganizowany jakoby przez Diego de Susana, bogatego marrana. Domniemanych spiskowców schwytano i 6 lutego 1481 odbyło się pierwsze auto da fe, w wyniku którego sześć osób spalono na stosie. W przeciągu kilku następnych tygodni odbyły się dalsze egzekucje. Po wybuchu epidemii dżumy w tym samym roku inkwizytorzy otrzymali kwatery w zamku Triana i do roku 1488, wedle zapisów kronikarskich, skazali na śmierć kilkuset marranów. W 1483 inkwizytorzy Sewilli, chcąc ograniczyć kontakty marranów z ortodoksyjnymi żydami, wydali dekret o wygnaniu tych drugich z całej Andaluzji.
Skala represji i ich dotkliwość (liczne wyroki śmierci, wykluczenie skazańców i ich potomków z pełnienia urzędów publicznych) skłoniła jednak monarchów i inkwizycję do złagodzenia polityki. W latach 1494–1496 ponad 6 tys. marranów uzyskało formalne przebaczenie przeszłych win (własnych lub ich rodziców) i zwolnienie z wszelkich sankcji związanych ze skazaniem. Nie oznaczało to jednak końca represji wobec marranów. W 1515 kapituła katedralna w Sewilli przyjęła statut „limpieza de sangre” ("czystości krwi"), wykluczający osoby żydowskiego pochodzenia z członkostwa w kapitule.
W 1491 utworzony został osobny trybunał dla diecezji Kadyksu z siedzibą w Jerez de la Frontera. Jednakże po około 12 latach diecezja Kadyksu powróciła pod jurysdykcję inkwizytorów Sewilli.
Działalność inkwizycji sewilskiej w pierwszej połowie XVI wieku pozostaje słabo udokumentowana. Żydowscy konwertyci byli głównym celem inkwizycji co najmniej do początku trzeciej dekady tego stulecia, natomiast później w coraz większym stopniu zaczęła zwracać się w kierunku morysków (arabskich konwertytów podejrzewanych o potajemne wyznawanie islamu) i chrześcijan pochodzenia kastylijskiego (tzw. „starych chrześcijan”). W latach 50. XVI wieku w Sewilli wykryto grupę hiszpańskich zwolenników reformacji. Zostali oni skazani podczas kilku "autos da fe" między 1559 a 1562 (łącznie 55 spalonych). Domniemani sympatycy luteranizmu byli głównym obiektem zainteresowań inkwizytorów Sewilli jeszcze przez kolejną dekadę, ale byli to już niemal wyłącznie cudzoziemcy przebywający w Hiszpanii.
Przez resztę XVI wieku inkwizycja w Sewilli skoncentrowana była głównie na społeczności morysków (chrześcijan pochodzenia arabskiego podejrzewanych o potajemne wyznawanie islamu) oraz pilnowaniu ortodoksji kastylijskich „starych chrześcijan”. Ci pierwsi stanowili około 20% podsądnych trybunału w latach 1560–1599, ci drudzy ponad 40%. Jednakże w latach 1609–1614 społeczność morysków została całkowicie wygnana z Hiszpanii. 
W XVII i I połowie XVIII wieku głównym celem inkwizytorów Sewillii byli natomiast potomkowie portugalskich żydów nawróconych na chrześcijaństwo (tzw. „nowi chrześcijanie” lub judaizanci). Podejrzewano ich, podobnie jak piętnastowiecznych marranów, o potajemne wyznawanie judaizmu. W swym ojczystym kraju byli oni prześladowani przez portugalską inkwizycję, toteż od powstania Unii Iberyjskiej (1580) wielu z nich wyjechało do Hiszpanii, licząc, że tamtejsza inkwizycja będzie ich traktować łagodniej. Nadzieje te okazały się płonne – byli oni najsurowiej traktowaną grupą podsądnych hiszpańskiej inkwizycji. Jeszcze w latach 20. XVIII wieku w Sewilli odbyło się kilkanaście "autos da fe", w których spalono na stosie 16 portugalskich judaizantów.
W 1781 w Sewilli wykonano ostatni w historii hiszpańskiej inkwizycji wyrok śmierci. Na stosie spłonęła wówczas niejaka Maria de los Dolores Lopez, oskarżona o heretycki mistycyzm.
Trybunał inkwizycji w Sewilli został zniesiony po raz pierwszy w roku 1808 przez króla Józefa Bonaparte, który objął władzę z namaszczenia Napoleona Bonaparte. W 1814, po klęsce Napoleona i powrocie na tron króla Ferdynanda VII Burbona, inkwizycję przywrócono, ale sześć lat później w wyniku liberalnej rewolucji zniesiono ją definitywnie.
Zasięg terytorialny.
Trybunałowi inkwizycji w Sewilli przez niemal cały okres jego istnienia podlegały archidiecezja sewilska (z wyłączeniem archidiakonatu Ecija) oraz diecezja Kadyksu. Jedynie przez krótki czas (1491–ok. 1503) diecezja Kadyksu tworzyła osobny okręg inkwizytorski z siedzibą w Jerez de la Frontera.
Zasoby archiwalne i dane statystyczne.
Archiwum trybunału w Sewilli zaginęło po zniesieniu inkwizycji w 1820. Przechowywany obecnie w hiszpańskim Narodowym Archiwum Historycznym (AHN) zbiór zatytułowany "Tribunal de la Inquisición de Sevilla" obejmuje jedynie dokumentację dotyczącą przejętego przez państwo hiszpańskie majątku tego trybunału. Z konieczności zatem podstawowym źródłem do historii tego trybunału jest dokumentacja Rady Najwyższej i Generalnej Inkwizycji, której wszystkie trybunały inkwizycji hiszpańskiej składały raporty ze swej działalności. Dodatkowych wiadomości dostarczają źródła zewnętrzne, np. relacje z ceremonii "autos da fe".
Największy problem dla historyków stanowi pierwsze około 80 lat działania trybunału. Zachowało się wprawdzie szereg wzmianek współczesnych próbujących szacować liczbę osób skazanych przez inkwizycję w Sewilli, ale ich dokładność i wiarygodność budzi duże wątpliwości. Kronikarz Andres Bernaldez podał, że do roku 1488 inkwizycja w Sewilli wysłała na stos ok. 700 osób i pojednała z Kościołem ok. 5 tys. Statut „czystości krwi” przyjęty przez sewilską kapitułę katedralną w 1515 informuje natomiast, że od momentu ustanowienia inkwizycji aż do 1515 ponad 600 marranów zostało spalonych, a ponad 6 tys. skazano na inne kary. Dziewiętnastowieczny historyk Juan Antonio Llorente cytuje także inskrypcję (obecnie już nieistniejącą), którą umieszczono na siedzibie inkwizycji na zamku Triana, a według której od 1492 do 1524 w Sewilli spalono ok. tysiąca osób, a ponad 20 tys. pojednano z Kościołem. Jeszcze wyższe liczby podał szesnastowieczny historyk Jeronimo Zurita – 4 tys. spalonych i ponad 30 tys. pojednanych z Kościołem.
Wobec braku dokumentacji procesowej historycy próbujący weryfikować te podania zmuszeni są do korzystania ze źródeł pośrednich. Klaus Wegner odnalazł w archiwach sewilskich protokoły notarialne opisujące przebieg ceremonii "autos da fe" z lat 1481–1524, które dokumentują skazanie 954 osób, z czego spalono na stosie 248. Zachowały się także listy osób, które w latach 1494–1496 uzyskały zwolnienie z dolegliwości ciążących na nich z racji skazania przez inkwizycję ich samych lub ich najbliższych. Wymieniają one łącznie aż 6204 osoby z całej archidiecezji sewilskiej (w tym 2013 osób z samej Sewilli), ale obejmują one także osoby, które niekoniecznie same były skazane; są na nich także potomkowie skazańców oraz osoby, które uzyskały rozgrzeszenie w „okresie łaski”. Najbardziej obszerną kwerendę dokumentacyjną wykonała Beatrice Perez, według której ustaleń w latach 1481–1524 inkwizycja w Sewilli wydała co najmniej 4924 wyroki, z czego 659 stanowiły wyroki skazujące na spalenie na stosie, jednak w 46 przypadkach dotyczyły one osób już zmarłych (co oznaczało ekshumację i spalenie zwłok).
Zachowały się także relacje z dwóch "autos da fe" z lat 40. XVI wieku. W 1540 spalono na stosie 10 morysków, natomiast w 1545 spalono dwóch marranów spośród 63 podsądnych.
Najlepiej udokumentowany okres w historii inkwizycji sewilskiej obejmuje lata od 1559 do końca XVII wieku. W tym okresie trybunały lokalne zobligowane były do składania Radzie Najwyższej i Generalnej Inkwizycji w Madrycie (tzw. Supremie) corocznych raportów o zakończonych sprawach ("relaciones de causas"). Relaciones de causas trybunału sewilskiego należą jednak do najgorzej zachowanych – łącznie zachowało się ich tylko 47. Względna ciągłość tych raportów występuje jedynie w latach 1559–1564 i w ciągu pierwszych czterech dekad XVII wieku (plus kilka pojedynczych raportów z ostatnich trzech dekad XVI wieku oraz z lat 40., 60. i 90. XVII wieku). Informują one łącznie o 1962 procesach, w wyniku których 96 osób stracono, a 67 potępiono zaocznie lub pośmiertnie (tzw. egzekucje in effigie). Luki w "relaciones de causas" można jednak w znacznej mierze uzupełnić dzięki pozostałej korespondencji między trybunałem sewilskim a Supremą, obejmującej m.in. relacje z ceremonii "autos da fe" ("relaciones de autos da fe") oraz relacje o sprawach w toku ("relaciones de causas pendientes"). Biorąc pod uwagę całą dostępną dokumentację, historycy Michel Boeglin i Victoria González de Caldas oceniają, że w latach 1560–1599 inkwizycja sewilska przeprowadziła około 2540 procesów, w latach 1600–1638 około 1100 procesów, a w latach 1639–1699 około 1390 procesów. W latach 1559–1660 odbyło się 114 rzeczywistych egzekucji ("in persona"), a w latach 1666–1695 kolejnych 12.
Z pierwszej połowy XVIII wieku zachowały się relacje z piętnastu autos-da-fe organizowanych przez trybunał w Sewilli, na których skazano 246 osób. 16 z nich stracono, 10 spalono "in effigie", a 220 skazano na inne kary. Uwzględniając jednak korespondencję trybunału z Supremą, łączna liczba procesów w tym okresie była ponad dwukrotnie większa (537 procesów w latach 1700–1740). Ostatnia egzekucja w Sewilli z wyroku inkwizycji odbyła się w 1781 i była to zarazem ostatnia egzekucja w dziejach hiszpańskiej inkwizycji.

</doc>
<doc id="4648759" url="https://pl.wikipedia.org/wiki?curid=4648759" title="Levance Fields">
Levance Fields

Levance Fields (ur. 14 czerwca 1987 w Nowym Jorku) – amerykański koszykarz, grający na pozycji rozgrywającego.

</doc>
<doc id="4648763" url="https://pl.wikipedia.org/wiki?curid=4648763" title="Tadżykistan na Letnich Igrzyskach Paraolimpijskich 2004">
Tadżykistan na Letnich Igrzyskach Paraolimpijskich 2004

Tadżykistan na Letnich Igrzyskach Paraolimpijskich 2004 w Atenach reprezentował jeden mężczyzna, startujący w podnoszeniu ciężarów. Był to debiut reprezentacji Tadżykistanu na letnich igrzyskach paraolimpijskich. 

</doc>
<doc id="4648764" url="https://pl.wikipedia.org/wiki?curid=4648764" title="Alberto Vassallo di Torregrossa">
Alberto Vassallo di Torregrossa

Alberto Vassallo di Torregrossa (ur. 28 grudnia 1865 w San Cataldo, zm. 7 września 1959) – włoski duchowny rzymskokatolicki, arcybiskup tytularny, dyplomata papieski.
Biografia.
22 września 1888 otrzymał święcenia prezbiteriatu i został kapłanem diecezji Caltanissetta.
25 listopada 1913 papież Pius X mianował go delegatem apostolskim w Kolumbii oraz 3 grudnia 1913 arcybiskupem tytularnym hemesyjskim. 18 stycznia 1914 przyjął sakrę biskupią z rąk sekretarza stanu kard. Rafaela Merry del Vala. Współkonsekratorami byli emerytowany biskup Belém do Pará arcybiskup ad personam Francisco do Rêgo Maia oraz biskup Caltanissetty Antonio Augusto Intreccialagli OCD.
Misję w Kolumbii zakończył 29 sierpnia 1915. 2 maja 1916 decyzją papieża Benedykta XV otrzymał nominację na urząd internuncjusza apostolskiego w Argentynie. 5 lipca 1916, w związku podniesieniem rangi przedstawicielstwa, został nuncjuszem apostolskim w Argentynie. 5 stycznia 1920 dodatkowo został internuncjuszem apostolskim w Paragwaju (od 6 sierpnia 1920 nuncjuszem apostolskim). Misje w obu tych państwach zakończył 14 lipca 1922.
8 czerwca 1925 papież Pius XI mianował go nuncjuszem apostolskim w Bawarii, po przeprowadźcie nuncjusza apostolskiego w Niemczech abpa Eugenio Pacelliego z Monachium do Berlina. 31 maja 1934 w związku z likwidacją osobnej nuncjatury w Monachium abp Vassallo di Torregrossa zakończył urzędowanie. Był ostatnią osobą na stanowisku nuncjusza apostolskiego w Bawarii.

</doc>
<doc id="4648765" url="https://pl.wikipedia.org/wiki?curid=4648765" title="Alberto Vassallo-Torregrossa">
Alberto Vassallo-Torregrossa



</doc>
<doc id="4648766" url="https://pl.wikipedia.org/wiki?curid=4648766" title="Mosty, rzeki, ludzie">
Mosty, rzeki, ludzie

Mosty, rzeki, ludzie – szósty album studyjny polskiego zespołu rockowego Lipali. Premiera zapowiedziana była na 22 listopada 2019. Album promuje singiel „Kim jestem?”.

</doc>
<doc id="4648767" url="https://pl.wikipedia.org/wiki?curid=4648767" title="Rząd Xaviera Bettela, Etienne’a Schneidera i Félixa Braza">
Rząd Xaviera Bettela, Etienne’a Schneidera i Félixa Braza



</doc>
<doc id="4648768" url="https://pl.wikipedia.org/wiki?curid=4648768" title="Tadżykistan na Letnich Igrzyskach Paraolimpijskich 2016">
Tadżykistan na Letnich Igrzyskach Paraolimpijskich 2016

Tadżykistan na Letnich Igrzyskach Paraolimpijskich 2016 w Rio de Janeiro reprezentował jeden mężczyzna, startujący w lekkoatletyce. Był to czwarty występ reprezentacji Tadżykistanu na letnich igrzyskach paraolimpijskich (poprzednie miały miejsce w 2004, 2008 i 2012). 
Wyniki.
Lekkoatletyka.
Mężczyźni

</doc>
<doc id="4648771" url="https://pl.wikipedia.org/wiki?curid=4648771" title="Włodzimierz Zdunowski">
Włodzimierz Zdunowski

Włodzimierz Marian Zdunowski (ur. 19 sierpnia 1953 w Warszawie) – polski urzędnik konsularny.
Życiorys.
Zdunowski był dyplomatą w stopniu radcy-ministra. Był kierownikiem referatów konsularnych w Algierze (1990–1992), Damaszku (1996–2001), Aszchabadzie oraz kierownikiem Wydziału Konsularnego w Ottawie (ok. 2011). Kierował Konsulatem Generalnym RP w Montrealu (2004–2008). W centrali MSZ pełnił funkcje m.in. naczelnika Wydziału Ruchu Osobowego i zastępcy dyrektora Departamentu Konsularnego.
28 czerwca 2012 został uznany przez Sąd Okręgowy w Warszawie za kłamcę lustracyjnego, orzekając na trzy lata utratę prawa wybieralności oraz zakaz pełnienia funkcji publicznych. W tym roku zakończył pracę w MSZ.

</doc>
<doc id="4648773" url="https://pl.wikipedia.org/wiki?curid=4648773" title="Madison Bugg">
Madison Bugg

Madison Bugg (ur. 4 sierpnia 1994 w Plano) – amerykańska siatkarka, grająca na pozycji rozgrywającej. 
Sukcesy klubowe.
Mistrzostwa NCAA:
Puchar Niemiec:
Mistrzostwo Niemiec:
Mistrzostwo Francji:
Sukcesy reprezentacyjne.
Mistrzostwa Ameryki Północnej, Środkowej i Karaibów Kadetek:

</doc>
<doc id="4648778" url="https://pl.wikipedia.org/wiki?curid=4648778" title="Henri Kox">
Henri Kox

Henri Kox (ur. 7 maja 1961 w Luksemburgu) – luksemburski polityk, inżynier i samorządowiec, parlamentarzysta, od 2019 minister.
Życiorys.
Z wykształcenia inżynier, w 1990 ukończył studia w RWTH Aachen. Pracował jako nauczyciel. Był przewodniczącym luksemburskiego oddziału organizacji Eurosolar, działającej na upowszechniania energii odnawialnych. W 1996 dołączył do Zielonych. W 1999 został radnym w Remich, w 2005 wszedł w skład zarządu tej miejscowości, następnie w latach 2009–2017 pełnił funkcję burmistrza. W 2004 wybrano go na posła do Izby Deputowanych, mandat obejmował następnie po wyborach w 2009, 2013 i 2018.
W październiku 2019 dołączył do rządu Xaviera Bettela. Został w nim ministrem mieszkalnictwa, a także ministrem delegowanym do spraw obrony i do spraw bezpieczeństwa. W lipcu 2020 w miejsce funkcji ministra delegowanego do spraw bezpieczeństwa został ministrem bezpieczeństwa wewnętrznego.

</doc>
<doc id="4648784" url="https://pl.wikipedia.org/wiki?curid=4648784" title="Hôtel Lambert (obóz polityczny)">
Hôtel Lambert (obóz polityczny)



</doc>
<doc id="4648786" url="https://pl.wikipedia.org/wiki?curid=4648786" title="Hotel Lambert (budynek)">
Hotel Lambert (budynek)



</doc>
<doc id="4648788" url="https://pl.wikipedia.org/wiki?curid=4648788" title="Artur Górski (polityk)">
Artur Górski (polityk)



</doc>
<doc id="4648789" url="https://pl.wikipedia.org/wiki?curid=4648789" title="Co? (film)">
Co? (film)



</doc>
<doc id="4648792" url="https://pl.wikipedia.org/wiki?curid=4648792" title="Jan Duda (informatyk)">
Jan Duda (informatyk)



</doc>
<doc id="4648793" url="https://pl.wikipedia.org/wiki?curid=4648793" title="Jan Duda (polityk)">
Jan Duda (polityk)



</doc>
<doc id="4648794" url="https://pl.wikipedia.org/wiki?curid=4648794" title="John Bristol">
John Bristol



</doc>
<doc id="4648795" url="https://pl.wikipedia.org/wiki?curid=4648795" title="Celerina">
Celerina

Cesarstwo Rzymskie:
Szwajcaria:
Inne:
Zobacz też:

</doc>
<doc id="4648796" url="https://pl.wikipedia.org/wiki?curid=4648796" title="Schlarigna">
Schlarigna



</doc>
<doc id="4648798" url="https://pl.wikipedia.org/wiki?curid=4648798" title="Stańków (osada leśna w województwie lubelskim)">
Stańków (osada leśna w województwie lubelskim)



</doc>
<doc id="4648799" url="https://pl.wikipedia.org/wiki?curid=4648799" title="Stańków (wieś w województwie lubelskim)">
Stańków (wieś w województwie lubelskim)



</doc>
<doc id="4648800" url="https://pl.wikipedia.org/wiki?curid=4648800" title="Depułtycze (osada leśna w gminie Chełm)">
Depułtycze (osada leśna w gminie Chełm)



</doc>
<doc id="4648801" url="https://pl.wikipedia.org/wiki?curid=4648801" title="Flâneur">
Flâneur



</doc>
<doc id="4648803" url="https://pl.wikipedia.org/wiki?curid=4648803" title="Huta Szklana (gmina Pierzchnica)">
Huta Szklana (gmina Pierzchnica)



</doc>
<doc id="4648808" url="https://pl.wikipedia.org/wiki?curid=4648808" title="Dolina (województwo lubelskie)">
Dolina (województwo lubelskie)



</doc>
<doc id="4648809" url="https://pl.wikipedia.org/wiki?curid=4648809" title="Dolina (osada leśna w powiecie słupeckim)">
Dolina (osada leśna w powiecie słupeckim)



</doc>
<doc id="4648810" url="https://pl.wikipedia.org/wiki?curid=4648810" title="Krzyż (powiat wolsztyński)">
Krzyż (powiat wolsztyński)



</doc>
<doc id="4648816" url="https://pl.wikipedia.org/wiki?curid=4648816" title="Żabia">
Żabia



</doc>
<doc id="4648817" url="https://pl.wikipedia.org/wiki?curid=4648817" title="Kamienica przy ul. Piłsudskiego 7 w Radomiu">
Kamienica przy ul. Piłsudskiego 7 w Radomiu

Kamienica przy ul. Piłsudskiego 7 w Radomiu – zabytkowa kamienica z końca XIX w., położona w Radomiu przy ul. Piłsudskiego 7.
Kamienica posiada ozdobną fasadę w stylu pompejskim. Budowniczym i pierwszym właścicielem kamienicy był Stanisław Dzikowski. Przed II wojną światową w budynku mieściła się cukiernia Wolańskiego. Swój gabinet prowadził także Adolf Tochterman – lekarz i działacz społeczny. W 2010 na budynku została wmurowana tablica upamiętniająca Tochtermana. Druga tablica poświęcona jest Stanisławowi Wernerowi – działaczowi socjalistycznemu i niepodległościowemu, który w 1906 brał udział w Radomiu w zamachu na naczelnika żandarmerii płk. von Płotto.
Kamienica wpisana jest do rejestru zabytków Narodowego Instytutu Dziedzictwa pod numerem 324/A/85 z 7.10.1985.

</doc>
<doc id="4648818" url="https://pl.wikipedia.org/wiki?curid=4648818" title="Alina Mądry">
Alina Mądry

Alina Maria Mądry – polska muzykolog, dr hab. nauk humanistycznych, profesor nadzwyczajny Katedry Teatru i Sztuki Mediów Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
10 grudnia 2001 obroniła pracę doktorską "Twórczość na instrumenty klawiszowe Carla Philippa Emanuela Bacha w kontekście niemieckiej estetyki muzycznej II połowy XVIII wieku", 29 września 2014 habilitowała się na podstawie pracy zatytułowanej "Barok,cz. 2: 1697-1795 Muzyka religijna i jej barokowy modus operandi, Historia Muzyki Polskiej”, t. III". Została zatrudniona na stanowisku adiunkta w Katedrze Muzykologii na Wydziale Historycznym Uniwersytetu im. Adama Mickiewicza w Poznaniu.
Objęła funkcję profesora nadzwyczajnego Instytutu Muzykologii Wydziału Historycznego Uniwersytetu im. Adama Mickiewicza w Poznaniu. Jest założycielką i prezesem Stowarzyszenia Musica Patria.

</doc>
<doc id="4648819" url="https://pl.wikipedia.org/wiki?curid=4648819" title="Brynica (powiat oleski)">
Brynica (powiat oleski)



</doc>
<doc id="4648820" url="https://pl.wikipedia.org/wiki?curid=4648820" title="Pustki (powiat oleski)">
Pustki (powiat oleski)



</doc>
<doc id="4648821" url="https://pl.wikipedia.org/wiki?curid=4648821" title="Carlos Luis Suárez Codorniú">
Carlos Luis Suárez Codorniú

Carlos Luis Suárez Codorniú (ur. 2 września 1965 w Las Palmas) – hiszpański duchowny rzymskokatolicki, sercanin, od 2018 przełożony generalny Zgromadzenia Księży Najświętszego Serca Jezusowego.
Życiorys.
Do zakonu wstąpił w 1984. Święcenia kapłańskie przyjął w 1990 roku. Jako kapłan posługiwał w Indiach i Wenezueli. 20 lipca 2018 kapituła generalna wybrała go na generała zakonu sercanów.

</doc>
<doc id="4648822" url="https://pl.wikipedia.org/wiki?curid=4648822" title="Nowy Wachów (przysiółek)">
Nowy Wachów (przysiółek)



</doc>
<doc id="4648824" url="https://pl.wikipedia.org/wiki?curid=4648824" title="Aleksiej Płużnikow">
Aleksiej Płużnikow

Aleksiej Władimirowicz Płużnikow (ros. Алексей Владимирович Плужников; ur. 15 lipca 1991) – rosyjski siatkarz, grający na pozycji środkowego. Od sezonu 2019/2020 występuje w drużynie Gazprom-Jugra Surgut.
Sukcesy reprezentacyjne.
Mistrzostwa Europy Juniorów:
Mistrzostwa Świata Juniorów:
Letnia Uniwersjada:

</doc>
<doc id="4648828" url="https://pl.wikipedia.org/wiki?curid=4648828" title="Leśna Polana (województwo mazowieckie)">
Leśna Polana (województwo mazowieckie)



</doc>
<doc id="4648829" url="https://pl.wikipedia.org/wiki?curid=4648829" title="Paulus Budi Kleden">
Paulus Budi Kleden

Paulus Budi Kleden (ur. 16 listopada 1965 w Waibalum-Larantuka) – indonezyjski duchowny rzymskokatolicki, werbista, od 2018 przełożony generalny Zgromadzenia Słowa Bożego.
Życiorys.
Do zakonu wstąpił w 1985 r. Święcenia kapłańskie przyjął 15 maja 1993. W latach 1993-1996 był wikariuszem parafii Steinhausen i Auw w Szwajcarii, następnie wykładał teologię w Indonezji. Od 2012 roku był radcą generalnym zgromadzenia. 4 lipca 2018 r. kapituła generalna wybrała go na generała zakonu werbistów.

</doc>
<doc id="4648831" url="https://pl.wikipedia.org/wiki?curid=4648831" title="Dom Brandta w Radomiu">
Dom Brandta w Radomiu

Dom Brandta w Radomiu – zabytkowa kamienica z końca XIX w., położona w Radomiu przy ul. Piłsudskiego 9.
Kamienica posiada ozdobną fasadę w stylu pompejskim. Budynek należał do Krystyny z Brandtów Tyszkiewiczowej, córki Józefa Brandta, wybitnego malarza batalisty, przedstawiciela szkoły monachijskiej. Brandt spędził w kamienicy ostatnie miesiące życia. Na ścianie budynku znajduje się tablica upamiętniająca malarza. Klatka schodowa domu ozdobiona jest polichromiami przedstawiającymi prawdopodobnie Adama Mickiewicza i Juliusza Słowackiego, a także putta. Kamienica wpisana jest do rejestru zabytków Narodowego Instytutu Dziedzictwa pod numerem 442/A/90 z 6.08.1990.

</doc>
<doc id="4648832" url="https://pl.wikipedia.org/wiki?curid=4648832" title="Schronisko Kręte w Panieńskich Skałach">
Schronisko Kręte w Panieńskich Skałach

Schronisko Kręte w Panieńskich Skałach – schronisko w Panieńskich Skałach na wzgórzu Sowiniec w Lesie Wolskim w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Znajduje się w głównej grupie Panieńskich Skał pod szerokim okapem. Ma bardzo szeroki, lecz niski otwór wejściowy, który szybko zwęża się przechodząc w ciasną rurę krasową. Można nią przecisnąć się na długości około 2 m, dalej staje się zbyt ciasna. Z jej lewej strony rury odchodzi krótkie, ślepo kończące się odgałęzienie.
Schronisko powstało w wapieniach z jury późnej. Ma ubogą szatę naciekową w postaci niewielkich i zwietrzałych polew. Namulisko dość obfite, składające się głównie z liści nawianych przez wiatr. Zimą w schronisku tworzą się lodowe sople. Przy wejściu do otworu pod okapem rośnie mech "Fissidens gracilifolius".
Schronisko znane było od dawna. Po raz pierwszy wzmiankował go S. Zaręczny w 1894 r.. Zaznaczył go na szkicu jaskiń Skał Panieńskich T. Fischer w 1938 r. i wymienili w spisie jaskiń M. Szelerewicz i A. Górny w 1986 r. Dokumentację schroniska opracowali M. Pruc i J. Baryła w październiku 1999 r., plan sporządził M. Pruc.

</doc>
<doc id="4648834" url="https://pl.wikipedia.org/wiki?curid=4648834" title="Paul Voisin">
Paul Voisin

Paul Voisin (ur. 14 sierpnia 1951 w Waterloo) – kanadyjski duchowny rzymskokatolicki, od 2017 przełożony generalny Zgromadzenia Zmartwychwstania Pana Naszego Jezusa Chrystusa.
Życiorys.
Święcenia kapłańskie przyjął 14 maja 1977. Był misjonarzem w Boliwii. Od 2012 roku pełnił funkcję wikariusza generalnego diecezji Hamilton na Bermudach. 15 czerwca 2017 kapituła generalna wybrała go na generała zakonu zmartwychwstańców.

</doc>
<doc id="4648835" url="https://pl.wikipedia.org/wiki?curid=4648835" title="Henryk Król">
Henryk Król



</doc>
<doc id="4648836" url="https://pl.wikipedia.org/wiki?curid=4648836" title="Perejasław Chmielnicki">
Perejasław Chmielnicki



</doc>
<doc id="4648842" url="https://pl.wikipedia.org/wiki?curid=4648842" title="Parafia św. Stanisława BM w Bonisławiu">
Parafia św. Stanisława BM w Bonisławiu



</doc>
<doc id="4648847" url="https://pl.wikipedia.org/wiki?curid=4648847" title="Cieśle (powiat piaseczyński)">
Cieśle (powiat piaseczyński)



</doc>
<doc id="4648849" url="https://pl.wikipedia.org/wiki?curid=4648849" title="Joshua Adams">
Joshua Adams

Joshua Adams (ur. 16 listopada 1993 w Phoenix) – amerykański koszykarz, grający na pozycjach rozgrywającego lub rzucającego obrońcy, od sezonu 2020/2021 zawodnik Virtusu Bolonia.
Przez kilka lat występował w rozgrywkach letniej ligi NBA w Las Vegas. Reprezentował Denver Nuggets (2016) i Dallas Mavericks (2017, 2018).

</doc>
<doc id="4648855" url="https://pl.wikipedia.org/wiki?curid=4648855" title="Katedra św. Marka w Kairze">
Katedra św. Marka w Kairze

Katedra św. Marka – główna świątynia Koptyjskiego Kościoła Ortodoksyjnego znajdująca się w Kairze, w dzielnicy Al-Abbasijja.
Historia.
Budowa rozpoczęła się 8 maja 1967 r., a poświęcenie świątyni miało miejsce 25 czerwca 1968. Mimo dużych rozmiarów świątyni sama budowa trwała tylko 10 miesięcy. Poświęcenia dokonał papież Cyryl VI wraz z patriarchą etiopskim Teofilem, syryjskim Ignacym Jakubem III oraz katolickim arcybiskupem Algieru, kardynałem Léon-Étienne Duvalem. Obecni byli także prezydent Gamal Abdel Naser i cesarz Etiopii Hajle Syllasje I. Do katedry zostały sprowadzone z Watykanu relikwie św. Marka.
18 listopada 2018 nastąpiło ponowne otwarcie świątyni po trzyletniej przerwie spowodowanej pracami nad dekoracją malarską wnętrza.
Architektura.
Obszerna, betonowa świątynia zwieńczona jest okazałą kopułą. Po jej południowej stronie wznosi się wysoka wieża.
Wnętrze.
Wewnątrz znajduje się ozdobny drewniany ikonostas.

</doc>
<doc id="4648856" url="https://pl.wikipedia.org/wiki?curid=4648856" title="Ustawa celibatowa">
Ustawa celibatowa



</doc>
<doc id="4648859" url="https://pl.wikipedia.org/wiki?curid=4648859" title="Trakt podkarpacki">
Trakt podkarpacki

Druga (II) Galicyjska Szosa Handlowa (Handlowo-Pocztowa), też "drugi trakt cesarski", potocznie trakt podkarpacki – galicyjski cesarski trakt drogowy, budowany od 1818 do 1823, względnie do lat 30. XIX wieku przez Cesarstwo Austrii.
Historia.
W latach 1780 do 1785 wybudowano pierwszy trakt cesarski z Białej do Lwowa aby zintegrować nową prowincję z resztą monarchii Habsburgów i skomunikować ją z Wiedniem. Prowadził on przez pogórza karpackie. Drugi trakt cesarski poprowadzony został równolegle do pierwszego, ale przez śródgórze karpackie, od Lipnika koło Białej, przez Żywiec, Jordanów, Nowy Sącz. Zgodę na jego budowę wydał Franciszek I we wrześniu 1817, a do 1820 doprowadzono go do Skomielnej Białej, co dało impuls do przeobrażenia wsi Sucha i Maków w górskiej dolinie Skawy w ośrodki protomiejskie, obecnie Sucha Beskidzka i Maków Podhalański i podniesienia Jordanowa z miasteczka do rangi miasta przed 1843. Formalnie budowę "Drugiej Galicyjskiej Szosy Handlowo-Pocztowej" ukończono w 1823, jednak prace trwały do końca lat 30. XIX wieku. Po 1830 władze austriackie przedłużyły bitą drogę przez Nowy Sącz aż do Bukowiny i Siedmiogrodu. Od Lipnika do miejscowości Stare Mamajestie na Bukowinie było 59 pocztowych mil austriackich, czyli około 450 kilometrów.
W okresie autonomicznym zmieniono klasyfikację dróg na mocy ustawy drogowej z 16 sierpnia 1866. Trakt podkarpacki pozostał prawdopodobnie drogą państwową.
W 1884 otwarto Galicyjską Kolej Transwersalną, biegnącą po części wzdłuż traktu podkarpackiego. Pełnił on podobną rolę względem zbudowanej w latach 1856-1861 linii kolejowej Kolei Galicyjskiej im. Karola Ludwika, jak drugi trakt cesarski do pierwszego, tzn. jako alternatywna droga wojskowa i usprawniającą eksploatację bogactw naturalnych w Karpatach.

</doc>
<doc id="4648860" url="https://pl.wikipedia.org/wiki?curid=4648860" title="Kopana (powiat pruszkowski)">
Kopana (powiat pruszkowski)



</doc>
<doc id="4648862" url="https://pl.wikipedia.org/wiki?curid=4648862" title="Karol Wild (starszy)">
Karol Wild (starszy)

Karol Wild – polski księgarz, wydawca.
W 1796 założył zakład księgarski we Lwowie. Od 1811 dodatkowo prowadził wypożyczalnię książek. Od 1816 był wydawcą czasopisma o charakterze literacko-naukowym pt. „Pamiętnik Lwowski”, potem przemianowany na „Pamiętnik Galicyjski”. Był głównym dostarczycielem książek dla Józefa Maksymiliana Ossolińskiego, w 1817 założyciela Zakładu Narodowego im. Ossolińskich. Od 1849 przez 30 lat jego działalność kontynuował syn, także Karol Wild. Został pochowany na Cmentarzu Łyczakowskim we Lwowie.

</doc>
<doc id="4648864" url="https://pl.wikipedia.org/wiki?curid=4648864" title="Latarnia morska Tangasseri">
Latarnia morska Tangasseri

Latarnia morska Tangasseri ("Thangassery") – latarnia morska na Wybrzeżu Malabarskim, nad Morzem Arabskim, położona w Tangaressi, dzielnicy miasta Kollam w indyjskim stanie Kerala. Latarnia morska jest jedną z dwóch w tymże mieście, administruje ją Cochin Directorate General of Lighthouses and Lightships. 
Obiekt zbudowano w 1902 i ma wysokość 42 metrów, co czyni ją drugą względem wysokości w stanie Kerala. Latarnia morska została pomalowana w biało–czerwone pasy. Jest to najliczniej zwiedzany tego typu obiekt na wybrzeżu tego stanu.

</doc>
<doc id="4648866" url="https://pl.wikipedia.org/wiki?curid=4648866" title="Popówek (województwo mazowieckie)">
Popówek (województwo mazowieckie)



</doc>
<doc id="4648867" url="https://pl.wikipedia.org/wiki?curid=4648867" title="Anne-Christine Lang">
Anne-Christine Lang

Anne-Christine Lang (ur. 10 sierpnia 1961 w Mont-de-Marsan) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Paryża.

</doc>
<doc id="4648868" url="https://pl.wikipedia.org/wiki?curid=4648868" title="Pamiątka (województwo mazowieckie)">
Pamiątka (województwo mazowieckie)



</doc>
<doc id="4648871" url="https://pl.wikipedia.org/wiki?curid=4648871" title="30 de Febrero">
30 de Febrero

30 de Febrero – piąty album studyjny zespołu Ha*Ash. Został wydany 1 grudnia 2017 r. przez wytwórnię Sony Music Latin i nagrywany był w Miami.
Album będzie promowany podczas światowego tournée Gira 100 años contigo.

</doc>
<doc id="4648873" url="https://pl.wikipedia.org/wiki?curid=4648873" title="Szczelina w Panieńskich Skałach">
Szczelina w Panieńskich Skałach

Szczelina w Panieńskich Skałach, Schronisko w Panieńskich Skałach – schronisko w Panieńskich Skałach w Wolskim Dole w Lesie Wolskim w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Znajduje się w głównej grupie Panieńskich Skał. Ma postać pionowej, wysokiej i wąskiej szczeliny, stopniowo zwężającej się w głąb skały. Można nią wejść na długość 3,5 m.
Szczelina powstała w wapieniach skalistych z jury późnej. Jest w całości oświetlona światłem słonecznym i sucha. nacieków brak, Namulisko ubogie, przy otworze próchniczno-gliniaste, głębiej tylko skalisty spąg. W szczelinie rosną glony miechera Bessera "Neckera besseri" i miechera spłaszczona "Neckera complanata".
Schronisko znane było od dawna. Po raz pierwszy zaznaczył go T. Fischer na szkicu Panieńskich Skał w 1938 roku. Dokumentację opracowali J. Baryła, M. Pruc i P. Malina w październiku 1999 r. Plan sporządził M. Pruc.
W odległości 4 m po lewej stronie (patrząc od dołu) znajduje się w Tunelik w Panieńskich Skałach, a w odległości 3 m na prawo Wnęka w Panieńskich Skałach i zaraz za nią Kominek w Panieńskich Skałach.

</doc>
<doc id="4648875" url="https://pl.wikipedia.org/wiki?curid=4648875" title="Mołdawia Zachodnia">
Mołdawia Zachodnia



</doc>
<doc id="4648880" url="https://pl.wikipedia.org/wiki?curid=4648880" title="Alabato">
Alabato

Alabato "(również Ghara)" - wieś w Gwinei Bissau, w regionie Oio.

</doc>
<doc id="4648881" url="https://pl.wikipedia.org/wiki?curid=4648881" title="49 samodzielny batalion obserwacyjno-meldunkowy">
49 samodzielny batalion obserwacyjno-meldunkowy

49 samodzielny batalion obserwacyjno-meldunkowy (49 sbomel) – nieistniejący już batalion obserwacyjno-meldunkowy Wojska Polskiego.
Historia.
Formowanie.
Minister Obrony Narodowej wydał rozkaz Nr 020/Org. z 29 marca 1950 dla dowódcy WLiOPL o sformowaniu na bazie 1 Okręgowego Batalionu Łączności w Legionowie 49 samodzielnego batalionu obserwacyjno-meldunkowego o stanie 634 wojskowych i 2 kontraktowych. W lipcu 1950 r. sztab batalionu przeniesiono do Wałcza w celu ułatwienia dowodzenia tworzonym batalionem w północno-zachodniej części Polski. Trzy kompanie obserwacyjno-meldunkowe batalionu były: w Pucku, w Koszalinie i w Szczecinie tworzyły linię 45 posterunków, obejmując odcinek 600 km wzdłuż granicy morskiej i części lądowej północno-zachodniej. 15 października 1950 r. 49 samodzielny batalion obserwacyjno-meldunkowy osiągnął gotowość bojową.
Zadania, szkolenie, stacjonowanie, sprzęt.
Zadaniem batalionu było wykrywanie celi przeciwnika, które prowadzono wzrokowo i słuchowo poprzez posterunki obserwacyjno-meldunkowe 49 batalionu, a jedynymi środkami technicznymi były stoliki kursowe, lornetki, dwa aparaty telefoniczne AP-48, busola, zegar – budzik i pięć kilometrów kabla telefonicznego. We własnym zakresie, w razie potrzeby, żołnierze batalionu wykonywali drewnianą wieżę, dół nasłuchowy i schron. Posterunki 49 batalionu były rozmieszczone w pasie przygranicznym w odległości 4–5 km od granicy, były od siebie oddalone o 8–10 km, głębokości 10–12 km i tworzyły kompanijne rejony obserwacyjno-meldunkowe o szerokości 60 km, głębokości 30 km, albo batalionowy rejon o szerokości 80 km i głębokości 60 km. 3 kompania stacjonująca w Szczecinie miała 15 posterunków na odcinku Międzyzdroje – Helze (na południe od Cedyni), w tym 083 posterunek obserwacyjno-meldunkowy w Drawnie w składzie plutonu obserwacyjno-meldunkowego z 3 kompanii 49 batalionu obserwacyjno-meldunkowego. Miejscem stacjonowania dowódcy plutonu z 3 kompanii, któremu podlegał drawieński posterunek, był Czaplinek, natomiast dowództwo kompanii kwaterowało w Wałczu. Pluton obserwacyjno-meldunkowy oprócz Drawna i Studnicy miał posterunki w Czaplinku, Kaliszu Pomorskim i Budowie. W budynku Urzędu Miejskiego w Drawnie mieścił się od 1950 "083 posterunek obserwacyjno-meldunkowy".
Rozformowanie batalionu.
W 1952 roku rozpoczęła się dynamiczna modernizacja techniczna i strukturalna systemu obserwacyjno-meldunkowego, wynikająca z dążenia do pełnego zabezpieczenia granic powietrznych kraju przed penetracją obcych samolotów. Ich zwiększająca się obecność zmusiła Ministerstwo Obrony Narodowej do wprowadzenia bardziej doskonałego sprzętu i środków technicznego wykrywania, do których należały stacje radiolokacyjne. Wprowadzenie na uzbrojenie stacji radiolokacyjnych spowodowało konieczność przeprowadzenia reorganizacji istniejących batalionów obserwacyjnomeldunkowych. W pierwszej połowie 1952 roku przystąpiono do częściowego ich przeformowania w pułki o mieszanej strukturze organizacyjnej, posiadające w swoim w składzie kompanie radiotechniczne. W maju 1952 na podstawie rozkazu nr 0048/Org. z 14 maja 1952 r. dowódcy wojsk OPL OK gen. bryg. Nikołaja Trawina, na bazie 49 batalionu obserwacyjno-meldunkowego i dwóch kompanii obserwacyjno-meldunkowych z Gdyni i Świnoujścia, powstał w Bydgoszczy 8 samodzielny pułk obserwacyjno-meldunkowy (8spobsmeld) o stanie 1784 wojskowych i 16 kontraktowych. Dowódcą 8 samodzielnego pułku obserwacyjno-meldunkowego został dotychczasowy dowódca 49 batalionu obserwacyjno-meldunkowego – mjr Wiktor Kamiński.
Skład etatowy, uzbrojenie, sprzęt.
Struktura, skład etatowy.
49 batalion miał trzy kompanie obserwacyjno-meldunkowe: w Pucku, w Koszalinie i w Szczecinie, tworzyły linię 45 posterunków, obejmując odcinek 600 km wzdłuż granicy morskiej i części lądowej północno-zachodniej.
Uzbrojenie, sprzęt, zaopatrzenie.
Z uzbrojenia żołnierze batalionu posiadali broń etatową: PM wz. 43, amunicję, granaty ręczne RG-42 i F-1 (po 5 szt.). Dowódca batalionu miał do dyspozycji samochód GAZ-67 oraz samochód ciężarowy GAZ-MM. Zaopatrzenie mundurowe i kwaterunkowe żołnierze otrzymywali z kompanii, natomiast zaopatrzenie żywnościowe organizowane było w oparciu o ryczałt pieniężny.

</doc>
<doc id="4648883" url="https://pl.wikipedia.org/wiki?curid=4648883" title="SOGI">
SOGI

SOGI (od , czyli "orientacje seksualne i tożsamości płciowe") — termin określający ogół zagadnień i problematyki związany z orientacjami seksualnymi i tożsamościami płciowymi. Także alternatywny termin, obok LGBT, określający osoby ogół osób nie-heteroseksualnych, nie-heteronormatywnych i nie-cispłciowych oraz interpłciowych. Jest to termin preferowany przez niektóre organizacje ze względu na swoją inkluzywność. 

</doc>
<doc id="4648888" url="https://pl.wikipedia.org/wiki?curid=4648888" title="Tadeusz Kubiak">
Tadeusz Kubiak



</doc>
<doc id="4648891" url="https://pl.wikipedia.org/wiki?curid=4648891" title="Suicide &amp; Redemption">
Suicide &amp; Redemption

„Suicide &amp; Redemption” – utwór zespołu Metallica z albumu "Death Magnetic". Został napisany przez całą grupę, podobnie jak albumu. W tej kompozycji najwięcej partii solowych gra James Hetfield, a nie Kirk Hammett. Jest jeden z najdłuższych utworów instrumentalnych zespołu, wraz z „To Live is To Die” z albumu "…And Justice for All" (1988). Zespół nagrał dwie wersje utworu: oryginalną (albumową), gdzie gitary, bas i perkusja zaczynają razem kompozycję oraz nieoficjalną, którą otwiera nieco dłuższy riff gitary basowej.
Utwór został na żywo wykonany dotychczas tylko dwa razy, podczas koncertu w Kopenhadze promującego trasę "Death Magnetic World Tour", a także na koncercie w rodzinnym mieście zespołu - San Francisco, który miał miejsce w 2011 roku (był to koncert z okazji 30-lecia formacji). W czasie jego wykonywania Robert Trujillo zaczynał grę nieco dłuższym riffem gitary basowej, a Kirk Hammett i James Hetfield grali razem pierwszą partię solową, w oryginale graną wyłącznie przez Hetfielda.

</doc>
<doc id="4648893" url="https://pl.wikipedia.org/wiki?curid=4648893" title="Polska powieść kryminalna w dwudziestoleciu międzywojennym">
Polska powieść kryminalna w dwudziestoleciu międzywojennym

Powieść kryminalna tworzona w Polsce w latach 1919-39 – powstało około 200 utworów, w większości napisanych w latach 30. Pierwszą powieścią kryminalną z dwudziestolecia międzywojennego jest "Czerwony Błazen" Aleksandra Błażejowskiego (1925), wydana w tym samym roku "Kariera Edwarda Merkla" Marka Romańskiego nie zachowała się.
Autorzy.
Polska powieść kryminalna i sensacyjna była reprezentowana przez około dwudziestu autorów, piszącym pod własnymi nazwiskami, jak i pod pseudonimami. Do tzw. wielkiej trójki zaliczani byli: Adam Nasielski, Marek Romański i Antoni Marczyński. Każdy z nich napisał do 1939 ponad 30 powieści, przy czym najwięcej Adam Nasielski. Autorzy ci nie rywalizowali ze sobą, a utrzymywali przyjacielskie stosunki i wymieniali się pomysłami na powieści. Kilkanaście powieści sensacyjnych i kryminalnych napisał również Stanisław Antoni Wotowski. Do istotnych autorów, mających do 1939 co najmniej kilka wydanych powieści należała Stefania Osińska, pisząca pod pseudonimem Piotr Godek, Aleksander Błażejowski, Antoni Hram, Józef Jeremski, Otto Stemin oraz Zenon Różański. Mniej znani autorzy najczęściej pisali do czasopisma "Co tydzień powieść".
Wielu autorów ukrywało się pod pseudonimami. Spośród tych najważniejszych: Marek Romański, Piotr Godek, Antoni Hram, Otto Stemin. Pojawiało się także wielu enigmatycznych twórców, jak: Jan Grom, Elmar, Adam Ty-ski, których prawdziwych nazwisk do dziś nie udało się ustalić.
W czasach dwudziestolecia międzywojennego dość popularne było pisanie pamiętników przez funkcjonariuszy policji, wspominających prowadzone przez siebie sprawy, niekiedy z pewnymi ubarwieniami i ze zbeletryzowaną akcją. Najwięcej tego typu opowiadań stworzyli aspirant Daniel Bachrach i nadkomisarz Ludwik Marian Kurnatowski.
Powojenne losy pisarzy.
Wszyscy autorzy z tzw. wielkiej trójki przeżyli wojnę i wyemigrowali: Marek Romański do Argentyny, Adam Nasielski do Australii (1949), a Antoni Marczyński do Stanów Zjednoczonych. Po emigracji Marek Romański właściwie rozstał się z powieścią kryminalną, natomiast Adam Nasielski i Antoni Marczyński tworzyli do lat 70.
W trakcie wojny zmarli lub zginęli: Aleksander Błażejowski, Antoni Hram, Ludwik M. Kurnatowski, być może również Stanisław A. Wotowski. Nieliczni pisarze dostosowali się do warunków PRL i udało im się opublikować powieści kryminalne w latach 50. (Stefania Osińska, Tadeusz Starostecki).
Wydawcy.
Typowe dla polskiej powieści kryminalnej II Rzeczypospolitej było wydawanie dwukrotnie tej samej powieści pod różnymi tytułami, często w skróconej wersji. Najczęściej dotyczyło to powieści Adama Nasielskiego, ale także Marka Romańskiego i Piotra Godka. Powieści często ukazywały się później w skróconych wersjach w zeszytach "Co tydzień powieść" (np. "Puama E" z 1936 ukazała się w 1938 jako "Tajemniczy X", a "Grobowiec Ozyrysa" z 1935 ukazał się w 1937 jako "Tajemniczy Zet"). Czasopismo "Co tydzień powieść" publikowało także powieści kryminalne mało znanych autorów, jak Adolf Doliński, Jan Grom, czy Feliks Kurzawa.
Najwięcej wydań książkowych powstało w oficynie wydawniczej Stanisława Cukrowskiego, który był mentorem Adama Nasielskiego i opublikował większość jego książek. Ponadto powieści kryminalne ukazywały się w wydawnictwie "Rój", "Bibliotece dzieł wyborowych", "Bibliotece Dziennika Poznańskiego", "Wydawnictwie Nowoczesnym" i innych.
Cechy powieści.
Bohaterowie powieści.
Polscy autorzy stworzyli szereg fikcyjnych postaci, który przewija się przez ich powieści. Wymyślony przez Adama Nasielskiego Inspektor Bernard Żbik pojawia się aż w ośmiu powieściach i kilku opowiadaniach z cyklu Wielkie Gry Bernarda Żbika. Ten sam autor stworzył polskiego asa kontrwywiadu Adama Rawskiego, rozpracowującego szpiegów niemieckich i radzieckich w Polsce, grupę Secret Five i inspektora Harry'ego Trenta, jak także przestępcę von Bendorfa. W powieściach Marka Romańskiego pojawiają się prywatni detektywi: doktor Piotr Vulpius oraz Jerzy Mac Grady. W powieściach Antoniego Marczyńskiego sprawy rozwiązuje detektyw Rafał Królik, natomiast w powieściach Piotra Godka - detektyw i policjant Andrzej Wren. W powieściach Stanisława Wotowskiego pojawia się inspektor Den.
Miejsca akcji.
Spośród około 200 znanych polskich powieści kryminalnych tego czasu połowa ma akcję rozgrywającą się w Warszawie lub w jej najbliższych okolicach (Wilanów, Konstancin-Jeziorna). Rzadko powieści dzieją się w innych miastach Polski: Zakopane ("Puama E, Tajemnica komisarza policji"), Kraków ("Szajka Biedronki"). Ewenementem są powieści Otto Stemina ("Musiałem zabić, Otchłań ciągnie)", których akcja rozgrywa się w Tatrach i w Czarnohorze, przy czym opisy miejsc są tu niezwykle dokładne.
Znaczna część powieści o charakterze bardziej sensacyjnym niż kryminalnym dzieje się w Stanach Zjednoczonych, Australii, Wielkiej Brytanii, Francji lub w Ameryce Południowej. Są to powieści pisane przez Adama Nasielskiego, Marka Romańskiego (szczególnie) oraz Antoniego Marczyńskiego. Dwaj pierwsi często nie precyzowali dokładnego miejsca akcji ("Odwet"). Wyjątkiem jest "Gród Szatana" Marka Romańskiego, którego akcja dzieje się w utopijnym mieście przyszłości.
Inspiracje.
W polskiej powieści kryminalnej dwudziestolecia międzywojennego najbardziej znaczący jest wpływ angielskiego pisarza Edgara Wallace'a, którego powieści były wówczas chętnie tłumaczone na język polski (przetłumaczono ich ponad 65 do 1939). Do Wallace odwoływał się Adam Nasielski we wstępach swoich powieści, był także nazywany "polskim Wallace'em", o czym sam wspominał. Wpływ szybkiej sensacyjno-kryminalnej akcji książek Wallace można zaobserwować w wielu powieściach Adama Nasielskiego, Antoniego Marczyńskiego i Marka Romańskiego, najczęściej tych, których akcja nie dzieje się w Polsce. Seria "Wielkie gry Bernarda Żbika" to typowe kryminały zamkniętego kręgu w stylu Agathy Christie i Gastona Leroux. Tytuł "Tajemnica żółtego pokoju" Gastona Leroux miał znaczny wpływ na pierwszą powieść kryminalną z lat 20., "Czerwonego błazna" Aleksandra Błażejowskiego. Na twórczość Marka Romańskiego silnie oddziała Maurice Leblanc i jego Arsène Lupin. Wymyślony przez polskiego autora Mister X to niemal kopia francuskiego złodzieja. Romański napisał również powieść "W walce z Arseniuszem Lupinem", gdzie francuskiemu złodziejowi wyzwanie rzuca polski detektyw Konrad Wichura.
Objętość powieści.
Pod względem objętości powieści kryminalne z dwudziestolecia międzywojennego można podzielić na trzy grupy:
Los polskiej powieści kryminalnej dwudziestolecia międzywojennego po 1945.
W latach 1945-49 ukazało się kilka wznowień powieści kryminalnych z czasów dwudziestolecia międzywojennego, m.in. "Miss o szkarłatnym spojrzeniu" Marka Romańskiego (1948). Wydawano również napisane w trakcie II wojny światowej lub tuż przed nią powieści Tadeusza Kosteckiego. Działało również w dalszym ciągu w latach 40. czasopismo "Co tydzień powieść". W 1951 książki większości autorów przedwojennych autorów powieści kryminalnych wycofano z bibliotek i objęto cenzurą. Do 1989 były nie wznawiane i w efekcie zapomniane. Dopiero na początku lat 90. wznowiono "Mord na placu Trzech Krzyży" oraz "Małżeństwo Neili Forster" Marka Romańskiego, a także "Awanturę w Chicago" Adama Nasielskiego. Od 2012 przedwojenne kryminały są wznawiane w seriach "Kryminały przedwojennej Warszawy" oraz "Stary polski kryminał" Wydawnictwa CM, jak także w serii "Polski kryminał retro" Klubu MOrd i w serii kryminalnej Wydawnictwa LTW.
Wpływ na późniejsze polskie powieści kryminalno-sensacyjne.
Ze względu na konkretne oczekiwania stawiane przez władzę autorom powieści milicyjnej w czasach PRL pewna ciągłość rozwoju powieści kryminalnej, wywodząca się jeszcze z czasów II Rzeczypospolitej i wcześniejszych została przerwana. Pozostali w Polsce autorzy – Stefania Osińska i Tadeusz Starostecki dostosowali tematykę i styl utworów do nowej rzeczywistości. Odniesienia w czasach PRL były nieoczywiste i wybiórcze. Stworzony przez Adama Nasielskiego inspektor Bernard Żbik posłużył zapewne jako wzór dla kapitana MO Jana Żbika, choć nie można wykluczyć przypadkowej zbieżności nazwisk. Powieść Zbigniewa Nienackiego "Pan Samochodzik i niesamowity dwór" jest wyraźnie inspirowana powieścią Stanisława A. Wotowskiego "Upiorny dom" z 1931 oraz "Niebezpieczną kochanką" z 1932.
Do przedwojennych kryminałów nawiązują coraz częściej współcześni autorzy powieści kryminalnych, m.in. Marcin Wroński.

</doc>
<doc id="4648894" url="https://pl.wikipedia.org/wiki?curid=4648894" title="Garrison Mathews">
Garrison Mathews

Garrison Mathews (ur. 24 października 1996 we Franklin) – amerykański koszykarz, występujący na pozycji rzucającego obrońcy, obecnie zawodnik Atlanty Hawks. 
W 2019 reprezentował Washington Wizards, podczas letniej ligi NBA.
28 września 2021 dołączył do Boston Celtics. 16 października 2021 został zwolniony. 18 października 2021 zawarł umowę z Houston Rockets na występy zarówno w NBA, jak i zespole G-League – Rio Grande Valley Vipers. 18 grudnia 2021 Rockets przekonwertowali jego umowę na standardowy kontrakt. 9 lutego 2023 został wytransferowany do Atlanty Hawks.

</doc>
<doc id="4648895" url="https://pl.wikipedia.org/wiki?curid=4648895" title="Bączkowski przeciw Polsce">
Bączkowski przeciw Polsce



</doc>
<doc id="4648899" url="https://pl.wikipedia.org/wiki?curid=4648899" title="Małgorzata Jacyno">
Małgorzata Jacyno

Małgorzata Dorota Jacyno – polska socjolożka, doktor habilitowany nauk humanistycznych, wykładowczyni Uniwersytetu Warszawskiego.
Jacyno pracuje w Zakładzie Socjologii Wsi i Miasta Instytutu Socjologii Uniwersytetu Warszawskiego, gdzie zajmuje się socjologią kultury.
Promotorka dwóch doktoratów.

</doc>
<doc id="4648906" url="https://pl.wikipedia.org/wiki?curid=4648906" title="Cufeu">
Cufeu

Cufeu – wieś w Gwinei Bissau, w regionie Oio.

</doc>
<doc id="4648909" url="https://pl.wikipedia.org/wiki?curid=4648909" title="Sylvie Charrière">
Sylvie Charrière

Sylvie Charrière (ur. 15 maja 1961 w Montreuil) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Sekwana-Saint-Denis.

</doc>
<doc id="4648910" url="https://pl.wikipedia.org/wiki?curid=4648910" title="Mariusz Mazur">
Mariusz Mazur



</doc>
<doc id="4648911" url="https://pl.wikipedia.org/wiki?curid=4648911" title="Maghar (Syria)">
Maghar (Syria)



</doc>
<doc id="4648913" url="https://pl.wikipedia.org/wiki?curid=4648913" title="Maghar (Ar-Rakka)">
Maghar (Ar-Rakka)

Maghar – wieś w Syrii, w muhafazie Ar-Rakka, w dystrykcie Tall Abjad. W 2004 roku liczyła 1223 mieszkańców.

</doc>
<doc id="4648914" url="https://pl.wikipedia.org/wiki?curid=4648914" title="Low Kii Savage">
Low Kii Savage

Low Kii Savage (zapis stylizowany: low kii savage) – debiutancka EP-ka amerykańskiej piosenkarki Kiiary. Wydana została 22 marca 2016 roku przez wytwórnie EFFESS, Atlantic Records i Warner Music Group.

</doc>
<doc id="4648915" url="https://pl.wikipedia.org/wiki?curid=4648915" title="Amina Dala">
Amina Dala

Amina Dala - wieś w Gwinei Bissau, w regionie Oio.

</doc>
<doc id="4648916" url="https://pl.wikipedia.org/wiki?curid=4648916" title="Marko Murat">
Marko Murat

Marko Murat serb. Марко Мурат też jako: Marco Muratti (ur. 30 grudnia 1864 w Šipanskiej Luce k. Dubrownika, zm. 14 października 1944 w Dubrowniku) – malarz serbski.
Życiorys.
Urodził się w rodzinie katolickiej. Po ukończeniu szkoły w Dubrowniku Murat wstąpił do seminarium w Zadarze. W Zadarze uczył się rysunku w pracowni Josipa Rosija. W 1886 wysłał swoje rysunki do czasopisma "Vijenac". Zwrócił na nie uwagę baron Lujo Vranyczany, który sfinansował Muratowi stypendium, umożliwiające wyjazd na studia w akademii sztuki w Monachium. Studia rozpoczął pod kierunkiem prof. Karla Rauppa i kontynuował dzięki wsparciu mecenasa serbskich artystów Velimira Todorovicia. Po ukończeniu studiów Murat wyjechał do Rzymu, a następnie do Paryża. W latach 1894-1898 przebywał w Belgradzie, Nowym Sadzie i w Dubrowniku. W 1898 osiedlił się w Belgradzie. Pracował jako nauczyciel rysunku w belgradzkim gimnazjum. W 1900 reprezentował Serbię na wystawie światowej w Paryżu, gdzie zdobył nagrodę za obraz "Przyjazd cara Stefana Dušana do Dubrownika". W 1905 współtworzył w Belgradzie szkołę sztuki, która stała się podstawą utworzenia Akademii Sztuk w tym mieście. W latach 1904-1906 uczył rysunku następcę tronu Serbii Aleksandra Karađorđevicia.
Wybuch I wojny światowej zastał go w Dubrowniku, gdzie został aresztowany przez władze austro-węgierskie i internowany na Węgrzech, gdzie przebywał do maja 1916. Po zakończeniu wojny pracował w Dubrowniku jako konserwator dzieł sztuki. Przez ostatnie lata życia pisał swoją autobiografię, która została wydana w 2007 w chorwackim czasopiśmie "Kolo". Zmarł w Dubrowniku po długiej chorobie.
W 1920 został członkiem honorowym Serbskiej Akademii Nauk i Sztuk, a w 1940 uzyskał w niej pełne członkostwo. W 1924 został odznaczony Orderem Świętego Sawy III stopnia.
Twórczość.
Marko Murat należał do pierwszych impresjonistów na Bałkanach. Malował głównie pejzaże, portrety i obrazy o tematyce historycznej. Jego dzieła znajdują się w Muzeum Narodowym w Belgradzie, a także w muzeach Sofii, Monachium, Paryża, Wiednia i Londynu.

</doc>
<doc id="4648920" url="https://pl.wikipedia.org/wiki?curid=4648920" title="An-Nasirijja (Ar-Rakka)">
An-Nasirijja (Ar-Rakka)

An-Nasirijja – wieś w Syrii, w muhafazie Ar-Rakka, w dystrykcie Tall Abjad. W 2004 roku liczyła 19 mieszkańców.

</doc>
<doc id="4648921" url="https://pl.wikipedia.org/wiki?curid=4648921" title="Audrey Dufeu-Schubert">
Audrey Dufeu-Schubert

Audrey Dufeu-Schubert (ur. 3 czerwca 1980 w Saint-Nazaire) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Loire-Atlantique.

</doc>
<doc id="4648922" url="https://pl.wikipedia.org/wiki?curid=4648922" title="Jalen McDaniels">
Jalen McDaniels

Jalen Marquis McDaniels (ur. 31 stycznia 1998 w Federal Way) – amerykański koszykarz, występujący na pozycji silnego skrzydłowego, obecnie zawodnik Philadelphia 76ers.
W 2019 reprezentował Charlotte Hornets podczas rozgrywek letniej ligi NBA.
Jest kuzynem byłego mistrza i uczestnika meczu gwiazd NBA, Juwana Howarda. Jego młodszy brat, Jaden gra w koszykówkę, w drużynie NCAA – Washington Huskies.
9 lutego 2023 został wytransferowany do Philadelphia 76ers.

</doc>
<doc id="4648924" url="https://pl.wikipedia.org/wiki?curid=4648924" title="Dyfrakcja elektronów">
Dyfrakcja elektronów

Dyfrakcja elektronów – zjawisko dyfrakcji zachodzące dla elektronów i dowodzące ich falowej natury. Ujemnie naładowane elektrony są rozpraszane na atomach odczuwając zarówno obecność dodatnio naładowanych jąder, jak i ujemnie naładowanej chmury elektronowej. Periodycznie uporządkowana struktura działa jak siatka dyfrakcyjna, dając wzmocnione sygnały w wyszczególnionych kierunkach. Na podstawie uzyskanego wzoru dyfrakcyjnego, możliwe jest odtworzenie struktury kryształu. Analogicznie do dyfrakcji promieniowania rentgenowskiego i dyfrakcji neutronów można ją stosować jako technikę analityczną umożliwiającą badanie struktury krystalicznej ciał stałych, w tym struktury powierzchni oraz ustalenie struktury związków chemicznych. Ze względu na inne podstawy fizyczne dyfrakcja elektronów jest komplementarna do wyżej wymienionych technik. 
Historia.
Hipoteza de Broglie'a, sformułowana w 1924 r., przewiduje, że cząstki powinny również zachowywać się jak fale. Trzy lata później hipoteza została potwierdzona w dwóch niezależnych eksperymentach, w trakcie których została zaobserwowana dyfrakcja elektronów. George Thomson i Andrew Reid przepuścili wiązkę elektronów przez cienką warstwę celuloidu i zaobserwowali pierścienie interferencyjne. Mniej więcej w tym samym czasie Clinton Joseph Davisson i Lester Halbert Germer przepuścili wiązkę elektronów przez monokryształ niklu obserwując wzór dyfrakcyjny. W 1937 r. Thomson i Davisson podzielili się Nagrodą Nobla w dziedzinie fizyki.
Techniki.
Obecnie w chemii i fizyce ciała stałego wykorzystywane są różne metody oparte na dyfrakcji elektronów. Mogą one wykorzystać transmisyjny mikroskop elektronowy (TEM) lub skaningowy mikroskop elektronowy (SEM). Przykładowe techniki eksperymentalne:
• PED (ang. "precession electron diffraction") - metoda mierzenia wzoru dyfrakcyjnego z wykorzystaniem TEM. W trakcie eksperymentu odchylona od osi mikroskopu wiązka elektronów jest obracana wokół tej osi. W wyniku otrzymujemy wzór dyfrakcyjny wynikający z uśredniania po pojawiających się kolejno warunkach dyfrakcji. Daje to quasi-kinematyczny wzór dyfrakcyjny.
• PEDT (ang. "precession-assisted electron diffraction tomography") - połączenie obecnej w technice PED precesji wiązki elektronów z niewielkimi ruchami próbki, co w efekcie daje większą kompletność danych. Jest to technika umożliwiająca rozwiązanie struktury ab-initio
• RED (ang. "rotation electron diffraction")
• Mikrokrystaliczna dyfrakcja elektronowa (MicroED, ang. Microcrystal electron diffraction) - w trakcie eksperymentu kryształ jest obracany tak, aby otrzymać równomierne rozłożenie refleksów na jak największej części sfery Ewalda. Jest to metoda pozwalająca na wyznaczanie struktury małych cząsteczek oraz białek z trójwymiarowych kryształów z wykorzystaniem TEM.
• Dyfrakcja wstecznie rozproszonych elektronów (EBSD, ang. "electron backscatter diffraction") - metoda oparta na rozpraszaniu nieelastycznym, z wykorzystaniem SEM.

</doc>
<doc id="4648926" url="https://pl.wikipedia.org/wiki?curid=4648926" title="Abu Charaza">
Abu Charaza

Abu Charaza – wieś w Syrii, w muhafazie Ar-Rakka, w dystrykcie Tall Abjad. W 2004 roku liczyła 745 mieszkańców.

</doc>
<doc id="4648930" url="https://pl.wikipedia.org/wiki?curid=4648930" title="Gimnastyka artystyczna na Światowych Wojskowych Igrzyskach Sportowych 2019">
Gimnastyka artystyczna na Światowych Wojskowych Igrzyskach Sportowych 2019

Gimnastyka artystyczna na Światowych Wojskowych Igrzyskach Sportowych 2019 – zawody gimnastyczne, które odbyły się w Hubei Olympic Center Gymnasium w chińskim Wuhanie w dniach 21–26 października 2019 roku podczas igrzysk wojskowych. 
Zawody gimnastyczne na światowych wojskowych igrzyskach sportowych były rozgrywane po raz pierwszy, jako dyscyplina pokazowa.
Uczestnicy.
W zawodach uczestniczyło 6 męskich reprezentacji, które liczyły 27 zawodników.
Klasyfikacja medalowa.
"Źródło:".

</doc>
<doc id="4648931" url="https://pl.wikipedia.org/wiki?curid=4648931" title="Dobrudża północna">
Dobrudża północna

Dobrudża północna () – północna część historycznej Dobrudży, znajdująca się obecnie w granicach Rumunii. Główne miasto to Konstanca.
Wschodnią granicę Dobrudży północnej tworzy wybrzeże Morza Czarnego. Granicę zachodnią i północną tworzy odcinek dolnego Dunaju - w przybliżeniu od miasta Tutrakan do ujścia. Do Dobrudży zalicza się również Deltę Dunaju. Na południu granicą jest granica państwowa z Bułgarią.
W obrębie Dobrudży wyraźnie wyróżnia się region delty Dunaju, która stanowi bagnistą równinę pocięta niezliczonymi kanałami, zbudowaną - i wciąż budowaną przez Dunaj - z osadów rzecznych. Południowo-zachodnią granicę delty Dunaju stanowi ramię Święty Jerzy.
Pozostałą część Dobrudży północnej zajmuje Wyżyna Dobrudży – wysoko położony region o zróżnicowanej powierzchni. Wyższa jest część północna, w skład której wchodzą pasma wzgórz. Wśród nich najwyższe są wzgórza Pricopan (Măcin) z kulminacją Ţuţuiatul (467 m n.p.m.), leżące w łuku Dunaju. Wzgórza te, mimo niewielkiej wysokości bezwzględnej, robią wrażenie gór, ponieważ dominują nad leżącą niemal na poziomie morza doliną Dunaju. Między nimi a wzniesieniami Wyżyny Besarabskiej Dunaj tworzy swój ostatni przełom. Pozostałe pasma wzgórz to Nicoliţel i Wzgórza Tulczańskie. Na południe od wzgórz leżą wyżyny Babadag i Casimcea, sięgające 401 m n.p.m. Dalej na południe Dobrudżę dzieli w poprzek obniżenie rzeczki Caraş, za którym leżą wyżyny Medgidia, Negru Vodă, Oltina i Istria. Wyżyna Dobrudży ciągnie się dalej aż do wzgórz Łudogoria, którego północny skraj również leży w granicach Dobrudży.
Wyżyna Dobrudży jest zbudowana z trzeciorzędowych wapieni i pokryta lessem, jedynie pasma wzgórz są zbudowane z granitu i kwarcytów. Wchłaniające wodę wapienne podłoże w połączeniu z warunkami klimatycznymi powoduje ubóstwo wód powierzchniowych. Rzeki Dobrudży są krótkie i z reguły okresowe. Niedostatek wody i ciepły klimat zaowocował stepowym charakterem regionu - udział lasów jest bardzo mały, najmniejszy w Rumunii. Z powodu suszy słabo rozwinięte jest również rolnictwo, tym niemniej uprawia się tu kukurydzę i winorośl.
Wybrzeże Dobrudży na odcinku delty Dunaju i na południe od niej ma charakter lagunowy; znajdują się tu największe jeziora Rumunii. Natomiast odcinek wybrzeża na południe od Konstancy stanowi stromy wapienny klif.
Klimat Dobrudży jest umiarkowany kontynentalny. Jest to najsuchszy spośród regionów Rumunii - roczne opady nie przekraczają 450 mm. Zimy są bardzo łagodne, lata gorące. Wzdłuż wybrzeża Morza Czarnego rozsiane są liczne kąpieliska.

</doc>
<doc id="4648932" url="https://pl.wikipedia.org/wiki?curid=4648932" title="Lech Morawski">
Lech Morawski



</doc>
<doc id="4648933" url="https://pl.wikipedia.org/wiki?curid=4648933" title="Giuseppe Aversa">
Giuseppe Aversa

Giuseppe Aversa (ur. 21 stycznia 1862 w Neapolu, zm. 12 kwietnia 1917 w Monako) – włoski duchowny rzymskokatolicki, arcybiskup tytularny, dyplomata papieski.
Biografia.
W 1885 otrzymał święcenia prezbiteriatu.
24 lub 25 maja 1906 papież Pius X mianował go delegatem apostolskim na Kubie i na Portoryko oraz 1 sierpnia 1906 arcybiskupem tytularnym sardesyjskim. 8 września 1906 przyjął sakrę biskupią z rąk sekretarza stanu kard. Rafaela Merry del Vala. Współkonsekratorami byli biskup Trivento Carlo Pietropaoli oraz biskup tytularny Troasu Raffaele Virili.
21 października 1909 został dodatkowo mianowany delegatem apostolskim w Wenezueli. 27 lutego 1911 został przeniesiony na stanowisko nuncjusza apostolskiego w Brazylii.
4 grudnia 1916 papież Benedykt XV mianował go nuncjuszem apostolskim w Bawarii. Urząd ten pełnił do śmierci 12 kwietnia 1917.

</doc>
<doc id="4648934" url="https://pl.wikipedia.org/wiki?curid=4648934" title="Bir Isa">
Bir Isa

Bir Isa – wieś w Syrii, w muhafazie Ar-Rakka, w dystrykcie Tall Abjad. W 2004 roku liczyła 2030 mieszkańców.

</doc>
<doc id="4648939" url="https://pl.wikipedia.org/wiki?curid=4648939" title="Księstwo Mołdawskie">
Księstwo Mołdawskie



</doc>
<doc id="4648942" url="https://pl.wikipedia.org/wiki?curid=4648942" title="Asz-Szajch Hasan">
Asz-Szajch Hasan

Asz-Szajch Hasan – wieś w Syrii, w muhafazie Ar-Rakka, w dystrykcie Tall Abjad. W 2004 roku liczyła 864 mieszkańców.

</doc>
<doc id="4648944" url="https://pl.wikipedia.org/wiki?curid=4648944" title="Lakta">
Lakta

Lakta – wieś w Syrii, w muhafazie Ar-Rakka, w dystrykcie Tall Abjad. W 2004 roku liczyła 529 mieszkańców.

</doc>
<doc id="4648947" url="https://pl.wikipedia.org/wiki?curid=4648947" title="Rudżm Unwa">
Rudżm Unwa

Rudżm Unwa – wieś w Syrii, w muhafazie Ar-Rakka, w dystrykcie Tall Abjad. W 2004 roku liczyła 185 mieszkańców.

</doc>
<doc id="4648948" url="https://pl.wikipedia.org/wiki?curid=4648948" title="Abu Hajja al-Hauz">
Abu Hajja al-Hauz

Abu Hajja al-Hauz – wieś w Syrii, w muhafazie Ar-Rakka, w dystrykcie Tall Abjad. W 2004 roku liczyła 1168 mieszkańców.

</doc>
<doc id="4648949" url="https://pl.wikipedia.org/wiki?curid=4648949" title="Franciszek Myszkowski">
Franciszek Myszkowski



</doc>
<doc id="4648950" url="https://pl.wikipedia.org/wiki?curid=4648950" title="Dom Jacka Malczewskiego w Radomiu">
Dom Jacka Malczewskiego w Radomiu

Dom Jacka Malczewskiego w Radomiu – zabytkowa kamienica z 2. połowy XIX w., położona w Radomiu przy ul. Malczewskiego 8.
Kamienica została wybudowana pod koniec lat 70. XIX wieku. W budynku wynajmowała mieszkanie rodzina Malczewskich (wcześniej zamieszkiwała w innym domu na terenie Radomia). W tym czasie sam Jacek Malczewski przebywał już w Krakowie, jednak przyjeżdżał do domu na krótsze i dłuższe pobyty. Powstawały tu jego pierwsze rysunki i obrazy – m.in. w 1874 namalował swój pierwszy obraz olejny zatytułowany "Portret siostry Heleny przy fortepianie". W pomieszczeniu na parterze budynku znajduje się plafon inspirowany malarstwem antycznym. Kamienica wpisana jest do rejestru zabytków Narodowego Instytutu Dziedzictwa pod numerem 496/A/91 z 6.11.1991.

</doc>
<doc id="4648951" url="https://pl.wikipedia.org/wiki?curid=4648951" title="Chidusz (czasopismo)">
Chidusz (czasopismo)

Chidusz (wcześniej: "Biuletyn Gminy Wyznaniowej Żydowskiej we Wrocławiu") - pismo społeczno-kulturalne skierowane do osób zainteresowanych kulturą i historią żydowską w Polsce i na świecie. Magazyn ukazuje się co miesiąc od roku 2013, siedziba redakcji znajduje się we Wrocławiu. 
Tematyka artykułów obejmuje wydarzenia polityczne, kulturalne na terenie Wrocławia i całej Polski. Autorzy podejmują także tematy historyczne, publikowane są również komentarze rabinów i przekłady literackie tekstów napisanych w języku jidysz.
Od 2016 roku wydawcą czasopisma jest Fundacja Żydowska "Chidusz", w której radzie zasiadają: Michael Schudrich, Konstanty Gebert, Andrzej Oczkowski. Prezesem zarządu jest Magdalena Dorosz, a w zarządzie zasiadają jeszcze: Anna Felińska-Junka i Michał Bojanowski (redaktor naczelny „Chiduszu”).

</doc>
<doc id="4648954" url="https://pl.wikipedia.org/wiki?curid=4648954" title="Badancar">
Badancar

Badancar – wieś w Gwinei Bissau, w regionie Oio.

</doc>
<doc id="4648955" url="https://pl.wikipedia.org/wiki?curid=4648955" title="Al-Badi">
Al-Badi

Al-Badi – wieś w Syrii, w muhafazie Ar-Rakka, w dystrykcie Tall Abjad. W 2004 roku liczyła 194 mieszkańców.

</doc>
<doc id="4648956" url="https://pl.wikipedia.org/wiki?curid=4648956" title="Sobór św. Mikołaja w Duszanbe">
Sobór św. Mikołaja w Duszanbe

Sobór św. Mikołaja (ros. Свято-Николаевский собор) – sobór Rosyjskiego Kościoła Prawosławnego w Duszanbe. Świątynia pełni funkcję katedry eparchii duszanbeńskiej.
Historia.
Sobór został zbudowany w 1943 r., dzięki chwilowemu ociepleniu stosunków Cerkwi z państwem. Po rozpadzie Związku Radzieckiego liczba wiernych zmalała wskutek wyjazdu wielu Rosjan z Tadżykistanu. W latach 2005–2011 świątynia była remontowana.

</doc>
<doc id="4648957" url="https://pl.wikipedia.org/wiki?curid=4648957" title="Universa christifidelium cura">
Universa christifidelium cura

Universa christifidelium cura – bulla papieża Piusa XI z 30 grudnia 1925 r., ustanawiająca diecezję gdańską.
Powstanie po I wojnie światowej Wolnego Miasta Gdańska wymusiło dostosowanie istniejącej na tym terenie administracji kościelnej do sytuacji politycznej. Bulla rozwiązywała problem decydując o utworzeniu w Gdańsku diecezji.
Teren nowej diecezji został określony jako tereny przynależne do Wolnego Miasta Gdańska, odłączone od diecezji warmińskiej i diecezji chełmińskiej. Nowa instytucja była bezpośrednio podległa Stolicy Apostolskiej. Jako katedrę został wyznaczony kościół Najświętszej Trójcy (obecnie Bazylika Archikatedralna w Oliwie). Jako pierwszego biskupa gdańskiego dokument wskazuje Edwarda O’Rourke, dotychczasowego administratora apostolskiego w Gdańsku.

</doc>
<doc id="4648963" url="https://pl.wikipedia.org/wiki?curid=4648963" title="Caleb Martin (koszykarz)">
Caleb Martin (koszykarz)

Caleb Martin (ur. 28 września 1995 w Mocksville) – amerykański koszykarz, występujący na pozycji niskiego skrzydłowego, obecnie zawodnik Miami Heat.
W Charlotte Hornets występował z bratem bliźniakiem, Codym.
7 sierpnia 2021 został zwolniony przez Charlotte Hornets. 14 września 2021 podpisał umowę z Miami Heat na występy zarówno w NBA, jak i zespole G-League – Sioux Falls Skyforce. 15 lutego 2022 jego kontrakt został przekonwertowany na umowę dotyczącą wyłącznie występów w NBA.

</doc>
<doc id="4648966" url="https://pl.wikipedia.org/wiki?curid=4648966" title="Paal Haakon Bjoertomt">
Paal Haakon Bjoertomt



</doc>
<doc id="4648967" url="https://pl.wikipedia.org/wiki?curid=4648967" title="Paal-Haakon Bjoertomt">
Paal-Haakon Bjoertomt



</doc>
<doc id="4648968" url="https://pl.wikipedia.org/wiki?curid=4648968" title="Soelve Jokerud Strand">
Soelve Jokerud Strand



</doc>
<doc id="4648973" url="https://pl.wikipedia.org/wiki?curid=4648973" title="Rodzina Addamsów (film 2019)">
Rodzina Addamsów (film 2019)

Rodzina Addamsów (ang. "The Addams Family") – amerykański film animowany z 2019 roku w reżyserii Conrada Vernona i Grega Tiernana, powstały na podstawie komiksu Charlesa Addamsa. Wyprodukowany przez wytwórnie Universal Pictures i United Artists Releasing. Film wykonany techniką trójwymiarową.
Premiera filmu odbyła się 11 października 2019 w Stanach Zjednoczonych. Dwa tygodnie później, 25 października, obraz trafił do kin na terenie Polski.
Fabuła.
Gomez i Morticia Addamsowie wraz z dziećmi Pugsleyem i Wednesday oraz pozostałymi członkami klanu po przeprowadzce do New Jersey muszą stawić czoło wyzwaniom XXI wieku oraz wścibskiej i chciwej prezenterce telewizyjnej Margaux Needler, która zajmuje się dekoracją wnętrz. Kobieta pragnie przemienić okolicę w rodzaj parku tematycznego. Ponadto arystokratyczny klan czeka wielka rodzinna uroczystość.
Ścieżka dźwiękowa.
Na ścieżce dźwiękowej z filmu znalazły się utwory „Haunted Heart” oraz „My Family”. Pierwszy wydany został na singlu, a zaśpiewała go Christina Aguilera. Piosenkę „My Family” wykonali wspólnie Migos, Snoop Dogg i Karol G.
Odbiór.
Zysk.
Z dniem 29 października 2019 film "Rodzina Addamsów" zarobił 74,9 milionów dolarów w Stanach Zjednoczonych i Kanadzie oraz 11,3 miliona dolarów w pozostałych państwach; łącznie 86,2 miliona dolarów.
Krytyka.
Film "Rodzina Addamsów" spotkał się z mieszaną reakcją krytyków. W serwisie Rotten Tomatoes 42% ze stu osiemnastu recenzji filmu jest pozytywne (średnia ocen wyniosła 5,21 na 10). Na portalu Metacritic średnia ocen z 23 recenzji wyniosła 46 punktów na 100.

</doc>
<doc id="4648978" url="https://pl.wikipedia.org/wiki?curid=4648978" title="Magdalena Walter-Mazur">
Magdalena Walter-Mazur

Magdalena Walter-Mazur – polska muzykolog, dr hab. nauk humanistycznych, profesor uczelniany Instytutu Muzykologii Wydziału Nauk o Sztuce Uniwersytetu im. Adama Mickiewicza w Poznaniu.
Życiorys.
13 października 2003 obroniła pracę doktorską "Auf Italian Madrigalische Manier: niemiecki motet madrygałowy jako fenomen kulturowy i stylistyczny", 25 maja 2015 habilitowała się na podstawie pracy zatytułowanej "Figurą i fraktem. Kultura muzyczna polskich benedyktynek w XVII i XVIII wieku". Objęła funkcję adiunkta i profesora nadzwyczajnego w Instytucie Muzykologii na Wydziale Historycznym Uniwersytetu im. Adama Mickiewicza w Poznaniu, a także członka Związku Kompozytorów Polskich i Poznańskiego Towarzystwa Przyjaciół Nauk i poznańskiego oddziału RISM (Międzynarodowy Katalog Źródeł Muzycznych).

</doc>
<doc id="4648982" url="https://pl.wikipedia.org/wiki?curid=4648982" title="Mullomir">
Mullomir

Mullomir (tadż Мулломир, w alfabecie łacińskim Mullamiris) – wieś w wilajecie sogdyjskim w Tadżykistanie

</doc>
<doc id="4648984" url="https://pl.wikipedia.org/wiki?curid=4648984" title="Mark (herb szlachecki)">
Mark (herb szlachecki)

Mark (Marck, Margk, Mark-Modrzewski) − herb szlachecki, używany przez rodzinę osiadłą na Kaszubach. Herb własny rodziny Mark.
Opis herbu.
Herb znany przynajmniej w trzech wariantach. Opisy z wykorzystaniem klasycznych zasad blazonowania:
Mark I: "Tarcza dzielona w słup, w polu prawym, błękitnym, róża srebrna na łodyżce zielonej z takimiż dwoma liśćmi, w polu lewym, czerwonym, trzy gwiazdy złote w słup. Klejnot: nad hełmem bez korony półksiężyc srebrny z twarzą w prawo. Labry z prawej czerwone, podbite złotem, z lewej błękitne, podbite srebrem."
Mark Ia: "Tarcza dzielona w słup, błękitna, w polu prawym róża srebrna, w polu lewym trzy gwiazdy złote w słup. Klejnot: nad hełmem w koronie półksiężyc srebrny z twarzą w prawo. Labry błękitne, podbite srebrem."
Mark II: "W polu błękitnym trzy gwiazdy złote, 2 i 1, pod nimi róża srebrna. Klejnot: nad hełmem bez korony półksiężyc z twarzą na opak. Labry błękitne, podbite srebrem."
Najwcześniejsze wzmianki.
Wersja podstawowa herbu pojawia się w herbarzu Ledebura ("Wappenbuch der Preussischen Monarchie", 1828), opracowaniu Wincklera ("Die Nationalitaten Pommerellens", 1869), tzw. "Nowym Siebmacherze" ("Der Adel des Königreichs Preußen", 1906) i herbarzach Żernickiego ("Der Polnische Adel", 1900, Die polnischen Stammwappen, 1904). Wersja Ia wymieniona jest u Ledebura. Wersja II to ilustracja opisu wyrytego na stopie kielicha ufundowanego w 1 połowie XVIII wieku przez Matthiasa i Ludwicha von Mark dla kościoła w Tuchomiu.
Rodzina Mark.
Rodzina drobnych panków kaszubskich o nazwisku pochodzącym od imienia Marek, zapewne założyciela gałęzi rodu dziedziczącej na wsi Modrzejewo w ziemi bytowskiej. W roku 1345 obszar leśny na założenie późniejszego Modrzejewa nadany został Henrykowi Rosen. W roku 1515 w Modrzejewie wymieniono kuzynów: Jurgen, Mistzinnen, Stennecken i Marcks, którzy mogli być potomkami Rosena. Późniejsze zapisy wskazują, że kolejni posiadacze wsi nosili nazwiska urobione od trzech imion tych właśnie kuzynów, w tym od imienia Marek. Później dołączył do nich jeszcze, prawdopodobnie niespokrewniony, Rudgis. W roku 1576 odnotowano braci Jakoba i Hansa Marken, inaczej zwanych "die Moddrowen". Nazwisko podwójne notuje się w rodzinie od początku XVIII wieku (Christian von Marck Modrzewski, 1711). Współcześnie nazwisko Mark nadal istnieje w Polsce, ale w bardzo małej ilości na Pomorzu.
Herbowni.
Mark (Marck, Marcus, Marek, Margk, Marke, Markke, Morch, Morchen), także z nazwiskiem odmiejscowym Modrzewski (Modrzejewski, die Moddrowen).

</doc>
<doc id="4648987" url="https://pl.wikipedia.org/wiki?curid=4648987" title="Elok">
Elok

Elok (tadż. Элок) – wieś dystrykcie Faizobod, położonym w Rejonach Administrowanych Centralnie w Tadżykistanie. Według spisu ludności z 2010 w miejscowości mieszkało 2049 osób w 524 rodzinach.

</doc>
<doc id="4648988" url="https://pl.wikipedia.org/wiki?curid=4648988" title="Okechukwu Azubuike">
Okechukwu Azubuike

Azubuike Godson Okechukwu (ur. 19 kwietnia 1997) - nigeryjski piłkarz występujący na pozycji pomocnika. Od 2020 roku zawodnik klubu İstanbul Başakşehir.
Kariera klubowa.
Okechukwu grał w nigeryjskim klubie piłkarskim Bayelsa United z którego odszedł w 2015 roku do Yeni Malatyaspor. W 2018 roku odszedł za 2 miliony euro do egipskiego klubu Pyramids FC. W klubie z Kairu nie zagrzał długo miejsca i w 2019 roku został wypożyczony najpierw do Çaykur Rizespor, a później do İstanbul Başakşehir. W barwach tego drugiego klubu zdobył mistrzostwo Turcji. Latem 2020 roku İstanbul Başakşehir zdecydowało się na wykup nigeryjskiego zawodnika z egipskiego klubu.
Kariera reprezentacyjna.
Okechukwu zadebiutował w pierwszej reprezentacji Nigerii w 2016 roku w meczu z Egiptem. W tym samym roku zdobył brązowy medal olimpijski na Letnich Igrzyskach Olimpijskich w Rio de Janeiro.

</doc>
<doc id="4648994" url="https://pl.wikipedia.org/wiki?curid=4648994" title="Reisefieber">
Reisefieber



</doc>
<doc id="4649005" url="https://pl.wikipedia.org/wiki?curid=4649005" title="Piotr Podlipniak">
Piotr Podlipniak

Piotr Sebastian Podlipniak (ur. 1973) – polski muzykolog, dr hab. nauk humanistycznych, profesor nadzwyczajny Instytutu Muzykologii Wydziału Historycznego Uniwersytetu im. Adama Mickiewicza w Poznaniu.
Życiorys.
Studiował muzykologię na Uniwersytecie im. Adama Mickiewicza w Poznaniu, natomiast 13 czerwca 2005 uzyskał doktorat za pracę pt. "Uniwersalia jako problem badawczy muzykologii", 17 maja 2016 habilitował się na podstawie pracy zatytułowanej "Instynkt tonalny. Koncepcja ewolucyjnego pochodzenia tonalności muzycznej".
Objął funkcję adiunkta w Katedrze Muzykologii, oraz profesora nadzwyczajnego w Instytucie Muzykologii na Wydziale Historycznym Uniwersytetu im. Adama Mickiewicza w Poznaniu.

</doc>
<doc id="4649010" url="https://pl.wikipedia.org/wiki?curid=4649010" title="Marcin Popkiewicz">
Marcin Popkiewicz

Marcin Witold Popkiewicz (ur. 27 października 1970) – polski dziennikarz naukowy i popularyzator nauki specjalizujący się w klimatologii, energetyce i analizach megatrendów.
Życiorys.
Uczył się XLIV Liceum Ogólnokształcącym w Warszawie. W 1988 oraz 1989 był laureatem Olimpiady Astronomicznej. Ukończył fizykę na Uniwersytecie Warszawskim i posługuje się tytułem zawodowym magistra. Współautor portali „Ziemia na rozdrożu” oraz Nauka o klimacie; autor książek o klimacie i energetyce. Jako komentator gości w polskich mediach, m.in. w TVN24. Za swoją działalność dziennikarsko-popularyzatorską otrzymał nagrody: „Dziennikarze dla klimatu 2015”, „Economicus 2016” oraz wraz z zespołem serwisu Nauka o klimacie pierwszą nagrodę w konkursie PAP i MNiSW w 2018 roku za „najlepszy zespół popularyzujący naukę w Polsce”.
Jest ojcem dwójki dzieci. Entuzjasta wycieczek rowerowych, nurek i sternik jachtowy.

</doc>
<doc id="4649013" url="https://pl.wikipedia.org/wiki?curid=4649013" title="Brigitte Bourguignon">
Brigitte Bourguignon

Brigitte Bourguignon (ur. 21 marca 1959 w Boulogne-sur-Mer) – francuska polityk i działaczka samorządowa, posłanka do Zgromadzenia Narodowego, minister delegowany ds. autonomii (2020–2020), minister zdrowia i profilaktyki (2022).
Życiorys.
Z zawodu sekretarka medyczna. Kierowała wydziałem w instytucji pomocy społecznej CCAS w rodzinnej miejscowości, pracowała też w radzie generalnej departamentu Pas-de-Calais. W latach 2001–2012 pełniła funkcję zastępczyni mera Boulogne-sur-Mer, odpowiadając m.in. za sprawy osób niepełnosprawnych i przeciwdziałanie wykluczeniom. Od 2014 do 2018 była radną miejscowości Marquise.
Należała do Partii Socjalistycznej, z jej ramienia w 2012 uzyskała mandat deputowanej do Zgromadzenia Narodowego. W 2017 przeszła do ugrupowania En Marche!, jako jego kandydatka z powodzeniem ubiegała się o reelekcję. W lipcu 2020 w gabinecie Jeana Castex objęła stanowisko ministra delegowanego ds. autonomii przy ministrze solidarności i zdrowia. W tym samym roku dołączyła do stowarzyszonej z LREM partii Territoires de progrès skupiającej lewicowych stronników Emmanuela Macrona.
W 2021 ponownie wybrana na posłankę w wyborach uzupełniających (rozpisanych, gdy jej zastępca poselski odmówił objęcia mandatu). W tym samym roku wybrana też na radną departamentu Pas-de-Calais. W maju 2022 powołana na urząd ministra zdrowia i profilaktyki w rządzie Élisabeth Borne. W czerwcu 2022 nie została wybrana do niższej izby parlamentu kolejnej kadencji, w lipcu tegoż roku zakończyła pełnienie funkcji rządowej.

</doc>
<doc id="4649014" url="https://pl.wikipedia.org/wiki?curid=4649014" title="Grobelny">
Grobelny

Osoby o tym nazwisku:

</doc>
<doc id="4649016" url="https://pl.wikipedia.org/wiki?curid=4649016" title="Pare-Pare">
Pare-Pare



</doc>
<doc id="4649017" url="https://pl.wikipedia.org/wiki?curid=4649017" title="George Periolat">
George Periolat

George Periolat (ur. 5 lutego 1874, zm. 20 lutego 1940) – amerykański aktor.

</doc>
<doc id="4649019" url="https://pl.wikipedia.org/wiki?curid=4649019" title="Parafia św. Stanisława BM w Ciachcinie">
Parafia św. Stanisława BM w Ciachcinie



</doc>
<doc id="4649023" url="https://pl.wikipedia.org/wiki?curid=4649023" title="Parafia św. Stanisława BM w Czernicach Borowych">
Parafia św. Stanisława BM w Czernicach Borowych



</doc>
<doc id="4649024" url="https://pl.wikipedia.org/wiki?curid=4649024" title="Parafia św. Stanisława BM w Klukowie">
Parafia św. Stanisława BM w Klukowie



</doc>
<doc id="4649026" url="https://pl.wikipedia.org/wiki?curid=4649026" title="Parafia św. Stanisława BM w Mławie">
Parafia św. Stanisława BM w Mławie



</doc>
<doc id="4649027" url="https://pl.wikipedia.org/wiki?curid=4649027" title="Parafia św. Stanisława BM w Wieczfni Kościelnej">
Parafia św. Stanisława BM w Wieczfni Kościelnej



</doc>
<doc id="4649030" url="https://pl.wikipedia.org/wiki?curid=4649030" title="Czimtarga">
Czimtarga

Czimtarga, kullai Czimtarga (tadż. Қуллаи Чимтарға) – góra w Tadżykistanie, w północno-zachodniej części kraju, 21 km od granicy z Uzbekistanem, w górach Fon, będących częścią Gór Zarafszańskich, w dystrykcie Ajni, 85 km od Duszanbe, 110 km od Samarkandy (Uzbekistan).
Wysokość wzniesienia wynosi 5489 m n.p.m., co czyni ją najwyższym wzniesieniem gór Fon. Wybitność wynosi 2266 m.

</doc>
<doc id="4649034" url="https://pl.wikipedia.org/wiki?curid=4649034" title="Księstwo Brabancja">
Księstwo Brabancja



</doc>
<doc id="4649036" url="https://pl.wikipedia.org/wiki?curid=4649036" title="Michèle Crouzet">
Michèle Crouzet

Michèle Crouzet (ur. 31 sierpnia 1967 r. w Lormes) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Yonne. 

</doc>
<doc id="4649037" url="https://pl.wikipedia.org/wiki?curid=4649037" title="Parafia Matki Boskiej Bolesnej w Oborach">
Parafia Matki Boskiej Bolesnej w Oborach



</doc>
<doc id="4649038" url="https://pl.wikipedia.org/wiki?curid=4649038" title="Parafia Matki Boskiej Fatimskiej w Ciechanowie">
Parafia Matki Boskiej Fatimskiej w Ciechanowie



</doc>
<doc id="4649039" url="https://pl.wikipedia.org/wiki?curid=4649039" title="Brabancja (ujednoznacznienie)">
Brabancja (ujednoznacznienie)



</doc>
<doc id="4649041" url="https://pl.wikipedia.org/wiki?curid=4649041" title="Rudżm Anwa">
Rudżm Anwa



</doc>
<doc id="4649042" url="https://pl.wikipedia.org/wiki?curid=4649042" title="Parafia Matki Bożej Fatimskiej w Płocku">
Parafia Matki Bożej Fatimskiej w Płocku



</doc>
<doc id="4649043" url="https://pl.wikipedia.org/wiki?curid=4649043" title="Abu Hajja al-Huz">
Abu Hajja al-Huz



</doc>
<doc id="4649044" url="https://pl.wikipedia.org/wiki?curid=4649044" title="Parafia Matki Boskiej Królowej Polski w Mławie">
Parafia Matki Boskiej Królowej Polski w Mławie



</doc>
<doc id="4649045" url="https://pl.wikipedia.org/wiki?curid=4649045" title="Parafia Matki Boskiej Pocieszycielki Strapionych w Winnicy">
Parafia Matki Boskiej Pocieszycielki Strapionych w Winnicy



</doc>
<doc id="4649046" url="https://pl.wikipedia.org/wiki?curid=4649046" title="Parafia Matki Boskiej Różańcowej w Wyszynach Kościelnych">
Parafia Matki Boskiej Różańcowej w Wyszynach Kościelnych



</doc>
<doc id="4649047" url="https://pl.wikipedia.org/wiki?curid=4649047" title="Parafia Miłosierdzia Bożego w Pułtusku">
Parafia Miłosierdzia Bożego w Pułtusku



</doc>
<doc id="4649049" url="https://pl.wikipedia.org/wiki?curid=4649049" title="Parafia Narodzenia Najświętszej Marii Panny w Popowie Kościelnym">
Parafia Narodzenia Najświętszej Marii Panny w Popowie Kościelnym



</doc>
<doc id="4649050" url="https://pl.wikipedia.org/wiki?curid=4649050" title="Vazari">
Vazari

Vazari (łac. "Diocesis Vazaritanus") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="4649052" url="https://pl.wikipedia.org/wiki?curid=4649052" title="Parafia Nawiedzenia Najświętszej Maryi Panny w Szczawinie Kościelnym">
Parafia Nawiedzenia Najświętszej Maryi Panny w Szczawinie Kościelnym



</doc>
<doc id="4649053" url="https://pl.wikipedia.org/wiki?curid=4649053" title="Parafia św. Antoniego w Żurominie">
Parafia św. Antoniego w Żurominie



</doc>
<doc id="4649054" url="https://pl.wikipedia.org/wiki?curid=4649054" title="Parafia św. Apostołów Piotra i Pawła w Radzyminie">
Parafia św. Apostołów Piotra i Pawła w Radzyminie



</doc>
<doc id="4649057" url="https://pl.wikipedia.org/wiki?curid=4649057" title="Parafia św. Bartłomieja w Kuczborku-Osadzie">
Parafia św. Bartłomieja w Kuczborku-Osadzie



</doc>
<doc id="4649058" url="https://pl.wikipedia.org/wiki?curid=4649058" title="Parafia św. Floriana w Starych Proboszczewicach">
Parafia św. Floriana w Starych Proboszczewicach



</doc>
<doc id="4649060" url="https://pl.wikipedia.org/wiki?curid=4649060" title="Parafia św. Jadwigi Śląskiej w Starej Białej">
Parafia św. Jadwigi Śląskiej w Starej Białej



</doc>
<doc id="4649061" url="https://pl.wikipedia.org/wiki?curid=4649061" title="Parafia św. Jakuba w Płocku-Imielnicy">
Parafia św. Jakuba w Płocku-Imielnicy



</doc>
<doc id="4649062" url="https://pl.wikipedia.org/wiki?curid=4649062" title="Parafia św. Jana Chrzciciela w Gołyminie-Ośrodku">
Parafia św. Jana Chrzciciela w Gołyminie-Ośrodku



</doc>
<doc id="4649063" url="https://pl.wikipedia.org/wiki?curid=4649063" title="Bérangère Couillard">
Bérangère Couillard

Bérangère Couillard (ur. 24 lipca 1986 w Rennes) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Żyronda.

</doc>
<doc id="4649065" url="https://pl.wikipedia.org/wiki?curid=4649065" title="Parafia św. Józefa w Płocku">
Parafia św. Józefa w Płocku



</doc>
<doc id="4649067" url="https://pl.wikipedia.org/wiki?curid=4649067" title="Parafia św. Katarzyny w Golubiu-Dobrzyniu (Dobrzyń nad Drwęcą)">
Parafia św. Katarzyny w Golubiu-Dobrzyniu (Dobrzyń nad Drwęcą)



</doc>
<doc id="4649069" url="https://pl.wikipedia.org/wiki?curid=4649069" title="Parafia św. Katarzyny w Gradzanowie Kościelnym">
Parafia św. Katarzyny w Gradzanowie Kościelnym



</doc>
<doc id="4649071" url="https://pl.wikipedia.org/wiki?curid=4649071" title="Parafia św. Katarzyny w Łęgu Probostwie">
Parafia św. Katarzyny w Łęgu Probostwie



</doc>
<doc id="4649072" url="https://pl.wikipedia.org/wiki?curid=4649072" title="Parafia św. Katarzyny w Radzikach Dużych">
Parafia św. Katarzyny w Radzikach Dużych



</doc>
<doc id="4649073" url="https://pl.wikipedia.org/wiki?curid=4649073" title="Parafia św. Katarzyny w Starych Pieścirogach">
Parafia św. Katarzyny w Starych Pieścirogach



</doc>
<doc id="4649075" url="https://pl.wikipedia.org/wiki?curid=4649075" title="Parafia św. Małgorzaty w Starym Gralewie">
Parafia św. Małgorzaty w Starym Gralewie



</doc>
<doc id="4649077" url="https://pl.wikipedia.org/wiki?curid=4649077" title="Adam Kuryło">
Adam Kuryło

Adam Kuryło (ur. 23 marca 1957, zm. 27 lipca 2019) – polski piłkarz, grający na pozycji napastnika w bydgoskich klubach sportowych Brda Bydgoszcz oraz Zawisza Bydgoszcz.
Kariera.
Karierę rozpoczynał na stadionie bydgoskiej Brdy przy ul. Powstańców Warszawy (obecnie nieistniejącym). Od 1974 do 1981 był zawodnikiem Zawiszy Bydgoszcz, w którym grał na pozycji napastnika. W czerwcu 1977, w 88. minucie meczu z Lechią strzelił w Gdańsku gola, ustalając wynik meczu na 1:1, co zapewniło zespołowi awans do najwyższej klasy rozgrywkowej. 31 sierpnia 1977 strzelił gola Górnikowi Zabrze w zremisowanym 1:1 meczu, na który przyszła rekordowa liczba widzów na meczu piłkarskim na Zawiszy (ok. 50 tysięcy).
Do ekstraklasy awansował z Zawiszą dwa razy - w 1977 i potem po spadku, od razu w 1979. W sumie w barwach Zawiszy rozegrał 126 meczów ligowych, strzelając 27 goli. Ponadto rozegrał pięć meczów w Pucharze Polski, w których strzelił jedną bramkę, oraz sześć meczów i jeden gol w Pucharze Polski na szczeblu okręgu. Był reprezentantem polskiej drużyny młodzieżowej i kadry juniorów. Karierę zakończył w barwach macierzystego klubu Brda Bydgoszcz w 1988.

</doc>
<doc id="4649078" url="https://pl.wikipedia.org/wiki?curid=4649078" title="Rab mugi">
Rab mugi

Rab mugi, rab mungi (akad. "rab mugi", "rab mungi") – jedna z najważniejszych wojskowych godności urzędniczych w starożytnej Asyrii i Babilonii; biblijny "rab mag" z Księgi Jeremiasza (Jr 39:3,13).
"Rab mugi" w Asyrii i Babilonii.
Zachowane teksty wskazują, iż "rab mugi" zaliczany był do najbardziej wpływowych urzędników królewskich. Należał on do dworskiej elity i wraz z innymi królewskimi urzędnikami, takimi jak "turtānu", "nāgir ekalli", "rab šāqê", "rab ša rēši" czy "abarakku", zajmował w hierarchii administracyjnej pozycję pomiędzy królem a gubernatorami prowincji. Z tekstów zdaje się wynikać, iż urząd "rab mugi" powiązany był z wojskiem. Częste wzmianki łączące go z rydwanami, jazdą czy końmi wskazują, iż dowodzić mógł on dużymi jednostkami jazdy lub rydwanów. Istnieją też dowody na to, iż czasami pełnił on również rolę specjalnego królewskiego wysłannika do zagranicznych władców.
Wzmianka w jednym z tekstów o dwóch "rab mugi" pokazuje, iż w danym czasie tytuł ten nosić mogła więcej niż jedna osoba. Simo Parpola tłumaczy to tym, iż – analogicznie do przypadku królewskiego "abarakku" i urzędników niższej rangi noszących ten tytuł – również w tym przypadku istnieć musiał jeden „główny” "rab mugi" ("rab mugi" króla) oraz szereg niższych rangą urzędników noszących ten tytuł. Tezę tę zdaje się potwierdzać jeden z tekstów, w którym "rab mugi" występuje jako podwładny gubernatora prowincji.
"Rab mugi" w Biblii.
W Księdze Jeremiasza tytuł "rab mugi" (biblijny "rab mag") nosi Nergal-szarezer, jeden z dowódców wojskowych babilońskiego króla Nabuchodonozora II (604–562 p.n.e.), uczestniczący w 587 r. p.n.e. w zdobyciu Jerozolimy (Jr 39:3), a następnie pełniący rolę jednego z zarządców wojskowych tego miasta (Jr 39:13). Imię Nergal-szarezer wydaje się być hebrajskim zapisem babilońskiego imienia Nergal-szarru-usur i stnieje duże prawdopodobieństwo, iż wspomnianym tu dostojnikiem był sam Nergal-szarru-usur (Neriglissar), zięć Nabuchodonozora II i późniejszy król Babilonii.
W starszych komentarzach i słownikach biblijnych często znaleźć można informację, iż tytuł "rab mag" oznaczać miał „przełożonego magów” (ang. "chief of the magi"). Obecnie wiadomo już jednak, iż tytuł ten odpowiada akadyjskiemu tytułowi "rab mugi" i nie ma nic wspólnego z perskimi magami.
W polskich przekładach Biblii tytuł ten czasem występuje jako imię własne, a czasem jako – tłumaczona lub nie – nazwa urzędu:

</doc>
<doc id="4649080" url="https://pl.wikipedia.org/wiki?curid=4649080" title="Brabancja (kraina historyczna)">
Brabancja (kraina historyczna)

Brabancja (fr., niderl. "Brabant") – kraina historyczna w zachodniej Europie, położona współcześnie na terenie Holandii (prowincja Brabancja Północna) i Belgii (prowincje Antwerpia, Brabancja Flamandzka, Brabancja Walońska oraz Region Stołeczny Brukseli). Jej głównymi ośrodkami były Bruksela, Antwerpia i Louvain.
Historia.
Początkowo była częścią Lotaryngii Dolnej, która to następnie uległa podziałowi na Brabancję, Luksemburg, Hainaut i Namur. W 880, podobnie jak Lotaryngia, weszła w skład państwa niemieckiego. W 1106 podniesiona została do rangi księstwa – jako Księstwo Brabancji. W XV i XVI wieku przeżywała rozkwit kulturalny i gospodarczy, wzrosła rola i znaczenie najważniejszych miast księstwa.
W 1430 roku dostała się we władanie książąt Burgundii, następnie była we władaniu Habsburgów – od 1477 austriackich, a od 1556 hiszpańskich. W czasie wojny o niepodległość Niderlandów stała się jednym z głównych ośrodków oporu wobec Hiszpanów. W wyniku wojny doszło do podziału na część północną, zamieszkałą głównie przez ludność protestancką, która weszła w skład Republiki Zjednoczonych Prowincji oraz południową, katolicką, która pozostała częścią Niderlandów Hiszpańskich (późniejszej Belgii).

</doc>
<doc id="4649081" url="https://pl.wikipedia.org/wiki?curid=4649081" title="Fallaba">
Fallaba

Fallaba (łac. "Diocesis Fallabensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4649083" url="https://pl.wikipedia.org/wiki?curid=4649083" title="Brabant">
Brabant



</doc>
<doc id="4649084" url="https://pl.wikipedia.org/wiki?curid=4649084" title="Aleksander Maksimow">
Aleksander Maksimow

Aleksánder (także Aleksandr) Maksimow (; ur. 27 kwietnia 1963 w Magnitogorsku, ZSSR, obecnie Rosja) – kompozytor, pianista, aranżer, producent muzyczny.
Życiorys.
Jest absolwentem Music College im. Rimskiego-Korsakowa (klasa fortepianu, 1978–1982) oraz Państwowego Uniwersytetu Kultury i Sztuki (dyrygentura orkiestry dętej oraz estradowej, 1986–1991) w Krasnodarze w Rosji.
Od 1991 roku mieszka w Warszawie:
Twórca jest zrzeszony w ZAiKS oraz SAWP.
Twórczość.
Filmografia.
Filmy pełnometrażowe.
kompozytor, aranżer, wykonawca:
Filmy dokumentalne.
kompozytor, aranżer, wykonawca:
Seriale telewizyjne.
kompozytor, aranżer, wykonawca:
Przedstawienia teatralne

</doc>
<doc id="4649086" url="https://pl.wikipedia.org/wiki?curid=4649086" title="Południe - Odpoczynek od pracy (wg Milleta)">
Południe - Odpoczynek od pracy (wg Milleta)



</doc>
<doc id="4649087" url="https://pl.wikipedia.org/wiki?curid=4649087" title="Południe – Odpoczynek od pracy">
Południe – Odpoczynek od pracy



</doc>
<doc id="4649088" url="https://pl.wikipedia.org/wiki?curid=4649088" title="Południe - Odpoczynek od pracy">
Południe - Odpoczynek od pracy



</doc>
<doc id="4649090" url="https://pl.wikipedia.org/wiki?curid=4649090" title="Parwizdżon Umarbajew">
Parwizdżon Umarbajew

Parwizdżon Umarbajew, tadż. Парвизҷон Умарбаев (ur. 1 listopada 1994 w Chodżencie) – tadżycki piłkarz, grający na pozycji pomocnika w bułgarskim klubie Łokomotiw Płowdiw.
Kariera piłkarska.
Kariera klubowa.
Swoje pierwsze piłkarskie kroki stawiał w młodzieżowej drużynie Rubinu Kazań. Następnie podpisał kontrakt z pierwszą drużyną, po czym został wypożyczony do Nieftiechimika Niżniekamsk, gdzie rozegrał 19 spotkań w Pierwyj diwizion. Po powrocie nie rozegrał żadnego oficjalnego meczu w barwach Rubinu, więc 7 sierpnia 2014 przeniósł się do Chimika Dzierżyńsk. Pół roku później zdecydował się na powrót do ojczyzny, podpisując kontrakt z Istiklol Duszanbe. 1 lipca 2016 został piłkarzem bułgarskiego Łokomotiwu Płowdiw. W sezonie 2018/19 zdobył z nim Puchar Bułgarii.
Kariera reprezentacyjna.
Jego przygoda z reprezentacją rozpoczęła się od występów w młodzieżowych kadrach Rosji do lat 18 i 19. W 2015 otrzymał powołanie do reprezentacji Tadżykistanu do lat 23. W tym samym roku zadebiutował też w dorosłej drużynie Tadżykistanu. Aktualnie rozegrał w narodowej reprezentacji 18 meczów, w których strzelił cztery gole.

</doc>
<doc id="4649092" url="https://pl.wikipedia.org/wiki?curid=4649092" title="Rab mag">
Rab mag



</doc>
<doc id="4649093" url="https://pl.wikipedia.org/wiki?curid=4649093" title="Brabancja (księstwo)">
Brabancja (księstwo)



</doc>
<doc id="4649094" url="https://pl.wikipedia.org/wiki?curid=4649094" title="Rag-mag">
Rag-mag



</doc>
<doc id="4649095" url="https://pl.wikipedia.org/wiki?curid=4649095" title="Kościół Matki Boskiej Nieustającej Pomocy i Chrystusa Króla w Zagrodnie">
Kościół Matki Boskiej Nieustającej Pomocy i Chrystusa Króla w Zagrodnie

Kościół Matki Boskiej Nieustającej Pomocy i Chrystusa Króla – rzymskokatolicki kościół parafialny należący do parafii pod tym samym wezwaniem (dekanat Złotoryja diecezji legnickiej).
Historia.
Jest to świątynia wzmiankowana w 1318 roku, następnie została zniszczona w XVII wieku, nowa budowla została wzniesiona przez protestantów w latach 1789-1792 i została zarojektowana przez Carla Gottharda Langhansa, następnie była kilkakrotnie remontowana. 
Architektura.
Kościół reprezentuje styl klasycystyczny i został zbudowany na planie zbliżonym do krzyża greckiego. Posiada salową nawę oraz dwie kondygnacje empor uformowanych w owal z podkowiastym prezbiterium, w empory są wbudowane ołtarz oraz ambona. Na osi fasady jest umieszczona wieża na planie kwadratu z wklęsłymi bokami o ściętych narożnikach, z otwartym prześwitem w ostatniej kondygnacji, zwieńcza ją dach hełmowy. Dach na korpusie jest łamany, wielopołaciowy, narożniki wieży i korpusu są zaakcentowane podwójnymi lizenami, okna są zamknięte półkoliście w opaskach.
Wyposażenie.
Wnętrze zachowało jednolity wystrój w stylu klasycystycznym z czasu budowy, ołtarz, ambona, prospekt organowy, w kruchcie pod wieżą jest umieszczona kamienna chrzcielnica z inskrypcją wyrytą w 1522 roku. W elewacjach znajdują się kamienne nagrobki i epitafia, powstałe w okresie od końca XVI do XIX wieku.

</doc>
<doc id="4649103" url="https://pl.wikipedia.org/wiki?curid=4649103" title="Złodziejaszki">
Złodziejaszki

 – japoński film dramatyczny z 2018 roku w reżyserii Hirokazu Koreedy, z Lily Franky i Sakurą Andō w rolach głównych.
Film miał swoją premierę 13 maja 2018 w konkursie głównym na 71. MFF w Cannes, gdzie otrzymał nagrodę główną festiwalu Złotą Palmę. Przyznano mu też Nagrodę Japońskiej Akademii Filmowej oraz nominację do Oscara dla najlepszego filmu nieanglojęzycznego. Obraz wszedł na ekrany polskie 22 marca 2019.
Fabuła.
Historia ubogiej japońskiej rodziny z Tokio, która przygarnia znalezioną na ulicy dziewczynkę.
Obsada.
W filmie wystąpili m.in.:

</doc>
<doc id="4649109" url="https://pl.wikipedia.org/wiki?curid=4649109" title="Chodżencki Uniwersytet Państwowy im. Bobodżana Gafurowa">
Chodżencki Uniwersytet Państwowy im. Bobodżana Gafurowa

Chodżencki Uniwersytet Państwowy im. Bobodżana Gafurowa (tadż. "Донишгоҳи давлатии Хуҷанд ба номи академик Бобоҷон Ғафуров", ros. Худжандский государственный университет имени академика Бободжана Гафурова) – tadżycka publiczna uczelnia wyższa. 
Uczelnia została założona w 1932 roku jako Wyższy Instytut Pedagogiczny. W 1938 roku, po zmianie nazwy Chodżentu na Leninabad, uczelnia została przemianowana na Leninabadzki Instytut Pedagogiczny, a jej patronem został Siergiej Kirow (Ленинабадский государственный педагогический институт им. С. Кирова). Status uniwersytetu uzyskała w 1991 roku. 
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4649122" url="https://pl.wikipedia.org/wiki?curid=4649122" title="Annie Wersching">
Annie Wersching

Annie Wersching (ur. 28 marca 1977 w Saint Louis, zm. 29 stycznia 2023 w Los Angeles) – amerykańska aktorka, która należała do głównej obsady seriali: "24 godziny", "Bosch", "Runaways" i ".
Życiorys.
Annie urodziła się w Saint Louis, gdzie mieszkała z rodzicami, Sandy i Frankiem. Zadebiutowała na małym ekranie w serialu " w 2002 roku, lecz znaczącą rolę zagrała dopiero w "Szpitalu miejskim".
Życie prywatne.
Mężem Wersching był aktor Stephen Full, z którym miała trzech synów. W 2020 roku został u niej zdiagnozowany rak, na którego umarła w wieku 45 lat.
Filmografia.
Seriale.
Wersching ma na koncie także liczne role gościnne, m.in. w serialach "Intelligence", ', "Anioł ciemności", "Nie z tego świata", ' i "Agenci NCIS"

</doc>
<doc id="4649124" url="https://pl.wikipedia.org/wiki?curid=4649124" title="Parvizdzhon Umarbaev">
Parvizdzhon Umarbaev



</doc>
<doc id="4649130" url="https://pl.wikipedia.org/wiki?curid=4649130" title="Władimir Konstantinowicz Bukowski">
Władimir Konstantinowicz Bukowski



</doc>
<doc id="4649131" url="https://pl.wikipedia.org/wiki?curid=4649131" title="Pożar pociągu relacji Karaczi – Rawalpindi">
Pożar pociągu relacji Karaczi – Rawalpindi

Pożar pociągu relacji Karaczi – Rawalpindi – pożar pociągu pasażerskiego, który miał miejsce 31 października 2019 roku, 8 kilometrów od miasta Lijakatpur w Pakistanie. W wyniku zdarzenia, śmierć poniosły 74 osoby, a 43 odniosły obrażenia.
Do wypadku doszło o godzinie 6:30 czasu lokalnego, gdy pociąg pasażerski jadący z miasta Karaczi do Rawalpindi znajdował się w prowincji Pendżab w Pakistanie. Część pasażerów stanowili pielgrzymi podróżujący do Lahaur, aby wziąć udział w corocznym zgromadzeniu religijnym, zorganizowanym przez muzułmański ruch misyjny Tablighi Jamaat Sunni.
Według lokalnych władz, do pożaru doszło w wyniku wybuchu dwóch butli gazowych, których pasażerowie używali do przygotowywania posiłków. Pożar rozprzestrzenił się na trzy wagony. Część ofiar zginęła wyskakując z objętych ogniem jadących wagonów. Zanim maszynista zatrzymał pociąg, upłynęło około 20 minut od wybuchu pożaru.
Premier Imran Khan zarządził przeprowadzenie natychmiastowego śledztwa w sprawie przyczyn wypadku.

</doc>
<doc id="4649132" url="https://pl.wikipedia.org/wiki?curid=4649132" title="Mustafa Gazizow">
Mustafa Gazizow

Mustafa Szakirowicz Gazizow, także "Mostafa Gazizow" (ros. Мустафа Шакирович Газизов, tat. Мостафа Газизов, ur. 15 października 1923 we wsi Staromusino w rejonie karmaskalińskim w Baszkirii, zm. 27 października 2005 w Ufie) – radziecki wojskowy, starszy porucznik.
Życiorys.
Urodził się w tatarskiej rodzinie chłopskiej. Po ukończeniu 7-letniej szkoły pracował w kołchozie, w marcu 1942 został powołany do Armii Czerwonej, od sierpnia 1942 uczestniczył w wojnie z Niemcami. Walczył na Froncie Zachodnim, Kalinińskim, Woroneskim i 1 Ukraińskim, brał udział m.in. w walkach w rejonie Briańska, gdzie został ranny. Na przełomie 1943 i 1944 walczył w rejonie Koziatyna jako pomocnik dowódcy plutonu 69 gwardyjskiego pułku czołgów 21 Gwardyjskiej Brygady Zmechanizowanej 8 Gwardyjskiego Korpusu Zmechanizowanego 1 Gwardyjskiej Armii Pancernej, gdzie według oficjalnych raportów zabił ponad 10 żołnierzy wroga, a wielu wziął do niewoli, zastępując rannego dowódcę plutonu. 23 marca 1944 walczył na południowym zachodzie od miasta Kopyczyńce, gdzie m.in. zniszczył granatami dwa wielkokalibrowe karabiny maszynowe wroga, wraz z innymi żołnierzami wziął do niewoli 10 niemieckich żołnierzy i zdobył moździerz i trzy wielkokalibrowe karabiny maszynowe przeciwnika. 21 czerwca 1944 wyróżnił się w walkach na wschód od miasta Oleszyce, a 23 lipca 1944 jako dowódca plutonu w walkach nad Sanem k. wsi Nielepkowice, gdzie również zadał Niemcom duże straty. Po wojnie nadal służył w armii, w 1950 ukończył kursy młodszych poruczników, w 1959 zakończył służbę w stopniu starszego porucznika. Później pracował w różnych przedsiębiorstwach i organizacjach w Ufie.
Odznaczenia.
I medale.

</doc>
<doc id="4649137" url="https://pl.wikipedia.org/wiki?curid=4649137" title="083 posterunek obserwacyjno-meldunkowy">
083 posterunek obserwacyjno-meldunkowy



</doc>
<doc id="4649138" url="https://pl.wikipedia.org/wiki?curid=4649138" title="Ahtam Nazarow">
Ahtam Nazarow

Ahtam Nazarow (, ur. 29 września 1992 w Duszanbe) – tadżycki piłkarz, grający na pozycji obrońcy w klubie Istiklol Duszanbe.
Kariera piłkarska.
Kariera klubowa.
Karierę piłkarską rozpoczął w klubie Barki Todżik Duszanbe, gdzie występował przez jeden sezon. 1 stycznia 2013 przeniósł się do innego klubu ze stolicy Tadżykistanu, Istiklolu Duszanbe. Zdobył z nim sześciokrotnie mistrzostwo kraju, czterokrotnie krajowy Puchar oraz cztery razy Superpuchar.
Kariera reprezentacyjna.
W kadrze zadebiutował 23 marca 2011 w towarzyskim meczu przeciwko reprezentacji Sri Lanki. Od 2019 jest kapitanem drużyny. 

</doc>
<doc id="4649141" url="https://pl.wikipedia.org/wiki?curid=4649141" title="Andreollus Gwasco">
Andreollus Gwasco

Andreollus Gwasco z Soldai (zm. w 1488/1489 roku) – wojski kaliski około 1487 roku, starosta Gniezna w latach 1483-1487-(1488/1489).
Był Genueńczykiem z Kaffy, potem na służbie Uriela Górki.

</doc>
<doc id="4649144" url="https://pl.wikipedia.org/wiki?curid=4649144" title="Bernardino Zanobi de Gianotis">
Bernardino Zanobi de Gianotis



</doc>
<doc id="4649146" url="https://pl.wikipedia.org/wiki?curid=4649146" title="Mistrzostwa Afryki w Rugby 7 Kobiet 2019">
Mistrzostwa Afryki w Rugby 7 Kobiet 2019

Mistrzostwa Afryki w Rugby 7 Kobiet 2019 – jedenaste mistrzostwa Afryki w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez Rugby Africa mające na celu wyłonienie najlepszej żeńskiej reprezentacji narodowej w tej dyscyplinie sportu w Afryce, które odbyły się w tunezyjskim mieście Jemmal w dniach 12–13 października 2019 roku. Turniej służył również jako kwalifikacja do turnieju rugby 7 na Letnich Igrzyskach Olimpijskich 2020.
Turniej zdominowały reprezentantki RPA, a jedyne punkty straciły w spotkaniu finałowym. Pokonane wówczas Kenijki uzyskały jednak prawo gry w tokijskich igrzyskach, do turnieju barażowego awansowali natomiast pozostali dwaj półfinaliści.
Informacje ogólne.
Zawody zostały rozegrane w rozszerzonej do dwunastu reprezentacji obsadzie, a rozstawienie nastąpiło na podstawie wyników poprzedniej edycji, ostatnie dwie pozycje otrzymały nieuczestnicząca w roku 2018 Południowa Afryka oraz debiutująca Ghana. Reprezentacje zostały podzielone na trzy czterozespołowe grupy rywalizujące w pierwszej fazie w ramach grup systemem kołowym. Po zakończeniu pierwszej fazy ustalany był ranking przed trzymeczową fazą play-off – czołowa ósemka awansowała do ćwierćfinałów, pozostałe cztery zespoły walczyły zaś o "Bowl". Spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci".
Bezpośrednią kwalifikację na Letnie Igrzyska Olimpijskie 2020 uzyskiwał zwycięzca zawodów, dwa kolejne zespoły otrzymały natomiast prawo do występu w turnieju barażowym, z wyłączeniem reprezentacji Południowej Afryki, która w ten sposób nie może uzyskać awansu zgodnie z decyzją South African Sports Confederation and Olympic Committee. Stawką mistrzostw prócz medali były również dwa miejsca w turnieju kwalifikacyjnym do sezonu 2020/2021 World Rugby Women’s Sevens Series dla najlepszych drużyn tych zawodów.

</doc>
<doc id="4649147" url="https://pl.wikipedia.org/wiki?curid=4649147" title="Boris Kozielski">
Boris Kozielski

Boris Władimirowicz Kozielski, właśc. "Bernard Wolfowicz Gołowaniewski" (ros. Борис Владимирович Козельский (Бернард Вольфович Голованевский), ur. 5 maja 1902 w Proskurowie, zm. 2 stycznia 1936 w Kijowie) – funkcjonariusz radzieckich służb specjalnych, major bezpieczeństwa państwowego.
Życiorys.
Skończył szkołę komercyjną w Kijowie. Pracował jako korektor i repetytor, od 1919 służył w Armii Czerwonej, gdzie był m.in. instruktorem Wydziału Politycznego 58 Dywizji Piechoty 12 Armii w Ukraińskim Okręgu Wojskowym. W 1920 wstąpił do RKP(b), w 1921 został wykluczony z partii "za pasywność". Od października 1921 był funkcjonariuszem Czeki, pełnił m.in. funkcję pełnomocnika ds. walki z bandytyzmem Sekcji Tajno-Operacyjnej Wszechukraińskiej Czeki i kijowskiego gubernialnego oddziału GPU. Od 1924 pracował w Wydziale Kontrwywiadowczym i później Wydziale Tajno-Politycznym GPU Ukraińskiej SRR, w 1932 został zastępcą szefa tego wydziału, a w 1933 był p.o. szefa tego wydziału. W 1931 ponownie przyjęto go do partii, w listopadzie 1934 objął funkcję szefa Wydziału Tajno-Politycznego Zarządu Bezpieczeństwa Państwowego (UGB) NKWD Ukraińskiej SRR, w 1935 otrzymał stopień majora bezpieczeństwa państwowego. Pisał broszury o walce z kontrrewolucją na Ukrainie. Był odznaczony Orderem Czerwonego Sztandaru Pracy Ukraińskiej SRR i dwoma odznakami honorowego funkcjonariusza Czeki/GPU. Zmarł śmiercią samobójczą (zastrzelił się).

</doc>
<doc id="4649149" url="https://pl.wikipedia.org/wiki?curid=4649149" title="Parafia św. Jana z Dukli w Bęczkowie">
Parafia św. Jana z Dukli w Bęczkowie

Parafia świętego Jana z Dukli w Bęczkowie – parafia rzymskokatolicka, znajdująca się w diecezji kieleckiej, w dekanacie masłowskim.

</doc>
<doc id="4649152" url="https://pl.wikipedia.org/wiki?curid=4649152" title="Parafia Najświętszej Maryi Panny Królowej Świata w Brzezinkach">
Parafia Najświętszej Maryi Panny Królowej Świata w Brzezinkach

Parafia Najświętszej Maryi Panny Królowej Świata w Brzezinkach – parafia rzymskokatolicka, znajdująca się w diecezji kieleckiej, w dekanacie masłowskim.

</doc>
<doc id="4649153" url="https://pl.wikipedia.org/wiki?curid=4649153" title="Kondensatory litowo-jonowe">
Kondensatory litowo-jonowe

Kondensator litowo-jonowy (skrót LIC z ang. "lithium-ion capacitor") – jest to układ hybrydowy, klasyfikowany jako rodzaj superkondensatora. Stosowanym materiałem katodowym (elektroda dodatnia) jest najczęściej węgiel aktywny, natomiast anoda (elektroda ujemna) tego urządzenia zbudowana jest z materiału węglowego, wcześniej zdomieszkowanego jonami litu. Proces domieszkowania obniża potencjał anody i umożliwia uzyskanie stosunkowo wysokiego napięcia nominalnego w porównaniu ze standardowymi superkondensatorami.
Zasada działania.
Kondensatory litowo-jonowe to klasa hybrydowych urządzeń do magazynowania energii elektrochemicznej, tj. łączących mechanizm gromadzenia ładunku charakterystyczny dla superkondensatora (ładowanie/elektrycznej warstwy podwójnej) oraz baterii (interkalacja/deinterkalacja jonów litu). Jako elektrodę dodatnią wykorzystują one materiał węglowy o wysokiej powierzchni specyficznej oraz związek interkalacyjny, który ulega szybkim odwracalnym reakcjom interkalacji jonów litu na elektrodzie ujemnej. Podczas ładowania i rozładowania, zachodzi interkalacja i de-interkalacja jonów litu w obrębie materiału elektrody, podczas gdy na elektrodzie dodatniej następuje adsorpcja i desorpcja jonów w porach materiału węglowego. Ponieważ proces zachodzący na elektrodzie dodatniej jest procesem nie-faradajowskim (nie dochodzi do żadnych reakcji utleniania/redukcji oraz zmian w strukturze materiału), oraz jest on względnie szybki w porównaniu z procesem interkalacji jonu zachodzącym na przeciwległej elektrodzie, moc takiego kondensatora litowo-jonowego ograniczana jest przez elektrodę ujemną.
Domieszkowanie anody prowadzi do obniżenia jej potencjału, a zatem do uzyskania wyższego napięcia wyjściowego kondensatora. Zazwyczaj napięcie wyjściowe dla kondensatorów litowo-jonowych mieści się w przedziale 3.8-4.0 V. Są one jednak ograniczone napięciem minimalnym 1.8-2.2V, ponieważ jeżeli dojdzie do spadku napięcia poniżej tych wartości, jony litu ulegają de-interkalacji szybciej niż można je przywrócić podczas normalnego użytkowania.
Kondensatory litowo-jonowe mogą przechowywać 5-10 razy więcej energii niż konwencjonalne kondensatory podwójnej warstwy elektrycznej, a w przeciwieństwie do baterii charakteryzują się relatywnie wyższą gęstością mocy oraz dłuższą żywotnością, tj. liczbą cykli pracy ciągłej.
Zastosowanie.
Kondensatory litowo-jonowe mogą być wykorzystywane w przypadku urządzeń wymagających dużej gęstości energii, dużej gęstości mocy oraz wysokiej trwałości. Dzięki wymienionym parametrom użytkowym, nie ma potrzeby stosowania dodatkowych urządzeń w różnego rodzaju aplikacjach, co powoduje obniżenie kosztów.
Ich potencjalne zastosowanie to na przykład systemy UPS, kompensacja spadków napięcia, przechowywanie energii słonecznej, czy też systemy odzyskiwania energii w maszynach przemysłowych oraz w transporcie.

</doc>
<doc id="4649158" url="https://pl.wikipedia.org/wiki?curid=4649158" title="Parafia bł. Wincentego Kadłubka w Domaszowicach">
Parafia bł. Wincentego Kadłubka w Domaszowicach

Parafia błogosławionego Wincentego Kadłubka w Domaszowicach – parafia rzymskokatolicka, znajdująca się w diecezji kieleckiej, w dekanacie masłowskim.

</doc>
<doc id="4649162" url="https://pl.wikipedia.org/wiki?curid=4649162" title="Floriana (stolica tytularna)">
Floriana (stolica tytularna)

Floriana (łac. "Diocesis Florianensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4649166" url="https://pl.wikipedia.org/wiki?curid=4649166" title="Rubel tadżycki">
Rubel tadżycki

Rubel tadżycki (tadż. Рубл тоҷикӣ) – waluta obowiązująca w Tadżykistanie od 10 maja 1995 do 29 października 2000 roku, zastąpiona przez somoni w stosunku 1000 do 1. Dzieliła się na 100 tanga, lecz ze względów na wysoką inflację, jednostka zdawkowa nigdy się nie pojawiła w obiegu w żadnej formie.
Historia.
Po rozpadzie Związku Radzieckiego w Tadżykistanie obowiązywał rubel radziecki, nawet po uzyskaniu niepodległości 9 września 1991. 26 lipca 1993 r. wydano nową serię banknotów rosyjskich, a sowieckie pieniądze przestały być środkiem płatniczym. W Tadżykistanie pieniądze te krążyły do 8 stycznia 1994 r.
1 stycznia 1994 r. rubel rosyjski został uznany za środek płatniczy. W listopadzie tego samego roku rozważano możliwość wprowadzenia zmodyfikowanych rosyjskich banknotów z nadrukiem w formie narodowego ornamentu tadżyckiego, jednak zrezygnowano z pomysłu.
10 maja 1995 r. rubel rosyjski został zastąpiony tadżyckim w stosunku: 100 rubli rosyjskich = 1 rubel tadżycki. Środki bankowe wymieniano w innym stosunku: 1200 rubli rosyjskich = 1 rubel tadżycki. Nowe tadżyckie banknoty zostały zaprojektowane i wydrukowane w Moskiewskiej drukarni papierów wartościowych Goznak. Projekty banknotów były bardzo podobne do wzoru rubli radzieckich z emisji 1961 i 1991 roku, jak i banknotów rosyjskich z 1992 r.
30 października 2000 r. rubel tadżycki został zastąpiony nową walutą narodową somoni. Ustalono kurs: 1000 rubli tadżyckich do 1 somoni. W tym okresie obie waluty były równolegle w obiegu. Wymiana rubla trwała do 1 kwietnia 2001 r.
Banknoty.
Banknoty występowały w 9 nominałach: 1, 5, 10, 20, 50, 100, 200, 500 i 1000 rubli. Rozważano również wprowadzenie 2 wyższych nominałów banknotów: 5000 i 10000 rubli. Ostatecznie oba nominały zostały wydrukowane, ale z niewyjaśnionych przyczyn nigdy nie zostały one wprowadzone do obiegu. 

</doc>
<doc id="4649168" url="https://pl.wikipedia.org/wiki?curid=4649168" title="Parafia św. Jacka w Leszczynach">
Parafia św. Jacka w Leszczynach

Parafia świętego Jacka w Leszczynach – parafia rzymskokatolicka, znajdująca się w diecezji kieleckiej, w dekanacie masłowskim.

</doc>
<doc id="4649170" url="https://pl.wikipedia.org/wiki?curid=4649170" title="Zakir Sułtanow">
Zakir Sułtanow

Zakir Sułtanow (ros. Закир Султанов, ur. 29 czerwca 1923 we wsi Abdulmieniewo w Udmurcji, zm. 6 kwietnia 1983 w Chersoniu) – radziecki wojskowy, kapitan, Bohater Związku Radzieckiego (1945).
Życiorys.
Urodził się w tatarskiej rodzinie chłopskiej. Skończył szkołę fabryczno-zawodową w Agryzie, pracował jako ślusarz w parowozowni, a od 1940 jako ślusarz w zakładzie maszynowym w Iżewsku. W listopadzie 1942 ochotniczo zgłosił się na front, od stycznia 1943 brał udział w wojnie z Niemcami w szeregach Armii Czerwonej kolejno na Froncie Briańskim, Centralnym, 1 Ukraińskim i 1 Białoruskim. Był trzykrotnie ranny. W styczniu 1945 wyróżnił się podczas operacji warszawsko-poznańskiej na terytorium Polski jako dowódca plutonu rusznic przeciwpancernych 498 pułku piechoty 132 Dywizji Piechoty 47 Armii w stopniu porucznika. 15 stycznia 1945 dowodzony przez niego pluton jako pierwszy z 47 Armii sforsował Wisłę w rejonie Legionowa, przeprawiając się po lodzie wraz z dwoma żołnierzami, pokonując druciane ogrodzenie i wracając na prawy brzeg, później poprowadził jedną z kampanii batalionu szturmowego na lewy brzeg. Dzięki jego umiejętnemu dowodzeniu i dokładnemu rozpoznaniu terenu cały batalion przeprawił się przez Wisłę bez strat. Później Sułtanow wraz z kompanią wpadł do okopu wroga, wyparł z niego Niemców i utrzymał zdobyty przyczółek do nadejścia głównych sił batalionu. Uczestniczył w wyzwalaniu Warszawy. Później brał udział w walkach w rejonie Piły oraz w operacji pomorskiej i berlińskiej. W 1947 skończył szkołę oficerską MWD w Kujbyszewie (obecnie Samara), pracował jako pełnomocnik operacyjny w Swierdłowsku (obecnie Jekaterynburg). W 1953 został zwolniony do rezerwy w stopniu kapitana. Mieszkał w Chersoniu, gdzie pracował m.in. jako ślusarz. W 1978 jako inwalida wojenny otrzymał emeryturę. Jego nazwisko upamiętniono na Skwerze Zwycięstwa w Iżewsku, jego imieniem nazwano też szkołę.

</doc>
<doc id="4649172" url="https://pl.wikipedia.org/wiki?curid=4649172" title="Parafia Matki Bożej Częstochowskiej w Mójczy">
Parafia Matki Bożej Częstochowskiej w Mójczy

Parafia Matki Bożej Częstochowskiej w Mójczy – parafia rzymskokatolicka, znajdująca się w diecezji kieleckiej, w dekanacie masłowskim.

</doc>
<doc id="4649173" url="https://pl.wikipedia.org/wiki?curid=4649173" title="Święta Miłość">
Święta Miłość



</doc>
<doc id="4649180" url="https://pl.wikipedia.org/wiki?curid=4649180" title="Flumenpiscense">
Flumenpiscense

Flumenpiscense (łac. "Diocesis Flumenpiscensis") – stolica historycznej diecezji w Cesarstwie rzymskim, w prowincji Mauretania Sitifense, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4649182" url="https://pl.wikipedia.org/wiki?curid=4649182" title="Parafia Matki Bożej Częstochowskiej w Wiśniówce">
Parafia Matki Bożej Częstochowskiej w Wiśniówce

Parafia Matki Bożej Częstochowskiej w Wiśniówce – parafia rzymskokatolicka, znajdująca się w diecezji kieleckiej, w dekanacie masłowskim.

</doc>
<doc id="4649189" url="https://pl.wikipedia.org/wiki?curid=4649189" title="Diana (stolica tytularna)">
Diana (stolica tytularna)

Diana (łac. "Diocesis Dianensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4649200" url="https://pl.wikipedia.org/wiki?curid=4649200" title="Isla de Maipo">
Isla de Maipo

Isla de Maipo – miasto w Chile, w regionie Region Metropolitalny Santiago, w prowincji Talagante.

</doc>
<doc id="4649202" url="https://pl.wikipedia.org/wiki?curid=4649202" title="Lampa (Chile)">
Lampa (Chile)

Lampa – miasto w Chile, w regionie Region Metropolitalny Santiago, w prowincji Chacabuco.

</doc>
<doc id="4649205" url="https://pl.wikipedia.org/wiki?curid=4649205" title="Gadiaufala">
Gadiaufala

Gadiaufala (łac. "Diocesis Gadiaufalensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4649206" url="https://pl.wikipedia.org/wiki?curid=4649206" title="Fritz Jirrmann">
Fritz Jirrmann



</doc>
<doc id="4649208" url="https://pl.wikipedia.org/wiki?curid=4649208" title="Puchar Szwajcarii w piłce siatkowej mężczyzn (2019/2020)">
Puchar Szwajcarii w piłce siatkowej mężczyzn (2019/2020)

Puchar Szwajcarii w piłce siatkowej mężczyzn 2019/2020 (oficjalna nazwa: Mobiliar Volley Cup Männer 2019/2020) – 60. sezon rozgrywek o siatkarski Puchar Szwajcarii. Zainaugurowany został 1 września 2019. Brały w nim udział kluby z Nationalliga A, Nationalliga B, 1. ligi, 2. ligi, 3. ligi i 4. ligi.
Rozgrywki składały się z sześciu rund wstępnych, 1/8 finału, ćwierćfinałów, półfinałów i finału. Drużyny z Nationalliga A dołączyły do rozgrywek w 1/8 finału.
Finał zaplanowany na 28 marca 2020 roku w St. Leonhard-Halle we Fryburgu pomiędzy klubami i został odwołany z powodu pandemii COVID-19. Szwajcarski Związek Piłki Siatkowej zdecydował, że w sezonie 2019/2020 nie zostanie wyłoniony zdobywca Pucharu Szwajcarii, a finaliści Pucharu Szwajcarii rozegrają mecz o Superpuchar Szwajcarii.

</doc>
<doc id="4649213" url="https://pl.wikipedia.org/wiki?curid=4649213" title="Lonquén">
Lonquén

Lonquén – miasto w Chile, w regionie Region Metropolitalny Santiago, w prowincji Talagante.

</doc>
<doc id="4649214" url="https://pl.wikipedia.org/wiki?curid=4649214" title="Bożena Muszkalska">
Bożena Muszkalska

Bożena Muszkalska (ur. 14 marca 1954 we Wrocławiu) – polska etnomuzykolożka, profesor nauk humanistycznych, profesor Instytutu Muzykologii Wydziału Historycznego Uniwersytetu im. Adama Mickiewicza w Poznaniu i Instytutu Muzykologii Wydziału Nauk Historycznych i Pedagogicznych Uniwersytetu Wrocławskiego.
Życiorys.
W 1990 obroniła pracę doktorską "Sardyńska wielogłosowość wokalna", 15 stycznia 2001 habilitowała się na podstawie pracy zatytułowanej "Tradycyjna wielogłosowość wokalna w kulturach basenu Morza Śródziemnego". 4 marca 2015 nadano jej tytuł profesora w zakresie nauk humanistycznych. Objęła funkcję profesora nadzwyczajnego w Instytucie Muzykologii na Wydziale Historycznym Uniwersytetu im. Adama Mickiewicza w Poznaniu i w Instytucie Muzykologii na Wydziale Nauk Historycznych i Pedagogicznych Uniwersytetu Wrocławskiego.

</doc>
<doc id="4649215" url="https://pl.wikipedia.org/wiki?curid=4649215" title="María Pinto">
María Pinto

María Pinto – miasto w Chile, w regionie Region Metropolitalny Santiago, w prowincji Melipilla.

</doc>
<doc id="4649216" url="https://pl.wikipedia.org/wiki?curid=4649216" title="Nostalgia (singiel)">
Nostalgia (singiel)



</doc>
<doc id="4649218" url="https://pl.wikipedia.org/wiki?curid=4649218" title="Nowy Kolor (singiel)">
Nowy Kolor (singiel)



</doc>
<doc id="4649222" url="https://pl.wikipedia.org/wiki?curid=4649222" title="Akhtam Nazarov">
Akhtam Nazarov



</doc>
<doc id="4649225" url="https://pl.wikipedia.org/wiki?curid=4649225" title="Pirque">
Pirque

Pirque – miasto w Chile, w regionie Region Metropolitalny Santiago, w prowincji Talagante.

</doc>
<doc id="4649227" url="https://pl.wikipedia.org/wiki?curid=4649227" title="Pomaire">
Pomaire

Pomaire – miasto w Chile, w regionie Region Metropolitalny Santiago, w prowincji Melipilla.

</doc>
<doc id="4649228" url="https://pl.wikipedia.org/wiki?curid=4649228" title="Najnowszy klip (singel)">
Najnowszy klip (singel)



</doc>
<doc id="4649234" url="https://pl.wikipedia.org/wiki?curid=4649234" title="Flawian I (patriarcha Antiochii)">
Flawian I (patriarcha Antiochii)



</doc>
<doc id="4649238" url="https://pl.wikipedia.org/wiki?curid=4649238" title="Sutlej Medal">
Sutlej Medal



</doc>
<doc id="4649242" url="https://pl.wikipedia.org/wiki?curid=4649242" title="Zacierp">
Zacierp

Zacierp ("Drimys" Forster &amp; G. Forster) – rodzaj roślin z rodziny winterowatych ("Winteraceae"). Obejmuje w zależności od ujęcia albo 6–7 gatunków, albo ok. 30–40. W pierwszym, węższym ujęciu obejmuje tylko gatunki rosnące w Ameryce Środkowej i Południowej, a w szerszym ujęciu także z wysp Oceanii, Australii i południowo-wschodniej Azji, z centrum zróżnicowania na Nowej Gwinei. W węższym ujęciu gatunki z Azji, Australii i Oceanii wyodrębniane są w osobny rodzaj "Tasmannia". 
Zacierp Wintera (nazwany tak na cześć Williama Wintera, kapitana podróżującego z Francisem Drakiem w 1578 dookoła świata, który odkrył ten gatunek w rejonie Cieśniny Magellana) jest rośliną użytkową, sadzoną jako ozdobna, ale też kora i owoce służą do wyrobu tzw. cynamonu magellańskiego, kory Wintera lub magellańskiej, będącej zamiennikiem cynamonu, a kora i żywica stosowana jest leczniczo w przypadku szkorbutu, malarii i dolegliwości przewodu pokarmowego. Kora "Drimys granadensis" wykorzystywana jest leczniczo w Meksyku.
Morfologia.
Drzewa i krzewy o liściach skrętoległych. Kwiaty jedno- lub obupłciowe wyrastają pojedynczo, w pęczkach lub baldachach. Kielich otacza początkowo kulisty pąk kwiatowy i jest zrośnięty, przez rozwijający się kwiat jest rozrywany na 2–3 odpadające działki. Płatki są dwa lub liczniejsze, rzadko zredukowane do jednego lub nawet całkowicie. Słupki są wolne.
Systematyka.
Jeden z rodzajów z rodziny winterowatych ("Winteraceae"). 

</doc>
<doc id="4649243" url="https://pl.wikipedia.org/wiki?curid=4649243" title="Drimys">
Drimys



</doc>
<doc id="4649249" url="https://pl.wikipedia.org/wiki?curid=4649249" title="Tomasz Niewiadomski">
Tomasz Niewiadomski



</doc>
<doc id="4649251" url="https://pl.wikipedia.org/wiki?curid=4649251" title="Heinrich Bleichrodt">
Heinrich Bleichrodt

Heinrich Bleichrodt (ur. 21 października 1909, zm. 9 stycznia 1977) – niemiecki oficer marynarki, korvettenkapitän, podczas II wojny światowej dowódca niemieckich okrętów podwodnych U-48, U-67 oraz U-109. W trakcie działań wojennych podczas bitwy o Atlantyk zatopił 24 statki o łącznym tonażu 151 260 BRT oraz slup HMS „Dundee”. Po kapitulacji III Rzeszy został uwięziony, po czym zwolniony 25 września 1945 roku.
24 października 1940 roku odznaczony Krzyżem Rycerskim jako 41. w Kriegsmarine i 18. w U-bootwaffe, 23 września 1942 roku – jako 125 w Wermachcie, 17 w Kriegsmarine i 15. w U-bootwaffe – "Liśćmi Dębu".
Służba.
Do służby w Reichsmarine wstąpił w 1933 roku, od lipca do października 1939 roku służył na ciężkim krążowniku „Admiral Hipper”, po czym został przydzielony do sztabu floty podwodnej (BdU), następnie został skierowany do szkolenia w zakresie pływania podwodnego, które ukończył kwietniu 1940 roku. Otrzymał wówczas przydział do 1. Flotylla U-Bootów „Weddingen”, gdzie służył jako 1. oficer wachtowy na U-8 typu IIB, z końcem czerwca tego roku objął funkcję oficera wachtowego i rozpoczął szkolenie dowódcze w 2. Flotylli U-Bootów „Saltzwedel”, które ukończył 22 lipca 1940 roku.
4 września 1940 roku otrzymał pierwsze samodzielne dowództwo okrętu podwodnego, kiedy objął dowództwo U-Boota U-48 typu VIIB, piastując je do 16 grudnia tego samego roku. Odbył w tym czasie dwa patrole bojowe, podczas których zatopił 15 jednostek w tym brytyjski slup HMS „Dundee” Rozpoczął wtedy szkolenie techniczne "Baubelehrung" w stoczni Deschimag w Bremie, ukończone w styczniu 1941 roku. 22 stycznia tego roku objął dowództwo U-67, na jednostce tej nie odbył jednak żadnego rejsu bojowego i już 5 czerwca 1941 roku objął dowodzenie U-109. Do końca lutego 1943 roku z okrętem tym przeprowadził sześć patroli wojennych, podczas których zatopił 12 statków o łącznej pojemności 74796 ton.
Z końcem lutego tego roku rozpoczął służbę w 27. Flotylli Ubootów, jako szef szkolenia obsługi okrętów, od lipca zaś 1943 roku do lutego 1944 pełnił funkcję instruktora taktycznego dla oficerów w 2. dywizjonie szkolnym U-Bootów (2. ULD) w Gdyni. W 1944 roku objął stanowisko dowódcy 2. ULD, które pełnił do czerwca tego roku, po czym do kapitulacji Niemiec pełnił funkcje dowódcy 22. Flotylli U-Bootów.
Po kapitulacji został aresztowany po czym zwolniony 25 września 1945 roku. 24 października 1940 roku odznaczony Krzyżem Rycerskim jako 41. w Kriegsmarine i 18. w U-bootwaffe, 23 września 1942 roku – jako 125 w Wermachcie, 17 w Kriegsmarine i 15. w U-bootwaffe – "Liśćmi Dębu". Zatopił ogółem 24 statki o łącznym tonażu 151 260 BRT, jeden okręt o wyporności 1060 ton i uszkodził dwa statki o łącznym tonażu 11 684 BRT. Zmarł 9 stycznia 1977 roku w Monachium.

</doc>
<doc id="4649259" url="https://pl.wikipedia.org/wiki?curid=4649259" title="Stadion Centralny w Hisarze">
Stadion Centralny w Hisarze

Stadion Centralny – wielofunkcyjny stadion w Hisarze, w Tadżykistanie, oddany do użytku 27 października 2015.
Na obiekcie rozegrano finał Pucharu AFC w sezonie 2017 (4 listopada 2017: Al-Quwa Al-Jawiya – Istiklol Duszanbe 1:0), odbywały się na nim mecze Superpucharu Tadżykistanu w latach 2017 i 2018, grywała na nim także reprezentacja Tadżykistanu.

</doc>
<doc id="4649260" url="https://pl.wikipedia.org/wiki?curid=4649260" title="Gaudiaba">
Gaudiaba

Gaudiaba (łac. "Diocesis Gaudiabensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4649263" url="https://pl.wikipedia.org/wiki?curid=4649263" title="Katastrofa kolejowa w Pakistanie (2019)">
Katastrofa kolejowa w Pakistanie (2019)



</doc>
<doc id="4649268" url="https://pl.wikipedia.org/wiki?curid=4649268" title="Jeżatka azjatycka">
Jeżatka azjatycka

Jeżatka azjatycka ("Atherurus macrourus") – gatunek ssaka z rodziny jeżozwierzowatych (Hystricidae), występujący w południowo-wschodniej Azji.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1758 roku szwedzki przyrodnik Karol Linneusz nadając mu nazwę "Hystrix macroura". Holotyp pochodził z Malakki, w Malezji Zachodniej.
Podczas przeglądu taksonomicznego z 1977 roku stwierdzono tylko niewielkie różnice między rzekomymi podgatunkami ("hainanus" z wyspy Hajnan i nominatywny "macrourus" z Syczuanu, Junnan, Kuejczou, Hubei, Hunan i Kuangsi), niewystarczające do uzasadnienia oznaczenia podgatunków. Autorzy "Illustrated Checklist of the Mammals of the World" uznają ten gatunek za monotypowy.
Zasięg występowania.
Jeżatka azjatycka występuje w południowo-wschodniej Azji, od północno-wschodnich Indii (Asam, Meghalaya i Mizoram) na wschód do środkowej i południowej Chińskiej Republiki Ludowej (południowy Syczuan, Kuejczou, wschodni Hubei, północny Hunan, Junnan, Kuangsi, włącznie z wyspą Hajnan) i na południe przez Mjanmę i kontynentalną południowo-wschodnią Azję do Półwyspu Malajskiego i wyspy Ko Tarutao (południowo-zachodnie wybrzeże Tajlandii) oraz wysp Aur, Pemanggil i Tioman (wschodnie wybrzeże Półwyspu Malajskiego); być może występuje również w Bangladeszu, natomiast dane z Sumatry wymagają weryfikacji.
Morfologia.
Długość ciała (bez ogona) 380–570 mm, długość ogona 160–195 mm, długość ucha 33–42 mm, długość tylnej stopy 68–80 mm; masa ciała 1,8–4,3 kg.
Ekologia.
Tryb życia.
Jeżatka azjatycka wiedzie nocny tryb życia. Mieszka w norach, w których mogą mieszkać trzy zwierzęta równocześnie. Po ciąży trwającej 100–110 dni samica rodzi jedno młode. Możliwe są dwa mioty w ciągu roku. Jeżatka osiąga wiek 7 lat.
Siedlisko.
Gryzoń mieszka w subtropikalnych i tropikalnych lasach górskich. Wybiera tereny o obfitych zaroślach trzcinowych, porośniętych bambusami i palmami.

</doc>
<doc id="4649269" url="https://pl.wikipedia.org/wiki?curid=4649269" title="Atherurus macrourus">
Atherurus macrourus



</doc>
<doc id="4649281" url="https://pl.wikipedia.org/wiki?curid=4649281" title="Traigh Mhòr">
Traigh Mhòr



</doc>
<doc id="4649292" url="https://pl.wikipedia.org/wiki?curid=4649292" title="Biurowiec Zakładów Energetycznych Okręgu Wschodniego w Radomiu">
Biurowiec Zakładów Energetycznych Okręgu Wschodniego w Radomiu

Biurowiec Zakładów Energetycznych Okręgu Wschodniego w Radomiu – socrealistyczny biurowiec z lat 50. XX w., położony w Radomiu na rogu ul. Żeromskiego i ul. 25 Czerwca.
Budynek w stylu socrealistycznym, projektu S. Bieńkowskiego, został wybudowany w latach 1950–1958 dla Zakładów Energetycznych Okręgu Wschodniego w Radomiu. Zjednoczenie Energetyczne Okręgu Wschodniego w Radomiu powstało w 1952 i obejmowało zasięgiem obszar trzech dużych ówczesnych województw: kieleckiego, lubelskiego i rzeszowskiego. Biurowiec składa się z pięciu kondygnacji o zróżnicowanej bryle, zwieńczonych attyką. Jest czołowym przykładem architektury socrealistycznej w Radomiu.
Budynek wpisany jest do rejestru zabytków Narodowego Instytutu Dziedzictwa pod numerem 325/A/85 z 6.11.1985.

</doc>
<doc id="4649301" url="https://pl.wikipedia.org/wiki?curid=4649301" title="46 Dywizja Strzelców Austro-Węgier">
46 Dywizja Strzelców Austro-Węgier



</doc>
<doc id="4649306" url="https://pl.wikipedia.org/wiki?curid=4649306" title="Kamienica Sachsów we Wrocławiu">
Kamienica Sachsów we Wrocławiu

Kamienica Sachsów – dawniej neorenesansowa luksusowa kamienica czynszowa (miejski pałac czynszowy) we Wrocławiu przy ulicy Świdnickiej, siedziba rodowa kupca Moritza Sachsa i kilku firm; obecnie zabytkowa kamienica z apartamentami i sklepami na parterze. 
Historia posesji.
W XVI wieku tereny na której znajduje się obecna kamienica Sachsów należały do zakonu joannitów, którzy w XIV wieku wznieśli na terenie komandorii kaplicę, wzmiankowaną po raz pierwszy w 1320 roku, a następnie w 1351 kościół szpitalny oraz klasztor. W 1319, obok kaplicy ufundowano szpital dla ubogich. W 1494 roku szpital został poddany gruntownej przebudowie, w wyniku której wraz z kaplicą Świętej Trójcy utworzono zespół dwukondygnacyjnych budynków usytuowanych wokół prostokątnego dziedzińca. W latach 1775-1777 część szpitala została przejęta przez fundację Johanna Gottfrieda Salenkego, która opiekowała się zubożałymi kupcami. W latach 1824-1826 fundacja sfinansowała nowy gmach lecznicy w miejsce wyburzonych częściowo budynków. W 1869 lecznica została przeniesiona do nowego budynku wzniesionego u zbiegu ulicy Szpitalnej i Tęczowej. W 1869 roku wyburzono kaplicę Świętej Trójcy a cały teren opuszczone szpitala oraz kaplicy zakupił żydowski przedsiębiorca i bankowiec Moritz Sachs. Był on właścicielem m.in. domu handlowego Sach'sche Haus na wrocławskim Rynku, kamienicy narożnej "Zbożowy Narożnik" (Kornecke) znajdującej się na rogu ulicy Oławskiej i Świdnickiej oraz banku Moritz Sachs Bank Geschäft. W 1933 NSDAP, na mocy ustaw antyżydowskich, odebrało kamienicę rodzinie Sachsów.
Kamienica rodowa Moritzów.
Po wykupieniu terenów szpitalnych Moritz wraz ze swoimi synami Leopoldem i Siegmundem, będącymi wspólnikami ojca, zlecili wzniesienie nowej neorenesansowej rezydencji dla siebie i rodziny. Projektantem został Karl Schmidt a budowa trwała trzy lata. W 1873 zakończono prace; powstały dwie zestawione monumentalne kamienice o wspólnej elewacji. Budynek prócz ekskluzywnych apartamentów mieścił wytworne sklepy m.in. Stern-Cognac-Campagnie, dom aukcyjny Lichtenbergów, sklep jubilerski Raimonda Lorenziego oraz do 1920 roku siedziba finansowej firmy E. Perls &amp; Co Bankgeschäft, właściciela kamienicy przy Rynku 13 .
Na parterze znajdowała się popularna kawiarnia "Café Fahrig" otwarta przez wiedeńskiego cukiernika Oskara Fahriga, który sam wypiekał ciasta i świadczył usługi cateringowe. Kawiarnia bardzo szybko stała się popularnym miejscem dla wrocławskich intelektualistów; spotykali się tu znani pisarze (Will Erich Peuckert, , ), dziennikarze (), felietoniści oraz lekarze, radni i inni zamożni wrocławiacy. Klienci mieli do dyspozycji ponad sto tytułów prasy codziennej i czasopism, zarówno krajowych, jak i zagranicznych, mogli również zagrać na dwóch stołach bilardowych. Na początku XX wieku, nowy właściciel Gustav Spitzer zmienił charakter kawiarni dodając jej menu gorące posiłki. Klientela kawiarni zmieniła się; zaczęli pojawiać się tu członkowie różnych związków i towarzystw a następnie bogaci biznesmeni i bankowcy. W 1935 roku w ramach aryzacji, kawiarnia została zamknięta. 
Opis architektoniczny kamienicy.
Czterokondygnacyjny, dwutraktowy budynek został wzniesiony na planie prostokąta z wyciętym narożnikiem (wydłużonym wielobocznym planie), rozmieszczony wokół dwóch dziedzińców, przy czym w traktach frontowych znajdowały się pomieszczenia reprezentacyjne, natomiast trakty zaplanowane od strony dziedzińców służyły komunikacji i pomieszczeniom o funkcji podrzędnej. Od strony ul. Świdnickiej elewacja liczyła dziesięć osi a od ulicy Teatralnej dwadzieścia. Krótsza elewacja jest zakończona dwukondygnacyjnymi wykuszami. Podobne pseudoryzality znajdują się w środkowej części obu elewacji przy czym balkon od strony pl. Teatralnego został wsparty na konsolach, obejmował trzy osie, powiązany systemem kolumn sięgający trzeciego pietra, następnie attykę balustradową wraz z charakterystyczną kompozycją pietra wieńczącego z pilastrami małego porządku, arkadowymi drzwiami i umieszczonymi w przyczółkach stiukowymi puttami. W narożniku kamienicy umieszczono półkolisty alkierz.
Okna na pierwszej i drugiej kondygnacji posiadają tej samej wielkości obramienia w formie pilastrów, przy czym na pierwszej kondygnacji wykończone są naczółkami odcinkowymi a na drugiej trójkątnymi. Trzecia kondygnacja posiada okna arkadowe a pilastry podtrzymują belkowanie oddzielające kondygnację od mezzaniny (wąskiego poddasza). Budynek zakończony jest wydatnym gzymsem i balustradową attyką oraz pokryty płaskim dachem. Boniowany parter wydzielony był gzymsem i podzielony wielkimi witrynami w rytmie osi okiennych. 
Pierwotnie budynek posiadał siedem klatek schodowych, z których trzy pełniły rolę klatek głównych. Jedna z nich reprezentacyjna, z pałacowymi schodami, wykonana była z dębu, z ażurowymi podstopnicami i efektowną balustradą. Jej wykonawcą była firma Gustava Trelenberga. Pomieszczenia wyróżniały się bogatym wystrojem i sztukaterią a stiukowe dekoracje wnętrz i elewacji powstały w atelier architekta Theodora Milczewskiego. Do budynku prowadziły dwa wejścia. Pierwsze, od strony ulicy Świdnickiej, przechodziło przez dużą sień w kierunku dużych schodów zabiegowych prowadzących do poszczególnych kondygnacji, na których w ozdobnej, sztukatorskiej oprawie znajdowały się drzwi do westybuli. Schody i tralkowe balustrady udekorowane były ornamentami roślinnymi z motywami liści akantu oraz girlandami z liści laurowych. Drugie wejście znajdowało się od strony ul. Teatralnej. Przez masywne drzwi ozdobione inicjałem "S" wchodziło się do bogato zdobionej sztukaterią sieni a następnie do kolistej klatki schodowej. Również i ona była bogato zdobiona: metalowe podstopnie miały ażurowe ornamenty, na tralkach znajdowały się motywy esownic ułożonych w skrzydła motyla a przy spocznikach ustawione były kandelabrowe kolumny. Obok klatki w tej części budynku znajdowała się druga podobna, również okrągła, ale mniejsza, przeznaczona dla służby i prowadziła do najwyższej kondygnacji; klatka główna sięgała trzeciego piętra.
Po 1945 roku.
Po działaniach wojennych w 1945 roku, budynek szybko został odnowiony. W 1946 roku został przekazany na własność Stronnictwu Demokratycznemu, niewielkiej satelickiej partii wobec PZPR a w późniejszym okresie połowę budynku przekazano Politechnice Wrocławskiej. Budynek pełnił rolę kamienicy czynszowej z małymi sklepami na parterze. Od 1977 roku znajdowała się tu cukiernia "Babeczka" z wypiekami cukierników z hotelu Orbis. Od 1998 do 2017 jej właścicielem był cukiernik Mirosław Dawidowicz. W 2010 roku kamienica została sprzedana i przeprowadzono jej generalny remont. Obecnie na jej parterze znajduje się kawiarnia "Gniazdo", a wyższe kondygnacje zajmują kancelarie adwokackie i komornicze, gabinety prawnicze, lekarskie oraz Honorowy konsulat Danii. Na ostatnim piętrze znajdują się apartamenty z antresolami. 
Odniesienia w kulturze.
W książkach Marka Krajewskiego, w kamienicy Sachsów, mieszka bohater powieści detektyw Eberhard Mock wraz ze swoją drugą żoną Caren.

</doc>
<doc id="4649308" url="https://pl.wikipedia.org/wiki?curid=4649308" title="Gauriana">
Gauriana

Gauriana (łac. "Diocesis Gaurianensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4649312" url="https://pl.wikipedia.org/wiki?curid=4649312" title="Churszed Beknazarow">
Churszed Beknazarow

Churszed Sajdamirowicz Beknazarow (, ur. 26 czerwca 1994 w Duszanbe) – tadżycki piłkarz występujący na pozycji obrońcy w indonezyjskim klubie TIRA-Persikabo oraz w reprezentacji Tadżykistanu.
Kariera klubowa.
Wychowanek FSz Bochtar, będącej akademią klubu Wachsz Kurgonteppa, gdzie rozpoczął grę na poziomie seniorskim. W 2014 roku grał przez krótki okres w zespole Regar-TadAZ Tursunzoda. W latach 2015–2016 zmuszony był zawiesić karierę z powodu dwuletniej dyskwalifikacji, nałożonej przez AFC za stosowanie środków dopingujących. W sierpniu 2017 roku został zawodnikiem FK Chodżent. W barwach tego klubu rozpoczął regularne występy w Ligai Olii i wywalczył Puchar Tadżykistanu 2017 oraz dwukrotnie wicemistrzostwo kraju (2017, 2018). Na początku 2019 roku jako wolny agent podpisał kontrakt z indonezyjskim zespołem TIRA-Persikabo. Pierwszego gola w nowym klubie strzelił 19 sierpnia 2019 w meczu ligowym przeciwko PSS Sleman.
Kariera reprezentacyjna.
W latach 2013–2015 występował w reprezentacji Tadżykistanu U-21. W 2014 roku z reprezentacją U-23 wziął udział w Igrzyskach Azjatyckich 2014, na których Tadżykistan odpadł w 1/16 rozgrywek. Po zakończeniu turnieju został przez AFC zawieszony za 2 lata za stosowanie niedozwolonych substancji dopingujących.
2 października 2018 zadebiutował w seniorskiej reprezentacji Tadżykistanu w towarzyskim meczu przeciwko Nepalowi w Srihotto, wygranym 2:0.

</doc>
<doc id="4649315" url="https://pl.wikipedia.org/wiki?curid=4649315" title="Kajs Su’ajjid">
Kajs Su’ajjid

Kajs Su’ajjid (, "Qays Suʿayyid"; ; ur. 22 lutego 1958 w Tunisie) – tunezyjski prawnik i polityk, emerytowany wykładowca Uniwersytetu w Tunisie, prezydent Tunezji od 23 października 2019.
Życiorys.
Był dziekanem Wydziału Prawnego Uniwersytetu w Susie, ekspertem przy Lidze Państw Arabskich i Arabskim Instytucie Praw Człowieka. Zasiadał w grupie ekspertów, przygotowujących projekt tunezyjskiej konstytucji z 2014 roku.
14 października 2019 uzyskał 72,71% głosów w drugiej turze wyborów prezydenckich. 23 października 2019 został zaprzysiężony na stanowisku prezydenta Tunezji.

</doc>
<doc id="4649318" url="https://pl.wikipedia.org/wiki?curid=4649318" title="Ali Asadov">
Ali Asadov



</doc>
<doc id="4649319" url="https://pl.wikipedia.org/wiki?curid=4649319" title="Janina Fabierkiewicz-Szyrkowa">
Janina Fabierkiewicz-Szyrkowa

Janina Fabierkiewicz-Szyrkowa (z domu Rackiewicz, ur. 8 listopada 1912 w Łukowie, zm. 25 grudnia 2001) – polska nauczycielka, bojowniczka Związku Walki Zbrojnej, ofiara niemieckich represji i eksperymentów pseudomedycznych.
Życiorys.
Maturę zdała w rodzinnym Łukowie. Studiowała historię na Uniwersytecie Warszawskim. W 1938 zdobyła tytuł magistra historii oraz ukończyła dwuletnie Studium Pedagogiczne, po czym wróciła do Łukowa, gdzie odbywała praktykę w Gimnazjum i Liceum im. Tadeusza Kościuszki. Praca ta zakończyła się wraz z początkiem okupacji niemieckiej.
Od października 1939 zaczęła działać w konspiracji wraz z innymi nauczycielami z Łukowa. Była łączniczką w ZWZ. W marcu 1941 została aresztowana przez Niemców po złamaniu schwytanego wcześniej kuriera, Stanisława Połońskiego i początkowo była więziona w Radzyniu Podlaskim, a następnie w Zamku Lubelskim (cela 42 i 38) i (od kwietnia 1941) w siedzibie lubelskiego gestapo – budynku "Pod Zegarem". Aresztowano ją wraz z m.in. Jadwigą Dzido. Początkowo była przesłuchiwana w obecności niejakiego Cylko, ucznia liceum łukowskiego – wrogo odnoszącego się do Polaków kolonisty z Aleksandrowa. Była szykanowana i bita, zwłaszcza podczas przesłuchiwania w siedzibie gestapo. Biczowano ją m.in. rozciągniętą na stole, pejczem zakończonym ołowianą kulką. W Zamku Lubelskim przebywała m.in. w towarzystwie Apolonii i Grażyny Chrostowskich.
21 września 1941 opuściła Lublin i przewieziona została do niemieckiego obozu koncentracyjnego Ravensbrück. Została skazana na pseudomedyczną operację i wysłała do rodziny informacje na temat przeprowadzanych tam eksperymentach na więźniarkach. Przez pięć miesięcy przebywała w karnym bunkrze, gdzie była torturowana. Została uwolniona podczas transportu ewakuacyjnego 3 maja 1945 i szybko powróciła do Polski, rozpoczynając pracę zawodową. W 1971 opublikowała swoje wspomnienia w formie książki zatytułowanej "Gdzie nie śpiewały ptaki". W 1984 otrzymała drugą nagrodę w konkursie na pamiętniki więźniów Zamku Lubelskiego.

</doc>
<doc id="4649325" url="https://pl.wikipedia.org/wiki?curid=4649325" title="Schloßbrücke">
Schloßbrücke

Schloßbrücke (pol. „Most Zamkowy”) – most drogowy, znajdujący się w Berlinie, w dzielnicy Mitte, nad kanałem Spreekanal, będącym zachodnim ramieniem Sprewy. Położona na trasie dwóch dróg krajowych: B2 i B5 przeprawa łączy ulicę Unter den Linden na obszarze Friedrichswerder z Lustgarten na Wyspie Muzeów. 
Most został zbudowany w latach 1821–1824 według projektu architekta Karla Friedricha Schinkla na miejscu średniowiecznego drewnianego mostu. W latach 1951–1991 nosił nazwę "Marx-Engels-Brücke" (pol. „Most Marksa i Engelsa”). Budowla jest uważana za jeden z najpiękniejszych berlińskich mostów.
Historia.
Poprzedni most.
Plany dwóch założonych w XII wieku po obu stronach Sprewy na obszarze obecnej berlińskiej dzielnicy Mitte osad: Berlina i Kölln pokazują, że na miejscu dzisiejszego mostu już w XV wieku stała pierwsza przeprawa. Była to drewniana budowla o siedmiu łukach i podnoszonej środkowej części, zbudowana na jarzmie palowym. Most ten nazywano "Hundebrücke" (pol. „Most Psi”), gdyż często przekraczali go członkowie towarzystw myśliwskich ze swoimi psami, podążający drogą z zamku berlińskiego do obszaru łowieckiego w parku Großer Tiergarten. 
W 1738 roku Hundebrücke został przebudowany pod kierownictwem wyższego dyrektora budowlanego Titusa de Favre’a. W 1806 roku mostem tym wkroczył do Berlina Napoleon Bonaparte ze swoimi wojskami.
Obecny most.
Na początku XIX wieku król Prus Fryderyk Wilhelm III uznał, że drewniany most jest zbyt trywialny w zestawieniu z otaczającymi go reprezentacyjnymi budynkami, toteż w 1821 roku zlecił zaprojektowanie nowego kamiennego mostu architektowi Karlowi Friedrichowi Schinklowi. Jeszcze w tym samym roku przeprowadzono rozbiórkę Hundebrücke, zaś 29 maja 1822 roku położono kamień węgielny pod budowę nowej przeprawy, którą nazwano "Schloßbrücke" (pol. „Most Zamkowy”). 29 listopada 1823 roku na moście doszło do tragicznego wypadku. Z okazji odbywającego się wtedy ślubu księcia koronnego i późniejszego pruskiego króla Fryderyka Wilhelma IV z bawarską księżniczką Elżbietą Ludwiką przez nieukończoną jeszcze budowlę, na której brakowało nawierzchni i stałych balustrad (zamontowano prowizoryczne drewniane balustrady) przechodził do zamku berlińskiego orszak ślubny. W pewnym momencie pod tłumem ludzi zawaliły się części mostu, w wyniku czego zginęły 22 osoby. W 1824 roku przeprawa została oddana do użytku. Była wtedy największym mostem w Berlinie. Chociaż w projekcie zawarto trzy kamienne łuki, most zbudowano bez środkowego łuku – w jego miejscu stworzono przepust dla przepływających statków przykryty ośmioma żelaznymi klapami. 
W latach 1842–1857, po przeprowadzeniu odpowiedniego konkursu wykonano i ustawiono na umieszczonych w rzędach balustrad mostu postumentach osiem kompozycji rzeźbiarskich z marmuru karraryjskiego, pokazujących przebieg życia wojownika od młodości do śmierci. Kompozycje te stanowiły uzupełnienie Nowego Odwachu jako pomnika zwycięskich dla Królestwa Prus wojen wyzwoleńczych z lat 1813–1815 (niem. "Befreiungskriege"). Projekty wszystkich kompozycji przygotował w formie miedziorytów sam Karl Friedrich Schinkel, a ich stworzenie w okresie budowy mostu okazało się niemożliwe z przyczyn finansowych. Każde z dzieł zostało wykonane przez innego rzeźbiarza, wywodzącego się ze szkoły Johanna Gottfrieda Schadowa lub Christiana Daniela Raucha. 
W 1912 roku w środkowej części Schloßbrücke wstawiono łuk, co stanowiło całkowite zrealizowanie projektu Schinkla. Podczas II wojny światowej, w 1943 roku kompozycje rzeźbiarskie zostały zdemontowane ze względów bezpieczeństwa i umieszczone w porcie południowym w berlińskiej dzielnicy Spandau. Po wojnie most znalazł się we wschodnim, zaś kompozycje rzeźbiarskie w zachodnim sektorze okupacyjnym. W wyniku działań wojennych budowla doznała jedynie niewielkich uszkodzeń. Zostały one naprawione w latach 1950–1951. 1 maja 1951 roku most przemianowano na "Marx-Engels-Brücke" (pol. „Most Marxa i Engelsa”).
W 1981 roku, w ramach wymiany dóbr kultury między RFN a NRD Senat Berlina Zachodniego przekazał kompozycje rzeźbiarskie magistratowi Berlina Wschodniego. W latach 1983–1984 dzieła odrestaurowano i ustawiono w pierwotnych miejscach na postumentach mostu. W 1989 roku postumenty te zostały poddane renowacji. 3 października 1991 roku, w pierwszą rocznicę zjednoczenia Niemiec mostowi przywrócono nazwę "Schloßbrücke". W kolejnych latach przy budowli prowadzono prace restauracyjne.
Dane techniczne.
Schloßbrücke ma 56,30 m długości i 32,60 m szerokości. Jego wykonana z piaskowca konstrukcja spoczywa na trzech kamiennych, osadzonych na wykonanych z tego samego materiału filarach łukach, z których dwa boczne mają po 11,20 m szerokości, zaś środkowy jest szeroki na 7,64 m. Nawierzchnię mostu stanowią płyty chodnikowe.
Sztuka.
Most posiada żeliwne balustrady, ozdobione zaprojektowanymi przez Karla Friedricha Schinkla mitologiczno-morskimi motywami, na które składają się hippokampy, trytony i delfiny. W rzędach balustrad, nad kamiennymi filarami mostu stoją wykonane z czerwonego granitu cokoły, na których są ustawione wysokie, stworzone z szarego marmuru postumenty. Postumenty są udekorowane medalionami zawierającymi reliefy przedstawiające orły.
Kompozycje rzeźbiarskie.
Na postumentach stoi łącznie osiem mających około 3 m wysokości, wykonanych z białego marmuru karraryjskiego kompozycji rzeźbiarskich. Każda z kompozycji przedstawia scenę z udziałem bogini z mitologii greckiej: Ateny lub Nike i młodego wojownika. 

</doc>
<doc id="4649343" url="https://pl.wikipedia.org/wiki?curid=4649343" title="Listopad 2019">
Listopad 2019



</doc>
<doc id="4649345" url="https://pl.wikipedia.org/wiki?curid=4649345" title="Rustam Jatimow">
Rustam Jatimow

Rustam Jatimow (ur. 13 lipca 1998 w Niżnym Nowogrodzie) – tadżycki piłkarz, grający na pozycji bramkarza w klubie Istiklol Duszanbe. Posiada też obywatelstwo rosyjskie.
Kariera piłkarska.
Kariera klubowa.
Pierwszą drużyną w karierze była Wołga Niżny Nowogród, gdzie występował w juniorach. W 2016 został włączony do pierwszej drużyny. W 2017 został wypożyczony do Istiklolu Duszanbe na rok. Po powrocie z wypożyczenia jeszcze przez kilka miesięcy był zawodnikiem drużyny z Niżnego Nowogrodu, jednak nie zdołał zadebiutować. 1 stycznia 2018 przeszedł definitywnie do Istiklolu Duszanbe, z którym dwukrotnie sięgał po mistrzostwo kraju oraz jednokrotnie po Puchar i Superpuchar.
Kariera reprezentacyjna.
W kadrze zadebiutował 7 czerwca 2019 w zremisowanym 1:1 meczu towarzyskim przeciwko reprezentacji Afganistanu. Podczas tego debiutu był zaledwie dwudziestolatkiem. Dotychczas wystąpił w dziewięciu oficjalnych spotkaniach.. 

</doc>
<doc id="4649347" url="https://pl.wikipedia.org/wiki?curid=4649347" title="Budynek Miejskiej Szkoły Rzemiosł w Radomiu">
Budynek Miejskiej Szkoły Rzemiosł w Radomiu

Budynek Miejskiej Szkoły Rzemiosł w Radomiu – neogotycki budynek dawnej Miejskiej Szkoły Rzemiosł w Radomiu z początku XX w., położony przy ul. 25 Czerwca 66.
Zezwolenie na budowę nowego gmachu Miejskiej Szkoły Rzemieślniczej zostało wydane w 1904, zaś budowę ukończono w 1906 (wpis w rejestrze zabytków zawiera natomiast datę powstania budynku 1902). Budynek był na ówczesne warunki nowoczesny – posiadał centralne ogrzewanie, mieszkania dla dyrektora szkoły i woźnego oraz warsztaty szkolne. W czasie I wojny światowej został zdewastowany przez stacjonujące w nim wojska niemieckie. Szkołę otwarto ponownie w wyremontowanym budynku w 1919. Również w czasie II wojny światowej budynek został częściowo zniszczony. Współcześnie w budynku mieści się Zespół Szkół Samochodowych.
Budynek wpisany jest do rejestru zabytków Narodowego Instytutu Dziedzictwa pod numerem 334/A/86 z 3.04.1986.

</doc>
<doc id="4649349" url="https://pl.wikipedia.org/wiki?curid=4649349" title="Trznadel złotobrewy">
Trznadel złotobrewy

Trznadel złotobrewy ("Schoeniclus chrysophrys"; dawna nazwa: trznadel żółtobrewy) – gatunek małego ptaka wędrownego z rodziny trznadli (Emberizidae). Gniazduje we wschodniej Syberii, zimuje w południowych i wschodnich Chinach. Raz stwierdzony w Polsce. Nie jest zagrożony wyginięciem.
Taksonomia.
Po raz pierwszy gatunek opisał Peter Simon Pallas w 1776. Holotyp pochodził z okolic południowej Czyty w południowo-wschodniej Syberii. Autor nadał nowemu gatunkowi nazwę "Emberiza chrysophrys". Obecnie (2023) Międzynarodowy Komitet Ornitologiczny podtrzymuje tę nazwę. Niektórzy autorzy umieszczają jednak trznadla złotobrewego w rodzaju "Schoeniclus". Dawniej przypisywany bywał również do rodzaju "Ocyris". Zsekwencjonowany został kompletny genom mitochondrialny trznadla złotobrewego; wyniki badań opublikowano w 2014. W genomie mitochondrialnym tego gatunku zawiera się 16 803 par zasad. Tempo ewolucji regionu kontrolnego mtdNA u "S. chrysophrys" jest wyjątkowo wolne w porównaniu do dotychczas notowanej u ptaków.
Jest to gatunek monotypowy.
Morfologia.
Długość ciała wynosi 13–15 cm, masa ciała – 15–24 g. W sylwetce odznacza się duża głowa i dość gruby dziób. Dalszy opis dotyczy osobników w szacie godowej, o ile nie zaznaczono inaczej. Ciemię czarne z wąskim białym środkowym paskiem ciemieniowym (u samic z płowym nalotem). U samic paski ciemieniowe boczne są tworzone przez pióra o brązowawych krawędziach, lecz znoszone mogą wyglądać podobnie, jak u samców. Brew żółta, jedynie z tyłu biała. Kantarek i pokrywy uszne u samców czarniawe, te drugie z małą białą kropką w tylnym górnym rogu; u samic wymienione obszary są brązowe. Pasek przyżuchwowy i gardło białe. Pasek podbródkowy czarniawy, dość dobrze widoczny. U samic pasek podbródkowy jest jaśniejszy, policzkowy zaś – słabo zaznaczony lub nieobecny. Boki szyi i kark szarobrązowe. Płaszcz dość jasny, szaropiaskowobrązowy i pokryty czarnymi pasami. Barkówki i środkowa część płaszcza z kasztanowym nalotem; u samic ów kasztanowy (opisywany również jako rdzawobrązowy) obszar na płaszczu jest jaśniejszy. Grzbiet, kuper i pokrywy nadogonowe jednolicie rdzawobrązowe ze słabo widocznymi pasami. Pokrywy skrzydłowe mniejsze szarobrązowe, średnie – czarnobrązowe z jasnopłowymi krawędziami. Lotki I rzędu ciemnobrązowe z wąskimi jasnymi krawędziami, drugorzędowe – ciemnobrązowe z rdzawobrązowymi krawędziami. Środkowa para sterówek jest rdzawobrązowa, pozostałe – ciemnobrązowe, a te z dwóch (czasami trzech) zewnętrznych par na chorągiewkach wewnętrznych mają białą plamę o kształcie klina. Pierś i boki brązowawe, wyraźnie czarniawo paskowane. Brzuch białawy, pokrywy podogonowe białawe z ciemnymi stosinami. Dziób różowy z szarą górną krawędzią dzioba i końcówką żuchwy. Skok różowy. Tęczówka ciemna, kasztanowa. W szacie spoczynkowej trznadle złotobrewe podobne są do trznadli czubatych ("S. rusticus") i trznadelka ("S. pusillus"), lecz zachowują nieco żółci na brwi i białego paska ciemieniowego.
Zasięg występowania.
Tereny lęgowe rozciągają się na terenie wschodniej Syberii: od Irkucka, Dolnej Tunguzki i Bracka na wschód po rzekę Wiluj i Jakuck oraz na południe po Chamar-Daban (na południe od Bajkału) i Pasmo Stanowe. Prawdopodobnie obejmują również północno-wschodnią Mongolię. Ogółem granice zasięgu lęgowego są słabo poznane; północna jego granica leży w okolicach równoleżnika 65°N. Trznadle złotobrewe zimują w południowych i wschodnich Chinach, sporadycznie zalatują do Hongkongu. Według szacunków BirdLife International tereny lęgowe trznadli złotobrewych pokrywają około 2,5 mln km².
Ekologia i zachowanie.
Przeważnie trznadle złotobrewe występują w lasach mieszanych z dość dużym udziałem niskich drzew iglastych rosnących wzdłuż głównych rzek i ich dopływów. W okolicy środkowego biegu Jeniseju zasiedlają między innymi otwartą tajgę na zboczach dolin rzecznych. Poza tym występują na skrajach zadrzewień (najchętniej na skrajach ponownie zarastających drzewami przecinek), w zaroślach i na terenach rolniczych z drzewami. Zdarza się jednak, że pojawiają się daleko w głąb lasu. W zimie trznadle złotobrewe przebywają na terenach porośniętych krzewami lub chwastami. Powracają na tereny lęgowe w maju lub na początku czerwca, opuszczają je zaś w sierpniu i listopadzie; przeloty trwają do listopada. Trznadle złotobrewe są dosyć skryte. Zimą i podczas wędrówek często pojawiają się w stadach z innymi trznadlami. Skład ich pożywienia w sezonie lęgowym został słabo poznany, prawdopodobnie obejmuje różnorodne latające owady i pajęczaki, jako że taki pokarm otrzymują młode.
Lęgi.
Sezon lęgowy rozpoczyna się stosunkowo późno, przeważnie w połowie czerwca (czasami od jego początku), a pierwsze zniesienia przypadają nawet na połowę lipca. Nie jest pewne, czy trznadle złotobrewe mogą wyprowadzać dwa lęgi w roku. Gniazdo ma formę luźnej i raczej bezładnej masy suchych traw o długości do 60 cm; niekiedy szczególnie długie fragmenty wystają po bokach gniazda. Wyściółkę stanowią delikatniejsze trawy i sierść, często łosia lub końska, a niekiedy również mchy. Przeważnie gniazdo umieszczone jest na wysokości od 1 do 2 m nad ziemią (choć znajdowano je od poziomu podłoża do 44 m nad nim), blisko głównego pnia drzewa lub krzewu; często wybierana jest niska sosna lub świerk. Zniesienie liczy od 3 do 5 jaj. Skorupka jest matowa, jasnoszara lub kremowobiała, pokryta szarofioletowymi plamami, nieregularnymi brązowymi paskami, ciemnymi liniami czy spiralami. Inkubacja trwa 11–12 dni. Wysiadują obydwa ptaki z pary.
Status, zagrożenia i ochrona.
IUCN uznaje trznadla złotobrewego za gatunek najmniejszej troski nieprzerwanie od 1988 (stan w 2022). BirdLife International uznaje trend liczebności populacji za stabilny ze względu na brak widocznych zagrożeń. W 2010 określony jako „nieczęsty” (oryg. "uncommon") w większości zasięgu. Według autorów "HBW Alive" (bez podanej daty; dostęp 2019) lokalnie pospolity w okolicach środkowego biegu Jeniseju.
Na terenie Polski gatunek ten jest objęty ścisłą ochroną gatunkową.

</doc>
<doc id="4649358" url="https://pl.wikipedia.org/wiki?curid=4649358" title="Aliszer Dżaliłow">
Aliszer Dżaliłow

Aliszer Dżaliłow, tadż. Алишер Ҷалилов (ur. 29 sierpnia 1993 w Duszanbe) – tadżycki piłkarz, grający na pozycji pomocnika w klubie Istiklol Duszanbe. Posiada też obywatelstwo rosyjskie.
Kariera piłkarska.
Kariera klubowa.
Wczesne lata piłkarskie spędził w akademii Lokomotiwu Moskwa. Po zakończeniu pobytu w niej, w 2009 został zawodnikiem Rubinu Kazań. Tam nie otrzymywał wiele szans na grę, co spowodowało, że w 2012 został wypożyczony do Nieftiechimika Niżniekamsk. Kolejne wypożyczenie miało miejsce w 2014, ponownie do Nieftiechimika Niżniekamsk. W 2017 przeszedł do drugoligowej Bałtiki Kaliningrad. W nowym sezonie rozegrał 27 meczów, w których zdobył cztery bramki. 1 lipca 2018 opuścił drużynę i przez pół roku pozostawał bez klubu. W styczniu 2019 związał się umową z Istiklolem Duszanbe.
Kariera reprezentacyjna.
Przez wiele lat występował w młodzieżowych reprezentacjach Rosji, lecz w seniorskiej reprezentacji wybrał Tadżykistan. W kadrze zadebiutował 5 września 2019 w wygranym 1:0 meczu azjatyckich kwalifikacji do Mistrzostw Świata 2022 przeciwko reprezentacji Kirgistanu. W 42 minucie spotkania strzelił swojego premierowego gola.

</doc>
<doc id="4649375" url="https://pl.wikipedia.org/wiki?curid=4649375" title="Bitwa o Villers-Bocage">
Bitwa o Villers-Bocage

Bitwa pod Villers-Bocage – bitwa stoczona podczas II wojny światowej 13 czerwca 1944 r., tydzień po lądowaniu aliantów w Normandii, które rozpoczęło wyzwalanie okupowanej przez Niemców Francji. Bitwa była wynikiem próby poszerzenia swoich przyczółków w Normandii przez wojska brytyjskie poprzez wykorzystanie luki w niemieckiej obronie na zachód od miasta Caen. Po jednym dniu walk w okolicach miasteczka Villers-Bocage i drugim dniu obrony pozycji poza miastem siły brytyjskie wycofały się.
Zarówno alianci, jak i Niemcy uważali kontrolę nad Caen za niezbędną w bitwie o Normandię. W dniach następujących bezpośrednio po lądowaniu 6 czerwca, Niemcy szybko ustanowili silne pozycje obronne przed miastem. 9 czerwca dwutorowa brytyjska próba otoczenia i zdobycia Caen została powstrzymana. Na prawej flance brytyjskiej 2 Armii amerykańska 1 Dywizja Piechoty zmusiła niemiecką 352 Dywizję Piechoty do odwrotu i otworzyła lukę na niemieckiej linii frontu. Wykorzystując okazję do ominięcia niemieckiej Dywizji Panzer Lehr blokującej bezpośrednią trasę na południe w rejonie Tilly-sur-Seulles, połączone siły złożone z czołgów, piechoty i artylerii, oparte na 22 Brygadzie Pancernej 7 Dywizji Pancernej, przeszły przez lukę manewrem okrążającym w kierunku Villers-Bocage. Brytyjscy dowódcy mieli nadzieję, że pojawienie się tak znacznej siły na tyłach Niemców zmusi Dywizję Panzer Lehr do wycofania się lub doprowadzi do jej otoczenia.
Pod dowództwem bryg. Williama „Loony” Hinde’a 22 Brygada Pancerna dotarła do Villers-Bocage bez większego oporu ze strony wroga rano 13 czerwca. Szpica kolumny na wschód od miasta zbliżała się do Wzgórza 213, gdzie została zaatakowani przez czołgi Tygrys 101. batalionu czołgów ciężkich SS. W mniej niż 15 minut zniszczono większość brytyjskich czołgów, dział przeciwpancernych i pojazdów transportowych, wiele z nich zostało trafionych pociskami z czołgu dowodzonego przez SS-Obersturmführera Michaela Wittmanna. Niemcy następnie zaatakowali Villers-Bocage, lecz zostali odrzuceni, tracąc kilka Tygrysów oraz Panzer IV. Po sześciu godzinach walki Hinde nakazał wycofanie się i zajęcie defensywnych pozycji na jednym ze wzgórz na zachód od Villers-Bocage. Następnego dnia Niemcy zaatakowali 22 Brygadę, przygotowaną do obrony z trzech stron. Brytyjczycy odparli niemiecki kontratak za cenę wysokich strat, po czym wycofali się z wybrzuszenia. Bitwa o Caen toczyła się na wschód od Villers-Bocage, którego ruiny zostały zdobyte dopiero 4 sierpnia po dwóch nalotach strategicznych bombowców RAF-u.
Zachowanie Brytyjczyków w bitwie pod Villers-Bocage było kontrowersyjne, ponieważ ich wycofanie się oznaczało koniec poszerzania przyczółków po lądowaniu w Normandii i rozpoczęcie wojny pozycyjnej na przedpolach Caen. Część historyków uważa, że za porażkę wojsk brytyjskich odpowiadał brak zdecydowania w działaniu niektórych starszych dowódców, a nie siła bojowa armii niemieckiej, podczas gdy inni uważają, że brytyjskie siły były niewystarczające do wykonania postawionego przed nimi zadania.
Tło sytuacyjne.
D-Day i Operacja Perch.
Brytyjska 3 Dywizja Piechoty ze składu I Korpusu wylądowała na plaży Sword 6 czerwca 1944 r., lecz jej ostatecznym celem w dniu inwazji było Caen, położone 14 km w głąb lądu. Okolice miasta były atrakcyjne dla planistów alianckich, ponieważ znajdowały się tam lotniska, były otwarte, suche i sprzyjały szybkim operacjom ofensywnym, przy których alianci mieli przewagę liczebną w czołgach i jednostkach mobilnych. Próba zdobycia Caen w dniu lądowania była ambitna, lecz korki na plażach opóźniły wymarsz 27 Brygady Pancernej. Postępy 3 Dywizji Piechoty zostały zahamowane, gdy walczyła ona z niemieckimi fortyfikacjami na plaży, a całkowicie zatrzymane na rogatkach Caen przed zmrokiem przez elementy niemieckiej 21 Dywizji Pancernej.
Następnego dnia Brytyjczycy rozpoczęli Operację Perch, obejmującą południowo-wschodnią część Caen, zgodnie z planem inwazji. I Korpus kontynuował atak na Caen, ale Niemcy byli w stanie wzmocnić swoją obronę, co uniemożliwiło zajęcia miasta z marszu z małą liczbą żołnierzy i czołgów. 9 czerwca dowódca alianckich sił lądowych, gen. Bernard Law Montgomery zrewidował założenia Operacji Perch, aby była ona większym atakiem oskrzydlającym, aby wziąć miasto w kleszcze. Po opóźnieniach spowodowanych zmianą ustawienia sił atakujących, 12 czerwca rozpoczęły się jednoczesne ataki na zachód i na wschód od Caen. Po wschodniej stronie rzeki Orne, dwie atakujące brygady z 51 Dywizji Piechoty Highland zostały zatrzymane przez 21 Dywizję Pancerną, a 13 czerwca atak został odwołany. Na zachód od Caen XXX Korpus nie był w stanie ruszyć na południe od wioski Tilly-sur-Seulles przeciwko Dywizji Panzer Lehr, jednej z najpotężniejszych formacji w całej Panzerwaffe, która niedawno przybyła do Normandii.
Luka Caumont.
W nocy z 9 na 10 czerwca niemiecka 352 Dywizja Piechoty wycofała się w kierunku Saint-Lô, tworząc szeroką lukę w niemieckich liniach obronnych, obsadzoną tylko przez lekko uzbrojoną piechotę. 12 czerwca brytyjska 7 Dywizja Pancerna minęła lukę, kierując się w stronę Villers-Bocage i wzgórz za nim, podczas gdy amerykańska 1 i 2 Dywizja Piechoty rozpoczęły własne ataki wspierające.
Podczas gdy Niemcom na prawej flance XXX Korpusu udało się uniknąć oskrzydlenia Caen, na styku brytyjskiej 2 Armii i amerykańskiej 1 Armii pięć niemieckich grup bojowych, w tym ostatnie rezerwy LXXXIV Korpusu zostało zniszczonych, pozostawiając jedynie resztki 352 Dywizji Piechoty broniącej frontu od Trévières do Agy. Ataki amerykańskie spowodowały upadek lewej flanki dywizji, a w nocy z 9 na 10 czerwca dywizja wycofała się do Saint-Lô; odwrót spowodował powstanie 12-kilometrowej luki pomiędzy Dywizją Panzer Lehr, a wojskami niemieckimi w pobliżu Caumont-l’Éventé, przy czym w okolicy pozostał tylko batalion rozpoznawczy 17 Dywizji Pancernej. Niemcy chcieli, aby 2 Dywizja Pancerna wypełniła lukę, lecz 10 czerwca większość dywizji nadal znajdowała się między Amiens i Alençon i nie spodziewano się, że z trudnością przybędzie dopiero 13 czerwca. Chociaż niechętny do zaangażowania elementów 2 Dywizji Pancernej w tę bitwę, gen. Hans Freiherr von Funck, dowódca XLVII Korpusu Pancernego ruszył z dywizyjnym batalionem rozpoznawczym do Caumont, aby utrzymać tę niezwykle ważną pozycję. W tym czasie dowódca brytyjskiej 2 Armii, gen. Miles Dempsey rozkazał gen. Gerardowi Bucknallowi, dowódcy XXX Korpusu i gen. George’owi Erskine’owi, dowódcy 7 Dywizji Pancernej, odskoczyć ze swoją dywizją od walk wokół Tilly-sur-Seulles i aby przejść przez lukę w linii frontu, zdobyć Villers-Bocage i zagrozić odsłoniętej lewej flance Dywizji Panzer Lehr. Brytyjskim celem była grań położona 2,6 km na wschód od Villers-Bocage. Dempsey miał nadzieję, że jej zdobycie zmusi Dywizję Panzer Lehr do wycofania się lub doprowadzi do jej otoczenia. 50 Dywizja Piechoty Northumbrian oraz większość brygady piechoty 7 Dywizji Pancernej miały kontynuować atak przeciwko Dywizji Panzer Lehr wokół Tilly-sur-Seulles, zaś amerykańska 1 i 2 Dywizja Piechoty z V Korpusu miały kontynuować swoje postępy.
7 Dywizja Pancerna spędziła ranek 12 czerwca, atakując w kierunku Tilly-sur-Seulles zgodnie z jej oryginalnymi rozkazami i o godz. 12:00 Erskine nakazała Hinde’ owi natychmiast przeprowadzić 22 Brygadę Pancerną przez lukę. Wkrótce potem 8 Irlandzki Królewski Pułk Huzarów, dywizyjny pułk rozpoznawczy, zaczął rozpoznawać trasę dla brygady, podczas gdy reszta dywizji opuściła Trungy około godz. 16:00. Cztery godziny później główna jednostka znajdowała się blisko Livry po 19-kilometrowym bezproblemowym marszu, z czego ostatnie 9,7 km wiodło już przez terytorium nieprzyjaciela. Czołgi Cromwell 8 Pułku Huzarów zostały zaatakowane przez działo przeciwpancerne Kompanii Pancernej Dywizji Panzer Lehr, którego załoga utrzymywało pozycję przez dwie godziny. Taylor napisał, że jego czołg został zniszczony, Forty zaś odnotował, że stracono dwa czołgi. Mając nadzieję, że wprowadzą Niemców w błąd co do celu, po dotarciu w pobliże La Mulotiere na północ od Livry, Hinde nakazał zatrzymać się na noc, a 8 Irlandzki Królewski Pułk Huzarów i 11 Królewski Pułk Huzarów Prince Albert’s Own i pułk pojazdów opancerzonych XXX Korpusu w tym czasie prowadziły rozpoznanie na flankach. 11 Pułk Huzarów nie napotkał oporu na prawej flance i nawiązał kontakt z amerykańską 1 Dywizją Piechoty w pobliżu Caumont oraz na lewej flance; natomiast 8 Pułk Huzarów zlokalizował elementy Dywizji Panzer Lehr w odległości mniejszej niż 3,2 km.
Plan.
Było jasne, że aby kontrolować Villers-Bocage, Brytyjczycy będą musieli szybko zająć wzgórze. 4 Pułk County of London Yeomanry Sharpshooters, wraz z kompanią 1 Batalionowej Brygady Strzelców, miał przejść przez Villers-Bocage i zająć szczyt wzgórza 213. 1/7 Pułk Queen’s Royal West Surrey miał iść za nim i zająć miasto, a 5 Królewski Pułk Pancerny oraz kompania z Brygady Strzelców w tym samym czasie opanowaliby wzniesienie w Maisoncelles-Pelvey na południowy zachód od Villers-Bocage. 260. bateria przeciwpancerna Pułku Norfolk Yeomanry pokryłaby lukę między 4 a 5 Pułkiem za pomocą samobieżnych dział przeciwpancernych Achilles. 5 Pułk Królewskiej Artylerii Konnej miał podążać za resztą grupy w działach samobieżnych Sexton. W Amayé-sur-Seulles utworzono kwaterę główną 5 Pułku i sztab taktyczny grupy zadaniowej. Dwa pułki Huzarów miały zapewniać ochronę flanki przed Dywizją Panzer Lehr i rozpoznawać niemieckie pozycje po obu stronach linii natarcia. 131 Brygada Piechoty, z 1 Królewskim Pułkiem Czołgów oraz 1/5. batalionem Królewskiego Pułku Pancernego i 1/6. batalionem Pułku Queen’s Royal West Surrey miała utrzymywać Livry jako bazę.
Dowódca I Korpusu Pancernego SS Obergruppenführer Sepp Dietrich nakazał swojej jedynej rezerwie, 101. batalionowi czołgów ciężkich SS, aby ruszyli za Dywizją Panzer Lehr i 12 Dywizją Pancerną SS w rejonie Villers-Bocage, jako środek zapobiegawczy przed próbą przejścia aliantów przez lukę Caumont. 101. batalion przybył do Normandii 12 czerwca, po pięciodniowym przejeździe z Beauvais. Początkowo miał na stanie 45 Tygrysów, ale został zredukowany do około 17 w pełni sprawnych maszyn w wyniku ataku powietrznego alianckiego lotnictwa w pobliżu Wersalu. 1. kompania przeniosła się na pozycję 9 km na północny wschód od Villers-Bocage; 2. kompania na południe od Wzgórza 213, a 3. kompania pozostała w pobliżu Falaise z jednym czołgiem nadającym się do naprawy. 2. kompania posiadała dwanaście czołgów, ale z powodu strat od bombardowań z powietrza i awarii mechanicznych tylko sześć czołgów było obecnych na polu walki 13 czerwca. Teren wokół Villers-Bocage znalazł się pod ciężkim ostrzałem alianckiej artylerii okrętowej w nocy z 12 na 13 czerwca, zmuszając 2. kompanię do trzykrotnego przenoszenia się na inną pozycję; kompania zaplanowała na rano remont maszyn.
Bitwa.
Natarcie brytyjskie.
We wczesnych godzinach porannych 13 czerwca 1 Brygada Strzelców rozpoznała pierwsze 800 m trasy natarcia. Według ich doniesień w Livry nie było Niemców, natarcie wznowiono więc o 5:30 z 4 Pułkiem na czele. Kolumna spotkała się z radosnymi francuskimi cywilami, co rozluźniło nastrój i osłabiło czujność wśród żołnierzy. Brytyjczycy otrzymali błędne informacje o tym, że niemieckie czołgi zostały uwięzione w Tracy-Bocage, ponadto niosły się pogłoski, że inne pojazdy wroga w podobny sposób utknęły w Château de Villers-Bocage. 11 czerwca niemiecki personel medyczny założył szpital polowy w zamku, ale ewakuował się o świcie 13 czerwca; w mieście pozostało kilku żołnierzy niemieckich.
Gdy kolumna zbliżyła się do Villers-Bocage, załoga niemieckiego pojazdu opancerzonego Sd.Kfz. 231 zauważyła brytyjskie natarcie i uciekła. O godz. 8:30, pokonawszy 8 km, 22 Brygada Pancerna wkroczyła do miasta, gdzie powitali ją uradowani mieszkańcy; zauważono dwóch niemieckich żołnierzy wyjeżdżających z dużą prędkością w Kübelwagenie. Dwa pułki Huzarów nawiązały kontakt z siłami niemieckimi po obu stronach trasy 22 Brygady, a 8 Pułk Huzarów związał walką niemieckie ośmiokołowe samochody pancerne. Huzarzy donosili, że niemieckie czołgi zmierzają w kierunku Villers-Bocage, ale por. Charles Pearce z 4 Pułku uznał, że są to prawdopodobnie działa samobieżne.
Poranek.
Gdy Villers-Bocage zostało zajęte, Szwadron A 4 Pułku wyruszył w stronę Wzgórza 213 bez wcześniejszego rekonesansu, zgodnie z rozkazem. Kübelwagen z uciekającymi Niemcami został zniszczony, a czołgi zajęły na zdobytym wzgórzu pozycje z ukrytym kadłubem, aby ustanowić perymetr obronny. Wzdłuż drogi pomiędzy miastem a wzgórzem transportery Universal Carrier należące do 1 Brygady Strzelców zjechały na pobocze jeden za drugim, aby umożliwić sprawne przejście posiłków w stronę Wzgórza 213. Strzelcy zsiedli z pojazdów i wystawili czujki, lecz mieli zasięg obserwacji mniejszy niż 230 m po obu stronach drogi.
Mjr Wright, dowódca 1 Brygady Strzelców zwołał odprawę dla wszystkich oficerów i starszych podoficerów kompanii A na Wzgórzu 213. W trakcie narady uświadomiono sobie, że jeden pocisk może zabić wszystkich dowódców kompanii jadących w jednym samochodzie, dlatego postanowiono rozproszyć ich po różnych pojazdach opancerzonych. W Villers-Bocage, ppłk William Onsow, dowódca 4 Pułku, wyraził zaniepokojenie tym, że jego ludzie zostali postawieni na jedną kartę, ale Hinde zapewnił go, że wszystko jest w porządku i że nakazał mu dotarcie do Wzgórza 213, aby zapewnić jego ludziom dobre pozycje obronne. Hinde następnie opuścił Villers-Bocage i odjechał do swojej kwatery głównej.
Na południe od Wzgórza 213 Wittmann, dowódca 2. kompanii 101. batalionu czołgów ciężkich był zaskoczony brytyjskim natarciem przez Villers-Bocage: 
Tygrys Wittmanna został zauważony około godz. 9:00 przez sierż. O’Connora z 1. plutonu kompani a 1. Brygady Strzelców, który zmierzał w kierunku Wzgórza 213 w pojeździe półgąsienicowym M3 i zdecydował się przerwać ciszę radiową, aby nadać jedyne ostrzeżenie o czołgach Wittmana, jakie otrzymały siły brytyjskie:
Tygrys wyłonił się zza osłony, wjechał na drogę krajową nr 175 i obezwładnił Cromwella, który stał jako ostatni w kolumnie pod Wzgórzem 213. W drugiej kolejności trafił Shermana Firefly stojącego z przodu kolumny, który szybko zapalił się i zablokował drogę. W ten sposób kolumna została zamknięta pomiędzy dwoma wrakami i nie mogła ani ruszyć do przodu, ani wycofać się. Brytyjczycy na Wzgórzu 213 zostali następnie zaatakowani przez resztę Tygrysów 2. kompanii i stracili kolejne trzy czołgi.
Wittmann nacierał w kierunku Villers-Bocage. Żołnierze Brygady Strzelców wzdłuż drogi próbowali odpowiedzieć ogniem granatników przeciwpancernych PIAT i 6-funtowego działa przeciwpancernego, ale gdy Tygrys się zbliżył, wybuchła panika, a strzelcy rzucili się w poszukiwaniu schronienia. Pojazdy brygady zostały podpalone przez ogień burtowych karabinów maszynowych i pociski burzące, które jednak spowodowały niewiele ofiar wśród żołnierzy. Na wschodnim krańcu Villers-Bocage Wittmann zaatakował i obezwładnił trzy lekkie czołgi M3 Stuart oddziału rozpoznawczego 4 Pułku.
W mieście czołgi sztabu 4 Pułku próbowały uciec, ale ich prędkość na biegu wstecznym była bardzo powolna. Tylko jeden z brytyjskich czołgów oddał dwa strzały, zanim został zniszczony przez Tygrysa. Dwa czołgi skręciły z drogi do ogrodów. Adiutant dowódcy 4 Pułku, kpt. Pat Dyas zaparkował za stodołą; Tygrys przejechał obok rozbitego Stuarta w kierunku centrum miasta, obezwładniając kolejny czołg, ale nie trafił w Dyasa. Por. Charles Pearce wziął swój samochód zwiadowczy i ostrzegł resztę oddziału rozpoznawczego w centrum miasta, po czym ruszył dalej na zachód, aby ostrzec Szwadron B 4 Pułku. Wittmann w tym czasie trafił kolejnego Cromwella, a na głównej ulicy obezwładnił dwa czołgi oddziału obserwacyjnego artylerii 5 Pułku, samochód zwiadowczy oficera wywiadu oraz wojskowy ambulans.
Uczestnicy walk: Forty oraz Taylor napisali, że Wittmann został związany walką przez Shermana Firefly i wycofał się po zawaleniu domu, z którego prowadził ogień niemiecki snajper. Natomiast Moore twierdził, że zmusił Wittmanna do odwrotu, gdy strzał z jego czołgu wgniótł wizjer kierowcy Tygrysa. Niezależnie od przyczyn, Wittmann wycofując się z centrum miasta zbliżał się jednocześnie do Dyasa, który czekał zaczajony w ukryciu, śledząc ruchy Tygrysa, by w odpowiednim momencie oddać strzał w jego cienki, tylny pancerz. Pociski z Cromwella nie dały jednak rady, a Wittmann zniszczył brytyjski czołg. Pearce napisał, że Wittmann zaatakował Cromwella z odwróconą do tyłu wieżą. Kpt. Dyas uciekł z płonącego czołgu i został zastrzelony przez niemiecką piechotę zajmującą stanowiska strzeleckie w domach wzdłuż ulicy. Wittmann pojechał na wschód, na obrzeża Villers-Bocage, zanim został unieruchomiony przez 6-funtowe działo przeciwpancerne na skrzyżowaniu w kierunku Tilly-sur-Seulles. Wittmann napisał, że jego czołg został uszkodzony przez działo czołgowe w centrum miasta. W mniej niż 15 minut 13–14 czołgów, dwa działa przeciwpancerne i 13–15 transporterów opancerzonych zostało zniszczonych przez 2. kompanię 10. batalionu czołgów ciężkich, wiele z nich przez czołg Wittmanna. Wittmann i jego załoga udali się do siedziby Dywizji Panzer Lehr w Cháteau d’Orbois, 6 km na północ od Villers-Bocage.
Wzgórze 213.
Mjr Werncke z Dywizji Panzer Lehr przeprowadził zwiad przed Wzgórzem 213 przed południem i idąc pieszo, odkrył kolumnę pustych czołgów Cromwell. Ich załogi studiowały mapę z oficerem z przodu kolumny. Werncke odjechał, zanim Brytyjczycy zdążyli zareagować. Na wschodnim krańcu Villers-Bocage zauważył „płonące czołgi, transportery piechoty i martwych Anglików (niem. potocznie "Tommies"), po czym pojechał z powrotem do kwatery głównej Dywizji Panzer Lehr w Château d’Orbois. Po zasadzce na Wzgórzu 213 Szwadron A 4 Pułku miał już tylko 9 czołgów, w tym dwa Firefly i Cromwell, a niektórym brakowało załogi. Była też jedna drużyna strzelców i jeden oficer. Postanowiono utrzymać pozycję na grzbiecie, dopóki nie pojawią się posiłki i nie zostanie zorganizowana obrona we wszystkich kierunkach. Jednak około godz. 10:00 Niemcy podciągnęli piechotę i artylerię, w szczególności żołnierzy 4. kompanii 101. batalionu czołgów ciężkich, którzy odcięli Wzgórze 213 od miasta i zaczęli zbierać jeńców pomiędzy grzbietem a miastem. Część Brytyjczyków jednak uciekła i około 30 z nich wróciło do swoich oddziałów.
1. batalion 7 Pułku zajął pozycje obronne w Villers-Bocage i wziął do niewoli trzech żołnierzy z niemieckiej 2. Dywizji Pancernej. Posiłki przygotowywały się do uratowania żołnierzy na Wzgórzu 213, ale Cranley anulował akcję. Około godz. 10:30 poinformował on swoich oficerów, że pozycja na Wzgórzu 213 jest nie do utrzymania, a odwrót stał się niemożliwy. Dwie godziny później jedna załoga Cromwella próbowała przebić się ze Wzgórza 213 do Villers-Bocage okrężną drogą, lecz maszyna została obezwładniona przez ogień niemieckich czołgów. Niemcy ostrzelali drzewa rosnące wzdłuż drogi, strącając na plecy nieprzyjacielskich żołnierzy pnie i odłamki drewna. Po pięciu minutach ostrzału obrońcy Wzgórza 213 poddali się. Brytyjczycy próbowali spalić swoje czołgi, by nie wpadły w ręce wroga, lecz niemieccy żołnierze szybko ugasili ogień i zabrali trzydziestu jeńców z 4 Pułku wraz z kilkoma strzelcami i żołnierzami artylerii królewskiej. Kilku mężczyzn uciekło; kpt. Christopher Milner z Brygady Strzelców spędził resztę dnia biegnąc i po zmroku wrócił do brytyjskich linii.
Wittmann poinformował o sytuacji oficera wywiadu Dywizji Panzer Lehr i otrzymał od niego Schwimmwagena, aby mógł szybko powrócić na Wzgórze 213. Kauffmann nakazał kpt. Helmutowi Ritgenowi zablokować północne wyjścia z miasta piętnastoma czołami Panzer IV, głównie z 6. kompanii 2. batalionu 130 Pułku Panzer Lehr oraz dziesięcioma, które wyjechały prosto z warsztatu polowego na południe od drogi krajowej 175. Ritgen spotkał się z dowódcą Dywizji PanzerLehr, gen. Fritzem Bayerleinem w Villy-Bocage. Gdy czołgi Ritgena zbliżyły się do Villers-Bocage, wpadły na brytyjską osłonę przeciwpancerną, w wyniku czego stracono jedną maszynę. Cztery Panzer IV wkroczyły do miasta od południa, pierwsze dwa z nich zostały obezwładnione; po czym pozostałe wycofały się.
W Villers-Bocage kompania A 1/7 Pułku zabezpieczyła teren wokół stacji kolejowej, a kompanie B i C zajęły wschodnią część miasta. Niemiecka piechota weszła do miasta, po czym zaczęły się walki o każdy dom. Dwa niemieckie czołgi zostały uszkodzone i wyparte, ale wszystkie kompanie piechoty 1/7 Pułku wymieszały się między sobą, dlatego nakazano im wycofać się w celu przegrupowania. Kompania A została następnie wysłana z powrotem na dworzec kolejowy, kompanię C przydzielono do północno-wschodniego krańca miasta, a kompanię D przesunięto na południowo-wschodni kraniec. Kompania B została umieszczona w rezerwie, a batalionowe działa przeciwpancerne rozmieszczono wzdłuż linii frontu. Na rynku przygotowano zasadzkę przy użyciu Shermana Firefly, kilku Cromwellów, 6-funtowej armaty przeciwpancernej i piechoty 1/7 Pułku z granatnikami PIAT, którzy czekali na czołgi niemieckie jadące w dół głównej ulicy. Na zachód od miasta Niemcy zaatakowali 1 batalion 5 Pułku pod Livry, w wyniku czego stracili jeden czołg.
Popołudnie.
Około godz. 13:00 czołgi Dywizji Panzer Lehr wjechały do Villers-Bocage bez wsparcia piechoty. Cztery maszyny typu Panzer IV próbowały wejść od południa w pobliżu wraku zniszczonego wcześniej Panzer IV, lecz dwa zostały od razu obezwładnione ogniem dział przeciwpancernych. Tygrysy przesunęły się do tego obszaru i po krótkiej wymianie ognia uciszyły stanowiska armat przeciwpancernych. Möbius podzielił kontratak na dwa uderzenia: w dół główną autostradą przez Villers-Bocage oraz na południową część miasta równolegle do głównej drogi, aby zabezpieczyć centrum. Tygrysy posuwały się powoli, aby zmusić przeciwnika do wycofania się, tymczasem same zmierzały prosto w brytyjską zasadzkę. Stojący w rynku Sherman Firefly jako pierwszy otworzył ogień. Nie trafił, ale działo przeciwpancerne obezwładniło pierwszego Tygrysa. Po tym wydarzeniu grupa trzech Tygrysów rozdzieliła się i pojechała bocznymi uliczkami, by oskrzydlić Brytyjczyków; wtedy jeden z nich został trafiony przez działo przeciwpancerne i zniszczony, a pozostałe dwa zaatakowane przez piechotę z PIAT-ami, w wyniku czego jeden został zniszczony, a drugi unieruchomiony.
Piąty Tygrys zatrzymał się na głównej ulicy w pobliżu miejsca zasadzki, najwyraźniej czekając, aż Brytyjczycy wyjdą z ukrycia. Został zauważony przez załogę Shermana Firefly przez okna narożne budynku. Załoga obróciła wieżę tak, aby pocisk przeleciał przez obydwa okna. Tygrys został trafiony w osłonę działa i uciekł w boczną ulicę. Wtedy Cromwell zbliżył się do głównej ulicy i strzelił w Tygrysa, obezwładniając go, a następnie wrócił za osłonę. Firefly obezwładnił jeszcze Panzer IV, a podczas krótkiej przerwy w walce uszkodzone czołgi zostały polane benzyną i podpalone przez niemieckie załogi. Według Robert Moore’ a, kpt. Bill Cotton, podjął próbę ugaszenia pożaru w jednym z nich wspólnie z francuską strażą pożarną. Tymczasem poza miastem siły 7 Dywizji Pancernej rozciągnęły się z powrotem do Amayé-sur-Seulles i zostały zaatakowane z północy oraz z południa. Ataki zostały odparte, a w Tracy-Bocage 11 Pułk Huzarów pokonał punkt niemieckiego oporu.
Pod ostrzałem moździerzowym i artyleryjskim Niemcy zaatakowali kompanię A 1/7 Pułku w mieście, wskutek czego jeden z jej plutonów został odcięty i schwytany. Pomimo obecności całego batalionu w mieście, niemiecka piechota znalazła drogę do centrum. Jednak nacierające z południa dwa bataliony grenadierów 2 Dywizji Pancernej zostały zaatakowane przez Szwadron B 4 Pułku i poniosły wiele strat. Obie strony wezwały wsparcie artyleryjskie, a kilka brytyjskich moździerzy i transporter piechoty został zniszczony. Do godz. 18:00 kwatera dowództwa batalionu została zagrożona, a Hinde postanowił wycofać się, zanim po zmroku miasto stanie się nie do utrzymania. Pod osłoną dymu i ostrzału w wykonaniu artylerii 5 Pułku oraz amerykańskiego V Korpusu piechota wycofała się, kryjąc się za pancerzami czołgów 4 Pułku. Niemcy nękali wycofujących się Brytyjczyków ogniem artyleryjskim, a piechota z Tracy-Bocage atakowała ich przez dwie i pół godziny powtarzającymi się atakami typu "uderz i uciekaj" podczas odwrotu. Chociaż kosztowne dla Niemców, trwało to aż do godz. 22:30.
14 czerwca.
14 czerwca 22 Brygada Pancerna utworzyła pozycje obronne we wszystkich kierunkach w rejonie Amayé-sur-Seulles – Tracy-Bocage – St-Germain z widokiem na Villers-Bocage. Dywizja Panzer Lehr wspierana przez 1. kompanię 101. batalionu czołgów ciężkich zaatakowała ich tego dnia. Amerykańska 1 Dywizja Piechoty stacjonująca na wzgórzach wokół Caumont otworzyła zmasowany ogień artyleryjski, który pomógł Brytyjczykom odeprzeć pierwszy niemiecki atak. Później atakujący zbliżyli się tak blisko, że artyleria nie mogła strzelać bez ryzyka trafienia w pozycje brytyjskie. Pluton pojmany przez Niemców poprzedniego dnia został odbity, a kontratak przy użyciu czołgów i piechoty zmusił Niemców do wycofania się. Następnie Niemcy rozpoczęli kilkugodzinny ogień nękający artylerii i zaatakowali z dwóch stron, także angażując do walki czołgi, które przerwały perymetr obronny i zbliżyły się do kwatery głównej brygady, zanim zostały odparte. Mimo pewności, że pozycje brygady mogą zostać utrzymane, niezdolność 50 Dywizji Piechoty Northumbrian do przyjścia z odsieczą skłoniła dowództwo do decyzji o wycofaniu brygady i wyprostowaniu linii frontu.
Następstwa.
Straty.
Sprzeczne dane pochodzące ze źródeł historycznych utrudniają ustalenie dokładnej liczby ofiar bitwa o Villers-Bocage. 22 Brygada Pancerna straciła około 217 zabitych, rannych i zaginionych, z których wielu zostało wziętych do niewoli na Wzgórzu 213. Liczba ta obejmuje pięciu strzelców, którzy zostali schwytani, ale zostali następnie zastrzeleni przez pilnujących ich strażników, prawdopodobnie podejrzewających próbę ucieczki, kiedy spontanicznie schronili się w rowie przed amerykańskim ostrzałem artyleryjskim. Brytyjczycy stracili od 23 do 27 czołgów, z których ponad połowa znajdowała się przy Wzgórzu 213, gdzie Szwadron A 4 Pułku stracił wszystkie 15 czołgów. Poddziały Dywizji Panzer Lehr i 2 Dywizji Pancernej uczestniczyły również w walkach w innych miejscach w dniu 13 czerwca, a ich ofiary poniesione w Villers-Bocage nie były liczone oddzielnie. Jedynie 101. batalion czołgów ciężkich SS był zaangażowany tylko w Villers-Bocage; Taylor wymienia dziewięciu zabitych i dziesięciu rannych w szeregach jego 1. kompanii, a jednego zabito i trzech rannych w 2. kompanii.
Źródła różnią się odnośnie do liczby zniszczonych niemieckich czołgów, częściowo dlatego, że dywizja Panzer Lehr została podzielona na grupy bojowe, przez co nie można być pewnym liczby utraconych przez nich Panzer IV. Straty wśród niemieckich czołgów szacuje się na ogół na od 8 do 15, w tym sześć Tygrysów. Chester Wilmot twierdzi, że była to poważna strata, ponieważ w całej Normandii znajdowało się wówczas tylko 36 czołgów Tygrys. Taylor napisał, że liczby podane przez Brytyjczyków obejmowały również czołgi, które zostały unieruchomione, a później odzyskane przez Niemców. Osobną kwestią są straty cywilne. Marie wymienił co najmniej dziewięciu francuskich cywilów, którzy zginęli 13 czerwca. Sześcioro zostało zabitych przez ogień krzyżowy lub odłamki pocisków czołgowych podczas bitwy, a troje przez ogień artyleryjski tuż przed północą. Troje ofiar mogło być wynikiem zbrodni wojennych. Więcej mieszkańców Villers-Bocage zginęło w późniejszych walkach i bombardowaniach niż w trakcie bitwy z 13 czerwca. Po wycofaniu się sił brytyjskich miasto zostało ponownie zajęte i przeszukane przez Niemców; podpalono kilka sklepów, domów oraz ratusz.
Bombardowanie i wyzwolenie.
W nocy z 14 na 15 czerwca, jako osłona odwrotu 22 Brygady Pancernej, 337 bombowców Royal Air Force (RAF) (223 Lancastery, 100 Halifaxów i 14 Mosquitów) z 4, 5 i 8 Grupy Bombowej RAF-u zrzuciło 1700 ton bomb na miasto Évrecy i na cele wokół Villers-Bocage, niszcząc jeden czołg Tygrys i uszkadzając trzy kolejne. Nie utracono żadnego samolotu. Nieco ponad dwa tygodnie później, 30 czerwca o godz. 20:30, Villers-Bocage zostało ponownie zbombardowane przez 266 bombowców (151 Lancasterów, 105 Halifaxów i 10 Mosquitów z 3, 4 i 8 Grupy Bombowej RAF-u) jako przygotowanie przed Operacją Epsom, zrzuciły wtedy 1100 ton bomb. Zestrzelono tylko dwa samoloty. Miasto było ważnym węzłem transportowym dla wojsk niemieckich i choć spodziewano się, że siły Wehrmachtu zostaną rozbite w bombardowaniu, w tym czasie w Villers-Bocage byli obecni tylko francuscy cywile. Po poważnych zniszczeniach w wyniku walk z 13 czerwca i kolejnych nalotów bombowych miasto zostało wyzwolone przez patrol 1. batalionu Pułku Dorset z 50 Dywizji Piechoty Northumbrian, 4 sierpnia 1944 r.
Zmiany rozkazów.
Na początku sierpnia blisko 100 oficerów, w tym Bucknall, Erskine, Hinde i inni starsi oficerowie, którzy walczyli pod Villers-Bocage zostali usunięci ze swoich stanowisk i przydzieleni do innych jednostek. Historycy w dużej mierze zgadzają się, że było to konsekwencją niepowodzenia w bitwie z 13 czerwca i zostało zaplanowane już w momencie odwrotu jednostek brytyjskich. Daniel Taylor jest zdania, że wynik bitwy stanowił po prostu dogodny pretekst i że zwolnienia miały miejsce „w celu wykazania, że dowództwo wojskowe robiło coś, aby przeciwdziałać złej opinii publicznej na temat przebiegu kampanii”.
Nagrody i odznaczenia.
W 1956 i 1957 r. do systemu honorowych tytułów jednostek wojskowych Wielkiej Brytanii i Brytyjskiej Wspólnoty Narodów przyjęto tytuł "Villers-Bocage" poprzez przyznanie za udział w bitwie o Villers-Bocage tego tytułu jedenastu jednostkom za działania przy poszerzaniu przyczółka w Normandii w dniach 8–15 czerwca. Za swoje działania pod Villers-Bocage Michael Wittmann awansował do stopnia Hauptsturmführera i otrzymał Miecze do swojego Krzyża Rycerskiego.
Analiza.
Propaganda.
Obie strony próbowały wykorzystać bitwę Villers-Bocage dla celów propagandowych. Dla przykładu, po ucieczce z obezwładnionego czołgu por. John Cloudsley-Thompson i jego załoga z 4 Pułku spędzili większość dnia w piwnicy w Villers-Bocage. Wrócili po zmroku i zostali zabrani przez oddziały 50 Dywizji Piechoty Northumbrian. Podczas przesłuchania Cloudsley-Thompson powiedział, że „nigdy nie chce widzieć innego czołgu, dopóki żyje”, ale brytyjska prasa zacytowała ich wypowiedź jako: „Pierwszą rzeczą, o którą poprosiło pięciu czołgistów, był nowy czołg”. Ponieważ Brytyjczycy stracili kontakt z siłami na Wzgórzu 213 i wycofali się z Villers-Bocage, nie wiedzieli o stratach po obu stronach. Niemiecka machina propagandowa szybko uznała Wittmanna za bohatera, który zniszczył wszystkie brytyjskie czołgi w Villers-Bocage.
Wittmann nagrał wiadomość radiową wieczorem 13 czerwca, opisując bitwę i twierdząc, że późniejsze kontrataki zniszczyły brytyjski pułk pancerny i batalion piechoty. Trzy połączone ze sobą zdjęcia opublikowane w niemieckim magazynie wojskowym Signal dały fałszywe wyobrażenie o skali strat wroga. Kampania propagandowa zyskała rozgłos w Niemczech i za granicą, tworząc również u Brytyjczyków przekonanie, że bitwa o Villers-Bocage była katastrofą, podczas gdy jej wyniki były mniej wyraźne. Schneider, instruktor niemieckiej szkoły pancernej Bundeswehry i historyk wojskowości napisał, że Waffen-SS brakowało w tamtym czasie doświadczonych załóg czołgowych w porównaniu z dywizjami pancernymi wojsk alianckich. Waffen-SS mogło walczyć z wyróżnieniem podczas bitwy pod Kurskiem, ale nie było w stanie dorównać przeciwnikowi w Normandii rok później, stąd próby Dietricha wykreowania Wittmanna na bohatera.
Wittmann.
W 2007 r. Stephen Badsey napisał, że zaangażowanie Wittmanna w atak na brytyjską 22 Brygadę Pancerną przyćmił okres jego służby od lądowania aliantów w Normandii do 13 czerwca w relacjach historycznych. Carlo D’Este napisał, że atak Wittmanna był „jednym z najbardziej niesamowitych starć w historii walk pancernych”, Max Hastings nazwał to „jednym z najbardziej niszczycielskich dokonań wojennych autorstwa jednego człowieka”, zaś Antony Beevor napisał, że była „to jedna z najbardziej niszczycielskich zasadzek w historii armii brytyjskiej”. Hubert Meyer przypisał porażkę Operacji Perch „odwadze Wittmanna, jego zdolnościom taktycznym i technicznym oraz [...] odwadze, wiedzy i koleżeństwu jego załogi czołgu”. Henri Marie nazwał atak „decyzją pod wpływem chwili”, która pokazała szybkie zrozumienie przez Wittmanna możliwości zaskoczenia Brytyjczyków, ale określił tę akcję jako nierozsądną i uważa, że inni historycy dali się wciągnąć w zasadzkę Wittmanna tak samo jak wojska brytyjskie; Wittmann stracił przecież pierwszego Tygrysa obezwładnionego przez aliantów w czasie kampanii w Normandii.
John Buckley przypisał hiperbolę w interpretacji dokonań Wittmanna utrzymującemu się wpływowi niemieckiej kampanii propagandowej i skrytykował D’Este oraz Meyera za wyolbrzymianie jego roli i sugerowanie, że ten samodzielnie zatrzymał 7 Dywizję Pancerną. Buckley napisał, że twierdzenie Russella Harta, jakoby Wittmann „prawie unicestwił” szpicę 7 Dywizji Pancernej, było błędne, z kolei Gary Simpson dopuścił się „kompletnego powtórzenia tez propagandy niemieckiej”. Badsey nazwał atak Wittmanna i uwagę, jaką wykazał, „niezwykłą, ale przecenioną”. W 2013 roku Buckley napisał, że brak zrewidowania tez nazistowskiej propagandy przez pisarzy i historyków była niewybaczalnym zaniedbaniem, gdy analiza faktów wykazała, że porażka 7 Dywizji Pancernej przez jedną załogę Tygrysa dowodzoną przez Wittmanna była mitem. Wittmann wykonał odważny atak, który pomógł zatrzymać postępy 4 Pułku, ale nie podjął pojedynczego wysiłku; akcja na Wzgórzu 213 była dowodzona przez Rolfa Möbiusa.
Taktyka.
Antony Beevor i Patrick Delaforce napisali, że skutki zasadzki nie byłyby tak bolesne, gdyby ta została wykryta wcześniej, i obwinili za porażkę „brak dostarczenia przez Erskine’ a oddziału rozpoznawczego” przed brytyjską szpicę, gdy ta przeniosła się pod Wzgórze 213. Marie zauważa, że brytyjska szpica ataku wyprzedziła resztę Brygady, której flanki były dobrze chronione i posuwała się naprzód przy słabym rozpoznaniu oraz niewielkiej ilości danych wywiadowczych o siłach wroga. Milner z Brygady Strzelców napisał, że nie zebrano informacji od mieszkańców miasta, kiedy trzeba było to zrobić, i że gdyby pluton zwiadowczy batalionu był obecny pod Wzgórzem 213, wynik pierwszego starcia mógł być inny. Milner również uważa, że pierwszy atak mógł zostać odparty, gdyby oficerowie batalionu i podoficerowie byli ze swoimi ludźmi, a nie na naradzie na szczycie wzgórza. Buckley napisał, że chociaż Wittmann wykazał się dużą śmiałością, przyczyny brytyjskiej klęski były znacznie szersze i że to Brytyjczycy byli winni porażki w Villers-Bocage, a nie lepsze niemieckie czołgi. Hastings twierdzi, że chociaż Tygrys był „nieporównywalnie” bardziej zabójczy niż Cromwell, to większe znacznie miał wpływ „bałaganu” powodowanego na polu bitwy przez Tygrysy na morale żołnierzy nieprzyjaciela i że 
Marie zauważa, że gen. Miles Dempsey był rozczarowany brakiem taktycznego talentu pokazanego przez bryg. Hinde’a, a przez całą bitwę i że Brytyjczycy powinni stosować lepszą taktykę, niż próbować ataku pancernego bez wsparcia piechoty w bocage. Brytyjczycy rankiem tego dnia stoczyli nieskoordynowaną bitwę piechoty i czołgów, a Niemcy robili to samo przez resztę dnia.
Schneider opisuje udział 101. batalionu czołgów ciężkich SS w bitwie o Villers-Bocage jako „absolutnie nie inspirujący”. Kompanie Tygrysów i Dywizja Panzer Lehr zapobiegły poważnemu przerwaniu frontu przez wojska bytyjskie, ale niemiecki kontratak nie musiał być tak fragmentaryczny. Möbius i 1. kompania kontrolowali drogę do Caen, więc Wittmann miał czas zaplanować skoordynowane uderzenie. Schneider napisał, że „kompetentny dowódca kompanii pancernej nie popełnia tak wielu poważnych błędów”. Umieszczając Tygrysy w holwegu, z pojazdem mającym problemy z silnikiem na czele kolumny, Wittmann zaryzykował zablokowanie całej kompanii. Schneider nazwał natarcie Wittmanna odważnym, ale wykonanym „wbrew wszelkim zasadom”. Wcześniej nie zebrano żadnych danych wywiadowczych o przeciwniku i nie zgrano „środka ciężkości” ani „koncentracji sił” w ataku. „Większość 2. kompanii oraz 1. kompania Rolfa Möbiusa napotkała wroga, który przeszedł już do obrony”.
Zdaniem Marie, gdyby Wittmann właściwie przygotował atak z udziałem reszty jego kompanii i 1. kompanii, można by osiągnąć znacznie lepsze wyniki. „Bezmyślność tego rodzaju miała kosztować [Wittmanna] życie [w] sierpniu [...] pod Gaumesnil, podczas niedbałego ataku przeprowadzonego na otwartym terenie z odsłoniętą flanką”. Meyer napisał, że wkroczenie 2. kompanii do miasta bez wsparcia piechoty było „oczywiście niewskazane”. Marie nazwał to poważnym błędem taktycznym ze strony Möbiusa, ale w danych okolicznościach było to uzasadnione ryzyko. Piechota była wtedy niedostępna, natomiast na Brytyjczykach można było wywrzeć wpływ psychologiczny poprzez zniszczenie całej ich szpicy w tak krótkim czasie”.
Odwrót sił brytyjskich.
Brytyjski historyk Lionel Ellis opisał wycofanie 22 Brygady Pancernej i wyjaśnił, że wraz z niespodziewanym przybyciem niemieckiej 2 Dywizji Pancernej brytyjska 7 Dywizja Pancerna „nie mogła osiągnąć pełnego sukcesu”. Pogląd ten został częściowo poparty przez odprawę przekazaną dowódcom 7 Dywizji Pancernej przed odwrotem, ale zyskał niewielkie poparcie. W 1979 r., po odtajnieniu raportów systemu Ultra, okazało się, że przechwycone niemieckie meldunki ujawniły, iż 2 Dywizja Pancerna była 56 km od linii frontu w dniu 12 czerwca. Ralph Bennett nazwał twierdzenie Montgomery’ ego, że dywizja „została zaskoczona”, nieuczciwym. Buckley napisał, że rozkaz wycofania się został wydany, zanim 2 Dywizja Pancerna nadeszła w pełnej sile, a Reynolds napisał, że „czołgi 2. Dywizji Pancernej nie były w tamtej chwili w pobliżu Villers-Bocage”. Ellis opisał odwrót jako tymczasowy; 7 Dywizja Pancerna miała zostać wzmocniona przez 33 Brygadę Pancerną, aby odnowić ofensywę w kierunku Évrecy.
David French napisał, że formacje drugiego rzutu lądujące w Normandii były opóźnione średnio o dwa dni i że gdyby 33 Brygada Pancerna, 49 Dywizja Piechoty Wet Riding i brygada piechoty z 7 Dywizji Pancernej wylądowały na czas, może XXX Korpusowi udałoby się zabezpieczyć Villers-Bocage przed przybyciem znacznych sił niemieckich. Inni historycy zauważali, że znaczne siły brytyjskie pozostały niezaangażowane podczas bitwy. Np. Mungo Melvin zauważa, że chociaż 7 Dywizja Pancerna zmieniła swój szyk na elastyczną strukturę sił połączonych, czego nie zrobiły inne brytyjskie dywizje pancerne aż do Operacji Goodwood, to ani 131 Brygada Piechoty, ani rezerwa dywizji pułku pancernego i batalion piechoty nie zostały dobrze wykorzystane.
Buckley odniósł się do koncepcji „zmniejszonej brygady pancernej z ograniczonym wsparciem mobilnej piechoty i artylerii” wątpiąc, by taka formacja mogła zmartwić Niemców, przy czym zauważył, że 151 Brygada Piechoty była przez cały ten czas dostępna w rezerwie korpusu. Hastings krytykował brytyjską niezdolność do skoncentrowania sił w kluczowym miejscu i czasie, odnosząc się do odczuć „ludzi na miejscu” w Villers-Bocage mówiących, że „dodatkowa brygada piechoty mogła mieć decydujący wpływ na zmianę przebiegu bitwy”. Natomiast D’Este poparł twierdzenie dowódcy XXX Korpusu Bucknalla, że ani 151 Brygada Piechoty, ani 49 Dywizja Piechoty nie mogły zostać przygotowane na czas, aby wpłynąć na wynik bitwy.
Wynik.
Po zasadzce w wykonaniu 2. kompanii 101. batalionu czołgów ciężkich SS i utracie Wzgórza 213, 22 Brygada Pancerna odpierała każdy niemiecki atak przez dwa dni. Jak uważa Wilmot, "oddziały Erskine’, a nie poniosły porażki po pierwszych kosztownych spotkaniach z pojedynczym Tygrysem”.
Badacze tej bitwy zwrócili się do zaangażowanych starszych dowódców o wyjaśnienie przyczyn „głupiej porażki” w Villers-Bocage. Dempsey oceniał po wojnie, że „ten atak 7 Dywizji Pancernej powinien był się udać. Nigdy bym nie przewidział, że Bucknall i Erskine mogliby zacząć od takiej porażki [...] całe dowodzenie w tej bitwie było hańbą. Decyzję o wycofaniu się [z Villers-Bocage] podjął dowódca korpusu i Erskine.
D’Este nazwał Dempseya „zbyt surowym” w jego ocenach i uważał, że po opuszczeniu miasta wycofanie się Brygady było nieuniknione. Inni historycy sugerują, że Bucknall szybko stracił szansę na zdobycie Caen. Montgomery był przełożonym Bucknalla i stwierdził, że jego protegowany „nie był w stanie dowodzić Korpusem, gdy bitwa stała się mobilna”. Buckley napisał, że Bucknall nie był przygotowany na wsparcie ataku, gdy pojawiły się problemy i że Erskine nie był odpowiednim człowiekiem do tego zadania. Wilmot zgodził się z Dempseyem, że Bucknall, a nie Niemcy, był winny wycofania się 7 Dywizji Pancernej. Dalej napisał, że Bucknall odmówił wzmocnienia dywizji, ponieważ już zdecydował, że jego linie komunikacyjne są zagrożone. „Ta wielka szansa na przerwanie linii wroga i poszerzenie przyczółka alianckiego zaginęła nie tyle w lasach i sadach wokół Villers-Bocage, co w umyśle dowódcy korpusu”.
D’Este z kolei napisał, że brak przełamania niemieckiej linii frontu na południe od Caen i oskrzydlenia I Korpusu Pancernego SS był „jednym z najbardziej kosztownych błędów alianckich” w tej kampanii. Wraz z wycofaniem się sił brytyjskich utracono szansę na zorganizowanie „operacji powietrznodesantowej” w celu zdobycia Caen lub poszerzenia alianckiego przyczółka. Wilmot uważa, że po tej bitwie „Caen [mogło] zostać zdobyte już tylko w drodze generalnego szturmu”. Hastings nazwał Villers-Bocage „klęską” i momentem, który „oznaczał dla Brytyjczyków koniec walki o ziemię, trwającej od D-Day”. Reynolds napisał, że konsekwencje bitwy zaczęły być odczuwalne dopiero w nadchodzących tygodniach, podczas kosztownych ataków niezbędnych do wyparcia Niemców z Caen i okolic. Oficjalna historia 7 Dywizji Pancernej nazywała bitwę nierozstrzygniętą: „genialna obrona Villers Bocage, [..] chociaż zmusiła nas do wycofania się na około siedem mil, kosztowała wroga straty nieproporcjonalne do efektów”. Ten pogląd podziela Taylor, który napisał, że bitwa zakończyła się bez wyłonienia wyraźnego zwycięzcy.

</doc>
<doc id="4649376" url="https://pl.wikipedia.org/wiki?curid=4649376" title="Wydział Inżynierii Środowiska Politechniki Krakowskiej">
Wydział Inżynierii Środowiska Politechniki Krakowskiej



</doc>
<doc id="4649382" url="https://pl.wikipedia.org/wiki?curid=4649382" title="Społecznościowe finansowanie udziałowe">
Społecznościowe finansowanie udziałowe

Społecznościowe finansowanie udziałowe ("equity crowdfunding", crowdfunding udziałowy, "crowdinvesting") − rodzaj finansowania społecznościowego. Forma finansowania działalności przedsiębiorstw, w której potrzebny kapitał zapewniają małe wpłaty od wielu osób. Inwestorzy w zamian za wpłaty otrzymują akcje spółek. Projektodawcy mogą prezentować swoje pomysły na platformach crowdfundingowych i tam zbierać na nie środki.
Model udziałowy finansowania społecznościowego jest jednym z trzech obok „nagrodowego” ("reward-based crowdfunding"), w którym wspierający projekt mogą liczyć na określone nagrody — oraz modelu dłużnego, pożyczek społecznościowych dla biznesu ("lending crowdfunding"), w którym przedsiębiorca pożycza pieniądze na swój projekt od grupy pożyczkodawców. Społecznościowe finansowanie udziałowe jest poniekąd hybrydą rozwiązania pierwszego z drugim. Sprawia, że osoby inwestujące w projekt otrzymują zwrot kapitału zależny od zysków, jakie produkt przyniesie firmie. Jeżeli okaże się porażką, udziałowcy poniosą stratę. Jeśli zaś będzie sukcesem, udziałowcy otrzymają zwrot z inwestycji adekwatny do poziomu sukcesu. Rynek crowdfundingu udziałowego nie jest konkurencją dla Giełdy Papierów Wartościowych ani rynku NewConnect — nie jest możliwe zebranie taką drogą funduszy porównywalnych z tradycyjnym rynkiem kapitałowym.
Cechy społecznościowych emisji udziałowych.
Podstawowym problemem dla firm znajdujących się we wczesnej fazie istnienia może być niewystarczający poziom dostępnego kapitału. Generalną tego przyczyną może być słabo rozwinięty rynek finansowy, niekorzystne warunki gospodarcze, regulacje prawne lub uwarunkowania polityczne i wynikające z nich bariery dla przepływu kapitału. Pojawia się wówczas luka finansowa, hamująca rozwój gospodarki — czyli asymetria w podaży kapitału w formie pożyczek i preferencyjnych kredytów dla firm a popytem zgłaszanym na nie przez przedsiębiorców.
Rozwiązaniem dla działalności przedsiębiorstw jest finansowanie zewnętrzne. Jednak to w formie kredytu bankowego jest niedostępne dla początkujących firm bez dochodu i majątku. Podobnie jak wejście na giełdę, która wymaga osiągnięcia pozycji rynkowej lub aktywów. Dlatego jedyną szansą dla wartościowych i zyskownych projektów jest poszukiwanie kapitału osiągalnego kanałami alternatywnymi. Inwestycje te charakteryzują się wysokim ryzykiem, jednak towarzyszy mu potencjalnie bardzo wysoka stopa zwrotu. Takim alternatywnym źródłem finansowania są najczęściej fundusze seed i venture capital, aniołowie biznesu oraz społecznościowe finansowanie udziałowe. Dzięki zaangażowaniu społeczności wiele młodych firm może pozyskać kapitał w początkowym okresie działalności, co pozwoli im w pełni rozwinąć swój potencjał.
Crowdfunding udziałowy bazuje na nowym typie inwestora — osobach, które chcą wesprzeć projekt myśląc o potencjalnych przyszłych zyskach, ale ryzykując niewielką ilość pieniędzy. Minianioł biznesu ma dostęp do aktualnych projektów inwestycyjnych, a dzięki niskim kwotom wejścia w poszczególne spółki ryzyko rozproszone jest na wiele osób, a każda z nich inwestując w różne projekty dywersyfikując własne ryzyko niepowodzenia.” Podczas gdy do zainwestowania w start-up trzeba posiadać 100-200 tysięcy złotych, dzięki platformie crowdfundingowej graczem rynkowym można stać się inwestując już kilkaset złotych. Inwestycje na platformach są dostępne od kilkudziesięciu złotych.
Niosąc ze sobą małe ryzyko biznesowe crowdfunding udziałowy jest korzystny dla początkujących inwestorów. Emitent powinien sprawnie zareklamować pomysł internautom, przekonać do niego i zebrać ustaloną kwotę. Tą drogą może również bezpłatnie zweryfikować swoje plany biznesowe. Crowdfunding udziałowy angażuje kapitał społeczny, umożliwiając bycie inwestorem każdemu. To najszybciej rosnące źródło finansowania startupów.
Crowdfunding udziałowy wspiera młode spółki również w kolejnych rundach finansowania. Dla wielu przedsiębiorców posiadanie wielu drobnych, rozproszonych akcjonariuszy jest korzystną polityką. Mechanizm podobny jest do giełdy. Natomiast przy finansowaniu private equity kluczowi inwestorzy, jak fundusze venture, mają większy wpływ na spółkę lub ją kontrolują i stawiają warunki. Przy czym profesjonalni inwestorzy będą wpływać na spółkę, oferować wiedzę i doświadczenia, które mają zwiększając w ten sposób szansę jej sukcesu. Crowdfunding udziałowy pozwala na budowanie więzi między inwestorem a spółką, a także zaangażowanie inwestorów w życie spółki, łącznie z doradzaniem i promowaniem, inaczej niż przy zakupach akcji dojrzałych firm przez drobnych inwestorów. A ponadto instrument crowdfundingu przychodzi z pomocą, gdy fundusz inwestycyjny czy publiczny inwestor stawia warunek zdobycia przez początkującą firmę części kapitału z innych źródeł.
Zasady działania platform.
Zbiórki społecznościowego finansowania udziałowego są przeprowadzane w formie emisji na dedykowanej platformie internetowej. Posiadając działający biznes i spółkę, jej właściciel może dokonać emisji akcji lub udziałów w spółce na wybranej platformie, która odgrywa rolę pośrednika. Szukający środków na realizację swojego pomysłu rejestruje się na platformie, opisuje produkt lub usługę, oraz zespół, dodając ewentualnie film promocyjny i zamieszcza projekt na platformie. Załączając biznesplan przedstawia argumentację, dlaczego warto zainwestować w jego projekt. Określa minimalny fundusz, który pomoże osiągnąć założone cele biznesowe, po czym określa czas na zebranie funduszy — zazwyczaj od jednego do trzech miesięcy. Istotne jest określenie korzyści, jakie osiągną osoby, które zdecydują się finansowo wesprzeć projekt. Często zaoferowane bonusy są proporcjonalne do kapitału, który przeznacza poszczególny inwestor.
Projekt pojawia się na platformie, podczas gdy wpłacane nań pieniądze są gromadzone na koncie emitenta, natomiast na profilu projektu jest zamieszczony aktualizowany na bieżąco licznik zgromadzonych środków. Społeczność platformy przegląda oferty, analizuje i dokonuje wyborów. Dopiero gdy spółka zgromadzi minimalną określoną wysokość kapitału w wyznaczonym czasie, środki mogą zostać wypłacone przez autora projektu. Jeśli nie – są zwracane na rachunki inwestorów.
Funkcja equity crowdfundingu.
Sektor gospodarki społecznościowej ma być odpowiedzią na potrzeby nowoczesnego społeczeństwa, w którym aplikacje mobilne pozwalają zamówić transport lub żywność, a portale internetowe pomagają pozyskać kapitał. Przy czym uczestnicy polskiego rynku kapitałowego zauważają, że duże inwestycje w młode firmy są rzadkością. Projekty grzęzną w fazie weryfikacji, a zawodowi inwestorzy wolą wykorzystywać publiczne środki, czekając na kolejne konkursy. Co działa na niekorzyść wciąż rozwijającego się rynku kapitałowego wczesnych faz, dlatego instrument społecznościowego finansowania udziałowego stwarza szansę na pozyskanie kapitału na rozwój w krótkim czasie i bez konieczności akceptacji warunków transakcyjnych mogących mocno ograniczać rozwój spółki.
Niemniej zwolennicy equity crowdfundingu przekonują, iż jest to najbardziej efektywna forma finansowania startupów. Umożliwia ona inwestowanie małych kwot w innowacyjne przedsięwzięcia, budując innowacje dzięki małym kwotom pozyskiwanym od dużej ilości inwestorów, co sprawia, że ryzyko inwestycyjne jest rozproszone. Przy okazji jest to weryfikacja pomysłów na biznes — wszelkie niedociągnięcia ujawniają się, gdy dany projekt nie jest w stanie zebrać funduszy.
W zależności od przyjętego modelu, w każdej zbiórce zakończonej sukcesem platformy pobierają prowizję od zgromadzonego, zadeklarowanego kapitału lub zebranej kwoty, która przekroczyła określony próg. Dodatkowo autor projektu pokrywa koszty prowizji systemów płatniczych. Takie koszty mogą skutecznie obniżyć rentowność przedsięwzięcia.
Obrót akcjami.
W obecnym kształcie rynek społecznościowego finansowania udziałowego nie jest giełdą utrzymującą płynność. Akcjonariusze mogą legalnie obracać akcjami nabytymi w emisjach crowdfundingowych, jednak znalezienie kupca leży w gestii samego sprzedającego. Przy czym w społeczności akcjonariuszy funkcjonuje system wymiany informacji — gdy kilkaset osób posiada akcje jednej spółki, jej sukces daje perspektywę odkupienia akcji przez potencjalnego inwestora. Wykup może również nastąpić, gdy spółka wygeneruje zysk, do którego mają prawo akcjonariusze, a także przez samą spółkę lub inwestora strategicznego, który może przy tym wprowadzić taką spółkę na rynek NewConnect lub GPW.
Zysk z inwestycji w młodą spółkę może przyjść nawet po pięciu-ośmiu latach. W przypadku bardziej dojrzałych może to nastąpić szybciej. Wartość zwrotu, podobnie jak na rynku kapitałowym, może być różna — od 120 procent, w innym, jeśli się np. okaże, że spółka trafiła na świetny trend albo stworzyła znakomitą technologię i nie ma konkurencji — 1000 procent zwrotu z inwestycji. Przykładami emisje spółek: brytyjskiej Revolut (1900 procent zwrotu) oraz BrewDog (2765 procent zwrotu).
Społeczne finansowanie nieruchomości.
Crowdfunding nieruchomościowy ("real-estate crowdfunding") jest młodą odmianą finansowania społecznościowego za udziały. Polega na zakupie udziałów w spółkach realizujących inwestycje deweloperskie, zakup gruntów lub zakup i wynajem lokali mieszkaniowych.

</doc>
<doc id="4649385" url="https://pl.wikipedia.org/wiki?curid=4649385" title="Khurshed Beknazarov">
Khurshed Beknazarov



</doc>
<doc id="4649410" url="https://pl.wikipedia.org/wiki?curid=4649410" title="Luise Herklotz">
Luise Herklotz

Luise Herklotz (ur. 20 sierpnia 1918 w Spirze, zm. 25 lipca 2009 tamże) – niemiecka polityk, działaczka związkowa i dziennikarka, deputowana Bundestagu II, III, IV, V i VI kadencji, posłanka do Parlamentu Europejskiego I kadencji.
Życiorys.
Od 1935 kształciła się jako dziennikarka w gazecie „Speyerer Zeitung”, gdzie pracowała jako sekretarka i edytor. Od 1947 pracowała w czasopiśmie „Die Freiheit” w Neustadt an der Weinstraße. W 1948 zakładała regionalne stowarzyszenie dziennikarzy. Działała również w organizacji charytatywnej Arbeiterwohlfahrt, w latach 1978–1992 kierowała jego oddziałem w Spirze. Z tą ostatnią pracą wiązały się oskarżenia prokuratora o niewłaściwe wykorzystanie publicznych dotacji.
W 1946 zaangażowała się w działalność polityczną w ramach Socjaldemokratycznej Partii Niemiec. Była m.in. liderką partyjnej organizacji kobiecej w Palatynacie i członkiem władz SPD w Nadrenii-Palatynacie. Należała też do władz krajowych (1958–1962), a od 1974 do 1978 kierowała strukturami partii w Spirze. W latach 1949–1957 zasiadała w landtagu Nadrenii-Palatynatu (w 1954 oddelegowano ją do Zgromadzenia Federalnego). W 1956 uzyskała mandat w Bundestagu w miejsce Hermanna Trittelvitza, uzyskiwała reelekcję w 1957, 1961, 1965 i 1969. Od 1966 do 1973 należała również do Zgromadzenia Parlamentarnego Rady Europy, zasiadała też w Zgromadzeniu Parlamentarnym NATO. W 1979 wybrano ją posłanką do Parlamentu Europejskiego I kadencji. Przystąpiła do frakcji socjalistycznej, należała do Komisji ds. Rolnictwa oraz Delegacji ds. stosunków z państwami ASEAN i Międzyparlamentarną Organizacja ASEAN (AIPO). W 1984 nie ubiegała się o reelekcję.
Odznaczona dwukrotnie Orderem Zasługi Republiki Federalnej Niemiec: Krzyżem Zasługi I Klasy (1973, odmówiła przyjęcia w 1969) i Wielkim Krzyżem Zasługi (1984). Została też m.in. odznaczona Orderem Zasługi Nadrenii-Palatynatu (1999) oraz uzyskała honorowe obywatelstwo Spiry (2003).

</doc>
<doc id="4649434" url="https://pl.wikipedia.org/wiki?curid=4649434" title="Młynek (województwo opolskie)">
Młynek (województwo opolskie)



</doc>
<doc id="4649435" url="https://pl.wikipedia.org/wiki?curid=4649435" title="Stanek (województwo opolskie)">
Stanek (województwo opolskie)



</doc>
<doc id="4649436" url="https://pl.wikipedia.org/wiki?curid=4649436" title="Zielony Dąb (województwo opolskie)">
Zielony Dąb (województwo opolskie)



</doc>
<doc id="4649440" url="https://pl.wikipedia.org/wiki?curid=4649440" title="Borek (powiat namysłowski)">
Borek (powiat namysłowski)



</doc>
<doc id="4649442" url="https://pl.wikipedia.org/wiki?curid=4649442" title="Grabówka (powiat namysłowski)">
Grabówka (powiat namysłowski)



</doc>
<doc id="4649446" url="https://pl.wikipedia.org/wiki?curid=4649446" title="Karolówka (województwo opolskie)">
Karolówka (województwo opolskie)



</doc>
<doc id="4649447" url="https://pl.wikipedia.org/wiki?curid=4649447" title="Krzemieniec (województwo opolskie)">
Krzemieniec (województwo opolskie)



</doc>
<doc id="4649448" url="https://pl.wikipedia.org/wiki?curid=4649448" title="Nowy Dwór (powiat namysłowski)">
Nowy Dwór (powiat namysłowski)



</doc>
<doc id="4649449" url="https://pl.wikipedia.org/wiki?curid=4649449" title="Jarosław z Iwna">
Jarosław z Iwna



</doc>
<doc id="4649450" url="https://pl.wikipedia.org/wiki?curid=4649450" title="Hanaka">
Hanaka

Hanaka (tadż. "Хонақоҳ (Khanaka)") – rzeka w Tadżykistanie, o długości 50 km, przepływająca przez miasto Hisar. Prawy dopływ Kofarnihonu.

</doc>
<doc id="4649452" url="https://pl.wikipedia.org/wiki?curid=4649452" title="Marysin (województwo opolskie)">
Marysin (województwo opolskie)



</doc>
<doc id="4649453" url="https://pl.wikipedia.org/wiki?curid=4649453" title="Jarosław z Iwna (młodszy)">
Jarosław z Iwna (młodszy)



</doc>
<doc id="4649455" url="https://pl.wikipedia.org/wiki?curid=4649455" title="Winniki (województwo opolskie)">
Winniki (województwo opolskie)



</doc>
<doc id="4649461" url="https://pl.wikipedia.org/wiki?curid=4649461" title="Asian Express Airline">
Asian Express Airline

Asian Express Airline – tadżycka linia lotnicza z siedzibą w Duszanbe, działająca od 2011 roku. W styczniu 2019 działalność linii została zawieszona.

</doc>
<doc id="4649462" url="https://pl.wikipedia.org/wiki?curid=4649462" title="Wojna polsko-czeska (990)">
Wojna polsko-czeska (990)

Wojna polsko-czeska – konflikt między Mieszkiem I i Bolesławem II Pobożnym. Wojna zakończyła się zwycięstwem władcy Polski, który przejął kontrolę nad Śląskiem. Większość historyków podaje rok 990 jako rok wojny, ale w latach 988–989 mogło dojść do pomniejszych starć na granicy, zwłaszcza w Małopolsce, która w tym okresie przeszła spod kontroli czeskiej do polskiej.
Zajęcie Śląska mogło też mieć miejsce około roku 985, ponieważ na ten rok datuje się powstanie grodów piastowskich we Wrocławiu, Głogowie i Opolu, a także w tym roku został zerwany sojusz polsko-czeski.
Nierozstrzygnięta pozostaje kwestia Małopolski. Możliwe, że Mieszko zdobył ją przed rokiem 990, na co wskazuje niejednoznaczny zapis kroniki Thietmara mówiący o kraju zabranym Bolesławowi II przez księcia Polan. W świetle tej teorii podbój Małopolski mógł być powodem, czy też raczej pierwszym etapem wojny. Wielu historyków sugeruje, że władztwo czeskie nad Małopolską było jedynie nominalne i mogło się ograniczać do pośredniej kontroli nad Krakowem i być może innymi ważnymi grodami. Teoria ta opiera się m.in. na braku odkryć archeologicznych wskazujących na szerszą akcję rozbudowy umocnień lub innych inwestycji państwowych w okresie przedpiastowskim. Taka sytuacja tłumaczyłaby łatwość zajęcia Małopolski przez Mieszka. Punktami wypadowymi do ataku na nią były prawdopodobnie ziemia sandomierska i zespół grodowy w okolicy Kalisza.
Małopolska miała po jej przejęciu zostać dzielnicą najstarszego syna Mieszka, Bolesława Chrobrego, na co ponownie pośrednio wskazuje kronika Thietmara.
Część historyków w oparciu o kronikę Kosmasa przyjmuje, że do podboju ziem dawnego państwa Wiślan doszło dopiero po śmierci Mieszka, konkretnie w roku 999. Istnieje też teoria, zgodnie z którą w opisywanym okresie w Małopolsce władzę sprawował z czeskiego nadania syn Mieszka, Bolesław Chrobry.

</doc>
<doc id="4649466" url="https://pl.wikipedia.org/wiki?curid=4649466" title="Zapiece">
Zapiece



</doc>
<doc id="4649468" url="https://pl.wikipedia.org/wiki?curid=4649468" title="Sangvor">
Sangvor

Sangvor – miejscowość i dżamoat w Tadżykistanie, w dystrykcie Tavildara, położonym w Rejonach Administrowanych Centralnie. Populacja jamoatu wynosi 4119 osób.

</doc>
<doc id="4649471" url="https://pl.wikipedia.org/wiki?curid=4649471" title="Saidahtam Rahimow">
Saidahtam Rahimow

Saidahtam Rahimow (tadż. Саидаҳтам Раҳимов; ur. 23 czerwca 1973) – tadżycki judoka i sambista, olimpijczyk. Syn utytułowanego zawodnika sambo, Saidmurata Rahimowa. 
Na igrzyskach olimpijskich w Atlancie (1996) wystąpił w judo w kategorii do 95 kilogramów. W 1/16 finału pokonał Argentyńczyka Orlando Baccino, jednak w 1/8 finału poniósł porażkę z Austriakiem Erikiem Kriegerem.
Startował także na mistrzostwach świata. W 1995 roku przegrał już w 1/32 finału z Mongołem Dawaasambuugijnem Dordżbatem. W 1999 roku wygrał w 1/16 finału z Amerykaninem Martinem Boonzaayerem, jednak odpadł w 1/8 finału po porażce z Chińczykiem Pan Songiem. W 2001 roku odpadł w 1/16 finału (porażka z Bułgarem Georgim Tonkowem). W kategorii powyżej 95 kilogramów zdobył brązowy medal na mistrzostwach Azji (1995).
Rahimow, podobnie jak ojciec, był również sambistą. W 2002 roku zdobył srebrny medal mistrzostw świata w Panamie.

</doc>
<doc id="4649472" url="https://pl.wikipedia.org/wiki?curid=4649472" title="San Ignacio (Santiago)">
San Ignacio (Santiago)

San Ignacio – miasto w Chile, w regionie Region Metropolitalny Santiago, w prowincji Maipo.

</doc>
<doc id="4649474" url="https://pl.wikipedia.org/wiki?curid=4649474" title="San José de Maipo">
San José de Maipo

San José de Maipo – miasto w Chile, w regionie Region Metropolitalny Santiago, w prowincji Cordillera.

</doc>
<doc id="4649475" url="https://pl.wikipedia.org/wiki?curid=4649475" title="Cmentarz mennonicki w Niedźwiedziówce">
Cmentarz mennonicki w Niedźwiedziówce

Cmentarz mennonicki w Niedźwiedziówce – nekropolia mennonicka położona na terenie osady Niedźwiedziówka (niem. "Bärwalde") w województwie pomorskim. Znajduje się w północnej części miejscowości.
W 1768 wzniesiono w Niedźwiedziówce drewniany mennonicki dom modlitwy. W ramach koncesji na jego budowę wydanej przez biskupa chełmińskiego gmina mennonicka uzyskała prawo założenia przy świątyni własnego cmentarza. Dom modlitwy przetrwał II wojnę światową i okres Polski Ludowej. Spłonął w 1990. Pozostały po nim tylko fundamenty.
Cmentarz został po 2000 r. uporządkowany w formie lapidarium. W jego zabezpieczenie włączyła się społeczność lokalna. W 2015 stwierdzono dewastację cmentarza. Nagrobki zostały połamane, rozrzucone po terenie nekropolii.

</doc>
<doc id="4649483" url="https://pl.wikipedia.org/wiki?curid=4649483" title="Puchar Świata kobiet w skokach narciarskich 2019/2020 – Klingenthal">
Puchar Świata kobiet w skokach narciarskich 2019/2020 – Klingenthal

Drugie zawody Pucharu Świata kobiet w skokach narciarskich 2019/2020 odbyły się w niemieckim Klingenthal 14 grudnia 2019 roku.
Konkurs indywidualny wygrała po raz pierwszy w swojej karierze Austriaczka Chiara Hölzl, która w swojej próbie ustanowiła nowy, oficjalny rekord obiektu wynoszący 141 metrów. Na drugim miejscu z niespełna pięciopunktową stratą uplasowała się Słowenka Ema Klinec. Trzecie miejsce w zawodach zajęła reprezentantka gospodarzy Katharina Althaus. W czołowej dziesiątce uplasowała się także Juliane Seyfarth (7. miejsce). Na starcie konkursu nie stawiła się Włoszka Lara Malsiner. Konkurs miał charakter jednoseryjny z powodu warunków wietrznych jak i ograniczeń w programie zawodów.
Jury.
Dyrektorem konkursów podczas zawodów Pucharu Świata kobiet w Klingenthal był Matthias Looß oraz z ramienia Międzynarodowej Federacji Narciarskiej, dyrektorka zawodów Pucharu Świata, Chika Yoshida. Jej asystentem był, podobnie jak w innych oficjalnych zawodach organizowanych przez FIS, Miran Tepeš. Sędzią technicznym był Jani Hyvärinen, a jego asystentem – Ján Jelenský. Kontrolą sprzętu zajmowała się Agnieszka Baczkowska.

</doc>
<doc id="4649486" url="https://pl.wikipedia.org/wiki?curid=4649486" title="Puchar Świata w skokach narciarskich 2019/2020 – Klingenthal">
Puchar Świata w skokach narciarskich 2019/2020 – Klingenthal

Czwarte zawody wchodzące w ramy Pucharu Świata w skokach narciarskich 2019/2020 rozegrane zostały w niemieckim Klingenthal w dniach 14–15 grudnia 2019 roku.
Kwalifikacje do konkursu indywidualnego wygrał Austriak Stefan Kraft. Drugi był ze stratą 0,6 punktu Niemiec Karl Geiger i był też najwyżej sklasyfikowanym reprezentantem gospodarzy. Trzecie miejsce w zawodach zajął reprezentant Polski Piotr Żyła i był też najwyżej sklasyfikowanym Polakiem. Do konkursu awansowali wszyscy reprezentanci Niemiec których było siedmiu. Na starcie zawodów nie pojawił się Koreańczyk Choi Heung-chul. Kwalifikacje w całości przeprowadzono z trzynastej belki startowej.
Konkurs drużynowy zwyciężyła reprezentacja Polski w składzie: Piotr Żyła, Jakub Wolny, Kamil Stoch oraz Dawid Kubacki. Na drugiej pozycji ze stratą dwudziestu pięciu punktów sklasyfikowani zostali Austriacy. Na najniższym stopniu podium stanęli Japończycy, którzy do zwycięstwa stracili niespełna pięćdziesiąt osiem punktów. Ryōyū Kobayashi indywidualnie uzyskał najlepszą notę zawodów. Na kolejnych miejscach poza podium plasowali się kolejno Norwedzy, Słoweńcy, Niemcy, Szwajcarzy oraz Rosjanie. Do drugiej serii nie awansowali Finowie, którzy zajęli dziewiąte miejsce. W pierwszej serii skakano z jedenastej, dziewiątej i ósmej belki, zaś w drugiej serii z dziesiątej i jedenastej belki.
W konkursie indywidualnym zwycięstwo odniósł po raz pierwszy w sezonie reprezentant Japonii Ryōyū Kobayashi. Z trzypunktową stratą na drugim miejscu sklasyfikowany został Austriak Stefan Kraft. Na trzecim miejscu sklasyfikowany został Marius Lindvik, dla którego było to pierwsze podium w historii jego startów w zawodach Pucharu Świata. W czołowej dziesiątce konkursu sklasyfikowani zostali Piotr Żyła (9. miejsce) oraz Kamil Stoch (10. miejsce). Punkty zdobyli także Dawid Kubacki (14. miejsce), Klemens Murańka (27. miejsce), oraz Jakub Wolny (28. miejsce). Awansu do drugiej serii nie zdołał wywalczyć Maciej Kot (31. miejsce). W pierwszej serii Norweg Thomas Aasen Markeng zaliczył upadek na 131 metrze (95% rozmiaru skoczni) uzyskując tym samym prawo startu w drugiej serii, w której nie wystąpił. W serii finałowej zdyskwalifikowany za nieprzepisowy kombinezon został Domen Prevc. Konkurs rozegrano z czternastej i piętnastej belki startowej.
Jury.
Dyrektorem konkursów podczas zawodów Pucharu Świata w Klingenthal był Andreas Langer oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem będzie, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Jani Hyvärinen, a jego asystentem – Ján Jelenský. Kontrolą sprzętu zajmował się Sepp Gratzer.

</doc>
<doc id="4649487" url="https://pl.wikipedia.org/wiki?curid=4649487" title="Robert Franks">
Robert Franks

Robert Christopher Franks Jr (ur. 18 grudnia 1996 w Seattle) – amerykański koszykarz, grający na pozycji silnego skrzydłowego. 
15 stycznia 2020 został zwolniony przez Charlotte Hornets, nie rozegrał w klubie żadnego spotkania. 27 listopada podpisał umowę z Orlando Magic. 19 grudnia opuścił klub.
12 kwietnia 2021 zawarł 10-dniowy kontrakt z Orlando Magic. Dziesięć dni później podpisał kolejną, identyczną umowę, po czym opuścił klub.

</doc>
<doc id="4649489" url="https://pl.wikipedia.org/wiki?curid=4649489" title="Babil">
Babil



</doc>
<doc id="4649490" url="https://pl.wikipedia.org/wiki?curid=4649490" title="One of the Best Yet">
One of the Best Yet

One of the Best Yet – siódmy album studyjny amerykańskiego duetu hip-hopowego Gang Starr wydany 1 listopada 2019 roku nakładem wytwórni Gang Starr Entertainment. Wydawnictwo ukazało się 16 lat od premiery ostatniego krążka grupy "The Ownerz" oraz ponad dziewięć lat od śmierci członka grupy Guru.
Album został w całości wyprodukowany przez DJ-a Premiera, który wykorzystał niepublikowane wcześniej zwrotki Guru i wyprodukował wszystkie podkłady. Na albumie gościnnie pojawili się między innymi J. Cole, M.O.P., Group Home, Royce da 5’9” oraz Talib Kweli.
Tło powstania.
Po wydaniu album "The Ownerz" w 2003 roku grupa de facto zawiesiła działalność. Od tego czasu muzycy działali solowo. Na początku 2010 roku Guru zapadł w śpiączkę, a w kwietniu tego samego roku raper zmarł na raka. Od tego czasu wiele magazynów i portali muzycznych zastanawiało się istnieje jeszcze szansa na kolejny album Gang Starr, jednak DJ Premier ucinał wszelkie spekulacje. Niespodziewanie 18 września 2019 roku na Instagramie, Twitterrze i Facebooku DJ-a Premiera pojawiło się nagranie wiadomości ze skrzynki pocztowej nagranej przez Nasa – wieloletniego przyjaciela zespołu, który pyta się czy to prawda, że producent szykuje nowy album Gang Starr. Na drugi dzień po zapowiedzi w serwisie YouTube i innych mediach strumieniowych pojawił się pierwszy singel z płyty „Family and Loyalty” z gościnnym udziałem J. Cole'a. 18 października ukazał się drugi singel z płyty zatytułowany „Bad Name”. Razem z singlem przedstawiono okładkę, potwierdzono tytuł płyty oraz datę premiery, którą wyznaczono na 1 listopada 2019 roku.
Lista utworów.
Wszystkie utwory zostały wyprodukowane przez DJ-a Premiera.

</doc>
<doc id="4649493" url="https://pl.wikipedia.org/wiki?curid=4649493" title="Mennonicki dom modlitwy w Niedźwiedziówce">
Mennonicki dom modlitwy w Niedźwiedziówce

Mennonicki dom modlitwy w Niedźwiedziówce – świątynia mennonicka wzniesiona w 1768 na terenie osady Niedźwiedziówka (niem. "Bärwalde") dawniej Żuławki (niem. "Fürstenwerder"), położona w północnej części miejscowości i okolona cmentarzem dla wiernych tego wyznania. Spłonęła doszczętnie w 1990.
Historia.
Obiekt został wzniesiony w 1768 na mocy koncesji uzyskanej od biskupa chełmińskiego. Był to budynek drewniany, znajdujący się na posesji, na której utworzono cmentarz. Dom modlitwy przetrwał II wojnę światową i okres Polski Ludowej. Spłonął w 1990. Pozostały po nim tylko fundamenty.
Cmentarz uporządkowano po 2000 w formie lapidarium. W jego zabezpieczenie włączyła się społeczność lokalna. W 2015 na cmentarzau zdewastowano nagrobki, zostały połamane i rozrzucone po terenie nekropolii.

</doc>
<doc id="4649494" url="https://pl.wikipedia.org/wiki?curid=4649494" title="Terence Davis">
Terence Davis

Terence B. Davis II (ur. 16 maja 1997) – amerykański koszykarz, występujący na pozycji rzucającego obrońcy, obecnie zawodnik Sacramento Kings.
W 2019 reprezentował Toronto Raptors i Denver Nuggets podczas rozgrywek letniej ligi NBA w Las Vegas.
25 marca 2021 trafił w wyniku wymiany do Sacramento Kings.

</doc>
<doc id="4649495" url="https://pl.wikipedia.org/wiki?curid=4649495" title="Gustavo Delgado (siatkarz)">
Gustavo Delgado (siatkarz)

Gustavo Delgado Escribano (ur. 21 stycznia 1986 w Móstoles) – hiszpański siatkarz, grający na pozycji przyjmującego, reprezentant Hiszpanii.
Sukcesy klubowe.
Superpuchar Hiszpanii:
Puchar Króla Hiszpanii:
Mistrzostwo Hiszpanii:
Sukcesy reprezentacyjne.
Liga Europejska:

</doc>
<doc id="4649496" url="https://pl.wikipedia.org/wiki?curid=4649496" title="Monety okolicznościowe Tadżykistanu">
Monety okolicznościowe Tadżykistanu

Monety okolicznościowe Tadżykistanu emitowane są przez Narodowy Bank Tadżykistanu od listopada 2004 roku. Są one bite stemplem zwykłym i są wykonane z miedzioniklu i bimetalu. Występują w nominałach 1, 3 i 5 somoni. Monety posiadają status monet obiegowych, więc są prawnym środkiem płatniczym w Tadżykistanie. 

</doc>
<doc id="4649498" url="https://pl.wikipedia.org/wiki?curid=4649498" title="Frustration">
Frustration

„FRUSTRATION” – dwudziesty piąty singel japońskiego zespołu SKE48, wydany w Japonii 24 lipca 2019 roku przez avex trax.
Singel został wydany w dziewięciu edycjach: czterech regularnych i czterech limitowanych (Type A, Type B, Type C, Type D) oraz „teatralnej” (CD). Osiągnął 1 pozycję w rankingu Oricon i pozostał na liście przez 20 tygodni. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4649501" url="https://pl.wikipedia.org/wiki?curid=4649501" title="Childara">
Childara

Childara – miejscowość i dżamoat w Tadżykistanie. Położony jest w dystrykcie Tavildara w Rejonach Administrowanych Centralnie. Populacja jamoatu wynosi 4444 osoby.

</doc>
<doc id="4649503" url="https://pl.wikipedia.org/wiki?curid=4649503" title="Amondara">
Amondara

Amondara – miejscowość i dżamoat w północno-zachodnim Tadżykistanie w dystrykcie Pandżakent na terenie wilajetu sogdyjskiego. Populacja dżamoatu wynosi 10 486 osób.

</doc>
<doc id="4649507" url="https://pl.wikipedia.org/wiki?curid=4649507" title="Wiesława Szajewska-Jarzynka">
Wiesława Szajewska-Jarzynka

Wiesława Szajewska-Jarzynka (ur. 8 czerwca 1930, zm. 16 września 2018) – polska stomatolog, prof. dr hab. nauk medycznych.
Życiorys.
Odbyła studia w Pomorskiej Akademii Medycznej, natomiast w 1965 obroniła pracę doktorską, 1974 uzyskała stopień doktora habilitowanego. 24 kwietnia 1990 nadano jej tytuł naukowy profesora w zakresie nauk medycznych. Pracowała w Katedrze Stomatologii Zachowawczej i Periodontologii na Wydziale Stomatologii Pomorskiej Akademii Medycznej.
Została pochowana 20 września 2018 na Cmentarzu Centralnym w Szczecinie.

</doc>
<doc id="4649512" url="https://pl.wikipedia.org/wiki?curid=4649512" title="Parasite">
Parasite

Parasite (hangul: 기생충, hancha: 寄生蟲, MOCT: "Gi-saeng-chung") (pol. "Pasożyt") – południowokoreańska tragikomedia z 2019 roku w reżyserii Bonga Joon-ho, z Song Kang-ho i Choi Woo-shik w rolach głównych.
Premiera filmu odbyła się 21 maja 2019 w konkursie głównym 72. Międzynarodowego Festiwalu Filmowego w Cannes, na którym otrzymał „Złotą Palmę”, główną nagrodę festiwalu. 10 lutego 2020 film otrzymał cztery nagrody na 92. ceremonii wręczenia Oscarów w kategoriach: najlepszy film, najlepszy reżyser, najlepszy film międzynarodowy i najlepszy scenariusz oryginalny.
Opis fabuły.
Historia ubogiej południowokoreańskiej rodziny, która mieszka w suterenie wielopiętrowego budynku mieszkalnego. Gdy nadarza się okazja, by otrzymać dobrze płatną pracę, żadnego z jej członków nie trzeba długo do tego namawiać. Biedacy znajdują zatrudnienie u bogatych Parków. Rodzinne gniazdo bogaczy skrywa jednak mrożącą krew w żyłach tajemnicę.
Obsada.
W filmie wystąpili m.in.:
Odbiór.
Box office.
Budżet filmu stanowił równowartość około 11 milionów USD. W Stanach Zjednoczonych Ameryki i Kanadzie film zarobił ponad 43 mln USD. W innych krajach przychody wyniosły ponad 161 mln, a łączny przychód z biletów ponad 204 miliony USD.
Krytyka w mediach.
Film został bardzo dobrze przyjęty przez krytyków. W serwisie Rotten Tomatoes 99% z 412 recenzji zostało uznane za pozytywne, a średnia ważona ocen wystawionych na ich podstawie wyniosła 9,37/10. Na portalu Metacritic średnia ważona ocen wystawionych na podstawie 52 recenzji wyniosła 96 punktów na 100.

</doc>
<doc id="4649517" url="https://pl.wikipedia.org/wiki?curid=4649517" title="Piłka siatkowa na Światowych Wojskowych Igrzyskach Sportowych 2019">
Piłka siatkowa na Światowych Wojskowych Igrzyskach Sportowych 2019

Piłka siatkowa na Światowych Wojskowych Igrzyskach Sportowych 2019 – zawody, które odbywały się w chińskim Wuhanie w dniach 16–26 października 2019 roku podczas igrzysk wojskowych. Turniej w piłce siatkowej był zmaganiem w halowej odmianie tej dyscypliny sportu i w wersji plażowej.
Uczestnicy.
Siatkówka halowa.
W turnieju brało udział łącznie 10 reprezentacji, które zostało podzielone na dwie grupy po pięć drużyn. Każda drużyna grała ze wszystkimi innymi drużynami w grupie tzw. systemem kołowym (tj. każdy z każdym, po jednym meczu). Dwie pierwsze z każdej grupy awansowały do półfinałów. 3 i 4 drużyna z każdej grupy zagrały miejsce o 5–8.
W turnieju brało udział łącznie 8 drużyn, które w fazie grupowej zmagania toczyły systemem kołowym. Do fazy finałowej awansowały 2 najlepsze drużyny z każdej grupy. Przegrani grali w turnieju pocieszenia o miejsca 5-8.
Siatkówka plażowa.
Do rywalizacji przystąpiło 20 par, które rywalizowały w fazie grupowej w sześciu grupach eliminacyjnych. Grupy: A, B, C i E liczyły po 3 par zawodników, a grupa D i E po 4 pary. W każdej z nich zmagania toczyły się systemem kołowym. Do fazy pucharowej (1/8 finału) rozgrywek awansowały dwie najlepsze pary z każdej z grup oraz 4 z najlepszymi wynikami.
W turnieju brało udział łącznie 11 par, które w pierwszej rundzie rywalizowały w trzech grupach. W każdej z nich zmagania toczyły się systemem kołowym. Do fazy finałowej rozgrywek awansowały dwie najlepsze pary z każdej z grup oraz 2 z najlepszymi wynikami.
Klasyfikacja medalowa.
"Źródło:"

</doc>
<doc id="4649518" url="https://pl.wikipedia.org/wiki?curid=4649518" title="Jan Deja">
Jan Deja

Jan Deja (ur. 1955) – polski inżynier, profesor nadzwyczajny Akademii Górniczo-Hutniczej im. Stanisława Staszica w Krakowie.
Życiorys.
Absolwent Wydziału Inżynierii Materiałowej i Ceramiki Akademii Górniczo-Hutniczej (technologia materiałów wiążących, 1979). Od ukończenia studiów związany z AGH. Od 2012 kierownik Katedry Technologii Materiałów Budowlanych, Wydziału Inżynierii Materiałowej i Ceramiki Akademii Górniczo-Hutnicza im. Stanisława Staszica w Krakowie. Od 1992 roku związany ze Stowarzyszeniem Producentów Cementu, obecnie dyrektor biura. W 2012 powołany przez Generalną Dyrekcję Dróg Krajowych i Autostrad (GDDKiA) na przewodniczącego Zespołu ds. Nowych Ogólnych Specyfikacji Technicznych dla betonu. W 2013 otrzymał nominację profesorską.
Od 1998 redaktor naczelny kwartalnika „Budownictwo, Technologie, Architektura”. Członek Zespołu Ekspertów Ministerstwa Infrastruktury. Członek Polskiej Akademii Nauk; Wydziały Polskiej Akademii Nauk; Wydział IV Nauk Technicznych; Komitet Inżynierii Lądowej i Wodnej.
Publikacje.
Autor i współautor około 150 publikacji naukowych licznych publikacji z zakresu technologii materiałów budowlanych z tego obszaru. Współautor 15 patentów, z których znaczna część została wdrożona do praktyki przemysłowej.

</doc>
<doc id="4649521" url="https://pl.wikipedia.org/wiki?curid=4649521" title="Piłka siatkowa na Światowych Wojskowych Igrzyskach Sportowych 2019 – turniej plażowy kobiet">
Piłka siatkowa na Światowych Wojskowych Igrzyskach Sportowych 2019 – turniej plażowy kobiet

Piłka siatkowa kobiet na Światowych Wojskowych Igrzyskach Sportowych 2019 – zawody w siatkówce plażowej, które odbyły się w chińskim Wuhanie w dniach 21–26 października 2019 roku podczas igrzysk wojskowych.
W turnieju brało udział łącznie 11 par kobiecych, które w pierwszej rundzie rywalizowały w trzech grupach. Mistrzostwa rozgrywane były na Hanyang District Beach Volleyball Center mieszczącym 1116 widzów.
Faza grupowa.
Do fazy pucharowej awansowały dwie najlepsze pary z każdej grupy oraz dwa najlepsze zespoły z trzecich miejsc. Zwycięzca meczu otrzymywał 2 punkty, natomiast przegrany duet 1 punkt.
Faza pucharowa.
Końcowa klasyfikacja.
"Źródło:".

</doc>
<doc id="4649522" url="https://pl.wikipedia.org/wiki?curid=4649522" title="Legitymacja osoby niepełnosprawnej">
Legitymacja osoby niepełnosprawnej

Legitymacja osoby niepełnosprawnej – wystawiana przez powiatowy (miejski) zespół ds. orzekania o niepełnosprawności, na podstawie prawomocnych orzeczeń, dokumentuje niepełnosprawność lub stopień niepełnosprawności.
Legitymacja ma postać karty z poliwęglanu o wymiarach 54×85,6 mm (standard ID-1 ISO/IEC 7810), na awersie zawiera zdjęcie, imię i nazwisko osoby niepełnosprawnej, jej numer PESEL (co zapobiega konieczności wymiany legitymacji w sytuacji zmiany nazwiska) i termin ważności. Na rewersie podano nazwę organu wystawiającego, numer legitymacji i Kod QR zawierający nr PESEL i nr Legitymacji oraz symbol przyczyny i stopień niepełnosprawności. Symbol przyczyny jak i stopień niepełnosprawności wpisywane są wyłącznie na wniosek osoby zainteresowanej lub przedstawiciela ustawowego tej osoby, co gwarantuje ochronę tych danych jako szczególnie wrażliwych.

</doc>
<doc id="4649523" url="https://pl.wikipedia.org/wiki?curid=4649523" title="Przewodniczący Izby Reprezentantów Belgii">
Przewodniczący Izby Reprezentantów Belgii



</doc>
<doc id="4649525" url="https://pl.wikipedia.org/wiki?curid=4649525" title="Richard Edson">
Richard Edson

Richard Edson (ur. 1 stycznia 1954 w New Rochelle) – amerykański aktor i muzyk. W latach 1981-82 perkusista zespołu rockowego Sonic Youth.

</doc>
<doc id="4649530" url="https://pl.wikipedia.org/wiki?curid=4649530" title="Elok (wieś)">
Elok (wieś)



</doc>
<doc id="4649532" url="https://pl.wikipedia.org/wiki?curid=4649532" title="Rodzina Addamsów (film)">
Rodzina Addamsów (film)



</doc>
<doc id="4649540" url="https://pl.wikipedia.org/wiki?curid=4649540" title="Zelejowa (ujednoznacznienie)">
Zelejowa (ujednoznacznienie)



</doc>
<doc id="4649541" url="https://pl.wikipedia.org/wiki?curid=4649541" title="Tiltil">
Tiltil

Tiltil – miasto w Chile, w regionie Region Metropolitalny Santiago, w prowincji Chacabuco.

</doc>
<doc id="4649545" url="https://pl.wikipedia.org/wiki?curid=4649545" title="Huara">
Huara

Huara – miasto w Chile, w regionie Tarapacá, w prowincji Tamarugal.

</doc>
<doc id="4649548" url="https://pl.wikipedia.org/wiki?curid=4649548" title="Pozo Almonte">
Pozo Almonte

Pozo Almonte – miasto w Chile, w regionie Tarapacá, w prowincji Tamarugal.

</doc>
<doc id="4649551" url="https://pl.wikipedia.org/wiki?curid=4649551" title="Carlo Caputo">
Carlo Caputo

Carlo Caputo (ur. 4 listopada 1843 w Neapolu, zm. 27 września 1908 tamże) – włoski duchowny rzymskokatolicki, biskup Monopoli oraz Aversy, prałat terytorialny Acquaviva delle Fonti oraz Altamury, arcybiskup tytularny, dyplomata papieski.
Biografia.
16 marca 1867 z rąk arcybiskupa neapolitańskiego kard. Sisto Riario Sforzy otrzymał święcenia prezbiteriatu.
15 marca 1883 papież Leon XIII mianował go biskupem Monopoli. 1 kwietnia 1883 w kościele św. Marii Magdaleny w Rzymie przyjął sakrę biskupią z rąk sekretarza Świętej Kongregacji Rzymskiej i Powszechnej Inkwizycji kard. Luigiego Marii Bilio B. Współkonsekratorami byli wielki jałmużnik papieski abp Alessandro Sanminiatelli Zabarella oraz substytut Sekretariatu Stanu abp Mario Mocenni.
7 czerwca 1886 przeniesiony został na biskupstwo Aversy w jego rodzinnej metropolii Neapolu. Zrezygnował z niego 19 kwietnia 1897. Został wówczas arcybiskupem tytularnym nicomedyjskim.
19 kwietnia 1897 lub w 1902 został prałatem terytorialnym połączonych unią personalną prałatur terytorialnych Acquaviva delle Fonti oraz Altamury. Był ich ordynariuszem do czasu nominacji na nuncjusza apostolskiego.
14 stycznia 1904 papież Pius X mianował go nuncjuszem apostolskim w Bawarii. Urząd ten pełnił do 24 sierpnia 1907.

</doc>
<doc id="4649552" url="https://pl.wikipedia.org/wiki?curid=4649552" title="Algarrobo (Chile)">
Algarrobo (Chile)

Algarrobo – miasto w Chile, w regionie Valparaíso, w prowincji San Antonio.

</doc>
<doc id="4649553" url="https://pl.wikipedia.org/wiki?curid=4649553" title="Cabildo (Chile)">
Cabildo (Chile)

Cabildo – miasto w Chile, w regionie Valparaíso, w prowincji Petorca.

</doc>
<doc id="4649554" url="https://pl.wikipedia.org/wiki?curid=4649554" title="Letnie Mistrzostwa Słowacji w Skokach Narciarskich 2019">
Letnie Mistrzostwa Słowacji w Skokach Narciarskich 2019

Letnie Mistrzostwa Słowacji w Skokach Narciarskich 2019 – zawody mające na celu wyłonić mistrza Słowacji w skokach narciarskich na igelicie, które zostały rozegrane 26 października 2019 w Bańskiej Bystrzycy na kompleksie Žlté Piesky. Przeprowadzono konkursy w pięciu kategoriach wiekowych. Ponadto został rozegrany konkurs weteranów.
Najstarszą kategorię wiekową, którą była kategoria juniorska wygrał Erik Kapiáš. Drugie miejsce w konkursie zajął reprezentujący Czechy Filip Křenek ze stratą trzech dziesiątych punktu. Trzecie miejsce zajął kolejny z Czechów Vojtěch Macháč. Piąte miejsce zajął reprezentant Polski Dawid Stasiak. Na miejscu siódmym sklasyfikowany został drugi ze słowackich skoczków Richard Tiller. W konkursie wystartowało łącznie ośmiu zawodników.
W konkursie młodzików zwyciężył Polak Kacper Jarząbek przed Czechem Danielem Škarką oraz najlepszym ze słowackich zawodników w tym konkursie Hektorem Kapustíkiem. W tej kategorii udział wzięło dwudziestu dwóch zawodników.
Zawody w kategorii do lat jedenastu wygrywali Szymon Bryski wśród mężczyzn (najlepszym ze Słowaków był czwarty Michal Valach) oraz Kira Kapustíková wśród kobiet, natomiast w kategorii do lat dziewięciu Piotr Bobak oraz Antonina Bobak. W konkursie dzieci triumfował Bronisław Kidon.
W konkursie weteranów, w którym udział wzięło siedmiu zawodników wygrał Słowak René Štefanovie wraz z Czechem Jozefem Pavlicą. Trzeci był Polak Dawid Kaszuba. W konkursie tym udział wziął również Jozef Hýsek, który sklasyfikowany został na piątym miejscu
W gronie sędziowskim znaleźli się byli słowaccy skoczkowie, m.in.: Martin Mesík oraz Dominik Ďurčo.

</doc>
<doc id="4649556" url="https://pl.wikipedia.org/wiki?curid=4649556" title="Calle Larga">
Calle Larga

Calle Larga – miasto w Chile, w regionie Valparaíso, w prowincji Los Andes.

</doc>
<doc id="4649557" url="https://pl.wikipedia.org/wiki?curid=4649557" title="Cartagena (Chile)">
Cartagena (Chile)

Cartagena – miasto w Chile, w regionie Valparaíso, w prowincji San Antonio, nad Oceanem Spokojnym.

</doc>
<doc id="4649559" url="https://pl.wikipedia.org/wiki?curid=4649559" title="Casablanca (Chile)">
Casablanca (Chile)

Casablanca – miasto w Chile, w regionie Valparaíso, w prowincji Valparaíso.

</doc>
<doc id="4649563" url="https://pl.wikipedia.org/wiki?curid=4649563" title="Farhod Oripow">
Farhod Oripow

Farhod Oripow (tadż. Фарҳод Орипов; ur. 9 kwietnia 1984) – tadżycki pływak, olimpijczyk.
Uczestnik letnich igrzysk olimpijskich. Na igrzyskach w Sydney (2000) miał wystąpić w pierwszym eliminacyjnym wyścigu na 100 metrów stylem dowolnym. Jego bezpośrednimi rywalami byli Karim Bare z Nigru i Éric Moussambani z Gwinei Równikowej – wszyscy, łącznie z Oripowem, dostali zaproszenie do udziału w igrzyskach od Międzynarodowej Federacji Pływackiej. Oripow i Bare zostali jednak zdyskwalifikowani, gdyż popełnili falstart. Tym samym jedynym zawodnikiem w tym wyścigu został Moussambani, którego występ był szeroko komentowany w mediach światowych (był on ponad dwukrotnie wolniejszy niż najszybsi zawodnicy w eliminacjach). 

</doc>
<doc id="4649564" url="https://pl.wikipedia.org/wiki?curid=4649564" title="Catemu">
Catemu

Catemu – miasto w Chile, w regionie Valparaíso, w prowincji San Felipe de Aconcagua.

</doc>
<doc id="4649565" url="https://pl.wikipedia.org/wiki?curid=4649565" title="El Quisco">
El Quisco

El Quisco – miasto w Chile, w regionie Valparaíso, w prowincji San Antonio, nad Oceanem Spokojnym.

</doc>
<doc id="4649566" url="https://pl.wikipedia.org/wiki?curid=4649566" title="El Tabo">
El Tabo

El Tabo – miasto w Chile, w regionie Valparaíso, w prowincji San Antonio, nad Oceanem Spokojnym.

</doc>
<doc id="4649571" url="https://pl.wikipedia.org/wiki?curid=4649571" title="Tsugishige Kondo">
Tsugishige Kondo



</doc>
<doc id="4649573" url="https://pl.wikipedia.org/wiki?curid=4649573" title="Wydział Filozofii Uniwersytetu Kazimierza Wielkiego w Bydgoszczy">
Wydział Filozofii Uniwersytetu Kazimierza Wielkiego w Bydgoszczy

Instytut Filozofii Uniwersytetu Kazimierza Wielkiego w Bydgoszczy – jeden z 10 instytutów Uniwersytetu Kazimierza Wielkiego w Bydgoszczy.
Historia.
Instytut Filozofii powstał poprzez wyłączenie z Instytutu Filozofii i Socjologii wydziałowej Katedry Socjologii w roku 2008. Od roku akademickiego 2019/2020 Instytut jest jedną z jednostek organizacyjnych Kolegium I.
Władze Instytutu.
W roku akademickim 2019/2020:

</doc>
<doc id="4649578" url="https://pl.wikipedia.org/wiki?curid=4649578" title="Jerry Wonderlich">
Jerry Wonderlich



</doc>
<doc id="4649580" url="https://pl.wikipedia.org/wiki?curid=4649580" title="Andrzej Jaktorowski">
Andrzej Jaktorowski

Andrzej Jaktorowski z Jaktorowa herbu Poraj (zm. ok. 1538 roku) – kasztelan brzeziński w 1535 roku, dworzanin królewski w 1503 roku, starosta Kcyni w latach 1515-1538, starosta Śremu w latach 1523-1538.

</doc>
<doc id="4649581" url="https://pl.wikipedia.org/wiki?curid=4649581" title="San Ignacio (Chile)">
San Ignacio (Chile)



</doc>
<doc id="4649585" url="https://pl.wikipedia.org/wiki?curid=4649585" title="San Ignacio (Ñuble)">
San Ignacio (Ñuble)

San Ignacio – miasto w Chile, w regionie Ñuble, w prowincji Diguillín.

</doc>
<doc id="4649588" url="https://pl.wikipedia.org/wiki?curid=4649588" title="Jerzy Waksmański">
Jerzy Waksmański

Jerzy Waksmański (ur. 16 maja 1943 w Skarżycach, k. Zawiercia) ― polski prozaik, dziennikarz.
Życiorys.
Jeden z przedstawicieli nurtu chłopskiego w literaturze. Urodził się 16 maja 1943 roku w Skarżycach koło Zawiercia. Ojciec, Edward, był organistą w Skarżycach, a następnie w pobliskim Mrzygłodzie, gdzie przeniósł się wraz z rodziną. Jerzy Waksmański ukończył studia polonistyczne na Uniwersytecie Mikołaja Kopernika w Toruniu. Jako student zadebiutował w 1965 roku opowiadaniem „Rywal” w „Tygodniku Kulturalnym”. Dwa lata później otrzymał II nagrodę w Ogólnopolskim Konkursie Ludowej Spółdzielni Wydawniczej za powieść „Czarne łochynie”. W 1979 roku otrzymał III nagrodę w ogólnopolskim konkursie za słuchowisko „Awaria”. Teksty literackie zamieszczał na łamach „Współczesności” (1967-1968), „Pomorza” (1967―1970), „Faktów” (1970―1973), „Miesięcznika Literackiego” (1970), „Nowego Wyrazu” (1972), „Tygodnika Kulturalnego” (1978), „Gazety Antykwarycznej” (2000―2001). Publikował w almanachu literackim „Rodowody” (red. J. Kajtoch. Warszawa 1974).
Po studiach pracował jako reporter i publicysta kulturalny w czasopismach pomorskich. Był sekretarzem Klubu Literackiego „Pomorze” w Toruniu. Po powrocie do rodzinnego Zagłębia Dąbrowskiego był dziennikarzem w redakcjach: „Panoramy”, Ośrodka Telewizyjnego w Katowicach- Bytkowie, „Trybuny Robotniczej”, „Trybuny Śląskiej”, sosnowieckiego oddziału „Dziennika Zachodniego”. W telewizji katowickiej zrealizował dla anteny ogólnopolskiej reportaż filmowy „Pejzaże Bystrej” o życiu i malarstwie Juliana Fałata. Członek ZLP, Górnośląskiego Towarzystwa Literackiego w Katowicach. Odznaczony Srebrnym Krzyżem Zasługi.

</doc>
<doc id="4649589" url="https://pl.wikipedia.org/wiki?curid=4649589" title="Zamek w Montsoreau – Muzeum Sztuki Współczesnej">
Zamek w Montsoreau – Muzeum Sztuki Współczesnej

Zamek Montsoreau – Muzeum Sztuki Współczesnej – prywatne muzeum działające od 8 kwietnia 2016 roku. Mieści się ono w budynku o tej samej nazwie, w Dolinie Loary w miejscowości Montsoreau (Maine i Loara). Muzeum zostało założone przez Philippe Méaille, udostępnia zwiedzającym kolekcję sztuki Art &amp; Language zgromadzoną przez niego w ciągu ostatnich 25 lat. Art &amp; Language to kolektyw artystów anglosaskich, który odegrał ważną rolę w historii sztuki konceptualnej. Prezentowana obecnie w zamku kolekcja jest największą na świecie, przedstawiającą dzieła tego kolektywu. Są one również często użyczane innym instytucjom, a do roku 2017 były częściowo wystawione w Muzeum Sztuki Współczesnej w Barcelonie (MACBA).
Wizerunek.
Logo Zamku Montsoreau – Muzeum Sztuki Współczesnej powstało 15 marca 2016.
Historia.
Pierwsza duża wystawa kolekcji Philippa Meaille była obiektem retrospektywy: "Art &amp; Language Uncompleted: The Philippe Méaille Collection" w październiku 2014 w MACBA. Nawiązujący do wystawy katalog powstał przy współpracy artystów Art &amp; Language i naukowców, między innymi Carlesa Guerra, wówczas głównego
kuratora MACBA, i Matthew Jesse Jacksona, profesora na Wydziale Sztuk Wizualnych i Historii Sztuki na Uniwersytecie w Chicago. Philippe Méaille, mieszkający w Anjou od 15 lat, współpracował z przewodniczącym rady departamentu Maine i Loary nad stworzeniem muzeum sztuki współczesnej w Anjou i nad projektem wystawienia swojej kolekcji w Zamku Montsoreau, położonym wzdłuż Loary, który jest własnością departamentu. W ciągu sześciu miesięcy,podczas których rozpatrywano różne projekty zagospodarowania zamku, w prasie pojawiały się kontrowersyjne artykuły. Frédéric Béatse, wówczas szef listy socjalistycznej w wyborach regionalnych, żałował, iż prawicowa większość departamentu Maine-et-Loire „sprzedaje rodzinne klejnoty”. „Jest to tym bardziej szokujące”, dodawał socjalista, „iż Jacques Auxiette [Prezydent regionu Kraj Loary —
przyp. Red.] proponuje radzie departamentalnej partnerstwo między opactwem Fontevraud i Montsoreau, w celu uatrakcyjnienia sektora turystycznego. Christian Gillet, przewodniczący rady departamentu Maine i Loary, 19 czerwca 2015 r. podjął ostateczną decyzję o długoletniej dzierżawie i przekazał klucze do zamku Montsoreau Philippe'owi Méaille. Jednocześnie snuł refleksje nad sztuką współczesną jako jedną z osi rozwoju kulturalnego i turystycznego dla departamentu Main i Loary.
Prace konserwatorskie.
Na początku XX wieku Zamek w Montsoreau był w ruinie. Uratowała go aktywna polityka konserwatorska departamentu Maine i Loary pod kierownictwem Dyrekcji Budynków Francji. Ostatnie podjęte prace dotyczyły modernizacji zabytku i otwarcia go dla zwiedzających. W sierpniu 2016 roku w zamku została otwarta restauracja.
W tym samym czasie udostępniono bibliotekę z dziełami poświęconymi historii sztuki, współczesnej twórczości i sztuce użytkowej. Tradycyjną techniką wybielania odnowiono bardzo zniszczone wapniowe ściany. Ta popularna w zamkach technika, zapewniła im stałą wilgotność. Podczas przebudowy starego magazynu, murarze odkryli kominek pochodzący z ok. 1450 roku. Wymaga on renowacji, dlatego jest on obecnie badany pod nadzorem Dyrekcji Budynków Francji. Dzięki tym pracom Muzeum Sztuki Współczesnej Zamku Montsoreau dysponuje obecnie prawie 2000 m2 powierzchni wystawienniczej. Pod koniec maja 2017, po kilku miesiącach pracy, odbyło się ponowne otwarcie portu zamkowego, dzięki czemu turyści mogli przepłynąć statkiem przez Loarę.
Architektura.
Zamek w Montsoreau to jedyny zamek nad Loarą, który stał się muzeum sztuki współczesnej, i od ponad tysiąca lat jest on również bramą do regionu Anjou. Został zbudowany przez Jana II z Chambes, jednego z ambasadorów króla Francji Karola VII. Wraz z Jacques Coeur, był on pierwszym suwerenem Królestwa, który wprowadził włoski renesans we Francji. W latach 1443–1453 zbudował tuż nad sama Loarą zamek Montsoreau, na podobieństwo powstających w tych samych latach pałaców weneckich. Znajdujący się w centrum Doliny na Loarą zamek, został wpisany na listę światowego dziedzictwa UNESCO. Zwiedzany jest zarówno przez publiczność zagraniczną jak i francuską, a także przez mieszkańców samego regionu Anjou i Touraine.
Stała kolekcja.
Na dwóch pierwszych piętrach zamku prezentowana jest stała kolekcja dzieł, zgromadzonych przez Philippe Méaille. Składa się ona wyłącznie z prac kolektywu artystycznego Art &amp; Language. Dzięki umowie z Tate Moderne w Londynie, już od samego otwarcia możliwe jest wyświetlanie na wystawie muzeum filmu, koprodukowanego przez tę instytucję wraz z Fundacją Bloomberga.
Utworzony w 1968 roku Kolektyw Art &amp; Language, przyjął swoją nazwę od tytułowej gazety „Art &amp; Language”. Składa się z artystów brytyjskich, amerykańskich i australijskich. Ich „cięte” pytania dotyczące statusu artysty i dzieła, a nawet dotyczące samej instytucji, czynią ich jednymi z najbardziej radykalnych postaci w historii sztuki drugiej połowy XX wieku. Kolektyw Art &amp; Language, będący początkiem tak zwanej sztuki konceptualnej, jest nadal aktywny i obecnie reprezentowany przez Michaela Baldwina i Mela Ramsdena. Z
czasem do Art &amp; Language dołączyło prawie pięćdziesięciu artystów, między innymi: Terry Atkinson, David Bainbridge, Michael Baldwin, Ian Burn, Charles Harrison, Joseph Kosuth, Sol LeWitt, Philip Pilkington, Mel Ramsden, Dave Rushton, Mayo Thompson, Kathryn Bigelow, Dan Graham i Lawrence Weiner. W 1977 roku, kiedy to Mayo Thompson, lider eksperymentalnego zespołu rockowego The Red Krayola, opuszcza kolektyw, nadal pozostają w nim Michael Baldwin, Charles Harrison i Mel Ramsden. Na kolekcję Philippe Méaille składają się: obrazy, rzeźby, rysunki, rękopisy, maszynopisy, instalacje i filmy. Carles Guerra powiedział o niej, iż „oprócz zaangażowania i postawy artystów, jest ważna z punktu widzenia archeologicznego ”. Między 2010 r. a 2017 r., ponad 800 dzieł z kolekcji Philippe Méaille było przechowywanych w MACBA w ramach umowy użyczenia. W 2014 r. MACBA przygotowała retrospektywę Art &amp; Language pod kierunkiem Carles Guerra: "Art&amp; Language uncompleted: The Philippe Méaille Collection".
Wystawy i wydarzenia.
Wystawy czasowe.
Cykl wystaw czasowych pozwala zwiedzającym odkryć sztukę współczesną od lat 60. do teraźniejszości.
Nagroda François Morellet.
W 2016 roku Zamek Montsoreau-Muzeum Sztuki Współczesnej, przy współpracy z Narodowymi Dniami Książki i Wina, ufundował Nagrodę François Morellet, która przyznawana jest corocznie wybitnym osobowościom za ich działalność w dziedzinie sztuki:
Laureaci Nagrody François Morellet :
Museum Week.
Od 2017 Zamek Montsoreau - Muzeum Sztuki Współczesnej bierze udział w Museum Week, a także w wydarzeniu Noc Muzeów.
Polityka użyczania dzieł.
Zamek Montsoreau - Muzeum Sztuki Współczesnej prowadzi aktywną politykę użyczania dzieł ze swojej kolekcji muzeom francuskim i międzynarodowym.

</doc>
<doc id="4649591" url="https://pl.wikipedia.org/wiki?curid=4649591" title="Mistrzostwa Węgier w Skokach Narciarskich 2019">
Mistrzostwa Węgier w Skokach Narciarskich 2019



</doc>
<doc id="4649598" url="https://pl.wikipedia.org/wiki?curid=4649598" title="Mistrzostwa Węgier w Skokach Narciarskich 2019 (październik)">
Mistrzostwa Węgier w Skokach Narciarskich 2019 (październik)

Mistrzostwa Węgier w Skokach Narciarskich 2019 – rozegrane w kompleksie skoczni Bloudkova velikanka w Planicy 27 października 2019 zawody mające za zadanie wyłonić najlepszych skoczków w kraju. Rozegrano także zawody w niższych kategoriach wiekowych.
Wśród seniorów rozegrano zawody na skoczni dużej, w których zwyciężyli: Flórián Molnár i Virág Vörös, którzy byli jedynymi startującymi w swoich kategoriach.

</doc>
<doc id="4649604" url="https://pl.wikipedia.org/wiki?curid=4649604" title="Tadeusz Kowalski (łyżwiarz)">
Tadeusz Kowalski (łyżwiarz)



</doc>
<doc id="4649606" url="https://pl.wikipedia.org/wiki?curid=4649606" title="Piłka siatkowa na Światowych Wojskowych Igrzyskach Sportowych 2019 – turniej halowy kobiet">
Piłka siatkowa na Światowych Wojskowych Igrzyskach Sportowych 2019 – turniej halowy kobiet

Piłka siatkowa kobiet na Światowych Wojskowych Igrzyskach Sportowych 2019 – zawody w siatkówce, które odbyły się w chińskim Wuhanie w dniach 16–22 października 2019 roku podczas igrzysk wojskowych.
W turnieju brało udział łącznie 8 drużyn kobiecych, które w pierwszej rundzie rywalizowały w dwóch grupach. Do półfinałów awansowały 2 najlepsze drużyny z każdej z grup. 3 i 4 drużyna z każdej grupy zagrały mecz o 5–8 miejsce. Mistrzostwa rozgrywane były w Jianghan University Gymnasium oraz w Wuhan Sports Center Gymnasium.
Medaliści.
"Źródło:"
Faza finałowa.
Końcowa klasyfikacja.
"Źródło:".

</doc>
<doc id="4649609" url="https://pl.wikipedia.org/wiki?curid=4649609" title="Ferma norek">
Ferma norek



</doc>
<doc id="4649612" url="https://pl.wikipedia.org/wiki?curid=4649612" title="La Cruz (Chile)">
La Cruz (Chile)

La Cruz – miasto w Chile, w regionie Valparaíso, w prowincji Quillota.

</doc>
<doc id="4649614" url="https://pl.wikipedia.org/wiki?curid=4649614" title="Laguna Verde">
Laguna Verde

Laguna Verde – miasto w Chile, w regionie Valparaíso, w prowincji Valparaíso, nad Oceanem Spokojnym.

</doc>
<doc id="4649615" url="https://pl.wikipedia.org/wiki?curid=4649615" title="La Ligua">
La Ligua

La Ligua – miasto w Chile, w regionie Valparaíso, w prowincji Petorca.

</doc>
<doc id="4649616" url="https://pl.wikipedia.org/wiki?curid=4649616" title="Las Ventanas">
Las Ventanas

Las Ventanas – miasto w Chile, w regionie Valparaíso, w prowincji Valparaíso, nad Oceanem Spokojnym.

</doc>
<doc id="4649619" url="https://pl.wikipedia.org/wiki?curid=4649619" title="Llaillay">
Llaillay

Llaillay – miasto w Chile, w regionie Valparaíso, w prowincji San Felipe de Aconcagua.

</doc>
<doc id="4649621" url="https://pl.wikipedia.org/wiki?curid=4649621" title="Chinor">
Chinor

Chinor (tadż. Чинор) – miejscowość i dżamoat w zachodnim Tadżykistanie. Jest położone w dystrykcie Pandżakent w wilajecie sogdyjskim. Populacja dżamoatu wynosi 5384 osoby

</doc>
<doc id="4649623" url="https://pl.wikipedia.org/wiki?curid=4649623" title="Nogales (Chile)">
Nogales (Chile)

Nogales – miasto w Chile, w regionie Valparaíso, w prowincji Quillota.

</doc>
<doc id="4649624" url="https://pl.wikipedia.org/wiki?curid=4649624" title="Izabella Galicka">
Izabella Galicka

Izabella Galicka (ur. 18 lutego 1931 w Warszawie, zm. 1 listopada 2019 tamże) – polska historyk sztuki, nauczyciel akademicki i działaczka społeczna.
Życiorys.
Ukończyła gimnazjum w Gostyninie, a następnie XVI Liceum Ogólnokształcące im. Stefanii Sempołowskiej w Warszawie. W latach 1947–1952 studiowała w Konserwatorium Warszawskim. Ukończyła studia z historii sztuki na Uniwersytecie Warszawskim, gdzie obroniła pracę magisterską "Renesansowa rzeźba epitafijna Lubelszczyzny". W 1969 obroniła pracę doktorską "Świeckie budownictwo obronne w dzielnicy Janusza Starszego Mazowieckiego".
W latach 1955–1961 pracowała w Dziale Dokumentacji Naukowej Pracowni Konserwacji Zabytków, a od 1962 do 1991 była pracownikiem naukowym w Instytucie Sztuki Polskiej Akademii Nauk. Zajmowała się m.in. inwentaryzacją zabytków. W latach 1961–1991 była także redaktorem "Katalogu Zabytków Sztuki w Polsce". Była autorką wielu opracowań, książek i artykułów naukowych z dziedziny historii sztuki, architektury i urbanistyki. Od 1992 wykładała historię sztuki w Europejskiej Akademii Sztuk. W 2017 została powołana w skład Rady Programowej Narodowego Instytutu Dziedzictwa.
W 1964 wraz z Hanną Sygietyńską-Kwoczyńską, w trakcie inwentaryzacji zabytków w Kosowie Lackim, odkryły na lokalnej plebanii obraz "Ekstaza świętego Franciszka", którego autorstwo przypisały hiszpańskiemu malarzowi El Greco. Swoją tezę zawarły w artykule opublikowanym w 1966 w „Biuletynie Historii Sztuki”, była ona jednak kwestionowana. Sam artykuł wywołał poruszenie opinii publicznej. Teza Galickiej i Sygietyńskiej została potwierdzona w 1974 w wyniku badań prowadzonych pod kierunkiem prof. Bohdana Marconiego.
W 2010 weszła w skład Społecznego Warszawskiego Komitetu Poparcia Jarosława Kaczyńskiego jako kandydata w wyborach prezydenckich. Następnie była współzałożycielem powołanego przez jego członków Stowarzyszenia Polska Jest Najważniejsza. Weszła również w skład Kapituły Nagrody im. Jacka Maziarskiego.
Odznaczenia i wyróżnienia.
W 1975 została odznaczona Złotym Krzyżem Zasługi. W 2009, za "wybitne zasługi w działalności na rzecz zachowania dziedzictwa narodowego", została odznaczona przez prezydenta RP Lecha Kaczyńskiego Krzyżem Oficerskim Orderu Odrodzenia Polski. W 2014 została wyróżniona „Aleksandrią”, honorową nagrodą Prezydenta Miasta Siedlce, zaś w 2015 uhonorowana tytułem Honorowy Obywatel Miasta Siedlce. Minister kultury i dziedzictwa narodowego Piotr Gliński w czerwcu 2017 uhonorował ją Doroczną Nagrodą MKiDN w kategorii ochrona dziedzictwa kulturowego, w 2017 odznaczył Srebrnym, a w październiku 2019 Złotym Medalem „Zasłużony Kulturze Gloria Artis”. W 2019 prezydent RP Andrzej Duda wręczył jej Medal Stulecia Odzyskanej Niepodległości.
Życie prywatne.
Była córką Idalii Jadwigi z domu Gieysztor – psycholog i pianistki oraz psychiatry Karola Mikulskiego, który w 1940 popełnił samobójstwo, aby nie dopuścić do śmierci swoich pacjentów z rąk okupantów hitlerowskich. W 2012 wystąpiła w poświęconym mu filmie dokumentalnym "Śmierć psychiatry. Eugenika i totalitaryzm".
Pochowana w Alei Zasłużonych na cmentarzu Powązki Wojskowe w Warszawie (kwatera G-tuje-47).

</doc>
<doc id="4649625" url="https://pl.wikipedia.org/wiki?curid=4649625" title="Katerina Izmajlowa">
Katerina Izmajlowa

Katerina Izmajlowa (tadż. Катерина Измайлова; ur. 10 czerwca 1977 w Duszanbe) – tadżycka pływaczka, olimpijka. 
Trzykrotna uczestniczka igrzysk olimpijskich (IO 2000, IO 2008, IO 2012). Na igrzyskach w Sydney (2000) wystartowała w eliminacjach wyścigu na 100 metrów stylem dowolnym. Jej wynik (1:19,12) był najsłabszym rezultatem eliminacji. W 2008 i 2012 roku brała udział w eliminacjach na 50 metrów stylem dowolnym. W Pekinie zajęła ostatnie miejsce w swoim wyścigu eliminacyjnym (32,09), co dało jej 80. wynik eliminacji (na 90 pływaczek). W Londynie uzyskała nieco lepszy wynik (31,27), co dało jej 60. rezultat (na 73 pływaczki).

</doc>
<doc id="4649626" url="https://pl.wikipedia.org/wiki?curid=4649626" title="Olmué">
Olmué

Olmué – miasto w Chile, w regionie Valparaíso, w prowincji Marga Marga.

</doc>
<doc id="4649628" url="https://pl.wikipedia.org/wiki?curid=4649628" title="Panquehue">
Panquehue

Panquehue – miasto w Chile, w regionie Valparaíso, w prowincji San Felipe de Aconcagua.

</doc>
<doc id="4649629" url="https://pl.wikipedia.org/wiki?curid=4649629" title="Farob">
Farob

Farob (tadż. Фароб) – miejscowość i dżamoat w zachodnim Tadżykistanie. Jest położone w dystrykcie Pandzakent w wilajecie sogdyjskim. Populacja dżamoatu wynosiła 6188 osób.

</doc>
<doc id="4649630" url="https://pl.wikipedia.org/wiki?curid=4649630" title="Papudo">
Papudo

Papudo – miasto w Chile, w regionie Valparaíso, w prowincji Petorca, nad Oceanem Spokojnym.

</doc>
<doc id="4649631" url="https://pl.wikipedia.org/wiki?curid=4649631" title="Kollecja">
Kollecja

Kollecja ("Colletia" Comm. ex Juss.) – rodzaj roślin z rodziny szakłakowatych ("Rhamnaceae"). Obejmuje pięć gatunków. Występują one w Ameryce Południowej na obszarze od Ekwadoru na północy, poprzez Peru, Brazylię, po Argentynę i Chile na południu. Nazwa rodzajowa upamiętnia francuskiego botanika Philiberta Colleta.
Rośliny te rosną w miejscach otwartych na stokach wzgórz, wydm i wzdłuż nadmorskich klifów. Na ich korzeniach znajdują się brodawki, w których żyją bakterie promieniowce z rodzaju "Actinomycetes", mające zdolność asymilowania wolnego (atmosferycznego) azotu. Kwiaty zapylane są przez pszczoły i prawdopodobnie także kolibry.
W strefie klimatu ciepłego i łagodnego popularnie uprawiane są dwa gatunki kollecja uzbrojona "C. hystrix" i "C. paradoxa", ozdobne z powodu okazałych cierni, igłowatych u pierwszego i spłaszczonych u drugiego gatunku. Ich kwiaty są drobne i białe. Efektowne kwiaty – czerwone i osiągające 1 cm długości ma "C. ulicina". "C. spinosissima" ma korzenie o dużej zawartości saponin, z powodu których używane są jak mydło.
Systematyka.
Jeden z rodzajów z rodziny szakłakowatych ("Rhamnaceae"). Stanowi takson monofiletyczny w obrębie plemienia "Colletieae".

</doc>
<doc id="4649633" url="https://pl.wikipedia.org/wiki?curid=4649633" title="Petorca">
Petorca

Petorca – miasto w Chile, w regionie Valparaíso, w prowincji Petorca.

</doc>
<doc id="4649634" url="https://pl.wikipedia.org/wiki?curid=4649634" title="Solarstone">
Solarstone

Solarstone, właściwie Richard Mowatt (ur. 20 października 1972 w Birmingham) – brytyjski DJ i producent muzyczny.
Życiorys.
Kariera.
Projekt muzyczny "Solar Stone" powstał w 1997 roku w Birmingham. Założyli go Richard Mowatt (znany szerzej pod pseudonimami "Young Parisians, Liquid State" czy "Z2"), Andy Bury i Sam Tierney, którzy współpracowali ze sobą od 1994 pod aliasem Space Kittens. Jeszcze tego samego roku Tierney postanowił opuścić grupę z powodu różnic muzycznych, które dzieliły go od reszty projektu. W 2003 i 2004 roku duet współpracował ze Scottem Bondem. Dzięki tej kooperacji powstały trzy single: "Third Earth", "Naked Angel" i "Red Line Highway". W 2006 roku projekt opuścił Andy Bury, który pozostawił Mowatta jako jedynego członka.
Z największych sukcesów projektu wymienia się utwory Solarcoaster czy "Seven Cities", który osiągnął 39. miejsce w notowaniu "Official Charts". Płyta sprzedała się w ponad pół miliona egzemplarzach, będąc wydawana trzy razy. Do dzisiaj uważa się, że produkcja jest jednym z najbardziej znanych przykładów gatunku balearycznego trance'u.
Debiutancki album, "AnthologyOne" ukazał się w 2006 roku. Mowatt w swoim projekcie skupił się na remiksowaniu twórczości jak i współpracy ze znanymi DJ-ami takimi jak Aly &amp; Fila, Giuseppe Ottavianim czy Paulem Oakenfoldem. W 2012 roku za pośrednictwem holenderskiego wydawnictwa Black Hole Recordings wydaje swój album "Pure". Między latami 2017 a 2019 wydaje trzy albumy, które kolejno zatytułował ".---- , ..---" i ...--.
W 2012 roku inicjuje ruch Pure Trance, w którym odwołuje się do powrotu gatunku do korzeni i zachowania jego „duszy”. Efektem działań są wydawane coroczne kompilacje promujące utwory, organizowane wydarzenia pod egidą "Pure Trance" czy nowa audycja radiowa emitowana w ponad 30 stacjach internetowych na całym świecie – "Pure Trance Radio".
Od 2014 roku współpracuje z włoskim DJ-em i producentem Giuseppe Ottavianim w projekcie PureNRG. Duet występuje po dziś dzień. Wydali kilka singli, które prezentują w występach "live-act" łącząc ją ze swoją własną twórczością.
Programy radiowe.
Początki Solarstone'a z audycjami można doszukać się w programie "Deep Blue Radioshow", który współtworzył z Robbim Nelsonem. Pierwszy odcinek ukazał się 19 maja 2005 roku, w którym przedstawiono 30-minutowy mix Woody'ego van Eylena podczas dwugodzinnej audycji. Ostatni odcinek podcastu ukazał się 10 lipca 2008 roku.
Mowatt i Nelson współpracowali również przy produkcji programu radiowego "Solaris International." Nadawanie audycji za pośrednictwem stacji internetowych rozpoczęli w 2004 roku. Początkowo program nie cechował się regularnością. Zawierał on mieszankę wywiadów jak i najnowszych propozycji ze świata muzyki trance. Od grudnia 2006 roku formuła programu wykrystalizowała się. Zaczęto nadawać program co tydzień w formie dwugodzinnego podcastu (od 294 odcinka – jedna godzina), w którym zawarto nowe utwory, remiksy jak i klasyczne utwory z gatunku trance. Ostatni odcinek ukazał się 18 sierpnia 2015 roku. "Solaris International" zostało zastąpione nowym programem – "Pure Trance Radio," które nie zmieniły formuły z poprzedniczki.
9 sierpnia 2017 roku setny odcinek audycji został wyemitowany na żywo ze studia A State of Trance w Amsterdamie.

</doc>
<doc id="4649636" url="https://pl.wikipedia.org/wiki?curid=4649636" title="Tadeusz Góra (łyżwiarz)">
Tadeusz Góra (łyżwiarz)



</doc>
<doc id="4649638" url="https://pl.wikipedia.org/wiki?curid=4649638" title="Krzystek">
Krzystek



</doc>
<doc id="4649643" url="https://pl.wikipedia.org/wiki?curid=4649643" title="Agnieszka Domańska (łyżwiarka)">
Agnieszka Domańska (łyżwiarka)



</doc>
<doc id="4649645" url="https://pl.wikipedia.org/wiki?curid=4649645" title="Marcin Głowacki (łyżwiarz)">
Marcin Głowacki (łyżwiarz)



</doc>
<doc id="4649647" url="https://pl.wikipedia.org/wiki?curid=4649647" title="Puchuncaví">
Puchuncaví

Puchuncaví – miasto w Chile, w regionie Valparaíso, w prowincji Valparaíso.

</doc>
<doc id="4649648" url="https://pl.wikipedia.org/wiki?curid=4649648" title="Putaendo">
Putaendo

Putaendo – miasto w Chile, w regionie Valparaíso, w prowincji San Felipe de Aconcagua.

</doc>
<doc id="4649650" url="https://pl.wikipedia.org/wiki?curid=4649650" title="Rinconada">
Rinconada

Rinconada – miasto w Chile, w regionie Valparaíso, w prowincji Los Andes.

</doc>
<doc id="4649652" url="https://pl.wikipedia.org/wiki?curid=4649652" title="San Esteban">
San Esteban

San Esteban – miasto w Chile, w regionie Valparaíso, w prowincji Los Andes.

</doc>
<doc id="4649655" url="https://pl.wikipedia.org/wiki?curid=4649655" title="Santa María (Chile)">
Santa María (Chile)

Santa María – miasto w Chile, w regionie Valparaíso, w prowincji San Felipe de Aconcagua.

</doc>
<doc id="4649657" url="https://pl.wikipedia.org/wiki?curid=4649657" title="Khurmi">
Khurmi

Khurmi – miejscowość i dżamoat w północno - zachodniej części Tadżykistanu. Jest położone w dystrykcie Pandżakent w wilajecie sogdyjskim. Populacja dżamoatu wynosi 7943 osoby.

</doc>
<doc id="4649660" url="https://pl.wikipedia.org/wiki?curid=4649660" title="Anna Żukowa">
Anna Żukowa

Anna Żukowa (ros. Анна Жукова, ur. 12 kwietnia 1999 w Magadanie) – rosyjska skoczkini narciarska reprezentująca klub OSVSM Magadan. Medalistka mistrzostw kraju.
W zawodach Pucharu Świata zadebiutowała 13 grudnia 2015 roku w Niżnym Tagile, gdzie zajęła ostatnie czterdzieste miejsce.

</doc>
<doc id="4649661" url="https://pl.wikipedia.org/wiki?curid=4649661" title="Mistrzostwa Europy w Lekkoatletyce 1974 – bieg na 100 m mężczyzn">
Mistrzostwa Europy w Lekkoatletyce 1974 – bieg na 100 m mężczyzn

Bieg na dystansie 100 metrów mężczyzn był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 2 września, a biegi półfinałowe i bieg finałowy 3 września 1974 roku. Zwycięzcą tej konkurencji został reprezentant Związku Radzieckiego, obrońca tytułu z mistrzostw w 1969 i 1971 Wałerij Borzow. W rywalizacji wzięło udział dwudziestu ośmiu zawodników z czternastu reprezentacji.
Wyniki.
Eliminacje.
Rozegrano cztery biegi eliminacyjne. Do półfinałów awansowało po trzech najlepszych zawodników każdego biegu eliminacyjnego (Q), a także czterech spośród pozostałych z najlepszymi czasami (q).
Bieg 1
Bieg 2
Bieg 3
Bieg 4
Półfinały.
Rozegrano dwa półfinały. Do finału awansowało po czterech najlepszych zawodników każdego biegu półfinałowego (Q).
Półfinał 1
Półfinał 2

</doc>
<doc id="4649662" url="https://pl.wikipedia.org/wiki?curid=4649662" title="Zapallar">
Zapallar

Zapallar – miasto w Chile, w regionie Valparaíso, w prowincji Petorca, nad Oceanem Spokojnym.

</doc>
<doc id="4649668" url="https://pl.wikipedia.org/wiki?curid=4649668" title="Stefan Kowalski">
Stefan Kowalski

Stefan Jan Kowalski (ur. 2 września 1945 w Szadku, zm. 27 kwietnia 2022 w Poznaniu) – polski profesor nauk technicznych, inżynier-chemik, mechanik.
Życiorys.
Doktoryzował się w 1975 roku, habilitację uzyskał pięć lat później. Tytuł profesora nadano mu w 1992 roku.
Członek korespondent Polskiej Akademii Nauk od 2013 roku. Pracownik naukowy Instytutu Podstawowych Problemów Techniki PAN, wykładowca na Wydziale Technologii Chemicznej Politechniki Poznańskiej.
Nagrody i wyróżnienia.
Uhonorowany m.in.:
Linki zewnętrzne.
Politechnika Poznańska – biografia Stefana Jana Kowalskiego

</doc>
<doc id="4649670" url="https://pl.wikipedia.org/wiki?curid=4649670" title="Mieczysław Nowak">
Mieczysław Nowak



</doc>
<doc id="4649674" url="https://pl.wikipedia.org/wiki?curid=4649674" title="Dom Szerszyńskich w Radomiu">
Dom Szerszyńskich w Radomiu

Kamienica przy ul. Żeromskiego 44 w Radomiu – zabytkowa eklektyczna kamienica z początku XX w., położona w Radomiu na rogu ul. Żeromskiego 44 i ul. Moniuszki.
Kamienica w stylu eklektycznym została wybudowana w 1910. Posiada ciekawe zdobienia sztukatorskie i odlewnicze (balkony). W dwudziestoleciu międzywojennym mieściła się w niej kawiarnia i restauracja „Udziałowa”, zaś po wojnie przez wiele lat „Delikatesy”. Obecnie po "Delikatesach" mieści się zarówno na parterze, jak i na piętrze dwupiętrowa kawiarnio-lodziarnia BOSKO - lody naturalne. Kamienica wpisana jest do rejestru zabytków Narodowego Instytutu Dziedzictwa pod numerem 16/A/79 z 15.10.1979.

</doc>
<doc id="4649675" url="https://pl.wikipedia.org/wiki?curid=4649675" title="Rajd Węgier 2019">
Rajd Węgier 2019

Rajd Węgier 2019 (Rally Hungary 2019) – kolejna edycja Rajdu Węgier rozgrywanego na Węgrzech od 8 do 10 listopada 2019 roku. Była to ósma runda Rajdowych Mistrzostw Europy w roku 2019. Rajd został rozegrany na nawierzchni asfaltowej. Planowano rozegrać czternaście odcinków specjalnych, ale ze względu na opady deszczu i rozległe kałuże ostatni odcinek został odwołany.
Zwycięzcą rajdu został zawodnik gospodarzy Węgier Frigyes Turán jadący samochodem Škoda Fabia R5, który wyprzedził drugiego Rosjanina Aleksieja Łukjaniuka i trzeciego Irlandczyka Calluma Devine`a. Zwycięstwo zapewnił sobie na ostatnim OS-ie wykorzystując to, iż Łukjaniuk przebił oponę i musiał ją wymieniać na trasie odcinka. Na czwartym miejscu do mety dojechał Brytyjczyk Chris Ingram zapewniając sobie tym samym tytuł mistrza Europy ERC na sezon 2019. Łukasz Habaj tej eliminacji nie ukończył, już w piątek podczas treningu rozbił swoją Skodę. Samochód udało się naprawić, choć Polak nie wziął udziału w kwalifikacjach. Ostatecznie Habaj musiał się wycofać z rajdu, gdyż podczas przejazdu szóstego OS-u miał wypadek na skutek przebitej opony, uszkodził się też układ wspomagania kierownicy i zawieszenie.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej klasie RC2, samochodami najwyższej klasy mogącymi startować w rajdach ERC – R5.
Końcowa klasyfikacja sezonu ERC.
Kierowcy

</doc>
<doc id="4649677" url="https://pl.wikipedia.org/wiki?curid=4649677" title="Wąkrotka azjatycka">
Wąkrotka azjatycka

Wąkrotka azjatycka ("Centella asiatica") – gatunek wieloletnich roślin z rodziny selerowatych ("Apiaceae"). Jest szeroko rozprzestrzeniona w strefie tropikalnej i subtropikalnej. Rośnie w miejscach wilgotnych, często w zbiorowiskach trawiastych i na brzegach rzek. Na obszarach górskich sięga do 1900 m n.p.m. Jest ważnym ziołem w tradycyjnej medycynie chińskiej. Ma bardzo długą tradycję wykorzystywania w kosmetyce i ziołolecznictwie z bardzo szerokim spektrum zastosowań.

</doc>
<doc id="4649683" url="https://pl.wikipedia.org/wiki?curid=4649683" title="Cesare Sambucetti">
Cesare Sambucetti

Cesare Sambucetti (ur. 15 lutego 1838 w Rzymie, zm. 12 kwietnia 1911 tamże) – włoski duchowny rzymskokatolicki, arcybiskup tytularny, dyplomata papieski.
Biografia.
30 marca 1882 papież Leon XIII mianował go delegatem apostolskim w Ekwadorze, Peru i Boliwii oraz dzień później arcybiskupem tytularnym korynckim. 16 kwietnia 1882 w kościele św. Apolinarego w Rzymie przyjął sakrę biskupią z rąk wielkiego penitencjariusza, kardynała-biskupa Sabiny Luigiego Marii Bilio B. Współkonsekratorami byli wiceregens Wikariatu Rzymskiego abp Giulio Lenti oraz sekretarz Świętej Kongregacji Rozkrzewiania Wiary abp Domenico Jacobini.
Misję w Ameryce Południowej zakończył w 1883.
2 stycznia 1900 ten sam papież mianował go nuncjuszem apostolskim w Bawarii. Urząd ten pełnił do 15 października 1901.

</doc>
<doc id="4649685" url="https://pl.wikipedia.org/wiki?curid=4649685" title="Aguti meksykański">
Aguti meksykański

Aguti meksykański ("Dasyprocta mexicana") – gatunek gryzonia z rodziny agutiowatych, żyjący w 
Meksyku – w centralnej części stanu Veracruz i wschodniej części stanu Oaxaca. Został także introdukowany w zachodniej i wschodniej części Kuby. Międzynarodowa Unia Ochrony Przyrody (IUCN) wymienia gatunek w Czerwona księga gatunków zagrożonych jako krytycznie zagrożony (CR).
Tryb życia.
Aguti meksykański wiedzie dzienny tryb życia, ale można czasem napotkać je także w nocy. Jest zwierzęciem naziemnym. Żyją w parach zajmujących siedliska o powierzchni 1–2 ha. Samica rodzi 1–2 młodych. Poród następuje w porze suchej. Młode szybko stają się samodzielne.
Ekologia.
Jest roślinożercą. Żywi się owocami, miękkimi nasionami i młodymi pędami roślin leśnych. Naukowcy odnotowali, że aguti zamieszkujące Veracruz żywią się owocami śliwca mombin i "Brosimum alicastrum" z rodziny morwowatych oraz figami. 
Rozmieszczenie geograficzne.
Aguti meksykański zamieszkuje tereny w Meksyku – w centralnej części stanu Veracruz i wschodniej części stanu Oaxaca. Został także introdukowany w zachodniej i wschodniej części Kuby. Zamieszkuje tereny nizinne do 500 m n.p.m.

</doc>
<doc id="4649686" url="https://pl.wikipedia.org/wiki?curid=4649686" title="Dasyprocta mexicana">
Dasyprocta mexicana



</doc>
<doc id="4649689" url="https://pl.wikipedia.org/wiki?curid=4649689" title="Janusz Nowicki">
Janusz Nowicki



</doc>
<doc id="4649692" url="https://pl.wikipedia.org/wiki?curid=4649692" title="Cecil Shadbolt">
Cecil Shadbolt

Cecil Shadbolt (ur. 1859, zm. 1893) – angielski fotograf.
Życiorys.
Cecil Victor Shadbolt był synem George'a Shadbolta i jego żony Elżbiety. Wykonał pierwsze zdjęcia lotnicze Wielkiej Brytanii. Jego nauczycielem fotografii był prawdopodobnie ojciec, który był fotografem i redaktorem "British Journal of Photography." Pierwsze zdjęcia Londynu wykonał w jego północnej części podczas lotu balonem 29 maja 1882 roku. 29 czerwca 1892 roku po starcie z parku obok Crystal Palace balon pękł i runął na ziemię. William Dale, który był właścicielem balonu zginął na miejscu, a Shadbolt zmarł z powodu obrażeń w szpitalu. Miał 33 lata. Został pochowany na cmentarzu West Norwood.
Fotografia lotnicza.
Aby móc robić zdjęcia z gondoli balonu Shadbolt zaprojektował specjalną płytkę na zawiasach. Pozwoliło to na przymocowanie aparatu na zewnątrz kosza i przechylając go pod dowolnym kątem wykonywanie zdjęć obiektów na ziemi. W 2015 roku Historic England Archive zakupiło odnalezioną na wyprzedaży garażowej kolekcję zdjęć Shadbotla. Zostały one sprzedane na aukcji przez dom aukcyjny Dominic Winter Auctioneers 15 października 2015 roku.

</doc>
<doc id="4649695" url="https://pl.wikipedia.org/wiki?curid=4649695" title="Mistrzostwa Europy w Lekkoatletyce 1974 – bieg na 200 m mężczyzn">
Mistrzostwa Europy w Lekkoatletyce 1974 – bieg na 200 m mężczyzn

Bieg na dystansie 200 metrów mężczyzn był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 4 września, a biegi półfinałowe i bieg finałowy 6 września 1974 roku. Zwycięzcą tej konkurencji został reprezentant Włoch Pietro Mennea. W rywalizacji wzięło udział dwudziestu ośmiu zawodników z czternastu reprezentacji.
Wyniki.
Eliminacje.
Rozegrano pięć biegów eliminacyjnych. Do półfinałów awansowało po trzech najlepszych zawodników każdego biegu eliminacyjnego (Q), a także jeden spośród pozostałych z najlepszym czasem (q).
Bieg 1
Bieg 2
Bieg 3
Bieg 4
Bieg 5
Półfinały.
Rozegrano dwa półfinały. Do finału awansowało po czterech najlepszych zawodników każdego biegu półfinałowego (Q).
Półfinał 1
Półfinał 2

</doc>
<doc id="4649699" url="https://pl.wikipedia.org/wiki?curid=4649699" title="Barbara Kieliszewska-Rokicka">
Barbara Kieliszewska-Rokicka

Barbara Krystyna Kieliszewska-Rokicka (ur. 22 sierpnia 1947 w Poznaniu) – polska ekolożka, dr hab. nauk biologicznych, profesor nadzwyczajny i dyrektor Instytutu Biologii Środowiska Wydziału Nauk Przyrodniczych Uniwersytetu Kazimierza Wielkiego w Bydgoszczy.
Życiorys.
W 1982 obroniła pracę doktorską "Wielopostaciowość i funkcja fizjologiczna niektórych enzymów utleniających sosny zwyczajnej (pinus sylvestris L.)", 20 marca 2001 habilitowała się na podstawie pracy zatytułowanej "Badania wpływu czynników stresowych na funkcjonowanie grzybów ektomikoryzowych i ektomikoryz sosny zwyczajnej". 1 sierpnia 2011 nadano jej tytuł profesora w zakresie nauk biologicznych. Została zatrudniona na stanowisku docenta w Instytucie Dendrologii Polskiej Akademii Nauk.
Piastuje stanowisko profesora nadzwyczajnego i dyrektora w Instytucie Biologii Środowiska na Wydziale Nauk Przyrodniczych Uniwersytetu Kazimierza Wielkiego w Bydgoszczy.

</doc>
<doc id="4649703" url="https://pl.wikipedia.org/wiki?curid=4649703" title="Anna Truskolaska">
Anna Truskolaska

Anna Truskolaska z domu Kędziora (ur. 1941 w Krakowie) – polska dziennikarka i opozycjonistka, współpracowniczka Komitetu Helsińskiego w Polsce.
Życiorys.
Córka Marii Stefanii Stanisławy Croneck – polskiej autorki literatury dla dzieci oraz Juliusza Kędziory – polskiego autora i malarza.
W latach 1963–1967 studentka Uniwersytetu Jagiellońskiego na kierunku polonistyka. Z uwagi na małżeństwo z Piotrem Truskolaskim i przyjście na świat dzieci (Kajetan, Justyna) stopień magistra uzyskała w roku 1970 na Uniwersytecie Mikołaja Kopernika w Toruniu, dokąd przeprowadzili się wraz z mężem.
W latach 1970–1971 kierownik Gromadzkiego Domu Kultury w Lipinkach, 1971–1972 wychowawca w Sanatorium Rehabilitacyjnym w Jarnołtówku k. Głuchołaz, 1972–1975 instruktor terapii zajęciowej w Dolnośląskim Zespole Rehabilitacyjnym we Wrocławiu.
W 1975 przeprowadziła się do Lublina i podjęła pracę jako bibliotekarz w Bibliotece Uniwersyteckiej KUL, gdzie pracowała do 1990 roku, aktywnie uczestnicząc w tworzeniu i pracach NSZZ „Solidarność”.
Zasadniczym obszarem działalności Anny Truskolaskiej była prasa podziemna. Zawodowo gromadziła wszelką "bibułę" dla Biblioteki KUL. W latach 1978–1980 przyłączyła się do kolportażu „Spotkań. Niezależnego Pisma Młodych Katolików”. W latach 1982–1989 prowadziła Biuro Informacji Regionu Środkowo-Wschodniego, przygotowując serwisy informacyjne dla redakcji podziemnych czasopism oraz publikując teksty w „Informatorze Regionu Środkowo-Wschodniego NSZZ «S»”, „Tygodniku Mazowsze”, „KOS” i „CDN”. Redaktor naczelny i wydawca „Gazety poza wszelka cenzurą". Inicjatorka i wydawca "Gazety Rolników. Pismo Solidarności RI". 
Działalność Anny Truskolaskiej została dostrzeżona zarówno przez władze, które rozpracowywały ją pod kryptonimem Bibliotekarz, jak i przez środowiska opozycyjne – w 1987/1988 została laureatką nagrody Fundacji Polcul.
Po przełomie w latach 1990–1991 sekretarz redakcji i reporter w „Tygodniku Współczesnym”, w 1993 dziennikarka pisma „Express Fakty”, 1996–1999 pisma „LOS” przy Lubelskim Ośrodku Samopomocy.
W 1999 oraz 2001 wyróżniona odznaką Zasłużony Działacz Kultury, w 2008 odznaczona Złotym Krzyżem Zasługi. Od 5 lipca 2016 r. sekretarz Wojewódzkiej Rady Konsultacyjnej ds. Działaczy Opozycji Antykomunistycznej i Osób Represjonowanych przy Zarządzie Województwa Lubelskiego.

</doc>
<doc id="4649706" url="https://pl.wikipedia.org/wiki?curid=4649706" title="Brodziuszka wiechowata">
Brodziuszka wiechowata

Brodziuszka wiechowata ("Andrographis paniculata") – gatunek roślin jednorocznych z rodziny akantowatych. Pochodzi z Indii i Sri Lanki, ale rozpowszechniony został na rozległych obszarach Azji Południowo-Wschodniej oraz na Karaibach. Roślina uprawiana i wykorzystywana w ziołolecznictwie.

</doc>
<doc id="4649710" url="https://pl.wikipedia.org/wiki?curid=4649710" title="Charles Joseph Mercy-d’Argenteau">
Charles Joseph Mercy-d’Argenteau

Charles Joseph Mercy-d’Argenteau (ur. 17 marca 1787 w Liège, zm. 16 listopada 1879) – belgijski oficer, duchowny rzymskokatolicki, arcybiskup tytularny, dyplomata papieski.
Biografia.
Wojskowy.
Urodził się w rodzinie arystokratycznej. W 1807 wstąpił do armii napoleońskiej i wziął z nią udział w kampaniach w Portugalii, Hiszpanii, Rosji i Niemczech. 21 listopada 1813 odznaczony krzyżem kawalerskim Legii Honorowej za zasługi podczas bitwy pod Hanau. Służbę u boku Napoleona zakończył w 1814 w randze pułkownika huzarów.
Następnie był współpracownikiem króla Niderlandów Wilhelma I. Miał zawrzeć związek małżeński z Cécile de La Tour du Pin (1800–1817), jednak w przeddzień ślubu narzeczona nagle zmarła. Mercy-d’Argenteau przeszedł wówczas nawrócenie i postanowił zostać kapłanem.
Duchowny.
10 sierpnia 1825, w wieku 38 lat, otrzymał święcenia prezbiteriatu i został kapłanem diecezji Liège. Jeszcze w 1824 otrzymał od papieża Leona XII kilka funkcji honorowych.
2 października 1826 papież Leon XII mianował go arcybiskupem in partibus infidelium tyryjskim oraz dzień później nuncjuszem apostolskim w Bawarii. 8 października 1826 w Rzymie przyjął sakrę biskupią z rąk sekretarza stanu kard. Giulio Marii della Somaglii. Współkonsekratorami byli łaciński patriarcha Antiochii Lorenzo Girolamo Mattei oraz arcybiskup in partibus infidelium trapezyjski Antonio Luigi Piatti.
Opuścił Rzym 15 lutego 1827. Urząd nuncjusza apostolskiego w Bawarii pełnił do 27 kwietnia 1837. Następnie udał się na emeryturę, którą spędził u rodziny w Liège. Był dziekanem kapituły katedralnej w Liège. Napoleon III Bonaparte mianował go wielkim oficerem Legii Honorowej.

</doc>
<doc id="4649711" url="https://pl.wikipedia.org/wiki?curid=4649711" title="Carlo Giuseppe Benedetto Mercy d’Argenteau">
Carlo Giuseppe Benedetto Mercy d’Argenteau



</doc>
<doc id="4649714" url="https://pl.wikipedia.org/wiki?curid=4649714" title="Leszek Paradowski">
Leszek Paradowski



</doc>
<doc id="4649715" url="https://pl.wikipedia.org/wiki?curid=4649715" title="Kikity (jezioro)">
Kikity (jezioro)

Kikity (niem. "Auer See") – jezioro w Polsce, w województwie warmińsko-mazurskim, w powiecie olsztyńskim, w gminie Jeziorany.
Położenie i charakterystyka.
Jezioro leży na Pojezierzu Olsztyńskim, natomiast w regionalizacji przyrodniczo-leśnej – w mezoregionie Pojezierza Mrągowskiego, w dorzeczu Symsarna–Łyna–Pregoła. Znajduje się 1,5 km w kierunku południowo-zachodnim od wsi Kikity. Leży na południe od Jeziora Luterskiego, z którym jest połączone wąskim ciekiem wodnym.
Linia brzegowa rozwinięta. Ławica łagodna. Brzegi płaskie i bagniste. W otoczeniu znajdują się głównie lasy.
Zbiornik wodny według typologii rybackiej jezior zalicza się do karasiowych.
Jezioro leży na terenie obwodu rybackiego Jeziora Luterskiego w zlewni rzeki Łyna – nr 45.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 31,8 ha. Średnia głębokość zbiornika wodnego to 1,3 m, a maksymalna – 2,5 m. Lustro wody znajduje się na wysokości 143,1 m n.p.m. Objętość jeziora wynosi 404,8 tys. m³. Maksymalna długość jeziora to 950 m, a szerokość 650 m. Długość linii brzegowej wynosi 2900 m.
Inne dane uzyskano natomiast poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 31,0 ha, a wysokość bezwzględna lustra wody to 142,6 m n.p.m.
Przyroda.
Jezioro leży na terenie Obszaru Chronionego Krajobrazu Doliny Symsarny o łącznej powierzchni 19 242,16 ha.

</doc>
<doc id="4649716" url="https://pl.wikipedia.org/wiki?curid=4649716" title="Tanga (waluta)">
Tanga (waluta)

Tanga (tadż. танга) – historyczna zdawkowa jednostka monetarna Tadżykistanu od 10 maja 1995 do 29 października 2000 jako 1/100 rubla tadżyckiego, który został zastąpiony nową walutą somoni, która dzieli się na 100 dirhamów. Tanga była również walutą Chanatu Buchary od XVI w. do początku lat 20 XX w.. 
Nigdy nie wyemitowano monet ani banknotów w jednostce tanga, z powodu wysokiej inflacji. 
W styczniu 1997 r. kurs wymiany dolara amerykańskiego na rubel tadżycki wynosił 350 rubli, co oznaczało, że wartość tangi wyniosłaby 0,003 centów.

</doc>
<doc id="4649719" url="https://pl.wikipedia.org/wiki?curid=4649719" title="Lisa Hirner">
Lisa Hirner

Lisa Hirner (ur. 3 października 2003) – austriacka skoczkini narciarska oraz kombinatorka norweska reprezentująca klub SC Erzbergland. Brązowa medalistka konkursu drużynowego skoków narciarskich na mistrzostwach świata juniorów (2019). Brązowa medalistka mistrzostw świata, sześciokrotna medalistka mistrzostw świata juniorów, dwukrotnie złota medalistka zimowych igrzysk olimpijskich młodzieży w kombinacji norweskiej (2020) oraz dwukrotna medalistka zimowego olimpijskiego festiwalu młodzieży Europy (2022).
Przebieg kariery.
Skakać na nartach zaczęła w wieku jedenastu lat. Początkowo chciała skupić się na skokach narciarskich, lecz ze względu na swoją grupę treningową zaczęła trenować kombinację norweską.
2017/2018.
Sezon ten w sierpniu 2017 roku zaczęła startami w Pucharze Alp w skokach narciarskich w Klingenthal. Na przekroju całego cyklu czterokrotnie stawała na podium zawodów. W klasyfikacji generalnej turnieju zajęła ósmą pozycję. Alpen Cup w kombinacji norweskiej zaczęła startem w Bischofsgrün zajmując szóste miejsce. W połowie grudnia w Seefeld stanęła na kolejno drugim i trzecim stopniu podium. Cykl ten zakończyła na dwunastym miejscu.
W lutym 2018 roku wystartowała w zawodach FIS Cup w niemieckim Rastbüchl dwukrotnie zajmując piąte miejsce.
2018/2019.
Na początku drugiej połowy sierpnia 2018 roku wzięła udział w zawodach Letniego Grand Prix w kombinacji norweskiej w Oberwiesenthal. W zawodach dwukrotnie zajęła czwartą pozycję i na tym też miejscu zakończyła cykl.
6 stycznia 2019 roku po raz wystartowała w zawodach Pucharu Kontynentalnego w kobminacji norweskiej w Otepää. Konkurs ten zakończyła na drugim stopniu podium. Niespełna trzy tygodnie później wystartowała w juniorskim czempionacie w Lahti, gdzie wystartowała w dwóch dyscyplinach. W konkursie kombinacji norweskiej zajęła piąte miejsce straciwszy do podium ponad minutę czasu. Następnego dnia w konkursie indywidualnym skoków narciarskich sklasyfikowana została na trzynastej pozycji. Dwa dni później w konkursie drużynowym wraz z Maritą Kramer, Lisą Eder i Claudią Purker zdobyła brązowy medal przegrywając z Niemkami i z Rosjankami. W pierwszej połowie marca wystąpiła w finałowych zawodach Pucharu Kontynentalnego w Niżnym Tagile zajmując lokaty w czołowej dziesiątce zawodów.
Na przestrzeni całego sezonu startowała w zawodach Alpen Cup w kombinacji norweskiej, w którym czterokrotnie zwyciężała w zawodach. W klasyfikacji końcowej sklasyfikowana została na czwartym miejscu. W pucharze alpejskim w skokach narciarskich wygrała klasyfikację generalną pięciokrotnie stając na podium zawodów, w tym trzykrotnie na jego najwyższym stopniu.
W maju została powołana do kadry B kombinacji norweskiej na sezon 2019/2020.
2019/2020.
Pod koniec sierpnia 2019 roku wystartowała w Klingenthal oraz w Oberhofie w ramach Letniego Grand Prix w kombinacji norweskiej. Zajęła kolejno piąte i dwunaste miejsce. We wrześniu dwa razy stanęła na podium w zawodach Pucharu Alp w skokach narciarskich, a także dwukrotnie zwyciężyła w zawodach Alpen Cup w kombinacji norweskiej rozgrywanych w Predazzo.
W październiku w Tschagguns zdobyła złoty medal w mistrzostwach kraju w kombinacji norweskiej.
Pod koniec grudnia dwukrotnie stanęła na podium zawodów Alpen Cup w kombinacji norweskiej w austriackim Seefeld. Pierwsze zawody ukończyła na drugim miejscu, a zaś w drugich zajęła pierwsze miejsce. Wystartowała także w konkursie zaliczanym do klasyfikacji generalnej skoków narciarskich, gdzie zajęła trzynaste miejsce.
W styczniu 2020 zdobyła złoty medal w 1. w historii imprez tej rangi konkursie indywidualnym kobiet (Gundersen HS90/4 km) w ramach rywalizacji w kombinacji norweskiej na Zimowych Igrzyskach Olimpijskich Młodzieży 2020.

</doc>
<doc id="4649721" url="https://pl.wikipedia.org/wiki?curid=4649721" title="Romuald Pieńkowski">
Romuald Pieńkowski



</doc>
<doc id="4649725" url="https://pl.wikipedia.org/wiki?curid=4649725" title="Klaus-Dieter Bieler">
Klaus-Dieter Bieler

Klaus-Dieter Bieler (ur. 5 stycznia 1949 w Brunszwiku) – niemiecki lekkoatleta, sprinter, medalista mistrzostw Europy w 1974. W czasie swojej kariery reprezentował Republikę Federalną Niemiec.
Zdobył brązowy medal w biegu na 100 metrów na mistrzostwach Europy w 1974 w Rzymie, przegrywając jedynie z Wałerijem Borzowem ze Związku Radzieckiego i Pietro Menneą z Włoch. Na tych samym mistrzostwach wystąpił w sztafecie 4 × 100 metrów, ale sztafeta RFN została zdyskwalifikowana w biegu eliminacyjnym.
Odpadł w ćwierćfinale biegu na 100 metrów i w półfinale sztafety 4 × 100 metrów na igrzyskach olimpijskich w 1976 w Montrealu.
Bieler był mistrzem RFN w sztafecie 4 × 100 metrów w 1973, 1974 i 1976 oraz brązowym medalistą w biegu na 100 metrów w 1974 i w biegu na 200 metrów w 1977. W hali był wicemistrzem w biegu na 60 metrów w 1976 oraz w biegu na 200 metrów w 1973.

</doc>
<doc id="4649728" url="https://pl.wikipedia.org/wiki?curid=4649728" title="Kazimierz Jasnoch">
Kazimierz Jasnoch

Kazimierz Jasnoch, ps. "Pomorski", "Kaszuba" (ur. 3 marca 1886 w Czersku, zm. 17 stycznia 1966 w Poznaniu) – kapitan łączności Wojska Polskiego, malarz, powstaniec wielkopolski i śląski.
Życiorys.
Syn Teodora i Marii z Sas-Karczyńskich. W 1897 ukończył Szkołę Podstawową w Czersku, następnie Collegium Marianum w Pelplinie. Po maturze wyjechał do Berlina. Przed I wojną światową studiował na Akademii Sztuk Pięknych w Berlinie-Charlottenburgu oraz w Paryżu. 
W okresie I wojny światowej został wcielony do armii pruskiej. Był współorganizatorem (m.in. z Mieczysławem Paluchem) łączności w Armii Wielkopolskiej. Zorganizował kompanię telegraficzną Okręgu Wojskowego I w Poznaniu. Jego działalność przyczyniła się do zdobycia przez powstańców wielkopolskich stacji radiowej na Cytadeli w Poznaniu. Za jego sprawą już w pierwszych dniach powstania zabezpieczono i obsadzono polskimi urzędnikami najważniejsze urzędy pocztowe w Poznaniu. W czasie powstania wielkopolskiego dowodził kompanią na froncie południowym. W czasie wojny polsko-bolszewickiej sprawował funkcję szefa łączności 15. Dywizji Piechoty. Podczas III powstania śląskiego dowodził łącznością Naczelnej Komendy Wojsk Powstańczych. Do rezerwy przeszedł 11 listopada 1922. W 1934, jako oficer rezerwy pozostawał w ewidencji Powiatowej Komendy Uzupełnień Poznań Miasto. Posiadał przydział w rezerwie do 7 Batalionu Telegraficznego w Poznaniu. Do 1939 pełnił różne funkcje w organizacjach kombatanckich. 
W 1923 ożenił się z Haliną Lange-Wnukowską.
Od 1922 do 1924 podróżował po południu Europy i Afryce. Gdy wrócił, został intendentem Wielkopolskiego Muzeum Wojskowego. Pozostawał członkiem grupy artystycznej "Ogniwo". Tworzył portrety i sceny rodzajowe wzięte z realiów życia Kaszubów i inspirowane tamtejszym folklorem, podejmując również tematy historyczne, m.in. kompozycje figuralne o tematyce powstańczej w obiektach wojskowych, jak siedziba 7. Batalionu Telegraficznego na Cytadeli w Poznaniu. Pisał artykuły historyczne (m.in. oparte na własnych wspomnieniach), w tym o powstaniach, a także o kaszubskiej sztuce ludowej.
Wśród znamienitych osób, które rysował można wymienić Ignacego Paderewskiego oraz prezydenta Ignacego Mościckiego. W 1924 portret Ignacego Jana Paderewskiego jego autorstwa został wręczony kompozytorowi z okazji nadania mu doktoratu honoris causa Uniwersytetu Poznańskiego. Oprócz portretów artysta malował m.in. sceny z życia Kaszubów. W 1936 otrzymał Nagrodę Miasta Poznania za swą działalność.
W czasie kampanii wrześniowej walczył z Niemcami, a potem przedarł się do Francji, gdzie uczestniczył w tamtejszym ruchu oporu i walczył w partyzantce, co przypłacił m.in. paraliżem ręki. Po II wojnie światowej pozostał we Francji, w Polskich Siłach Zbrojnych. W 1947 powrócił do Polski, gdzie uprawiał malarstwo dekoracyjne w budynkach publicznych i kościołach (malował obrazy i wnętrza kościołów w Poznaniu, Stargardzie i Tczewie).
Pochowany na cmentarzu Górczyńskim w Poznaniu (kwatera IIIP-8-10).

</doc>
<doc id="4649730" url="https://pl.wikipedia.org/wiki?curid=4649730" title="259 km (Ukraina)">
259 km (Ukraina)

259 km (, ) – przystanek kolejowy w pobliżu miejscowości Lisowe (hist. "Świniki"), w rejonie sarneńskim, w obwodzie rówieńskim, na Ukrainie. Położony jest na linii Kijów – Korosteń – Sarny – Kowel.

</doc>
<doc id="4649731" url="https://pl.wikipedia.org/wiki?curid=4649731" title="Maciej Ptaszyński (historyk)">
Maciej Ptaszyński (historyk)

Maciej Konrad Ptaszyński (ur. 1978) – polski historyk, doktor habilitowany nauk humanistycznych, nauczyciel akademicki Wydziału Historycznego Uniwersytetu Warszawskiego, specjalista w zakresie historii nowożytnej.
Życiorys.
Odbył studia historyczne w Instytucie Historycznym UW i we Friedrich-Meinecke-Institut w Wolnym Uniwersytecie Berlińskim oraz studia filozoficzne w Instytucie Filozofii UW. W 2002 uzyskał tytuł magistra w Instytucie Historycznym UW. Tam też odbył studia doktoranckie (2002–2007). Studia III stopnia odbył również w Graduiertenkolleg 619 „Kontaktzone Mare Balticum" na Uniwersytecie w Greifswaldzie (2003–2006). W 2007 na podstawie napisanej pod kierunkiem Wojciecha Kriegseisena rozprawy pt. "Duchowieństwo luterańskie w Księstwach Zachodniopomorskich w latach 1560–1618. Profesjonalizacja stanu pastorskiego" uzyskał w Instytucie Historycznym UW stopień naukowy doktora nauk humanistycznych. W 2008 został tam asystentem, a w 2012 adiunktem. W latach 2012/2013 i 2017/2018 był wykładowcą na Uniwersytecie Jana Gutenberga w Moguncji. W 2019 w Wydziale Historycznym UW otrzymał stopień doktora habilitowanego nauk humanistycznych w dyscyplinie historia.
Był sekretarzem Komisji Dziejów Odrodzenia i Reformacji przy Polskiej Akademii Nauk (2008–2012), członkiem redakcji pisma „Barok“ (2007–2014), redakcji pism „Odrodzenie i Reformacja w Polsce" (2016–2019) i „Acta Poloniae Historica".
Opublikował m.in.: "Narodziny zawodu. Duchowni luterańscy i proces budowania konfesji w Księstwach Pomorskich XVI/XVII w." (Warszawa 2011), "»Beruf und Berufung«. Die evangelische Geistlichkeit und die Konfessionsbildung in den Herzogtümern Pommern, 1560–1618" (Göttingen 2017), "Reformacja w Polsce a dziedzictwo Erazma z Rotterdamu" (Warszawa 2018), "Loca scribendi. Miejsca i środowiska tworzące kulturę pisma w dawnej Rzeczypospolitej XV–XVIII stulecia" (red. Anna Adamska, Agnieszka Bartoszewicz, Maciej Ptaszyński, Warszawa 2017).

</doc>
<doc id="4649745" url="https://pl.wikipedia.org/wiki?curid=4649745" title="Piotr Nehring">
Piotr Nehring

Piotr Nehring (ur. 3 maja 1963 w Warszawie, zm. 31 lipca 2019 tamże) – polski historyk i dziennikarz związany z Gazetą Wyborczą.
Życiorys.
Ukończył historię na Uniwersytecie Warszawskim.
Od 1989 był dziennikarzem działu gospodarczego ""Wyborczej". Następnie kierował działem gospodarczym, a potem zagranicznym gazety. W 2012 stworzył cotygodniowy dodatek "Ale Historia", w którym publikowano teksty popularnonaukowe poświęcone historii Polski i historii współczesnej. Zespołem "Ale Historii" kierował do 2016.
W 2014 prezydent Bronisław Komorowski odznaczył go Krzyżem Kawalerskim Orderu Odrodzenia Polski.
Od 2015 był członkiem w jury Nagrody Historycznej im. Kazimierza Moczarskiego.
W 2018 opublikował książkę pt. "Zapomniani żołnierze niepodległości"", poświęconą mniej znanym postaciom, które wniosły wkład w odrodzenia państwa polskiego w 1918. Książkę pisał walcząc z białaczką, na którą zmarł.

</doc>
<doc id="4649747" url="https://pl.wikipedia.org/wiki?curid=4649747" title="Władysław Piotrowski">
Władysław Piotrowski



</doc>
<doc id="4649750" url="https://pl.wikipedia.org/wiki?curid=4649750" title="Julian Gorgoń">
Julian Gorgoń

Julian Teodor Gorgoń (ur. 3 listopada 1891 w Kolonii Ksawera, zm. 11 września 1939 pod Rychcicami) – sierżant Legionów Polskich i Wojska Polskiego, pracownik Fabryki Wagonów i Maszyn w Sanoku, działacz społeczny.
Życiorys.
Urodził się w 3 listopada 1891 w Kolonii Ksawera na Śląsku. Był najstarszym z sześciorga dzieci Wincentego Gorgonia i Wiktorii Smorąg z domu Otrębskiej. Miał m.in. braci Leona, Henryka (ur. 1906), siostrę Adelę (1897-1972, po mężu Harna). Jego ojciec aresztowany przez władze rosyjskie, został skazany w Piotrkowie i od 1899 do 1901 był zesłany na obszar guberni smoleńskiej, po powrocie pracował w zakładzie ślusarskim, pod koniec 1904 zmobilizowany do armii carskiej w wojnie rosyjsko-japońskiej, po czym na początku 1904 zbiegł z wojska i w kwietniu 1905 dotarł na ziemie zaboru austriackiego, następnie podjął pracę w fabryce wagonów w Sanoku, gdzie w 1917 założył komórkę Polskiej Organizacji Wojskowej, był również przewodniczącym komitetu PPSD, Związku Metalowców, założycielem piekarni „Przyszłość”, został przewodniczącym zarejestrowanego latem 1918 stowarzyszenia Posada Olchowska stanowiącego konsum robotniczy).
Julian Gorgoń od najmłodszych lat prowadził pamiętnik w formie kroniki. Od września 1903 uczył się w szkole fabrycznej w Sielcu. W 1905 wraz z rodziną przedostał się do Sanoka, gdzie przebywał już jego ojciec i w tym roku podjął naukę w IV klasie szkoły ludowej. Od 1906 terminował w zakładzie ślusarskim sanockiej fabryki i jednocześnie podjął kształcenie w przyfabrycznej Szkole Przemysłowej Uzupełniającej. W związku z przeprowadzką rodziców od 1907 zamieszkiwał w Krakowie, następnie Chrzanowie, gdzie pracował w warsztacie kowalsko-ślusarskim i uczył się w Szkole Uzupełniającej. Od połowy 1908 pracował z właścicielem ww. warsztatu Józefem Boguckim w Bochni, gdzie zakończył trzyklasowe kształcenie w Szkole Uzupełniającej. Wskutek bankructwa tegoż przedsiębiorcy Gorgoń przybył ponownie do Sanoka, gdzie od lutego 1910 pracował w macierzystej fabryce na stanowisku rysownika w biurze technicznym tm. Dokształcał się samodzielnie, a w 1912 został absolwentem "Schule des Maschinentechnikers" ("szkoła technika maszyn"). Uczył się także na kursie rysunku zawodowego. Był jednym z pierwszych członków oddziału Związku Strzeleckiego w Sanoku, założonego miejscowej w Fabryce Wagonów i Maszyn w 1912. W przeciągu 1913 roku zmieniał stanowiska pracy w sanockiej fabryce: od lutego 1913 był praktykantem elektrotechnicznym u majstra Sawczyszyna w centrali elektrycznej, a w drugiej połowie roku przeszedł do montowni w dziale ogrzewania wagonów. Od października 1913 pracował jako ślusarz w oddziale montażu ogrzewania austriackiego zakładu Maschinen und Waggonbanfabriks – A.S. in Simmering w Wiedniu. W stolicy cesarstwa przystąpił do Związku Strzeleckiego Polskiego jako szeregowy, pozostając w nim szeregowym do końca marca 1914. Wówczas ponownie przeniósł się do Chrzanowa, gdzie podjął pracę w Fabryce Maszyn inż. Wincentego Boguckiego. Tam także przystąpił do Strzelca, obejmując funkcję komendanta sekcji, brał także udział w ćwiczeniach strzeleckich. Od początku lipca 1914 pracował w Polskiej Fabryce Maszyn i Wagonów L. Zieleniewski S.A.. 
Pod koniec lipca 1914 przystąpił do krakowskiego Związku Strzeleckiego, gdzie został zmobilizowany, a po wybuchu I wojny światowej na początku sierpnia 1914 wstąpił do Legionów Polskich. Był przydzielony do 1 kompanii w IV batalionie 1 pułku piechoty w składzie I Brygady. Odbył szlak bojowy I Brygady. Posługiwał się pseudonimem „Teodor”. 25 sierpnia 1914 został mianowany kapralem. Będąc żołnierzem 2 kompanii II batalionu 1 p.p. 23 października 1914 został ranny w ostrzale pod Budami Michałowskimi po czym przebywał na leczeniu w Franzensbad do stycznia 1915. Od tego czasu służył w 3 kompanii w II batalionie 2 pułku piechoty w składzie II Brygady. W okresie od marca do maja 1915 uczestniczył w walkach nad rzeką Nidą, następnie przeniesiony do oddziału telefonicznego w II batalionie 5 pułku piechoty. W kolejnych miesiącach brał udział w walkach, a od jesieni 1915 przebywał na leczeniu. Od końca grudnia 1915 był w kadrach uzupełniających. Od wiosny 1916 ponownie walczył w bitwach legionów. Od 31 lipca 1916 służył w plutonie telefonicznym kompanii sztabowej 5 pułku piechoty w składzie III Brygady. 4 lipca 1916 został mianowany sierżantem plutonowym (według ewidencji w tym czasie był młodszym sierżantem w magazynie 13 kompanii 5 pułku piechoty); według innej wersji 1 października t.r., wkrótce potem został sierżantem sztabowym, a 5 listopada 1916 mianowany starszym sierżantem. Na przełomie kwietnia i maja 1917 odbył Oficerski Kurs Telefoniczny w warszawskiej Cytadeli. Po odmowie złożenia przysięgi cesarzowi Niemiec z 11 lipca 1917 był internowany pod numerem L.1200 w obozach w Szczypiornie, Łomży (do połowy lipca 1918), następnie Beniaminowie, skąd został zwolniony 26 października 1918. 
Trzy dni po zwolnieniu z Beniaminowa wyjechał do Sanoka. U kresu wojny 4 listopada 1918 został przydzielony do 3 batalionu Strzelców Sanockich jako sierżant sztabowy i podoficer. Od tego czasu uczestniczył w walkach podczas wojny polsko-ukraińskiej. Następnie służył w jednostkach Wojska Polskiego: od maja 1919 do stycznia 1919 jako sierżant sztabowy i podoficer rachunkowy w 6 kompanii Strzelców Sanockich II batalionu 18 pułku piechoty, a od końca stycznia do początku marca 1920 jako sierżant i szef 2 kompanii w sanockim 2 pułku Strzelców Podhalańskich. Rozkazem z 2 marca 1920 został zwolniony z czynnej służby i przeniesiony do rezerwy. 
Nazajutrz po odejściu z wojska podjął pracę jako urzędnik biura rachunkowego w macierzystej Polskiej Fabryce Maszyn i Wagonów – L. Zieleniewski w Krakowie, Lwowie i Sanoku S.A., Fabryka Sanocka. Od 1925 był współorganizatorem oddziału Związku Legionistów Polskich w Sanoku, zarejestrowanego w 1929, w którym początkowo pełnił funkcję sekretarza, a od 1937 stanowisko wiceprezesa. Był autorem artykułu pt. "Wspomnienia ze Związku Strzeleckiego w Sanoku z roku 1912/13", wydanego 21 maja 1933 w „Jednodniówce wydana z racji jubileuszu 25-lecia istnienia i działalności Związku Strzeleckiego na terenie Sanoka i ziemi sanockiej 1908–1933”. Na początku 1932, z uwagi na ponad 10-letnie zamieszkiwanie w Sanoku, został wraz z rodziną przyjęty przez władze do grona mieszkańców miasta. Od 1 lipca 1932 pracował na stanowisku szefa biura kalkulacyjnego (określany jako kalkulator) w sanockiej fabryce maszyn i wagonów pod ówczesną nazwą Zjednoczone Fabryki Maszyn, Kotłów i Wagonów – L. Zieleniewski i Fitzner-Gamper, Spółka Akcyjna, Fabryka Sanocka. Działał społecznie, był sekretarzem komisji rewizyjnej w Radzie Powiatowej w Sanoku, członkiem komisji elektryfikacyjnej i wodociągowej w Radzie Miejskiej, sekretarzem Komisji Rewizyjnej w Funduszu Pracy i Powiatowym Komitecie Pomocy Zimowej Bezrobotnym, członkiem zarządu Komitetów Rodzicielskich Szkolnych w Sanoku, przewodniczącym komisji rewizyjnej Ligi Morskiej i Kolonialnej (Oddział w Fabryce Wagonów w Sanoku), członkiem sanockiego oddziału Ligi Obrony Powietrznej i Przeciwgazowej, członkiem sanockiego koła Polskiego Białego Krzyża, od 1937 Związku Strzeleckiego. Prywatnie był fotografikiem i rysownikiem.
Po wybuchu II wojny światowej wobec nacierającej niemieckiej kampanii wrześniowej w nocy 7/8 września 1939 wydano rozkaz o ewakuacji sanockiej fabryki, zaś kierownikiem transportu został mianowany Julian Gorgoń. Przygotowany pociąg towarowy był złożony z 25 wagonów (załadowano na nim najcenniejsze składniki z fabryki w Sanoku), wyruszył w nocy 9 września i podążał w na wschód w kierunku Lwowa. Podróżowali nim także urzędnicy i niektórzy pracownicy fabryki. Po minięciu stacji w Kukrycach pociąg zatrzymał się na obszarze leśnym, nieopodal miejscowości Dereżyce, koło stacji Rychcice–Chatki. Tam 11 września 1939 nastąpił atak lotniczy ze strony Niemców, którzy zrzucili z samolotów bomby oraz ostrzeliwali z pokładów maszyn. W wyniku ostrzału śmierć ponieśli Julian Gorgoń oraz stolarz z fabryki, Cyryl Dutkiewicz. Ranny w ataku został syn Gorgonia, 19-letni Czesław, którego przewieziono do szpitala w Drohobyczu, a w 1940 powrócił do Sanoka. W inskrypcji upamiętniającej na grobowcu rodzinny na Cmentarzu przy ul. Rymanowskiej w Sanoku zapisano, iż "leży w nieznanym grobie pod Drohobyczem".
Julian Gorgoń 1 marca 1919 w Sanoku wziął ślub z poznaną kilka lat wcześniej w tym mieście, Czesławą Jayko (żyła w latach 1899-1956), udzielony przez ks. proboszcza Franciszka Salezego Matwijkiewicza. Oboje mieli syna Czesława Alojzego (ur. 1920, po wojnie pracownik sanockiej fabryki, przemianowanej na Sanowag, później na Autosan, zm. 2002) oraz córki Ludmiłę Marię (ur. 1923, zakonnica) i Bogusławę Kamilę (ur. 1927). Rodzina Gorgoniów od 1920 do 1927 zamieszkała w Sanoku w domu przy ulicy Władysława Reymonta, a następnie przy ul. Stanisława Konarskiego 33a m. 2. Uchwałą Rady Miejskiej w Sanoku z 12 lutego 1934 Julian i Czesława Gorgoniowie oraz troch ich dzieci zostali uznani przynależnymi do gminy Sanok. 
Julian Gorgoń został wymieniony na tablicy pamiątkowej, ustanowionej w latach 60. XX wieku w kościele Najświętszego Serca Pana Jezusa w sanockiej dzielnicy Posada, ku czci parafian – ofiar terroru okupanta, działań wojennych.

</doc>
<doc id="4649751" url="https://pl.wikipedia.org/wiki?curid=4649751" title="Carnival Row">
Carnival Row

Carnival Row – internetowy amerykański serial (urban fantasy, neo-noir, fikcja polityczna) wyprodukowany przez Siesta Productions, Legendary Television oraz Amazon Studios, który jest adaptacją "A Killing on Carnival Row" autorstwa Travisa Beachama. Serial jest udostępniony od 30 sierpnia 2019 roku na stronie internetowej platformy Amazon Studios.
Akcja serialu dzieje się w mieście neowiktoriańskim, do którego przybywają mityczne stwory. Fabuła skupia się na rozwiązywaniu dziwnych morderstw w mieście.
Produkcja.
6 czerwca 2015 roku platforma Amazon ogłosiła zamówienie pilotowego odcinka. W maju 2017 roku platforma Amazon ogłosiła zamówienie pierwszego sezonu dramatu. Pod koniec sierpnia 2017 roku poinformowano, że Orlando Bloom otrzymał rolę jako Rycroft Philostrate ("Philo") Na początku września 2017 roku ogłoszono, że Cara Delevingne, David Gyasi, Karla Crome, Indira Varma i Tamzin Merchant dołączyli do serialu. W kolejnym miesiącu poinformowano, że Simon McBurney, Jared Harris i Alice Krige zagrają w dramacie. W listopadzie 2017 roku ogłoszono, że Ariyon Bakare otrzymał rolę jako Darius Sykes. W kolejnym miesiącu poinformowano, że Andrew Gower i Jamie Harris dołączyli do obsady dramatu. 28 lipca 2019 roku platforma Amazon przedłużyła serial o drugi sezon.

</doc>
<doc id="4649754" url="https://pl.wikipedia.org/wiki?curid=4649754" title="Magdalena Sroka (poseł)">
Magdalena Sroka (poseł)



</doc>
<doc id="4649756" url="https://pl.wikipedia.org/wiki?curid=4649756" title="Ostki (stacja kolejowa)">
Ostki (stacja kolejowa)

Ostki (, ) – stacja kolejowa w miejscowości Ostki, w rejonie sarneńskim, w obwodzie rówieńskim, na Ukrainie. Położona jest na linii Kijów – Korosteń – Sarny – Kowel.
Stacja istniała przed II wojną światową. Była wówczas ostatnią polską stacją przed granicą ze Związkiem Sowieckim. Docierały do niej pociągi relacji Kowel - Sarny - Ostki. Sowiecką stacją graniczną były Snowidowicze. Planowany ruch transgraniczny nie był prowadzony, istniał jednak tor łączący Ostki ze Snowidowiczami.

</doc>
<doc id="4649757" url="https://pl.wikipedia.org/wiki?curid=4649757" title="Mistrzostwa Kazachstanu w Skokach Narciarskich 2019">
Mistrzostwa Kazachstanu w Skokach Narciarskich 2019



</doc>
<doc id="4649759" url="https://pl.wikipedia.org/wiki?curid=4649759" title="Andrographis paniculata">
Andrographis paniculata



</doc>
<doc id="4649761" url="https://pl.wikipedia.org/wiki?curid=4649761" title="Centella asiatica">
Centella asiatica



</doc>
<doc id="4649765" url="https://pl.wikipedia.org/wiki?curid=4649765" title="Szpiegowskie pasje">
Szpiegowskie pasje

Szpiegowskie pasje (ros. Шпионские страсти) – radziecki czarno-biały krótkometrażowy film animowany z 1967 roku w reżyserii Jefima Gamburga.

</doc>
<doc id="4649767" url="https://pl.wikipedia.org/wiki?curid=4649767" title="Jadwiga Leszczyńska">
Jadwiga Leszczyńska

Jadwiga Leszczyńska (z d. Dudzic) (ur. 30 września 1923 w Warszawie - zm. 28 października 2019) – doktor habilitowany nauk farmaceutycznych, uczestniczka Powstania Warszawskiego.
Urodziła się w Warszawie, w rodzinie przedsiębiorców. Była starszą siostrą Jerzego Dudzica.W latach 1930-1942 chodziła do Prywatnej Szkoły Podstawowej i Gimnazjum im. Zofii Wołoskiej w Warszawie. W trakcie II Wojny Światowej, została studentem tajnego Uniwersytetu Warszawskiego na Wydziale Farmacji. W 1944 roku po wyczerpującym uczestnictwie w Powstaniu Warszawskim oraz byciu świadkiem płonącej Warszawy, wraz z rodzicami i bratem zostali wyprowadzeni z miasta i porozsyłani do obozów. W 1945 roku, po wyzwoleniu obozu przez armię gen. Pattona, Jadwiga wyruszyła w pieszą podróż z Niemiec do Warszawy. 
Gdy udało jej się powrócić do miasta, podjęła ponownie studia na Wydziale Farmacji, które ukończyła w roku 1949. Po pracy w swojej pierwszej aptece, została przyjęta do Ministerstwa Przemysłu Chemicznego jako Rzeczoznawca do spraw leków. W latach 1958-1992 pracowała na stanowisku Sekretarza Naukowego Komisji Leków. Była również konsultantem do spraw farmakoterapii w Izbie Gospodarczej „Farmacja Polska”. W latach 70. XX wieku była wykładowcą na Wydziale Farmacji Akademii Medycznej w Warszawie, a także w Centrum Medycznym Szkolenia Podyplomowego w Warszawie i Bydgoszczy oraz w Akademii Medycznej w Poznaniu. Od 1976 do 1982 pełniła funkcję Sekretarza Naukowego Komisji Ministra Zdrowia do spraw prognozowania produkcji i zużycia leków w Polsce. 
Odznaczona za Wzorową Pracę w Służbie Zdrowia, otrzymała Złoty Krzyż Zasługi oraz odznaczona Krzyżem Kawalerskim Odrodzenia Polski. 
Oprócz pracy zawodowej, przez lata związana z Towarzystwem Przyjaciół Warszawy. W 2014 roku Towarzystwo Przyjaciół Warszawy odznaczyło Jadwigę Leszczyńską medalem - Odznaką Honorową im. Krystyny Krahelskiej — Pamięci Powstania Warszawskiego. 
W 2015 roku, po 70 latach rozłąki, udało jej się skontaktować ze swoją koleżanką „z pryczy” z obozu w Niemczech. Ich spotkanie zostało uwiecznione przez TVP Info pod tytułem „Nierozerwalna Przyjaźń”. 
Zmarła 28 października 2019, w wieku 96 lat, w otoczeniu rodziny i bliskich.

</doc>
<doc id="4649770" url="https://pl.wikipedia.org/wiki?curid=4649770" title="Mistrzostwa Kazachstanu w Skokach Narciarskich 2019 (październik)">
Mistrzostwa Kazachstanu w Skokach Narciarskich 2019 (październik)

Mistrzostwa Kazachstanu w Skokach Narciarskich 2019 – zawody mające na celu wyłonić mistrza Kazachstanu w skokach narciarskich, które zostały rozegrane w Ałmaty w dniach 17–20 października 2019 na skoczniach HS100 i HS140 kompleksu Gornyj Gigant. Oprócz mistrzostw seniorów, rozegrano także konkursy w kategoriach wiekowych chłopców i dziewcząt.
W konkursie mężczyzn na normalnej skoczni triumfował Siergiej Tkaczenko, a miejsca na podium uzupełnili Danił Wasiljew oraz Sabirżan Muminow, natomiast na obiekcie HS140 tytuł wywalczył Wasiljew, srebrny medal przypadł Nurszatowi Tursunżanowi, natomiast brązowy medal trafił do Tkaczenki.
Konkursy kobiet padły łupem Walentiny Sdierżykowej.

</doc>
<doc id="4649774" url="https://pl.wikipedia.org/wiki?curid=4649774" title="Toms Kantans">
Toms Kantans

Toms Kantans (łot. Toms Kantāns, ur. 16 stycznia 1994 roku w Rydze) – łotewski arcymistrz szachowy od 2017 roku.
Kariera szachowa.
Swoją przygodę z szachami zaczął w wieku 6 lat. Był młodzieżowym mistrzem Łotwy w różnych kategoriach wiekowych i regularnie brał udział w juniorskich Mistrzostwach Europy oraz juniorskich Mistrzostwach Świata. W 2007 roku zdobył srebrny medal na Mistrzostwach Unii Europejskiej w grupie wiekowej U14, a w 2008 roku na tych samych mistrzostwach zdobył brązowy medal. Od 2009 roku regularnie bierze udział w szachowych mistrzostwach Łotwy. W 2015 i 2017 roku zajął drugie miejsce, a w 2010 i 2014 roku trzecie miejsce.
Toms Kantans grał dla drużyny Łotewskiej na:
W 2017 roku otrzymał tytuł arcymistrza.
Życie osobiste.
W 2015 roku poślubił polską szachistkę Annę Kantanę (z domu Iwanow). Para ma syna (ur. 2015).

</doc>
<doc id="4649775" url="https://pl.wikipedia.org/wiki?curid=4649775" title="Marcin Ryczek">
Marcin Ryczek



</doc>
<doc id="4649780" url="https://pl.wikipedia.org/wiki?curid=4649780" title="Rzeczpospolita (1920–1931)">
Rzeczpospolita (1920–1931)

Rzeczpospolita – polski dziennik konserwatywny wydawany w latach 1920–1931. 
„Rzeczpospolita” po raz pierwszy ukazała się 15 czerwca 1920 jako organ konserwatywnego Stronnictwa Chrześcijańsko-Narodowego. Jej właścicielem był Ignacy Jan Paderewski (także fundator pisma), a następnie, od 1924 roku, Wojciech Korfanty. Pierwszym redaktorem naczelnym był Stanisław Stroński (1920–1924). Po przewrocie majowym czasopismo zajęło stanowisko opozycyjne wobec obozu Józefa Piłsudskiego. Po raz ostatni w II RP „Rzeczpospolita” ukazała się 31 grudnia 1931 roku.
Do grona współpracowników gazety należeli m.in.: Ignacy Chrzanowski, Adolf Nowaczyński, Kornel Makuszyński, Tadeusz Dołęga-Mostowicz, Irena Zarzycka, Józef Dowbor-Muśnicki, Irena Pannenkowa, Władysław Witwicki i Stefan Żeromski.

</doc>
<doc id="4649784" url="https://pl.wikipedia.org/wiki?curid=4649784" title="Ariana Grande at the BBC">
Ariana Grande at the BBC

Ariana Grande at the BBC – specjalny program muzyczny brytyjskiej stacji telewizyjnej BBC z gościnnym udziałem amerykańskiej piosenkarki i autorki tekstów Ariany Grande. Artystka wykonała w nim trzynaście utworów pochodzących ze swojego repertuaru, a także udzieliła wywiadu wraz z Daviną McCall. Specjał został ogłoszony 31 sierpnia 2018 roku, nagrany 6 września oraz wyemitowany na kanale BBC One w czwartek, 1 listopada. 19 grudnia audycja ta miała również premierę we Francji.
Przebieg.
Grande wystąpiła na scenie z następującymi nagraniami, wraz z akompaniamentem żeńskiej orkiestry:
Podczas nagrań, piosenkarka wykonała także "Better Off", "Pete Davidson", "Get Well Soon" oraz cover utworu "Them Changes" amerykańskiego muzyka Thundercata, jednakże nie zostały one ukazane w wersji oryginalnej, a w jej emisjach na całym świecie, gdzie urywki wywiadu zostały ostatecznie wycięte.
Podczas wywiadu, Grande i McCall przeprowadziły dyskusje na takie tematy, jak atak terrorystyczny w Manchester Arenie, mający miejsce w maju 2017 roku, czwarty album studyjny artystki, "Sweetener", a także jej borykanie się ze zdrowiem psychicznym.
Oglądalność i przyjęcie.
Według statystyk zamieszczonych przez BBC, program został obejrzany przez liczbę ponad 1.4 mln widzów. Adam White z "The Telegraph" ocenił audycję na cztery z pięciu gwiazdek.

</doc>
<doc id="4649785" url="https://pl.wikipedia.org/wiki?curid=4649785" title="Snowidowicze (przystanek kolejowy)">
Snowidowicze (przystanek kolejowy)

Snowidowicze (, ) – przystanek kolejowy w miejscowości Snowidowicze, w rejonie olewskim, w obwodzie żytomierskim, na Ukrainie. Położony jest na linii Kijów – Korosteń – Sarny – Kowel.
Przed II wojną światową była to stacja kolejowa. Snowidowicze były wówczas ostatnią sowiecką stacją przed granicą z Polską. Stacja nosiła nazwę "Snowidowicze", mimo iż wieś Snowidowicze leżała po polskiej stronie granicy. Polską stacją graniczną były Ostki. Planowany ruch transgraniczny nie był prowadzony, istniał jednak tor łączący Ostki ze Snowidowiczami.
Obecnie jest to ostatni od strony Sarn punkt zatrzymywania się pociągów zarządzany przez Kolej Lwowską.

</doc>
<doc id="4649790" url="https://pl.wikipedia.org/wiki?curid=4649790" title="MU-90 Impact">
MU-90 Impact



</doc>
<doc id="4649792" url="https://pl.wikipedia.org/wiki?curid=4649792" title="Wolne Konopie">
Wolne Konopie

Wolne Konopie – polska inicjatywa społeczna założona w 2006 roku przez działaczy Kanaby i Inicjatywy Wolne Konopie, dążąca do zmiany praw regulujących użytkowanie konopi w Polsce. Od 2013 również Stowarzyszenie na rzecz racjonalnej i efektywnej polityki narkotykowej „wolnekonopie.org”.
Działalność.
Stowarzyszenie jest członkiem "Międzynarodowej Koalicji Pacjentów z Medyczną Marihuaną" (IMCPC), organizacji dążącej do zalegalizowania wykorzystania konopi w celach medycznych. Tworzy również projekt "Konopie Leczą", zajmujący się informowaniem społeczeństwa o medycznych walorach konopi. Stowarzyszenie współpracowało również z Koalicją Medycznej Marihuany przy tworzeniu ustawy regulującej dostęp do medycznej marihuany w Polsce, złożonej za pośrednictwem posła Piotra Liroya-Marca w Sejmie i uchwalonej przez parlament w 2017 roku.
Stowarzyszenie organizuje (odbywający dorocznie się od 2003 r.) "Marsz Wyzwolenia Konopi". Organizowało również akcję "Otwarta Pestka", polegającą na rozdawaniu chętnym osobom nasion marihuany.
Stowarzyszenie publikuje również gazetę "Spliff", zajmującą się tematyką konopi, a także prowadzi muzyczną działalność wydawniczą poprzez wytwórnię "Protest Song".
Cele.
W statucie stowarzyszenia zostały zawarte następujące cele:

</doc>
<doc id="4649793" url="https://pl.wikipedia.org/wiki?curid=4649793" title="Olewsk (stacja kolejowa)">
Olewsk (stacja kolejowa)

Olewsk (, ) – stacja kolejowa w miejscowości Olewsk, w rejonie olewskim, w obwodzie żytomierskim, na Ukrainie. Położona jest na linii Kijów – Korosteń – Sarny – Kowel.
Stacja istniała przed II wojną światową.
Obecnie jest to ostatni od strony Korostenia punkt zatrzymywania się pociągów zarządzany przez Kolej Południowo-Zachodnią.

</doc>
<doc id="4649795" url="https://pl.wikipedia.org/wiki?curid=4649795" title="Leon Brylowski">
Leon Brylowski

Leon Józef Brylowski (ur. 21 stycznia 1928 w Garczu, zm. 28 sierpnia 2015 w Dzierżążnie) – kaszubski działacz społeczny i samorządowy, pedagog, nauczyciel, dyrektor szkół, regionalista.
Działalność zawodowa.
Karierę zawodową rozpoczął w 1946 r., kiedy został zatrudniony na stanowisku nauczyciela w szkole powszechnej w Kartuzach. W kolejnych latach pełnił funkcję nauczyciela w szkołach podstawowych (powszechnych) w Żukowie (1948–1951), Sierakowicach (1949–1950) i Jelonku (1950–1952), Szkole Podstawowej dla Pracujących w Kartuzach (1952–1953), Zasadniczej Szkole Metalowo-Drzewnej w Kartuzach (1953–1954). W kolejnych latach pełnił funkcje kierownika lub dyrektora kolejno: Liceum Korespondencyjnego w Gdańsku, filia w Kartuzach (1956–1959), Szkoły Podstawowej nr 3 w Kartuzach (1959–1980), Zasadniczej Szkoły Zawodowej Wojewódzkiego Zjednoczenia Gospodarki Komunalnej i Mieszkaniowej w Gdyni (1980–1985), Ogniska Pracy Pozaszkolnej w Kartuzach (1985-1986). Ponadto pełnił funkcje: zastępcy inspektora szkolnego Wydziału Oświaty Powiatowej Rady Narodowej w Kartuzach (1956–1959), wizytatora i metodyka w Centrum Doskonalenia Nauczycieli w Gdańsku, nauczyciela w Zespole Szkół Ponadgimnazjalnych w Przodkowie (1991–2001),
W 1963 r. ukończył studia magisterskie w Wyższej Szkole Pedagogicznej w Gdańsku. Pracę magisterską pt. „Szkolnictwo powszechne powiatu kartuskiego w okresie międzywojennym (1920–1939)” napisał pod kierunkiem doc. dr. Kazimierza Kubika w Katedrze Historii Wychowania i Organizacji Szkolnictwa.
Działalność społeczna i samorządowa.
W latach 1994-1998 radny Rady Miejskiej Kartuz, Delegat do Sejmiku Samorządowego Województwa Gdańskiego i członek jego prezydium. Członek Rady Krajowej Ruchu Stowarzyszeń Regionalnych RP. Członek Zarządu Wojewódzkiego Stowarzyszenia Polaków Poszkodowanych przez III Rzeszę w Gdańsku (w latach 1943–45 robotnik przymusowy, wywieziony na roboty do III Rzeszy, powrócił do kraju w 1946 r.).
Jeden z inicjatorów powołania Zrzeszenia Kaszubsko-Pomorskiego (ZK-P). Wiceprezes ZK-P w Kartuzach. W 1983 r. jeden z inicjatorów powołania Towarzystwa Miłośników Kartuz — organizacji społeczno-kulturalnej, która kontynuuje tradycje istniejącego w latach 1920–1939 Towarzystwa Upiększania Kartuz. W 1983 r. odmówiono rejestracji Towarzystwa z powodów prawnych i politycznych. 21 września 1989 r. z inicjatywy i pod przewodnictwem L. Brylowskiego odbyło się kolejne zebranie założycielskie, tym razem zakończone sukcesem. 20 lutego 1990 r. Towarzystwo zostało zarejestrowane przez Sąd Wojewódzki w Gdańsku. Leon Brylowski został wybrany na pierwszego prezesa organizacji. W wyniku kolejnych wygranych wyborów funkcję tę piastował nieprzerwanie do kwietnia 2015 r., kiedy zrezygnował z powodów zdrowotnych. Towarzystwo jest ważnym inicjatorem i animatorem życia społeczno-kulturalnego Kartuz. Do jego osiągnięć z okresu prezesury L. Brylowskiego można zaliczyć upamiętnienie dawnego cmentarza ewangelickiego i synagogi (w postaci głazów z dwujęzycznymi tablicami informacyjnymi), pierwszego kościoła parafialnego w Kartuzach pw. św. Katarzyny (1490–1847), zakończone sukcesem starania o rekonstrukcję XVII-wiecznej kaplicy pw. św. Krzyża na Górze Spiczastej, renowację pomnika Matki Boskiej Królowej Korony Polskiej z 1927 r. (dłuta Marcina Rożka) i przebudowy jego cokołu, remont i rozbudowę infrastruktury cmentarza katolickiego, organizację dorocznych konkursów na najbardziej zadbaną posesję i ogród, organizację imprez integracyjnych dla mieszkańców.
Życie prywatne.
Syn Augustyna, zawiadowcy stacji kolejowej w Garczu, członka Polskiego Związku Zachodniego i Moniki z Szymichowskich. Miał sześcioro rodzeństwa. W 1953 r. ożenił się z Heleną z Piotrowskich, z którą miał dwoje dzieci: Elżbietę i Witolda.
1 września 2015 r. został pochowany na cmentarzu katolickim w Kartuzach.

</doc>
<doc id="4649797" url="https://pl.wikipedia.org/wiki?curid=4649797" title="Obserwowani">
Obserwowani

Obserwowani – brytyjski serial telewizyjny (dramat kryminalny, thriller szpiegowski), wyprodukowany przez BBC One, Heyday Television oraz NBCUniversal International Studios, którego twórcą jest Ben Chanan. Pierwszy sezon serialu był emitowany od 3 września do 8 października 2019 przez BBC One. W Polsce serial był emitowany od 3 listopada 2019 przez Canal+ Seriale.
Fabuła.
Serial opowiada o Shaunie Emerym, byłym żołnierzu, który zostaje uniewinniony od zarzutu popełnienia morderstwa w Afganistanie. Z czasem zostaje odnalezione nagranie video, które świadczy o rozległym spisku wokół byłego żołnierza. Z dnia na dzień staje się on najbardziej poszukiwanym człowiekiem w Londynie.
Produkcja.
Pod koniec marca 2018 roku stacja BBC One zamówiła pierwszy sezon od Bena Chanana.

</doc>
<doc id="4649798" url="https://pl.wikipedia.org/wiki?curid=4649798" title="Torpeda MU90 IMPACT">
Torpeda MU90 IMPACT



</doc>
<doc id="4649808" url="https://pl.wikipedia.org/wiki?curid=4649808" title="Lil Tracy">
Lil Tracy

Lil Tracy"," właściwie Jazz Ishmael Butler (ur. 3 października 1995 w Virginia Beach) – amerykański raper, piosenkarz i twórca tekstów.
Znany najbardziej ze współpracy z raperem Lil Peepem oraz z tego, że jest ściśle powiązany z SoundCloud'em i podziemną sceną muzyki hip-hopowej kojarzonej z niezależnymi artystami.
Życiorys.
Wczesne życie.
Jazz Butler urodził się 3 października 1995 roku w Virginia Beach w stanie Wirginia. Dorastał słuchając muzyki emo i południowych artystów hip-hopowych, którzy zainspirowali go do tworzenia muzyki. Rodzice Butlera rozstali się, gdy miał kilkanaście lat, przez co niezależnie od swojej woli raz przebywał w domu matki, a za innym razem u ojca. Uczęszczał do szkoły średniej w Seattle, w stanie Waszyngton do Garfield High School i mając 17 lat zdecydował, że zostanie bezdomnym.
W 2018 roku po zmieszaniu nieznanych substancji psychoaktywnych trafił do szpitala z poważnym atakiem serca, jednakże nie wystąpiły u niego żadne komplikacje.
Kariera.
Butler zaczął tworzyć muzykę w wieku 15 lat przed przeniesieniem się do Los Angeles. Zaczął rapować pod nazwą "Eblis Dolphin" i na początku swojej kariery wydał kilka mixtape'ów, około 2014 dołączył on do grupy Thraxxhous oraz zmienił swój flow oraz pseudonim na "yung bruh", używał on tego pseudonimu do połowy 2016 razem z innymi pseudonimami takimi jak: Souljahwitch, Yunng Karma i wiele innych jak Sicko Tracy lub Toreshi Minajj. W połowie 2016 roku kolektyw został rozwiązany prawdopodobnie z powodu zbyt wielkiej liczby członków i w rezultacie zmienił dotychczasową nazwę sceniczną na Lil Tracy, gdyż odkrył, że jest już inny artysta używający takiego pseudonimu. Niektórzy członkowie (w tym on) założyli nową grupę, znaną jako Gothboiclique. Lil Tracy za jej pośrednictwem poznał nowojorskiego rapera Lil Peepa. Artyści wkrótce rozpoczęli współpracę ze sobą, dzięki czemu Butler zwrócił na siebie uwagę środowiska SoundCloud'a. 4 lipca 2016 r. wydali razem przełomową EP Castles. 7 lutego 2017 r. artyści wydali kontynuację projektu, Castles II. Na krążku znalazła się hitowa piosenka "Witchblades", która w serwisie YouTube została odtworzona ponad 240 milionów razy (stan na sierpień 2022 r.).
Pod nowym pseudonimem wydał 1 lutego 2017 r. długo wyczekiwany mixtape "Tracy's Manga". 23 lutego razem z Lil Raven'em wydał EP "Fly Away". Dwa miesiące później, czyli 3 kwietnia wydał kolejny mixtape – "XOXO". Butler rapował również w utworze "Awful Things" z albumu Lil Peep'a "Come Over When You're Sober, Pt. 1", wydanym w sierpniu 2017 r. Singel osiągnął szczyt z pozycją 79 na Billboard Hot 100. 8 maja 2018 r. wydał piosenkę „"Like a Farmer"”, która stała się virallem w internecie. Utwór zremixował raper Lil Uzi Vert. Butler przeżywał duże załamanie nerwowe oraz stany depresyjne po śmierci Peep'a przez co przez długi czas nie wydawał żadnej muzyki, jego trzema ostatnimi albumami są wydane w 2018 roku EPki "Sinner" oraz "Designer Talk""" i wydany w 2019 r. długo wyczekiwany album "Anarchy". Album wspierały 2 single; „"Bad For You"”, wydany 29 sierpnia 2019 r, oraz „"Beautiful Nightmare"”, wydany 18 września. Teledyski do utworów zostały opublikowane kolejno 13 września i 4 grudnia. Tracy ogłosił na Twitterze, że Anarchy jest zadedykowane jego zmarłemu przyjacielowi i piosenkarzowi Lil Peepowi. Album sprzedał się w ilości okołu 5 tysięcy sztuk w pierwszym tygodniu. 20 lutego 2020 r. ukazał się teledysk do utworu „Shame”. 13 listopada 2020 roku Tracy wydał swój drugi album, Designer Talk 2. 3 czerwca 2022 r. wydał swój trzeci album, Saturn Child. Album był wspierany przez 3 single; „"Heavenly"”, „"Paranoid"” oraz „"Knight in Shining Armor"”. 
Dyskografia.
EP-ki we współpracy.
Kompilacje

</doc>
<doc id="4649810" url="https://pl.wikipedia.org/wiki?curid=4649810" title="Fundacja Dziedzictwa Kulturowego">
Fundacja Dziedzictwa Kulturowego

Fundacja Dziedzictwa Kulturowego – polska organizacja społeczna zajmująca się ochroną zabytków i promocją dziedzictwa kulturowego.
Fundacja Dziedzictwa Kulturowego została założona w 2012 r. z inicjatywy dr. Michała Laszczkowskiego i Pawła Wilskiego. Fundacja realizuje liczne projekty edukacyjne, wolontariackie oraz konserwatorskie. Prowadzi prace konserwatorskie w Polsce, na Białorusi, we Francji, na Łotwie, w Mołdawii na Ukrainie oraz we Włoszech.
Konserwacje.
Podstawowym zadaniem fundacji jest organizacja i prowadzenie prac konserwatorskich przy obiektach zabytkowych w Polsce i za granicą.
Wolontariat.
FDK prowadzi szeroko zakrojone prace wolontariackie w Polsce (na cmentarzach tatarskich i żydowskich) oraz na Ukrainie (na terenie Wołynia i Tarnopolszczyzny). W ramach działań wolontariackich przeprowadzono inwentaryzację nagrobków polskich na cmentarzach w Latgalii (danych Inflantach Polskich) na Łotwie.
Stypendium.
Stypendium Fundacji Dziedzictwa Kulturowego przyznawane jest od 2014 r. dyplomantom Wydziałów Konserwacji i Restauracji Dzieł sztuki na realizację pracy dyplomowej. Prace dyplomowe, na realizację których przyznawane było dotychczas stypendium, realizowane były w Kamieńcu Podolskim, w Horyńcu Zdroju, we Lwowie oraz w Krakowie.
Gala Fundacji.
Doroczna uroczystość organizowana przeważnie w kwietniu każdego roku, podczas której oprócz prezentacji działań Fundacji, zasłużeni dla ochrony dziedzictwa kulturowego konserwatorzy, historycy sztuki i działacze społeczni otrzymują wyróżnienia. Wręczane jest także stypendium Fundacji. W 2016 r. podczas Gali Fundacji na Zamku Królewskim w Warszawie na ręce ordynariusza łuckiego ks. bp. Witalija Skomorowskiego Zarząd Fundacji przekazał zrekonstruowany obraz patronki Wołynia do Kolegiaty Świętej trójcy w Ołyce, gdzie po zakończeniu prac konserwatorskich erygowane będzie pierwsze na Wołyniu rzymskokatolickie sanktuarium maryjne.
Fundusz wieczysty na rzecz Cmentarza Żydowskiego w Warszawie.
W grudniu 2017 r. na mocy specjalnej ustawy ustanowiony przy Fundacji fundusz wieczysty przeznaczony na renowację cmentarza żydowskiego przy ul. Okopowej w Warszawie został zasilony kwotą 100 mln złotych. Sam kapitał jest inwestowany w tzw. bezpieczne instrumenty finansowe i pozostaje nienaruszony. Wypracowane zyski są inwestowane w renowację cmentarza.

</doc>
<doc id="4649815" url="https://pl.wikipedia.org/wiki?curid=4649815" title="Narodowy Bank Tadżykistanu">
Narodowy Bank Tadżykistanu

Narodowy Bank Tadżykistanu () – tadżycki bank centralny i rezerwowy z siedzibą w Duszanbe, utworzony 21 lutego 1991 r. Bankowi przysługuje wyłączne prawo emitowania znaków pieniężnych Tadżykistanu. Jest niezależnym podmiotem prawnym w kraju. 
Cele i funkcje.
Cele.
Główne cele banku to:

</doc>
<doc id="4649818" url="https://pl.wikipedia.org/wiki?curid=4649818" title="Leszek Sawicki">
Leszek Sawicki



</doc>
<doc id="4649823" url="https://pl.wikipedia.org/wiki?curid=4649823" title="Wanda Ostrowska (ujednoznacznienie)">
Wanda Ostrowska (ujednoznacznienie)



</doc>
<doc id="4649833" url="https://pl.wikipedia.org/wiki?curid=4649833" title="Mościcki Klub Balonowy">
Mościcki Klub Balonowy

Mościcki Klub Balonowy – jeden z ośrodków sportu balonowego w Polsce.
Historia.
Okres międzywojenny.
Pierwszy raz w Tarnowie balony z pasażerami wystartowały w marcu 1933 roku. 3 maja 1933 roku Eugeniusz Kwiatkowski, dyrektor Państwowej Fabryki Związków Azotowych,  wyraził zgodę na utworzenie klubu balonowego. Spotkanie założycielskie odbyło się 29 czerwca 1933 roku. Pierwszym prezesem został Leszek Krzyszkowski. Jego zastępcą został Mieczysław Jaworek, sekretarzem Marian Łańcucki, a kierownikiem lotów inż Lech Szorc. W 1934 roku na terenie Polski istniały 4 ośrodki w których rozwijał się sport balonowy. Oprócz Krakowa, Warszawy i Legionowa (przy Wojskowych warsztatach balonowych), działał klub w Mościcach przy Państwowych Zakładach Azotowych. Otrzymany od wojska balon "Warszawa" o pojemności 750 m³ wyremontowały Wojskowe Warsztaty Balonowe w Jabłonnie. Po remoncie został on w Ministerstwie Komunikacji zarejestrowany jako balon "Mościce" i otrzymał znaki rejestracyjne SP-ALP.
Klub miał dobre warunki do rozwoju głównie dzięki wsparciu Zakładów Azotowych, które zgodziły się na sprzedaż Klubowi wodoru po kosztach, a czasem bezpłatnie. Również Dyrekcja Państwowych Wytwórni Olejów Mineralnych ,Polmin" pozwoliła Klubowi korzystać bezpłatnie z gazu ziemnego, dostarczanego rurociągiem do pobliskich Zakładów. Klub balonowy użytkował tzw. małe błonia mieszczące się niedaleko lotniska w Mościcach, przy obecnej ulicy Kwiatkowskiego (wtedy ul. Fabrycznej). W październiku 1933 roku porucznik Pomaski odbył ponad 400 kilometrowy lot na balonie Kraków z Mościc do wsi Chorodziec koło Kowla. W 1934 roku por. Władysław Pomaski pełnił obowiązki instruktora klubu. Pod koniec 1934 roku klub zawarł umowę z Aeroklubem krakowskim zgodnie z którą członkowie jego sekcji balonowej mogli szkolić się w Mościcach. 
4 grudnia 1934 roku wieczorem wystartował z Mościc balon Toruń podejmując próbę pobicia rekordu długości lotu w linii prostej dla balonów o pojemności 2200 m³. Drużynę stanowili: kpt. Pomaski i inż. Leszek Krzyszkowski. Balon wylądował po przebyciu 1470 km, nie pobijając rekordu ustanowionego w 1932 roku przez amerykańskich zawodników T. Settle i Brushell podczas XX Pucharu Gordona Bennetta.
W 1935 roku klub wykonał 30 lotów (głównie szkolnych dla kandydatów na pilotów balonowych), przelatując 3455 km (134 godziny lotów). W 1936 roku Klub otrzymał balon " Mościce I" o pojemności 750 m³ i znaku rejestracyjnym SP-AXZ.
W 1937 roku Klub posiadał 4 balony: "Mościce, Mościce I, Kraków i Mościce II." W 1937 roku członkowie klubu odbyli na nich 34 loty, przelatując 4234 km (211 godzin i 50 minut). W zawodach o puchar Gordon-Bennetta, które odbyły się w 1938 roku w Brukseli wziął udział ówczesny prezes klubu Leszek Krzyszkowski, który wraz z kapitanem Antonim Januszem na balonie Polonia zajął II miejsce.
12 marca 1938 roku Leszek Krzyszkowski wraz z Leonem Szorcem wystartowali balonem Sanok do lotu długodystansowego w kierunku południowym. Balon o pojemności 1600 m³ został wypożyczony od działającego w Sanoku Klubu Balonowego "Guma". Został napełniony mieszaniną wodoru i azotu o ciężarze właściwym, odpowiadającym używanemu wówczas gazowi świetlnemu (0,598). Piloci wylądowali po 16 godzinach we wsi Kaustice, 13 kilometrów od Wiszegradu po przebyciu w linii prostej 705 km. W 1938 roku odbyto 31 lotów 234 godz.). Klub pod koniec roku miał 8 pilotów i 2 balony (1 się spalił).
Gdy w kwietniu 1939 roku zmienił się statut Aeroklubu Rzeczypospolitej i z organizacji osób fizycznych został zmieniony w związek klubów terytorialnych, Mościcki klub Balonowy stał się jego członkiem. W pierwszym walnym zgromadzeniu wziął udział inż. M. Jaworek. W maju 1939 roku członkowie Klubu inż. Szorc i inż. Łańcucki na balolnie "Mestwin" wzięli udział w zawodach zorganizowanych przez Aeroklub Belgijski z okazji Wystawy Narodowej w Zurychu. Na 14 balonów z 7 państw zajęli 9 miejsce. 
Do 20 listopada 1938 roku członkowie Klubu wykonali 31 lotów o łącznej długości 5846 k m w czasie 234 godz. Klub do 1938 roku miał 8 pilotów z licencją, 2 balony (1 się spalił), a wyszkolił 3 pilotów. 
Okres po II wojnie światowej.
W marcu 1961 roku powstała sekcja balonowa. 2 lipca ze stadionu Unii Tarnów nowo powstała sekcja organizuje publiczny start 2 balonów: „Syreny” i „Warszawy”. Balon „Warszawa” pilotują Zbigniew Burzyński i Jan Gawęcki. jako pasażerowie polecieli: Stanisław Opałko (wówczas dyrektor Zakładów Azotowych), Stanisław Szot (sekretarz PZPR) i Franciszek Tomusiak. Syrenę pilotował Florian Musiał, a pasażerami byli Bogdan Rogalski, Stefania Szot i Kazimierz Bryg. Prezesem sekcji został wybrany Kazimierz Nikiel
W 1962 roku sekcja balonowa Aeroklubu Podkarpackiego przy Zakładach Azotowych (wtedy im. F. Dzierżyńskiego) zorganizowała 3 lipca start balonu "Polonez". Wystartował on z terenu Zakładów, a pilotem był inż. Zbigniew Burzyński. W towarzystwie pracownika zakładów Józefa Woźniaka i Juliana Bojanowskiego z Instytutu Lotnictwa odbył on lot do Biecza.
Reaktywacja działalności.
W 1996 roku Krzysztof Rękas i Paweł Orłowski reaktywowali działalność klubu. 6 maja 2000 roku odbył się w kopalni soli w Wieliczce pierwszy lot podziemny balonem. Klub nie miał stałej siedziby, a sprzęt przechowywał w tarnowskim Ośrodku Sportu i Rekreacji w Mościcach. W styczniu 2021 roku klub za zgodą prezydenta Tarnowa wydzierżawił na 20 lat z 90% bonifikatą pomieszczenia dawnej remizy strażackiej przy ulicy Kolejowej. W budynku planowane jest stworzenie warsztatu, sali szkoleniowej i małego muzeum. Budynek wymaga remontu, jedno z pomieszczeń wymiany podłogi, konieczne jest przygotowanie podjazdu i budowa wiaty. 
Krajowe zawody o puchar płk. Wańkowicza.
Po raz pierwszy Mościcki Klub Balonowy zorganizował X edycję zawodów 8 maja 1938 roku. Pierwszy raz w historii zawodów organizował je klub cywilny (dotychczas wojskowe). Drugą nowością w organizacji zawodów było użycie do napełniania balonów zamiast tradycyjnie używanego „gazu świetlnego”, wodoru lub gazu ziemnego (metanu).
28 maja 1939 roku Mościcki Klub Balonowy po raz drugi był gospodarzem XI Krajowych zawodów o puchar płk. Wańkowicza. Powodem przyznania organizacji imprezy było docenienie jakości poprzedniej edycji. Prezesem komitetu organizacyjnego został dyrektor Zakładów Azotowych Romuald Wowkonowicz. W zawodach wzięło udział 14 balonów. Mościcki Klub Balonowy reprezentowały 3 balony: „Mościce I” (załoga: Halina Szorcowa i por. Józef Urbaniak), „Poznań” (załoga: pp. Bronisław Kasprzak i Józef Pelc), „Mościce III” (załoga: inż. Leon Szorc). Balon „Mościce III” został warunkowo dopuszczony do udziału w zawodach ze względu na małą pojemność, która wynosiła 450 m³. W zawodach zajął ostatnie 12. miejsce po locie na odległość 10,5 km (2 balony zostały zdyskwalifikowane, ponieważ wylądowały poza granicami Polski). Pozostałe balony zajęły: „Poznań” 2. miejsce (135,1 km) i „Mościce I” – ósme (111,6 km). W uroczystości otwarcia zawodów wziął udział wojewoda krakowski Józef Tymiński. 
Samochodowy wyścig za balonem.
Drugi samochodowy wyścig odbył się 21 maja 1934 roku. Przyznano 3 nagrody: pierwszą przechodnią dla pierwszego uczestnika bez względu na rodzaj maszyny i 2 stałe dla pierwszego automobilu i motoru. 
Wiosną klub organizował samochodowy pościg za balonem o nagrodę przechodnią klubu. III samochodowy pościg za balonem odbył się 5 maja 1935 roku. Rolę „lisa” za którym podążały samochody odegrał balon „Mościce” pilotowany przez kpt. Pomaskiego, któremu towarzyszyli: starosta tarnowski Mieczysław Lissowski i inżynier Karol Huelle. Po raz drugi zwycięzcą został dr Stefan Pawlikowski. Balon „Mościce” przewiózł pocztę balonową, którą nadano w urzędzie pocztowym w Borzęcinie. W IV wyścigu w 1936 roku wzięło udział 25 samochodów. Balon z powodu zbyt dużego odciążenia i zbliżającej się burzy musiał wylądować po godzinie lotu. Zwycięzcą wyścigu został inż. Tertil na samochodzie Praga. Z okazji wyścigu przesyłki wysłane na adres poczty Mościce zostały przewiezione pocztą balonową i nadane w Borzęcinie. Napłynęło 2000 listów z całej Polski. Ostemplowano je pieczęciami Mościckiego Klubu Balonowego i urzędu pocztowego w Mościcach. V samochodowy pościg za balonem odbył się 9 maja 1937 roku.

</doc>
<doc id="4649835" url="https://pl.wikipedia.org/wiki?curid=4649835" title="Eugeniusz Kozaczka">
Eugeniusz Kozaczka

Eugeniusz Tadeusz Kozaczka (ur. 22 lipca 1942) – polski profesor nauk technicznych, hydrolog. Specjalizuje się w zagadnieniach z zakresu mechaniki płynów, hydroakustyki oraz mechatroniki. Służył w stopniu komandora w Marynarce Wojennej Rzeczypospolitej Polskiej.
Członek korespondent Polskiej Akademii Nauk od 2016 roku. Wykładowca na Wydziale Oceanotechniki i Okrętownictwa Politechniki Gdańskiej oraz w Akademii Marynarki Wojennej im. Bohaterów Westerplatte. Uczył również na Uniwersytecie Technologiczno-Przyrodniczym im. Jana i Jędrzeja Śniadeckich w Bydgoszczy a także na Politechnice Koszalińskiej. Były przewodniczący Polskiego Towarzystwa Akustycznego. 
Tytuł magistra inżyniera z zakresu fizyki technicznej uzyskał w 1971 roku na Wojskowej Akademii Technicznej im. Jarosława Dąbrowskiego w Warszawie pisząc pracę zatytułowaną "Badania cienkich warstw BiMn". Doktoryzował się pięć lat później w Instytucie Maszyn Przepływowych im. Roberta Szewalskiego PAN na podstawie rozprawy "Badania zaburzeń hydroakustycznych w ośrodkach ograniczonych""." Habilitację uzyskał w 1980 roku na Wydziale Mechanicznym WAT. Tematem pracy habilitacyjnej było "Badanie podwodnych zaburzeń akustycznych wytwarzanych przez śrubę okrętową". Tytuł profesora nadano mu w 1990 roku w AMW w Gdyni.
Nagrody i wyróżnienia.
Uhonorowany m.in.:

</doc>
<doc id="4649837" url="https://pl.wikipedia.org/wiki?curid=4649837" title="The Spy">
The Spy

The Spy – francusko-amerykański internetowy miniserial (dramat szpiegowski) wyprodukowany przez Legende Films, Canal+ oraz Netflix. Wszystkie 6 odcinków zostało udostępnionych 6 września 2019 na platformie Netflix.
Fabuła.
Serial przedstawia historię wywiadowczej działalności Eliego Cohena – agenta izraelskiego Mosadu, który w latach 1962–1965 prowadził ponad trzyletnią misję szpiegowską w Syrii.
Produkcja.
Serial był kręcony w Maroku (Rabat, Fez, Fez-Bulman, Al-Kunajtira, Sale), na Węgrzech (Budapeszt) i w Wielkiej Brytanii. Filmowanie w Syrii nie było możliwe z powodu trwającej tam wojny domowej.

</doc>
<doc id="4649840" url="https://pl.wikipedia.org/wiki?curid=4649840" title="Tadeusz Sobieraj">
Tadeusz Sobieraj

Tadeusz Sobieraj (ur. 1944 w Warszawie) – polski fotografik, geodeta.
Życiorys.
Syn Edwarda i Anny. Absolwent Technikum Fototechnicznego w Zespole Szkół Fototechnicznych w Warszawie przy ul. Spokojnej 13, następnie Wydziału Geodezji i Kartografii Politechniki Warszawskiej ze specjalnością fotogrametria i teledetekcja.
Siostra Danuta Sobieraj, także absolwentka Technikum Fototechnicznego w r. szkol. 1959/1960.
W kręgu jego przyjaciół znaleźli się wychowankowie Ośrodka Szkolno-Wychowawczego w Laskach: Henryk Klimaszewski i Marian Hartman.
W latach 70. XX w. wykładowca w Pracowni technik fotograficznych na Wydziale Grafiki Akademii Sztuk Pięknych w Warszawie. W latach 2001-2009 prowadził zajęcia z fotografii prasowej w Instytucie Edukacji Medialnej i Dziennikarstwa Uniwersytetu Kardynała Stefana Wyszyńskiego w Warszawie. W 1986 r. dwukrotny stypendysta rządu włoskiego w dziedzinie fotografii. Wówczas mieszkał w Perugii, gdzie prowadził Bibliotekę Polską przy via Ariodante Fabretti 59.
Twórczość artystyczna.
Autor licznych fotografii prasowych zebranych w albumach, krajowych i zagranicznych wydawnictwach encyklopedycznych. Swoje prace prezentował podczas ponad 100 wystaw i wernisaży fotograficznych zrealizowanych w Polsce i poza jej granicami.
Twórczość fotograficzna i drobnych utworów poetyckich Tadeusza Sobieraja koncentruje się głównie na tematyce:
– pontyfikatu Jana Pawła II oraz czasie papieskiej recepcji pośmiertnej do czasu kanonizacji,
– religiach świata i międzyreligijnych/ ekumenicznych modlitw o pokój,
– historii wojen i pokoju ze szczególnym uwzględnieniem II wojny światowej, męczeństwa świętych i błogosławionych za wiarę, Ojczyznę i bliźniego, w tym obiektów kultury materialnej: cmentarzy i nekropolii Polaków w Polsce i na obczyźnie, np. Cmentarza Wojskowego na Powązkach, Monte Cassino oraz pomników, np. Pomnik Gloria Victis w Warszawie, Pomnik Marcelego Nowotki w Warszawie.

</doc>
<doc id="4649851" url="https://pl.wikipedia.org/wiki?curid=4649851" title="Mieczysław Wieliczko">
Mieczysław Wieliczko



</doc>
<doc id="4649855" url="https://pl.wikipedia.org/wiki?curid=4649855" title="Rembertów Bezpośrednio">
Rembertów Bezpośrednio

Stowarzyszenie Rembertów Bezpośrednio – ruch miejski działający w warszawskiej dzielnicy Rembertów jako stowarzyszenie rejestrowe, jego członkowie od 2014 zasiadają w radzie dzielnicy.
Działalność.
Stowarzyszenie tworzą mieszkańcy Rembertowa. W 2012 założono blog o nazwie Rembertów Bezpośrednio. W 2015 inicjatywę oficjalnie zarejestrowano jako stowarzyszenie. Na czele trzyosobowego zarządu stoi Aleksander Lesiński.
Jako inicjatywa społeczna angażuje się w działalność polityczną na szczeblu samorządowym. Rembertów Bezpośrednio angażuje się kwestie infrastruktury i transportu w dzielnicy, np. budowy tunelu łączącego ul. Marsa z Chruściela. Organizuje akcje charytatywne, wydarzenia sportowe i sąsiedzkie, jarmarki, aktywności internetowe. Stowarzyszenie wydaje czasopismo.
Udział w wyborach.
W wyborach samorządowych 2014 Komitet Wyborczy Rembertów Bezpośrednio otrzymał 855 głosów (9,4%), co dało jeden mandat. W wyborach do rady dzielnicy w 2018 Rembertów Bezpośrednio uzyskał 2527 głosów (21,08%), co przełożyło się na cztery mandaty. Do rady miasta Warszawy zaś, startując w ramach ogólnomiejskiej koalicji KWW Miasto Jest Nasze – Ruchy Miejskie, w okręgu obejmującym Pragę-Południe oraz Rembertów – zdobył 5927 głosów (5,77%), co mimo przekroczenia progu wyborczego nie przełożyło się na miejsca w radzie.

</doc>
<doc id="4649857" url="https://pl.wikipedia.org/wiki?curid=4649857" title="Uniwersytet w Mannheim">
Uniwersytet w Mannheim



</doc>
<doc id="4649860" url="https://pl.wikipedia.org/wiki?curid=4649860" title="Państwowa Wyższa Szkoła Zawodowa w Płocku">
Państwowa Wyższa Szkoła Zawodowa w Płocku



</doc>
<doc id="4649861" url="https://pl.wikipedia.org/wiki?curid=4649861" title="Aguti środkowoamerykański">
Aguti środkowoamerykański

Aguti środkowoamerykański ("Dasyprocta punctata") – gatunek gryzonia z rodziny agutiowatych. Według Mammal Species of the World – zamieszkujący tereny od stanu Chiapas i półwyspu Jukatan w południowej części Meksyku po południową Boliwię, północną Argentynę i południowo-wschodnią Brazylię. Międzynarodowa Unia Ochrony Przyrody (IUCN) wskazuje także, że zwierzę zamieszkuje: tereny Mezoameryki i Ameryki Południowej w podzielonych populacjach. Ale podaje, że w północnej części zakresu zwierzę zamieszkuje od stanu Chiapas i półwyspu Jukatan w południowej części Meksyku, natomiast w części południowej ma zamieszkiwać północny Ekwador, Kolumbię, zachodnią Wenezuelę – w paśmie górskim Serranía de Perijá i na zachodnich zboczach Sierra Nevada de Mérida. Zakres ma sięgać na południe – wzdłuż kolumbijskiego i ekwadorskiego wybrzeża Oceanu Spokojnego, a na wschodnich zboczach Andów do rzeki Sararé w Wenezueli. IUCN podaje także dwa różne graniczne poziomy wysokości, do której gatunek występuje – do 1600 m n.p.m. lub do 2400 m n.p.m. Oba źródła zgodnie podają, że gatunek został także introdukowany w zachodniej i wschodniej części Kuby i na Kajmanach. 
Systematyka.
W obrębie gatunku wyodręnia się 10 podagtunków:
Kariotyp.
Garnitur chromosomowy aguti środkowoamerykańskiego (podgatunku "D. p. variegata") tworzą 32 pary (2n=64) chromosomów; FN=124.
Tryb życia.
Aguti środkowoamerykański wiedzie dzienny tryb życia, ale można czasem napotkać go także w nocy. Jest zwierzęciem naziemnym. Żyje w parach. Samica rodzi 1–2 młodych. Młode stają się samodzielne w wieku 4 do 5 miesięcy.
Ekologia.
Jest roślinożercą. Żywi się owocami, miękkimi nasionami i młodymi pędami roślin leśnych. 
Rozmieszczenie geograficzne.
Według Mammal Species of the World aguti środkowoamerykański zamieszkuje tereny od stanu Chiapas i półwyspu Jukatan w południowej części Meksyku po południową Boliwię, północną Argentynę i południowo-wschodnią Brazylię. Międzynarodowa Unia Ochrony Przyrody (IUCN) także wskazuje, że zwierzę zamieszkuje: tereny Mezoameryki i Ameryki Południowej w podzielonych populacjach, ale precyzuje, że w północnej części zakresu zwierzę zamieszkuje od stanu Chiapas i półwyspu Jukatan w południowej części Meksyku, ale w części południowej ma zamieszkiwać północny Ekwador, Kolumbię, zachodnią Wenezuelę – w paśmie górskim Serranía de Perijá i na zachodnich zboczach Sierra Nevada de Mérida. Zakres ma sięgać na południe – wzdłuż kolumbijskiego i ekwadorskiego wybrzeża Oceanu Spokojnego, a na wschodnich zboczach Andów do rzeki Sararé w Wenezueli. IUCN podaje także dwa różne graniczne poziomy wysokości, do której gatunek występuje – do 1600 m n.p.m. lub do 2400 m n.p.m. Oba źródła zgodnie podają, że gatunek został także introdukowany w zachodniej i wschodniej części Kuby i na Kajmanach.

</doc>
<doc id="4649862" url="https://pl.wikipedia.org/wiki?curid=4649862" title="Karabin maszynowy wz. 99">
Karabin maszynowy wz. 99



</doc>
<doc id="4649863" url="https://pl.wikipedia.org/wiki?curid=4649863" title="Dasyprocta punctata">
Dasyprocta punctata



</doc>
<doc id="4649865" url="https://pl.wikipedia.org/wiki?curid=4649865" title="Roya">
Roya

Roya (fr.), Roia (wł.) – rzeka w Alpach Liguryjskich, na pograniczu Francji (departament Alpy Nadmorskie) i Włoch (prowincja Imperia), dopływ Morza Liguryjskiego.
Źródła rzeki znajdują się na terytorium Francji, na południowym zboczu przełęczy Tende, na wysokości około 1850 m n.p.m. Rzeka płynie w kierunku południowym, w dolnym biegu przekracza granicę włoską. W mieście Ventimiglia uchodzi do Morza Liguryjskiego. Długość rzeki wynosi 59 lub 60 km, z czego 40 km znajduje się w granicach Francji.

</doc>
<doc id="4649866" url="https://pl.wikipedia.org/wiki?curid=4649866" title="Roia">
Roia



</doc>
<doc id="4649875" url="https://pl.wikipedia.org/wiki?curid=4649875" title="Nizom Sangow">
Nizom Sangow

Nizom Sangow (tadż. Низом Сангов; ur. 26 czerwca 1983 w Temurmalik w wilajecie chatlońskim) – tadżycki sztangista, olimpijczyk.
Uczestnik letnich igrzysk olimpijskich. Wystąpił na igrzyskach w Pekinie (2008) w kategorii wagowej do 69 kilogramów, w której zajął 24. miejsce z wynikiem 250 kg w dwuboju (115 kg w rwaniu i 135 kg w podrzucie). Była to ostatnia pozycja wśród zawodników sklasyfikowanych.
Trzykrotnie uczestniczył w mistrzostwach świata. Najwyższe miejsce zajął w 2005 roku (13. lokata). Uczestniczył także w mistrzostwach Azji i w igrzyskach azjatyckich, lecz bez medalowych zdobyczy (najlepszy wynik – 5. miejsce na mistrzostwach Azji w 2011 roku).

</doc>
<doc id="4649881" url="https://pl.wikipedia.org/wiki?curid=4649881" title="Daniel Kuszewski">
Daniel Kuszewski

Daniel Kuszewski (ur. 3 stycznia 1886 w Suchedniowie, zm. 21 listopada 1977) – polski działacz spółdzielczości spożywców. Przewodniczący Rady Głównej Związku Rewizyjnego Spółdzielni RP.
Życiorys.
Syn Ignacego. Zaczynał pracę zawodową w 1899 jako pomocnik sekretarza w urzędzie gminy w Opatowie, od 1904 do 1907 był buchalterem w Towarzystwie Pożyczkowo-Oszczędnościowym. dodatkowo od 1904 przez dwa lata był pracownikiem kancelaryjnym u notariusza w Opatowie. Od 1905 działał w Polskiej Partii Socjalistycznej, w latach 1906–1903 należał do Ochotniczej Straży Pożarnej. Od 1906 do 1913 był notariuszem, od 1912 zaangażował się w spółdzielczość spożywców. Od 1913 do 1930 pracował w Warszawskim Związku Stowarzyszeń Spożywczych, a następnie w PSS „Społem” w Warszawie i Kielcach. Pracował jako lustrator, a następnie Kierownik Działu Lustracyjnego. Od 1925 do 1930 był dyrektorem gospodarczym w Krajowej Spółdzielni Spożywczej Kolejarzy, w 1930 należał do grupy organizatorów Banku „Społem”, a następnie był jego dyrektorem oraz Prezesem Zarządu. Członek Krajowej Rady Narodowej. Od lutego 1945 do marca 1947 był podsekretarzem stanu Ministerstwie Skarbu. W 1946 został powołany na stanowisko Prezesa Zarządu Banku Gospodarstwa Spółdzielczego, od 1946 członek Polskiej Partii Robotniczej, następnie Polskiej Zjednoczonej Partii Robotniczej. Od 1954 do przejścia na emeryturę w 1961 pełnił funkcję Prezesa Zarządu Centralnego Związku Spółdzielczego.
Pochowany na Cmentarzu Wojskowym na Powązkach (kwatera B 4-Tuje-19).

</doc>
<doc id="4649883" url="https://pl.wikipedia.org/wiki?curid=4649883" title="James McSweeney">
James McSweeney

James Adam McSweeney (ur. 24 października 1980 w Corku) – angielski zawodnik mieszanych sztuk walki oraz kick-bokser wagi ciężkiej. Półfinalista 10 części The Ultimate Fightera wagi ciężkiej. W swojej karierze walczył m.in. dla Cage Rage Championships, One Championship, BAMMA, UFC czy KSW.
Życiorys.
Urodzony w Corku w Irlandii, ale wychowany w Londynie w Anglii. McSweeney zaczął od trenowania kick-boxingu, gdy miał 6 lat. W wieku 15 lat opuścił szkołę i przeniósł się do Tajlandii, aby trenować w pełnym wymiarze godzin muay thai. Utalentowany kickbokser i zawodnik muay thai zdobył wiele tytułów brytyjskich, europejskich i światowych.
W 2006 roku przeszedł na mieszane sztuki walki i zamieszkał z trenerem ""The Ultimate Fightera"," Rashadem Evansem. Obaj szybko nawiązali więź, po tym jak McSweeney pomógł w przygotowaniach Evansa do walki przeciwko Forrestowi Griffinowi w grudniu 2008 roku. McSweeney podczas treningu do walki z Travisem Brownem przeniósł swój obóz z klubu "Jackson Submission Fighting" w Albuquerque do "Grudge Training Center w" Denver, aby trenować w pełnym wymiarze godzin wraz z innymi zawodnikami UFC, takimi jak: Shanem Carwinem, Brendanem Schaubem czy Natem Marquardtem.
Kariera sportowa.
Program The Ultimate Fighter i UFC.
Zagrał w "", 10 odsłonie programu The Ultimate Fighter, organizowanego przez najlepszą federacją mieszanych sztuk walki – Ultimate Fighting Championship. McSweeney był pierwszym ogólnym wyborem i zawalczył w drugim odcinku serialu przeciwko Wesowi Shiversowi, pokonując go decyzją większościową. Następnie przeszedł do następnej rundy turnieju, walcząc z kolegą z klubu, Mattem Mitrionem. McSweeney wygrał za pomocą duszenia gilotynowego w pierwszej rundzie. W półfinale przegrał z byłym mistrzem wagi ciężkiej IFL – Royem Nelsonem przez TKO, po tym jak został ubity w parterze z pozycji krucyfiksa przez swojego rywala.
Po nieudanym półfinale otrzymał drugą szansę od UFC na ponowny występ w programie. 5 grudnia 2009 podczas gali " zawalczył z Darrillm Schoonoverem, wygrywając przez TKO w trzeciej rundzie. Walka została wpisana do rekordu zawodowego.
McSweeney po raz drugi wystąpił w UFC, na karcie "Ultimate Fighter: Team Liddell vs. Team Ortiz Finale", walcząc z niepokonanym Travisem Brownem. Walka zakończyła się zwycięstwem przez TKO dla Amerykanina, dzięki ciosom w pierwszej rundzie. McSweeney po walce stwierdził, że został uderzony nielegalnymi łokciami i próbował odwołać się od porażki, jednak później postanowił odrzucić protest i skupiał się na swojej następnej walce.
McSweeney przeszedł do kategorii półciężkiej podczas występu na gali UFC 120 z Fábio Maldonadem, po tym jak niedoszły rywal Tom Blackledge został zmuszony do wycofania się z walki. McSweeney przegrał walkę w trzeciej rundzie przez TKO.
Według informacji 20 stycznia 2011 rozmowy na koncie McSweeneya na Twitterze wyraźnie wskazywały, że nie jest on już częścią UFC.
One Championship.
W 2014 roku McSweeney podpisał kontrakt z azjatycką organizacją One Championship. W pierwszej walce zmierzył się z Chrisem Lokteffem na gali ""ONE Fighting Championship: Rise of Heroes" w maju i wygrał walkę przez nokaut latającym kolanem w pierwszej rundzie.
W swojej drugiej walce o awans zmierzył się z Cristiano Kaminishim podczas gali "ONE FC: Reign of Champions" w sierpniu. Ponownie wygrał walkę przez KO w pierwszej rundzie.
W swojej trzeciej walce z awansem zmierzył się z Rogerem Gracie na "ONE FC 23: Warrior's Way"" w grudniu. Przegrał walkę przez TKO w trzeciej rundzie.
Konfrontacja Sztuk Walki.
31 października 2015 podczas gali "KSW 32: Road to Wembley" w debiucie dla polskiej federacji pokonał przez duszenie zza pleców Marcina Różalskiego w pierwszej rundzie.
5 marca 2016 na "KSW 34: New Order"" zawalczył z mistrzem Karolem Bedorfem o pas KSW w wadze ciężkiej. Bedorf w pierwszej rundzie znokautował McSweeneya.
22 października 2017 roku miał zawalczyć na gali "KSW 40" z Mariuszem Pudzianowskim, jednak z powodu choroby padaczki musiał zrezygnować z występu w Dublinie. Nowym rywalem "Pudziana" w walce wieczoru został Jay Silva.
Po 2 letniej przerwie zawalczył ponownie dla polskiej federacji, podczas "KSW 45: Return to Wembley". Początkowo rywalem McSweeneya miał zostać polski król nokautu, Michał Andryszak, jednak ten z powodu kontuzji zrezygnował z walki. Nowym rywalem Brytyjczyka został doświadczony Brazylijczyk, Thiago Silva. 6 października uległ rywalowi jednogłośnie na punkty.

</doc>
<doc id="4649886" url="https://pl.wikipedia.org/wiki?curid=4649886" title="Ulrich Irmer">
Ulrich Irmer

Ulrich (Uli) Irmer (ur. 19 stycznia 1939 w Bochum, zm. 12 kwietnia 2022 w Feldafingu) – niemiecki polityk i prawnik, poseł do Parlamentu Europejskiego I kadencji, deputowany Bundestagu XI, XII, XIII i XIV kadencji.
Życiorys.
Przez rok uczył się w szkole średniej w Michigan, maturę zdał w Niemczech. Studiował filozofię, teologię, literaturoznawstwo, politologię i historię na uczelniach w Bonn, Tybindze oraz Hamburgu. Na Uniwersytecie Ludwika i Maksymiliana w Monachium uzyskał magisterium z prawa, następnie zdał państwowe egzaminy prawnicze I i II stopnia. Pracował jako asystent zarządu firmy ubezpieczeniowej, w 1973 rozpoczął w Monachium praktykę jako adwokat i audytor.
W 1961 zaangażował się w działalność polityczną w ramach Wolnej Partii Demokratycznej, należał m.in. do jej krajowej egzekutywy (w latach 1984–1986, 1988–1990 i 1993–1995). W 1972 oficjalnie ogłoszono jego elekcję do Bundestagu, jednak po ponownym przeliczeniu głosów okazało się, że nie został wybrany do parlamentu. W 1979 wybrano go posłem do Parlamentu Europejskiego I kadencji. Przystąpił do frakcji liberałów i demokratów, należał m.in. do Komisji ds. Kontroli Budżetu, Komisji ds. Stosunków Gospodarczych z Zagranicą, Komisji ds. Rozwoju i Współpracy. W latach 1987–2002 zasiadał w Bundestagu czterech kadencji, będąc m.in. rzecznikiem FDP ds. międzynarodowych. Należał także do Zgromadzenia Parlamentarnego Rady Europy.
Jego małżeństwo zakończyło się rozwodem, miał córkę. W 2017 opublikował poświęconą polityce książkę pt. "Am Fuß der chinesischen Mauer".

</doc>
<doc id="4649887" url="https://pl.wikipedia.org/wiki?curid=4649887" title="Osiedle Rąbin">
Osiedle Rąbin



</doc>
<doc id="4649889" url="https://pl.wikipedia.org/wiki?curid=4649889" title="Moskale (Białoruś)">
Moskale (Białoruś)

Moskale (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, nad Szczarą i przy lasach Rezerwatu Krajobrazowego Puszcza Lipiczańska.
W dwudziestoleciu międzywojennym leżały w Polsce, w województwie nowogródzkim, powiecie szczuczyńskim (do 1929 w powiecie lidzkim), w gminie Orla.

</doc>
<doc id="4649890" url="https://pl.wikipedia.org/wiki?curid=4649890" title="Monkiewicze">
Monkiewicze



</doc>
<doc id="4649893" url="https://pl.wikipedia.org/wiki?curid=4649893" title="Monkiewicze (Białoruś)">
Monkiewicze (Białoruś)

Monkiewicze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, przy drodze republikańskiej .
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4649894" url="https://pl.wikipedia.org/wiki?curid=4649894" title="Mońkiewicze">
Mońkiewicze



</doc>
<doc id="4649895" url="https://pl.wikipedia.org/wiki?curid=4649895" title="Miechowsk">
Miechowsk

Miechowsk (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze.
Dawniej dwa majątki ziemskie. W dwudziestoleciu międzywojennym wieś i folwark Miechowsk leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4649897" url="https://pl.wikipedia.org/wiki?curid=4649897" title="Naćkowo">
Naćkowo

Naćkowo (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze.
W dwudziestoleciu międzywojennym leżało w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4649898" url="https://pl.wikipedia.org/wiki?curid=4649898" title="Kodeks 0299">
Kodeks 0299

Kodeks 0299 (Gregory-Aland no. 0299) – grecko-koptyjski kodeks uncjalny Nowego Testamentu na pergaminie, datowany metodą paleograficzną na X lub XI wiek. Rękopis jest przechowywany w Paryżu. Tekst rękopisu jest wykorzystywany we współczesnych wydaniach greckiego Nowego Testamentu. 
Opis.
Zachował się fragment 1 pergaminowej karty rękopisu, z greckim tekstem Ewangelii Jana (20,1-7) i koptyjskim tekstem Jana 21,23-25. Karta ma rozmiar 30,2 na 23,4 cm. Tekst jest pisany dwoma kolumnami na stronę, 40 linijek tekstu na stronę. 
Historia.
INTF datuje rękopis 0299 na X lub XI wiek. 
Na listę greckich rękopisów Nowego Testamentu wciągnął go Kurt Aland, oznaczając go przy pomocy siglum 0299. Rękopis został uwzględniony w II wydaniu "Kurzgefasste". Rękopis jest wykorzystywany we współczesnych wydaniach greckiego Nowego Testamentu (NA27, NA28 i UBS4). 
Rękopis jest przechowywany we Bibliotece Narodowej Francji (Copte 129, 10 fol. 199v) w Paryżu. 

</doc>
<doc id="4649909" url="https://pl.wikipedia.org/wiki?curid=4649909" title="Mury obronne Braniewa">
Mury obronne Braniewa

Mury obronne Braniewa – zespół średniowiecznych obwarowań Braniewa, budowanych od początku XIV wieku, w większości rozebranych w XIX wieku.
Historia.
Braniewo zostało założone w 1254 roku przez biskupa Anzelma. Wskutek ciągłych wojen prowadzonych z plemionami pruskim było raz po raz niszczone (w latach 1242 – I powstanie pruskie, 1261 – II powstanie pruskie oraz w 1277), toteż lokację trzeba było powtórzyć w nowym, lepszym, tj. bardziej obronnym miejscu. 1 kwietnia 1284 roku Braniewo ponownie otrzymało przywilej lokacyjny na prawie lubeckim, lecz lokalizację wybrano tym razem nieco w górę rzeki w naturalnym zakolu Pasłęki, które miało osłaniać osadę. W latach 1279–1284 rozpoczęto budowę ziemnego wału, a najwcześniejsza wzmianka o otaczających miasto drewnianych umocnieniach (palisadach) pochodzi z 1300 roku. Drewniano-ziemne obwarowania w XIV wieku zaczęto stopniowo zastępować fortyfikacjami murowanymi. Gdy ze względu na istniejące oddalenie muru obronnego od brzegu rzeki Pasłęki dawał on niedostateczną ochronę miastu, do 1434 roku wzniesiono drugi, zewnętrzny pas obwarowań. Obwarowania Braniewa dobrze spełniały swą rolę, zniechęcając i odstraszając najeźdźców od napaści. Gdy w 1311 roku litewski wódz Witenes najechał i złupił Warmię, to samego Braniewa nie odważył się zaatakować. Również w 1414 roku wojska polskie pod dowództwem Władysława II Jagiełły podczas polsko-krzyżackiej wojny głodowej ominęły miasto, nie podejmując ataku. W 1455 roku nieudane oblężenie starego miasta przeprowadzili Krzyżacy, a z kolei w 1461 roku mieszczanie obronili się przed nocnym atakiem polskich wojsk zaciężnych, prowadzanych przez Jana Skalskiego. Najdłuższe oblężenie Braniewa miało miejsce w 1520 roku podczas ostatniej wojny polsko–krzyżackiej. Dopiero po trzymiesięcznym oblężeniu zostało zajęte przez Krzyżaków dowodzonych przez samego wielkiego mistrza Albrechta Hohenzollerna w Nowy Rok 1520 roku. Podczas okupacji szwedzkiej w latach 1626–1635 Szwedzi na przedpolach miasta, pod nadzorem marszałka Wrangla, wybudowali nowożytne fortyfikacje bastionowe. Umocnienia te przebudowano w latach 1655–1663, podczas kolejnej okupacji Braniewa, tym razem przez Brandenburczyków, co wiązało się ze spadkiem znaczenia pierwotnych obwarowań. Od XVII wieku średniowieczne mury miejskie przestawały pełnić funkcję obronną i zaczęto je obudowywać budami i kramami. Na początku XIX wieku usunięto wszystkie bramy i ich dodatkowe umocnienia, a do 1843 roku rozebrano poszczególne odcinki murów i niektóre wieże.
Architektura
Mury obronne Starego Miasta miały 1,5 metra grubości w przyziemiu i zwężały się ku górze, osiągając tam 0,5 metra. Wzmocnione zostały sześcioma basztami i wieżami: Wieżą Kleszą w północno-zachodnim narożniku, Byczą w narożu północno-wschodnim, Katowską po stronie zachodniej oraz Węglarską wysuniętą w kierunku fosy przed Bramą Wysoką. Po stronie południowej umieszczono Basztę Młyna Kieratowego (nazywaną też Klasztorną lub Mniszek) oraz Błękitną stojąca w fosie przed Furtą Kościelną. Aby zwiększyć obronność, jeszcze w XIII wieku odprowadzono od rzeki Pasłęki kanał, który stał się fosą miejską, zamykającą miasto wodną barierą ze wszystkich stron. Rzeka sama zmieniła wówczas swój naturalny bieg, przez co dawne zakole stało się fosą, a przekopana fosa nowym korytem rzeki. Stan wody w fosie regulowały urządzenia spiętrzające, umieszczone między innymi przy Wieży Błękitnej.
W pierwszej połowie XV wieku (do 1434 roku) obwarowania uzupełniono drugą, niższą linią muru obronnego. Zewnętrzny pierścień wzmocniony był także sześcioma basztami, z których większość była bezimienna. Jedna została wzniesiona w narożniku północno-zachodnim tuż przed Wieżą Kleszą (zachowana do dziś), obok niej po stronie północnej była Baszta Prochowa, a trzy kolejne po stronie północnej i jedna od południa były bezimienne. Mur zewnętrzny został wzmocniony dodatkowymi przedbramiami przy Bramie Wysokiej, Mniszej, Gwoździarskiej oraz furtach Zamkowej i Kościelnej.
Do miasta prowadziło pięć bram i dwie furty. Od zachodu wjeżdżało się Bramą Wysoką (Górną), od północy Bramą Mniszą, Bramą Rybacką (w późniejszym okresie nazywaną Gwoździarską) i Bramą Wodną, a od wschodu Bramą Rzeźniczą (zwaną także Kotlarską) i Młyńską. Oprócz nich istniały jeszcze dwie furty po stronie południowej: Zamkowa i Kościelna.
Z licznych średniowiecznych fortyfikacji miasta zachowały się do czasów współczesnych nieliczne fragmenty murów obronnych, brama wjazdowa do zamku biskupiego, Wieża Klesza, tuż obok niska baszta bezimienna, Wieża Prochowa oraz Wieża Młyna Kieratowego. Częściową renowację murów przy amfiteatrze miejskim przeprowadzono w latach 2010–2011, zaś w 2019 roku z pozyskanych funduszy UE odnowiono 55,3 metrów murów obronnych przy ulicy Kromera.
Obwarowania Nowego Miasta Braniewa.
W 1341 lub 1342 roku biskup Hermana z Pragi wydał dokument lokacyjny dla Nowego Miasta Braniewa. Nowe Miasto założone zostało również przy rzece Pasłęce – na przeciwległym brzegu do Starego Miasta. Powstało ono w miejscu istniejącego tu folwarku biskupiego, liczącego 60 łanów, służącego do utrzymania dworu biskupiego (folwark „Neuhof”, nazywany później „Karwen”). Nowe Miasto miało kształt długiego czworokąta z jedną ulicą główną Marktstraße (współcześnie ul. Kościuszki) oraz kilkoma uliczkami bocznymi. Nie posiadało murowanych obwarowań, jak Stare Miasto, chroniła je jedynie drewniana palisada, a od strony południowo-zachodniej zabezpieczała rzeka Pasłęka i obwarowania Starego Miasta.

</doc>
<doc id="4649910" url="https://pl.wikipedia.org/wiki?curid=4649910" title="Don’t Start Now (singel Duy Lipy)">
Don’t Start Now (singel Duy Lipy)

„Don’t Start Now” – utwór angielskiej piosenkarki Duy Lipy, wydany 31 października 2019 roku nakładem wytwórni Warner Music Group, jako główny singel promujący jej drugi album studyjny, "Future Nostalgia". Autorami tekstu są Lipa, Caroline Furoyen, Emily Warren oraz jego producent, Ian Kirkpatrick. Jest to siódme nagranie w dorobku muzycznym piosenkarki, które dotarło do pierwszej dziesiątki listy UK Singles Chart, a zarazem czwarte w notowaniu Irish Singles Chart obejmujące jej szczyt.
Geneza i kompozycja.
„Don’t Start Now” zostało napisane przez wcześniej wspomnianą Lipę, Furoyen, Warren a także Kirkpatricka. W październiku 2019, tuż przed oficjalnym wypuszczeniem utworu, artystka usunęła wszystkie posty, wpisy oraz zdjęcia na swoich oficjalnych profilach na różnych portalach społecznościowych, po czym potwierdziła na jego temat wszystkie informacje. W oświadczeniu, Lipa odniosła się również do znaczenia wydania singla, cytując:
Ponad trzyminutowe i trzysekundowe nagranie zawiera produkcję wykorzystującą elementy muzyki disco, co było zauważalne dla niektórych krytyków muzycznych, a także „niski rejestr wokalny” Lipy „szybujący między syntezatorami i elektro-wiolinowymi dźganiami” oraz „wydrążoną perkusję przypominającą krowi dzwonek”. Lirycznie, „Don’t Start Now” opowiada o byłej, drugiej połówce, która idzie dalej po zakończeniu związku miłosnego, gdzie piosenkarka wykonuje w pre-refrenie wersy: „Jeżeli nie chcesz mnie zobaczyć tańczącą z kimś innym / Jeżeli chcesz uwierzyć, że cokolwiek może mnie zatrzymać”.
Przyjęcie krytyczne.
Caitlin Kelley z magazynu "Forbes" opisała utwór z mianem „odjechanej linii basowej, która mogła by dać Charliemu Puthowi bieg po swoje pieniądze”, dopóki „nie uderzy w awarię, gdzie struny z odmianami disco wypaczają się w klubowy banger”.
Teledysk.
Wideoklip, nakręcony przez Nabila Elderkina miał swoją premierę tego samego dnia, co sam singel, wraz z jego oficjalnym zwiastunem dodanym dzień wcześniej.
Występy na żywo.
W piątek, 1 listopada 2019 roku, Lipa wykonała po raz pierwszy "Don't Start Now" w talk-show Grahama Nortona emitowanego na kanale BBC One. W niedzielę, 3 listopada utwór doczekał się również swojego występu na 26. ceremonii rozdania nagród Europejskich Nagród Muzycznych MTV w Sewilli.
Personel.
Opracowane na podstawie materiału źródłowego.

</doc>
<doc id="4649911" url="https://pl.wikipedia.org/wiki?curid=4649911" title="Mściwy jastrząb">
Mściwy jastrząb



</doc>
<doc id="4649912" url="https://pl.wikipedia.org/wiki?curid=4649912" title="Mściwy jastrząb (film 1943)">
Mściwy jastrząb (film 1943)

Mściwy jastrząb (ang. "Air Force") – amerykański film propagandowo-wojenny z 1943 roku w reżyserii Howarda Hawksa.
W Polsce film był dystrybuowany przez Przedsiębiorstwo Państwowe Film Polski.
Opis fabuły.
Film przedstawia szlak bojowy załogi samolotu B-17 „Latającej Fortecy” o przydomku „Mary-Ann” w pierwszych dniach wojny na Pacyfiku. 6 grudnia 1941 roku, wraz z kilkoma innymi bombowcami, załoga „Mary Ann” otrzymuje rozkaz przelotu do Pearl Harbor. Gdy jednak tam dociera następnego dnia, lotnisko jest dopiero co zbombardowane przez japońskie lotnictwo. Załodze wprawdzie udaje się wylądować na zniszczonym lotnisku, jednak otrzymuje rozkaz niezwłocznego startu i lotu na zachód do atolu Wake. Również tam amerykańscy lotnicy „Mary Ann” dokonując „twardego lądowania” natrafiają na dopiero co zbombardowaną bazę, zagrożoną japońskim atakiem. Ponownie otrzymują rozkaz niezwłocznego startu i lotu na Luzon. Po dotarciu na wyspę załoga bombowca bierze udział w odparciu ataku japońskiego lotnictwa. Pomimo kilku zestrzeleń dokonanych przez załogę B-17, maszyna zostaje poważnie uszkodzona, a jej ciężko ranny dowódca umiera. Po jego śmierci, załoga „Mary Ann” w szybkim tempie remontuje uszkodzony samolot i zagrożona japońskim desantem niemal w ostatniej chwili opuszcza Filipiny, udając się na południe, ku wybrzeżom Australii. Po drodze piloci wypatrują japońską armadę zmierzającą ku jej brzegom. Zawiadamiają dowództwo i wspólnie z nadlatującym lotnictwem amerykańskim, biorą udział w jej zniszczeniu. Ukoronowaniem ich bojowego szlaku jest udział w nalocie na Tokio.
Obsada aktorska.
i inni.
O filmie.
Fabuła filmu częściowo oparta jest na faktach – przedstawia autentyczny epizod pierwszych dni wojny na Pacyfiku, kiedy to grupa B-17 wleciała 7 grudnia w sam środek japońskiego ataku na Perl Harbor. Są to jedyne sceny w filmie pokrywające się z prawdą historyczną. Pozostałe wydarzenia ukazane w filmie, miały wprawdzie miejsce, jednak nie uczestniczyły w nich samoloty B-17 oraz nie rozgrywały się w czasie w jakim ukazuje je film.
W filmie użyto oryginalnego B-17, nr boczny 05564. Można w nim również zobaczyć amerykańskie samoloty P-39 Airacobra, B-25 Mitchell, P-40 Warhawk. B-26 Marauder, P-43 Lancer i T-6 Texan zostały użyte jako japońskie samoloty.
"Mściwy jastrząb" był pierwszym filmem Hawksa (uznanego już wówczas twórcy filmowego) zrealizowanym podczas wojny, tj. po przystąpieniu do niej Stanów Zjednoczonych (w grudniu 1941). Podczas jego realizacji w sukurs reżyserowi przyszło jego doświadczenie bojowe pilota wyniesione z I wojny światowej.
Film został dobrze przyjęty zarówno przez krytyków, jak i widzów. Recenzenci podkreślali jego walory techniczne oraz dynamiczną, pełną napięcia akcję, chociaż po latach nie omieszkali wytykać mu jego cech propagandowych, opartych na uproszczeniach – „...bohaterscy Amerykanie pokonują złych Japończyków. Nie ma w tym filmie miejsca na różnicowanie charakterów, trudno tego jednak oczekiwać w szczytowym okresie wojny”. Film poprzedza tekstowy prolog – fragment wzniosłego przemówienia Abrahama Lincolna, a w jego ostatnich scenach usłyszeć można równie patetyczne słowa Franklina Roosevelta.
"Mściwy jastrząb" w roku premiery był trzecim pod względem oglądalności filmem amerykańskim po takich obrazach jak "Zdarzenie w Ox-Bow" i "Straż nad Renem". Wpływy z jego wyświetlania dwukrotnie przekroczyły koszt jego produkcji. W 1944 otrzymał cztery nominacje do nagrody Amerykańskiej Akademii Sztuki Filmowej (za najlepszy montaż, scenariusz oryginalny, efekty specjalne i zdjęcia), otrzymując ostatecznie statuetkę Oscara za najlepszy montaż dla George’a Amy’ego, pokonując w tej kategorii tak znane filmy jak "Casablanca" czy "Komu bije dzwon".

</doc>
<doc id="4649927" url="https://pl.wikipedia.org/wiki?curid=4649927" title="Leon Janta Połczyński">
Leon Janta Połczyński



</doc>
<doc id="4649929" url="https://pl.wikipedia.org/wiki?curid=4649929" title="Kominek w Panieńskich Skałach">
Kominek w Panieńskich Skałach

Kominek w Panieńskich Skałach – niewielkie schronisko w Panieńskich Skałach w Wolskim Dole w Lesie Wolskim w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Kominek znajduje się w prawych zboczach Wolskiego Dołu, w głównej grupie Panieńskich Skał, po prawej stronie szerokiej Wnęki w Panieńskich Skałach. Jego otwór znajduje się pod niewielkim okapem. Za otworem znajduje się kominek o wysokości 2,5 m, wychodzący na powierzchnię niewielkim oknem.
Komin powstał w wapieniach skalistych z jury późnej. Jest w całości oświetlony światłem słonecznym i suchy. Na ścianach występują niewielkie grzybki naciekowe. Namuliska brak.
Schronisko znane było od dawna. Po raz pierwszy zaznaczył go T. Fischer na szkicu Panieńskich Skał w 1938 roku. Dokumentację opracowali J. Baryła, M. Pruc i P. Malina w październiku 1999 r. Plan sporządził M. Pruc.

</doc>
<doc id="4649930" url="https://pl.wikipedia.org/wiki?curid=4649930" title="Mistrzostwa Europy w Lekkoatletyce 1974 – bieg na 100 m kobiet">
Mistrzostwa Europy w Lekkoatletyce 1974 – bieg na 100 m kobiet

Bieg na dystansie 100 metrów kobiet był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 2 września, a biegi półfinałowe i bieg finałowy 3 września 1974 roku. Zwyciężczynią tej konkurencji została reprezentantka Polski Irena Szewińska, która na tych mistrzostwach zdobyła złoty medal także w biegu na 200 metrów. W rywalizacji wzięły udział dwadzieścia trzy zawodniczki z dwunastu reprezentacji.
Wyniki.
Eliminacje.
Rozegrano cztery biegi eliminacyjne. Do półfinałów awansowały po trzy najlepsze zawodniczki każdego biegu eliminacyjnego (Q), a także cztery spośród pozostałych z najlepszymi czasami (q).
Bieg 1
Bieg 2
Bieg 3
Bieg 4
Półfinały.
Rozegrano dwa półfinały. Do finału awansowały po cztery najlepsze zawodniczki każdego biegu półfinałowego (Q).
Półfinał 1
Półfinał 2

</doc>
<doc id="4649932" url="https://pl.wikipedia.org/wiki?curid=4649932" title="Medal Meeane’u i Hajderabadu">
Medal Meeane’u i Hajderabadu



</doc>
<doc id="4649933" url="https://pl.wikipedia.org/wiki?curid=4649933" title="Joanna Moraczewska">
Joanna Moraczewska

Joanna Moraczewska – polska biochemik, doktor habilitowany nauk biologicznych, profesor i dyrektor Instytutu Biologii Eksperymentalnej Wydziału Nauk Przyrodniczych Uniwersytetu Kazimierza Wielkiego w Bydgoszczy.
Życiorys.
W 1987 ukończyła studia biologiczne na Uniwersytecie Warszawskim, natomiast 29 kwietnia 1994 obroniła pracę doktorską "Zależne od nukleotydu i dwuwartościowego kationu zmiany konformacyjne w cząsteczce G-aktyny i ich rola w polimeryzacji tego białka", 14 listopada 2008 habilitowała się na podstawie pracy zatytułowanej "Biologiczne znaczenie zmienności strukturalnej aktyny i tropomiozyny-białek filamentu cienkiego". 30 lipca 2018 nadano jej tytuł profesora w zakresie nauk biologicznych.
Objęła funkcję dyrektora w Instytucie Biologii Eksperymentalnej na Wydziale Nauk Przyrodniczych Uniwersytetu Kazimierza Wielkiego w Bydgoszczy. Wchodzi w skład Komitetu Biologii Molekularnej Komórki II Wydziału Nauk Biologicznych i Rolniczych Polskiej Akademii Nauk, a także jest członkiem zarządu Polskiego Towarzystwa Biochemicznego.
Piastowała stanowisko prodziekana Wydziału Nauk Przyrodniczych Uniwersytetu Kazimierza Wielkiego w Bydgoszczy.

</doc>
<doc id="4649939" url="https://pl.wikipedia.org/wiki?curid=4649939" title="Il paradiso non esiste">
Il paradiso non esiste

Il paradiso non esiste – singel Emmy Marrone, wydany 29 kwietnia 2016, pochodzący z albumu "Adesso".
Singel uzyskał status złotej płyty za sprzedaż w ponad 25 tysiącach kopii. Utwór napisali i skomponowali Dario Faini, Diego Mancino oraz sama wokalistka.
Premiera teledysku do piosenki odbyła się w dniu premiery singla, a wyreżyserowała go Luisa Carcavale.
Lista utworów.
Digital download

</doc>
<doc id="4649941" url="https://pl.wikipedia.org/wiki?curid=4649941" title="Mieczysław Kłosiński">
Mieczysław Kłosiński

Mieczysław Kłosiński (ur. 28 listopada 1905 w Płocku, zm. 20 lutego 1973 w Springfield) – porucznik piechoty Wojska Polskiego, major broni pancernych Polskich Sił Zbrojnych, komendant Szkoły Podchorążych Rezerwy Broni Pancernej, pełniący obowiązki zastępcy dowódcy Pułku 7 Pancernego.
Młodość.
Urodził się w Płocku jako syn Jana i Konstancji z Nowackich. Do Wojska Polskiego wstąpił w dniu 17 października 1927 roku. W toku swej służby awansował do stopnia kaprala i zaliczony został do korpusu podoficerskiego. W roku 1930 służył w wojskach pancernych i posiadał już rangę plutonowego. Rok później, po złożeniu maturalnych egzaminów eksternistycznych, został skierowany do bydgoskiej szkoły kształcącej podoficerów zawodowych na oficerów.
Absolwent Szkoły Podchorążych dla Podoficerów w Bydgoszczy. Zarządzeniem Prezydenta Rzeczypospolitej Ignacego Mościckiego z dnia 5 sierpnia 1933 r. (opublikowanym w Dzienniku Personalnym Ministerstwa Spraw Wojskowych Nr 9 z 1933 roku) mianowany został na stopień podporucznika w korpusie oficerów piechoty, ze starszeństwem z dniem 15 sierpnia 1933 roku i 20. lokatą. Zarządzeniem Ministra Spraw Wojskowych (podpisanym w zastępstwie przez gen. dyw. Kazimierza Fabrycego) wcielony został do 14 pułku piechoty, stacjonującego we Włocławku. W pułku tym pełnił, między innymi, funkcje młodszego oficera – dowódcy plutonu w 4 kompanii strzeleckiej w II batalionie (na dzień 21 września 1933 roku i na dzień 4 września 1934 r.) oraz dowódcy plutonu w 6 kompanii strzeleckiej w II batalionie (na dzień 17 września 1934 roku). Jako podporucznik 14 pułku piechoty zajmował na dzień 5 czerwca 1935 roku 18. lokatę w swoim starszeństwie (była to jednocześnie 137. lokata łączna wśród podporuczników korpusu piechoty).
Awansowany do stopnia porucznika został ze starszeństwem z dnia 1 stycznia 1936 roku oraz 113. lokatą w korpusie oficerów piechoty. Na dzień 21 września 1936 r. dowodził plutonem w 3 kompanii c.k.m. w III batalionie 14 pułku piechoty.
Służba w Korpusie Ochrony Pogranicza.
Rozkazem Biura Personalnego Ministerstwa Spraw Wojskowych z dnia 22 lutego 1937 r. (L.dz. 244/, tj. II-3) został przeniesiony z 14 pułku piechoty do Korpusu Ochrony Pogranicza. Na mocy rozkazu dowódcy KOP z dnia 27 lutego 1937 r. (L. dz. 1014/tj/Pers. I/37) został przydzielony do batalionu KOP „Sejny”. Po przybyciu w dniu 8 marca 1937 roku do batalionu „Sejny”, wyznaczony został przez jego dowódcę (rozkazem dziennym Nr 35 z dnia 9 marca 1937 r.) na stanowisko dowódcy plutonu w kompanii karabinów maszynowych. Od dnia 8 listopada do grudnia 1937 r. zajmował w zastępstwie stanowisko dowódcy kompanii k.m., a od dnia 23 maja 1938 r. do dnia 10 lipca 1938 r. pełnił obowiązki dowódcy tejże kompanii. Z dniem 11 lipca 1938 r. został ponownie mianowany dowódcą plutonu w kompanii ckm, po zdaniu agend dowódcy tej kompanii. Piastował również stanowisko prezesa Spółdzielni Spożywców KOP „Zgoda”, założonej przy macierzystym batalionie. W grudniu 1938 r. został powołany na zastępcę prezesa zarządu Wojskowego Klubu Sportowego „Sejny”. W tym czasie zajmował również stanowisko prezesa sekcji strzeleckiej tego klubu. Z dniem 17 lutego 1939 r. wszedł w skład komisji rewizyjnej WKS „Sejny”. Rozkazem dowódcy brygady KOP „Grodno” z dnia 31 marca 1939 r. został wyznaczony, wraz ze st. sierż. Janem Podsiadłym, asesorem Wojskowego Sądu Rejonowego w Grodnie. W tym czasie pozostawał nadal na stanowisku dowódcy plutonu w kompanii karabinów maszynowych. Na dzień 23 marca 1939 roku zajmował 98. lokatę wśród poruczników korpusu piechoty w swoim starszeństwie (starszeństwo z dnia 1 stycznia 1936 r.). W dniu 28 maja 1938 r. rozkazem dowódcy KOP odznaczony został Brązowym Medalem za Długoletnią Służbę. Na mocy zarządzenia z dnia 11 lipca 1938 roku, podpisanego przez Prezesa Rady Ministrów Felicjana Sławoja Składkowskiego, nadano por. Kłosińskiemu Srebrny Krzyż Zasługi – za zasługi w służbie granicznej.
Kampania wrześniowa.
We wrześniu 1939 roku por. Kłosiński zajmował stanowisko dowódcy kompanii c.k.m. odtworzonego (po zmobilizowaniu II batalionu 134 pułku piechoty rezerwowego) batalionu KOP „Sejny”. W dniu 6 września batalion wyruszył z Sejn, by dnia 17 września 1939 r. dotrzeć nad Niemen, gdzie jego dowódca dowiedział się o sowieckiej agresji. W związku z tym batalion powrócił do miasteczka Sopoćkinie (por. Kłosiński o agresji radzieckiej dowiedział się we wsi Hoża). W dniu 21 września 1939 r. wieczorem batalion „Sejny” (w składzie 1 i 5 kompanii strzeleckich oraz większości kompanii ckm, przy której pozostał por. Kłosiński) rozlokowany był na przedpolu Sopoćkiń i osłaniał stacjonujący tu sztab polowy DOK Nr III oraz kwaterę jego dowódcy – gen. bryg. Józefa Olszyny-Wilczyńskiego (który został zamordowany przez Rosjan w pobliżu Spoćkiń następnego dnia rano). W nocy z 21 na 22 września część kompanii ckm (bez porucznika Kłosińskiego) wraz z 2 i 3 kompaniami strzeleckimi baonu „Sejny” wzięły udział w próbie uchwycenia mostu na rzece Łosośnie, co miało przeciwdziałać spodziewanemu radzieckiemu uderzeniu z kierunku Grodna. Oddziały wysłane zostały zarekwirowanymi autobusami, lecz nie zdołały uchwycić mostu przed radzieckimi czołgami z Oddziału Wydzielonego 2 Brygady Pancernej. W okolice Spoćkiń oddziały te powróciły w godzinach popołudniowych 22 września, lecz nie dotarły do samego miasteczka, gdyż w nocy z 21 na 22 września pozostała część baonu „Sejny” wzięła udział w jego obronie przed sowieckimi czołgami i po godzinnej walce została zmuszona do wycofania się, ponosząc przy tym znaczne straty. Podczas obrony Sopoćkiń niepełna kompania ckm dowodzona przez por. Kłosińskiego zwalczała ogniem cekaemów i moździerzy atak wrogich czołgów. Następnie osłaniała ona wycofywanie się pododdziałów baonu za Kanał Augustowski, gdzie nastąpiło połączenie z grupami wracającymi z nieudanej próby uchwycenia mostu. W dniu 23 września żołnierze baonu „Sejny” walczyli w rejonie śluzy Nowosiółki i w Kaletach, gdzie Rosjanie zamordowali kilku ujętych żołnierzy batalionu oraz załogę strażnicy KOP „Jelinki”. Obroną Kalet dowodził ppłk Michał Osmola – dowódca batalionu „Sejny”. Obrona tej miejscowości przed sowiecką piechotą i czołgami trwała od godziny 16:00 do godziny 17:30. Żołnierze polscy otrzymali rozkaz prowadzenia walk opóźniających i zbiórki w Budwieciu. Następnie batalion odszedł w ogólnym kierunku na Stanowisko i Giby. Kompanie rozbite w lasach augustowskich zbierały się do północy w nakazanym rejonie. Po osiągnięciu Budwiecia ppłk Osmola – wobec braku żywności, amunicji i przede wszystkim możliwości prowadzenia dalszych działań – podjął decyzję o zaniechaniu dalszej walki. W dniu 24 września 1939 roku około godziny 1:30 porucznik Mieczysław Kłosiński wraz z resztkami batalionu KOP „Sejny” przekroczył granicę z Litwą w miejscowości Kouknary (obecnie Kauknoris), udając się na internowanie. Na Litwę dotarło około 30% pierwotnego stanu osobowego batalionu.
Internowanie i radziecka niewola.
Zaraz po przekroczeniu granicy polsko-litewskiej przez ostatnie wozy batalionu pojawiły się czołgi sowieckie, które zatrzymały się na tejże granicy. Baon przybył do miejscowości Kopciowo, gdzie złożył broń na żądanie władz litewskich. Tutaj nastąpił postój, a Litwini nakarmili polskich żołnierzy. W Olicie oddzielono oficerów od żołnierzy, a ci pierwsi trafili na krótko do Rakiszek, po czym przeniesiono ich do obozu w Kalwarii na Suwalszczyźnie. W listopadzie 1939 roku wraz z por. Kłosińskim przebywało w obozie internowania w Kalwarii około sześciuset oficerów Wojska Polskiego. Po aneksji Litwy przez ZSRR, dokonanej w czerwcu 1940 r., trafił w dniu 10 lipca 1940 roku do obozu w Putywlu na Ukrainie, a z dniem 22 czerwca 1941 r. przeniesiony został do obozu NKWD w Griazowcu (Rosja). W wyniku „amnestii” ogłoszonej po podpisaniu układu Sikorski-Majski został zwolniony z obozu. W dniu 3 września 1941 roku przybył do Tatiszczewa, gdzie wstąpił do organizowanych tam Polskich Sił Zbrojnych dowodzonych przez gen. dyw. Władysława Andersa.
W Polskich Siłach Zbrojnych.
W dniu 5 marca 1942 roku sformowano w Kaindzie (Kirgizja), na terenie ZSRR, Szkołę Podchorążych Rezerwy Broni Pancernej dla nowych elewów, wchodzącą w skład Centrum Wyszkolenia Broni Pancernej (utworzonego z dniem 15 lutego 1942 roku w Karabałty – Woźniesienowka). Porucznik Mieczysław Kłosiński (przeniesiony już w tym czasie do korpusu oficerów broni pancernych) został komendantem I promocji tejże szkoły. Słuchacze przybyli do szkoły w dniu 26 lutego 1942 r., a I promocja miała swój okres unitarny w okresie od 5 do 21 marca 1942 roku. W dniu 26 marca 1942 r. kadrę i słuchaczy szkoły przewieziono koleją do Krasnowodzka, a w dniu 2 kwietnia 1942 roku przetransportowano ich statkiem do Persji. W dniu 27 kwietnia 1942 r. szkołę przeniesiono do Egiptu, następnie do Palestyny, potem zaś do Iraku. Dopiero tu rozpoczęto właściwe szkolenie pancerne, które zakończono 27 lutego 1943 roku. Szkołę ukończyło 102 uczniów (z rozpoczynających kurs 148 elewów), którzy zostali promowani na podchorążych. Mieczysław Kłosiński zajmował stanowisko komendanta Szkoły Podchorążych Rezerwy Broni Pancernej przez cały okres trwania I promocji, a na zakończenie szkolenia odebrał defiladę swych podkomendnych. Po ewakuacji ze Związku Radzieckiego oraz przybyciu na Bliski Wschód, porucznik Kłosiński znajdował się na ewidencji 4 Batalionu Czołgów.
Awansowany do stopnia kapitana został ze starszeństwem z dniem 1 marca 1944 roku. Od dnia 15 września 1945 roku służył w Pułku 7 Pancernym. Powrót pułku z Włoch do Wielkiej Brytanii odbywał się w trzech transportach. Kapitan Kłosiński powrócił ostatnim z nich, który w dniu 5 lipca 1946 r. przemieszczony został z Gubbio (miejsce stacjonowania pułku) do Maceraty. Kilka dni później 22 oficerów i 244 szeregowych trafiło do obozu przejściowego w Neapolu, skąd w dniu 15 lipca o godzinie 18:00 odpłynęli brytyjskim statkiem s.s. „Ormonde”. Do Zjednoczonego Królestwa kpt. Mieczysław Kłosiński przybył w dniu 22 lipca 1946 roku. Sporządzona dzień później w obozie Hardwick Hall (hrabstwo Derbyshire) obsada Pułku 7 Pancernego wykazywała kpt. Mieczysława Kłosińskiego na stanowisku pełniącego obowiązki zastępcy dowódcy pułku.
Na podstawie rozkazu L. dz. 6675/Pers/46 z dnia 17 sierpnia 1946 roku mianowano go dowódcą szwadronu w Pułku 7 Pancernym. Wybrany został na przewodniczącego „Kapituły Odznaki Pułkowej Pułku 7 Pancernego”, której pierwsze posiedzenie odbyło się w dniu 10 sierpnia 1946 roku. Dnia 14 sierpnia 1946 roku Kapituła Odznaki Pułkowej Pułku 7 Pancernego złożyła wniosek o nadanie kpt. Kłosińskiemu odznaki pułkowej rzeczywistej. Przyznana mu odznaka pułkowa nosiła numer 2B.
W dniu 26 marca 1947 r. otrzymał stopień oficera Polskiego Korpusu Przysposobienia i Rozmieszczenia oraz numer osobowy 6971. Podczas swego pobytu na obczyźnie uzyskał tytuł inżyniera, a przez władze emigracyjne awansowany został w 1947 roku do rangi majora. Na początku 1952 roku wyjechał do Stanów Zjednoczonych. W dniu 18 lutego 1952 r. przybył do Nowego Jorku na pokładzie statku s.s. „Homeland”, którym wypłynął z Southampton dnia 9 lutego 1952 roku. Jako miejsce swego pobytu wskazał wówczas New Haven w stanie Connecticut. Do końca życia mieszkał już w USA. Zmarł w dniu 20 lutego 1973 r. pod nazwiskiem Mitchell Klosinski w Springfield (stan Massachusetts).
Rodzina.
Mieczysław Kłosiński żonaty był z Cecylią z domu Kurowską (ur. w Sierpcu dnia 30 grudnia 1907 r., zm. 4 września 1986 r. we Włocławku), córką emerytowanego starszego sierżanta 14 pp – Józefa Kurowskiego i Heleny. Związek małżeński zawarli we włocławskiej parafii wojskowej pw. Św. Michała w dniu 27 czerwca 1936 roku. Mieli syna Tadeusza Mieczysława (ur. 17 czerwca 1937 w Grodnie, zm. 1 września 2002 we Włocławku). Żona i syn spoczywają na włocławskim cmentarzu (sektor 34, rząd 4, grób 56). Na ich grobie znajduje się symboliczna płyta nagrobna Mieczysława Kłosińskiego. Zawarto na niej informację, że był majorem Wojska Polskiego, uczestnikiem kampanii wrześniowej, kampanii afrykańskiej i bitwy pod Monte Cassino, odznaczonym orderami polskimi i zagranicznymi.

</doc>
<doc id="4649942" url="https://pl.wikipedia.org/wiki?curid=4649942" title="Słupsk (ujednoznacznienie)">
Słupsk (ujednoznacznienie)



</doc>
<doc id="4649943" url="https://pl.wikipedia.org/wiki?curid=4649943" title="Sudżina">
Sudżina

Sudżina – miejscowość i dżamoat w zachodnim Tadżykistanie. Jest położone w dystrykcie Pandżakent w wilajecie sogdyjskim. Dżamoat zamieszkują 10 253 osoby.

</doc>
<doc id="4649944" url="https://pl.wikipedia.org/wiki?curid=4649944" title="Bogusław Major">
Bogusław Major

Bogusław Major (ur. 30 lipca 1945) – polski profesor nauk technicznych. Specjalizuje się w zagadnieniach z zakresu Inżynierii materiałowej, metalurgii oraz technologii laserowych. Członek korespondent Polskiej Akademii Nauk od 2010 roku. Jest również członkiem Polskiej Akademii Umiejętności. Wykładowca i przewodniczący Rady Naukowej w Instytucie Metalurgii i Inżynierii Materiałowej im. Aleksandra Krupkowskiego PAN.
Doktoryzował się w 1976 roku, habilitację uzyskał trzynaście lat później. Tytuł profesora nadano mu w 2003 roku.
Nagrody i wyróżnienia.
Uhonorowany m.in.:

</doc>
<doc id="4649947" url="https://pl.wikipedia.org/wiki?curid=4649947" title="Nawgilem">
Nawgilem

Nawgilem – miejscowość i dżamoat w północnym Tadżykistanie. Jest położone w dystrykcie Isfara w wilajecie sogdyjskim. Dżamoat zamieszkuje 28 311 osób.

</doc>
<doc id="4649951" url="https://pl.wikipedia.org/wiki?curid=4649951" title="Mistrzostwa Europy w Lekkoatletyce 1974 – bieg na 200 m kobiet">
Mistrzostwa Europy w Lekkoatletyce 1974 – bieg na 200 m kobiet

Bieg na dystansie 200 metrów kobiet był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 4 września, a biegi półfinałowe i bieg finałowy 6 września 1974 roku. Zwyciężczynią tej konkurencji została reprezentantka Polski Irena Szewińska, która na tych mistrzostwach zdobyła złoty medal także w biegu na 100 metrów. W rywalizacji wzięło udział dwadzieścia zawodniczek z jedenastu reprezentacji.
Wyniki.
Eliminacje.
Rozegrano cztery biegi eliminacyjne. Do półfinałów awansowały po trzy najlepsze zawodniczki każdego biegu eliminacyjnego (Q), a także cztery spośród pozostałych z najlepszymi czasami (q).
Bieg 1
Bieg 2
Bieg 3
Bieg 4
Półfinały.
Rozegrano dwa półfinały. Do finału awansowały po cztery najlepsze zawodniczki każdego biegu półfinałowego (Q).
Półfinał 1
Półfinał 2

</doc>
<doc id="4649953" url="https://pl.wikipedia.org/wiki?curid=4649953" title="Tojikobod">
Tojikobod

Tojikobod – miejscowość w środkowym Tadżykistanie, w wijalecie Rejony Administrowane Centralnie, siedziba dystryktu Tojikobod, nad rzeką Wachsz.
Temperatura.
W lipcu temperatura może wynosić maksymalnie 32°C, w styczniu minimalnie 5°C.

</doc>
<doc id="4649958" url="https://pl.wikipedia.org/wiki?curid=4649958" title="Ewangelickie Seminarium Kaznodziejskie i Szkoła Teologiczna w Poznaniu">
Ewangelickie Seminarium Kaznodziejskie i Szkoła Teologiczna w Poznaniu

Ewangelickie Seminarium Kaznodziejskie i Szkoła Teologiczna w Poznaniu (niem. "Evangelisches Predigerseminar und Theologische Schule in Posen") – utworzona w Poznaniu w 1921 przez władze Ewangelickiego Kościoła Unijnego w Polsce uczelnia teologiczna mająca na celu kształcenie pastorów dla niemieckich Kościołów ewangelickich w Polsce. Po II wojnie światowej nie wznowiła działalności. Określana była także jako "Wyższa Szkoła Teologiczna w Poznaniu". Od 1923 mieściła się przy ulicy Wierzbięcice 45.
Instytucja została utworzona w 1921 przez mający siedzibę w Poznaniu konsystorz Ewangelickiego Kościoła Unijnego w Polsce. Wyjaśniając jej genezę Woldemar Gastpary napisał: „Ponieważ polskie władze państwowe wymagały od kandydatów na duchownych odbycia przynajmniej części studiów na krajowej uczelni teologicznej, Kościół unijny w roku 1921 założył w Poznaniu teologiczne seminarium ewangelickie, które potem miało być rozbudowane do rangi fakultetu teologicznego, oprócz tego miał seminarium dla kandydatów po ukończeniu studiów teologicznych. W praktyce wyglądało to tak, że kandydaci przez trzy semestry uczęszczali do seminarium teologicznego w Poznaniu, następnie na sześć semestrów szli na wydział teologiczny jednego z uniwersytetów niemieckich, zaś po ukończeniu studiów teologicznych na rok do seminarium dla kandydatów dla duchownych”.
Uczelnią zarządzało kuratorium w składzie: superintendent generalny Ewangelickiego Kościoła Unijnego w Polsce, przewodniczący synodu tego Kościoła, prawnik będący członkiem synodu i dziekan uczelni wybierany przez jej profesorów. Bieżącą działalnością uczelni kierował dziekan. Pierwszym dziekanem był pastor Adolf Schneider, a po jego śmierci w 1928 funkcję tę objął Richard Hildt (opuścił Poznań w 1940).
Do grona wykładowców należeli poza już wymienionymi Adolfem Schneiderem i Richardem Hildtem: Karl Berger, Wilhelm Bickerich, Paul Blau, Johannes Horst, Ernst Kienitz, Harald Kruska, Arthur Rhode, Arnold Starke.
W sprawozdaniu pt. "Evangelisches Predigerseminar und Theologische Schule in Posen. Bericht über das Studienjahr 1929" podano, że w uczelni w roku 1930/1931 studiują 42 osoby, w tym 33 należące do parafii ewangelicko-unijnych.
Poznańska uczelnia była antagonistycznie nastawiona do Wydziału Teologii Ewangelickiej Uniwersytetu Warszawskiego, którą postrzegała jako instytucję niechętną niemczyźnie.
Siedzibą uczelni od 1923 był wzniesiony w 1912 budynek należący do parafii ewangelicko-unijnej św. Mateusza położony przy ulicy Wierzbięcice 45. Po II wojnie światowej w budynku umieszczono Urząd Skarbowy Poznań-Wilda, który działał w nim do końca listopada 2017. Właścicielem obiektu jest Parafia Ewangelicko-Augsburska w Poznaniu.

</doc>
<doc id="4649960" url="https://pl.wikipedia.org/wiki?curid=4649960" title="Fergania polyantha">
Fergania polyantha

Fergania polyantha – gatunek rośliny z rodziny selerowatych ("Apiaceae"). Jest jedynym przedstawicielem monotypowego rodzaju Fergania, przy czym w niektórych ujęciach bywa włączany do rodzaju zapaliczka ("Ferula"). Gatunek ten występuje w Azji Centralnej: w Kirgistanie, Tadżykistanie i Uzbekistanie.

</doc>
<doc id="4649961" url="https://pl.wikipedia.org/wiki?curid=4649961" title="Fergania">
Fergania



</doc>
<doc id="4649968" url="https://pl.wikipedia.org/wiki?curid=4649968" title="Tunelik w Panieńskich Skałach">
Tunelik w Panieńskich Skałach

Tunelik w Panieńskich Skałach – jaskinia w Panieńskich Skałach w Wolskim Dole w Lesie Wolskim w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Jaskinia znajduje się w głównej grupie Panieńskich Skał, po lewej stronie Szczeliny w Panieńskich Skałach. Ma otwór na pionowym pęknięciu skał, a prowadzący od niego meandrujący i gładkościenny tunel przebija skałę na wylot. Jest niski, tylko w środkowej części jego wysokość dochodzi do 1,5 m. Zaraz za otworem znajduje się boczne odgałęzienie w postaci rozmytej, wysokiej, ale zaklinowanej głazami szczeliny.
Jest to jaskinia krasowa. Powstała w strefie saturacji w wapieniach pochodzących z jury późnej. W głębi jest sucha i ciemna. Występuje w niej przewiew powietrza między otworami. Nacieków brak. Namulisko płytkie, próchniczno-gliniaste i pokryte liśćmi. Przy otworach rosną glony, porosty, paprocie zanokcica skalna "Asplenium trichomanes" i paprotnica krucha "Cystopteris fragilis" oraz mchy: opończyk krętozarodniowy "Encalypta streptocarpa", merzyk prostodzióbkowy "Mnium thomsonii" i miedziówka poplątana "Orthothecium intricatum".
Schronisko znane było od dawna. Po raz pierwszy zaznaczył go T. Fischer na szkicu Panieńskich Skał w 1938 roku. Dokumentację opracowali J. Baryła, M. Pruc i P. Malina w październiku 1999 r. Plan sporządził M. Pruc.

</doc>
<doc id="4649973" url="https://pl.wikipedia.org/wiki?curid=4649973" title="Mistrzostwa Europy w Lekkoatletyce 1974 – bieg na 400 m kobiet">
Mistrzostwa Europy w Lekkoatletyce 1974 – bieg na 400 m kobiet

Bieg na dystansie 400 metrów kobiet był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 2 września, biegi półfinałowe 3 września, a bieg finałowy 4 września 1974 roku. Zwyciężczynią tej konkurencji została reprezentantka Finlandii Riitta Salin. W rywalizacji wzięły udział dwadzieścia trzy zawodniczki z dwunastu reprezentacji.
Wyniki.
Eliminacje.
Rozegrano cztery biegi eliminacyjne. Do półfinałów awansowały po trzy najlepsze zawodniczki każdego biegu eliminacyjnego (Q), a także cztery spośród pozostałych z najlepszymi czasami (q).
Bieg 1
Bieg 2
Bieg 3
Bieg 4
Półfinały.
Rozegrano dwa półfinały. Do finału awansowały po cztery najlepsze zawodniczki każdego biegu półfinałowego (Q).
Półfinał 1
Półfinał 2

</doc>
<doc id="4649975" url="https://pl.wikipedia.org/wiki?curid=4649975" title="Rogatki Wolskie">
Rogatki Wolskie

Rogatki Wolskie – dwie rogatki (pawilony rogatkowe), które znajdowały się w Warszawie przy ul. Wolskiej 1 i 2, przy jej zbiegu z ulicami: Chłodną, Towarową i Okopową. Pawilony zostały rozebrane w 1942 roku.
Historia.
Pierwsze rogatki w Warszawie, Pradze i Golędzinowie powstały po 1770, tj. po tym, jak obszar ten został otoczony wałem ziemnym znanym jako okopy Lubomirskiego. Budynki rogatek były lokalizowane przy wale, u wylotu najważniejszych dróg. Pod koniec XVIII wieku w obecnych granicach Warszawy funkcjonowało 10 rogatek: Belwederskie, Czerniakowskie, Mokotowskie, Jerozolimskie, Wolskie, Powązkowskie, Marymonckie, Grochowskie, Ząbkowskie i Golędzinowskie. Rogatki Wolskie znajdowały się przy jednym z najstarszych szlaków komunikacyjnych w mieście, biegnącym od Bramy Krakowskiej ulicami: Senatorską, Elektoralną, Chłodną i Wolską. Wyznaczały jedyny wjazd do miasta od strony zachodniej, m.in. w tym miejscu w listopadzie 1806 weszły do miasta wojska francuskie i uroczyście wręczono klucze do miasta Joachimowi Muratowi.
W latach 1816–1823 w Warszawie wzniesiono nowe pawilony rogatkowe zaprojektowane przez Jakuba Kubickiego. Powstało wtedy 18 pawilonów w stylu klasycystycznym. Architekt ustawił je parami i nadał każdemu zespołowi inny wygląd. W jednym pawilonie urzędował dozorca policji (będący przedstawicielem Urzędu Municypalnego), a w drugim poborca podatkowy, który przyjmował opłaty za wjazd do miasta. Do czasów współczesnych zachowały się rogatki Grochowskie i Mokotowskie.
Zaprojektowane przez Jakuba Kubickiego murowane pawilony rogatkowe na Woli zostały wzniesione w 1818. Zastąpiły zbudowane w tym miejscu w 1816 budynki drewniane. Pawilony powstały na rzucie kwadratu i miały półkoliste nisze portykowe. Pobierano w nich opłaty od osób wjeżdżających do miasta (tzw. rogatkowe) i od bydła pędzonego przez rogatki (tzw. kopytkowe).
Rogatki były przypisane do numeracji ulicy Wolskiej (pawilon południowy – nr 1, pawilon północny – nr 2).
2 listopada 1830 do dyliżansu pocztowego, który wyjechał z Poczty Saskiej i zatrzymał się przy rogatkach do kontroli dokumentów, podróżnych i bagażu, wsiadł Fryderyk Chopin. Żegnający go przyjaciele i uczniowie warszawskiego Konserwatorium odśpiewali mu z akompaniamentem gitary kantatę "Zrodzony w polskiej krainie" ułożoną przez Ludwika Adama Dmuszewskiego do melodii Józefa Elsnera. Młody kompozytor opuścił wtedy Warszawę na zawsze.
W 1867 na północ od rogatek powstało targowisko Kercelak.
Tak jak wcześniej rogatki Jerozolimskie, rogatki Wolskie zostały rozebrane na polecenie Niemców w czasie okupacji, co uzasadniono koniecznością poszerzenia jezdni i usprawnienia komunikacji. Prace rozbiórkowe rozpoczęły się we wrześniu i zakończyły w październiku 1942.

</doc>
<doc id="4649989" url="https://pl.wikipedia.org/wiki?curid=4649989" title="Marek Piwowarczyk">
Marek Piwowarczyk

Marek Piwowarczyk – profesor nadzwyczajny Katedry Filozofii Religii na Katolickim Uniwersytecie Lubelskim.
Życiorys.
Uzyskał tytuł doktora 17 marca 2007 roku na podstawie rozprawy: "Problem relacji świat-Bóg w filozofii Alfreda Northa Whiteheada", promotorem pracy był ks. prof. Piotr Moskal; zaś recenzentami: prof. Piotr Gutowski, dr hab. Marek Rosiak, prof. UŁ.
Habilitację uzyskał 17 lutego 2016 na podstawie rozprawy: "Podmiot i własności. Analiza podstawowej struktury przedmiotu", recenzenci: prof. Jacek Wojtysiak, prof. Arkadiusz Chrudzimski, dr hab. Mariusz Grygianiec, prof. UW. 
Prowadzi także zajęcia dydaktyczne na Wydziale Filozofii KUL, do których należą np.: "Fenomenologia i ontologia stanów mentalnych, Ontologia struktury: podmiot-własności, The Ontology of the Subject-Properties Structure, Umysł w perspektywie pierwszoosobowej, Wprowadzenie do filozofii". Uczestniczył w wielu konferencjach międzynarodowych (np. w Międzynarodowym Sympozjum "On the Nature of Human Time", Katowice-Panewniki, 25-26 kwietnia 2005, referat: On Psychological Roots of Whitehead's Theory of Epochal Becoming; czy I Ontological Workshop „E.J. Lowe’s Dualistic Ontology of Human Person, Association for Formal Philosophy, PAN, Warszawa 20-21.02.2012, referat: On Independence Theory of Substance) oraz krajowych (np. Konferencja „Leibniz poza czasem i przestrzenią”, Warszawa 7-8.06.2016, referat: Funkcyjna interpretacja prawa serii a problem struktury podmiot-własności; Konferencja „Stare i nowe. Esej o roli jednostkowych podmiotów, zmiany i wątpienia w religii. Dyskusja o książce Piotra Gutowskiego”, Kraków 16-18.06.2016, referat: Ku ontologii religii), angażuje się także w organizację Tygodnia Filozoficznego na KUL.
Zainteresowania.
Przedmiotem jego zainteresowań jest filozofia religii, zwłaszcza problematyka argumentów ontologicznych, zagadnienia prostoty, wszechobecności, niezmienności i wieczności Boga oraz jego stosunku wobec świata. W swoich badaniach porusza się w obrębie czterech tradycji filozoficznych: ontologii fenomenologicznej (R. Ingarden), filozofii klasycznej (Arystoteles, Tomasz z Akwinu), filozofii analitycznej (E.J. Lowe, M. Loux, A. Bird, D. Armstrong, J. Heil) i filozofii procesu (A.N. Whitehead, Ch. Hartshorne). Jego badania opierają się na zagadnieniach związanych z substancjalizmem, ze szczególnym uwzględnieniem takich zagadnień jak: 
Publikacje (wybrane).
Książki:
Artykuły:
Hasła encyklopedyczne:
Ciekawostki.
Pełnił rolę adiunkta w "Katedrze Dialogu Religii i Alternatywnych Ruchów Religijnych" w ramach której publikowano serię wydawniczą "Religijność alternatywna", poświęconą problematyce nowych ruchów religijnych widzianych z różnych, uzupełniających się punktów widzenia. Katedrę zlikwidowano z dniem 30 września 2019 roku.

</doc>
<doc id="4649993" url="https://pl.wikipedia.org/wiki?curid=4649993" title="Trastuzumab emtanzyna">
Trastuzumab emtanzyna

Trastuzumab emtanzyna, T-DM1 () – lek przeciwnowotworowy będący koniugatem przeciwciała z lekiem cytostatycznym stosowanym w leczeniu HER2-dodatniego raka piersi.
Mechanizm działania.
Około 20% przypadków raka piersi wykazuje amplifikację lub nadekspresję receptora ludzkiego naskórkowego czynnika wzrostu typu 2 (HER2), co skutkuje złym rokowaniem oraz agresywnym przebiegiem klinicznym choroby nowotworowej. Koniugaty lek-przeciwciało (ADC) są złożonymi lekami przeciwnowotworowymi, które poprzez połączenie cytostatyku z wybiórczo działającymi przeciwciałami monoklonalnymi skierowanymi przeciw określonemu antygenowi komórki nowotworowej, pozwalają na wybiórcze niszczenie komórek nowotworowych. Trastuzumab emtanzyna jest koniugatem leku cytostatycznego DM1 z przeciwciałem humanizowanym IgG1 skierowanym przeciw receptorowi ludzkiego naskórkowego czynnika wzrostu typu 2 (HER2). DM1, pochodna majtanzyny, jest inhibitorem mikrotubul, wraz z łącznikiem tioeterowym tworzy kompleks zwany emtanzyną. Średnio trastuzumab emtanzyna zawiera 3,5 cząstek emtanzyny. Na mechanizm działania leku składają się efekt cytostatyczny inhibitora mikrotubul DM1 oraz inhibitora HER2 trastuzumabu.
Trastuzumab wiąże się subdomeną IV zewnątrzkomórkowej części receptora HER2, co uniemożliwia proteolityczne rozszczepienie domeny zewnątrzkomórkowej i przekazywanie sygnału poprzez wpływ na szlak PTEN-PI3K/AKT, co indukuje apoptozę komórki nowotworowej. Ponadto trastuzumab aktywuje cytotoksyczność komórkową zależną od przeciwciał (ADCC).
Połączenie emtanzyny z przeciwciałem skierowanym przeciw HER2 umożliwia selektywne działanie cytostatyku w komórkach nowotworowych wykazujących nadekspresję receptora HER2. Wiązanie trastuzumabu emtanzyny z receptorem HER2 powoduje transport kompleksu HER2-T-DM1 poprzez endocytozę. Wówczas w lizosomie komórki dochodzi do enzymatycznej proteolizy stabilnego w krążeniu i mikrośrodowisku guza łącznika, w wyniku czego dochodzi do uwolnienia cytostatyku w obrębie komórki nowotworowej. Ogólnie DM1 wykazuje podobne działanie jak alkoloidy Vinca (alkaloidy barwinka różyczkowego). Choć lek w badaniach "in vitro" wykazuje silniejsze działanie cytotoksyczne niż alkaloidy barwinka różyczkowego czy taksany, to znaczna toksyczność leku i wąski indeks terapeutyczny ograniczały jego kliniczne wykorzystanie aż do czasu opracowania koniugatów leków i swoistych przeciwciał monoklonalnych. DM1 łączy się z tubuliną i poprzez sprzyjanie jej depolimeryzacji uniemożliwia tworzenie się mikrotubul, co ostatecznie prowadzi do śmierci komórki nowotworowej. Do śmierci komórki nowotworowej w wyniku działania DM1 może dochodzić w wyniku zaburzenia sieci mikrotubul, zatrzymania komórki w fazie G2-M i apoptozy komórki lub poprzez katastrofę mitotyczną. Ponadto DM1 upośledza transport wewnątrzkomórkowy HER2 pośredniczony przez mikrotubule, co może być ważnym mechanizmem działania leku w komórkach niedzielących się.
Wskazania.
Trastuzumab emtanzyna stosuje się w monoterapii u chorych z HER2-dodatnim, miejscowo zaawansowanym nieoperacyjnym lub przerzutowym rakiem piersi, którzy otrzymywali wcześniej trastuzumab i taksan z powodu choroby miejscowo zaawansowanej lub uogólnionej albo z powodu nawrotu choroby w trakcie lub przed upływem sześciu miesięcy od zakończenia leczenia adiuwantowego (uzupełniającego).
Przeciwwskazania.
Do przeciwwskazań do stosowania trastuzumabu emtanzyny należy nadwrażliwość na substancję czynną lub substancje pomocnicze.
Badania kliniczne.
W wieloośrodkowym badaniu III fazy EMILIA z udziałem 991 chorych oceniono skuteczność trastuzumabu emtanzyny w leczeniu nieoperacyjnego, miejscowo zaawansowanego lub przerzutowego HER2-dodatniego raka piersi. W tym celu 991 chorych losowo przydzielono do grupy otrzymującej transtuzumab emtanzynę lub do grupy leczonej za pomocą lapatynibu skojarzonego z kapecytabiną. Do badania włączono chorych leczonych wcześniej trastuzumabem i taksanem, w dobrym stanie sprawności (PS 0 lub 1). Pierwszorzędowymi punktami końcowymi badania były czas przeżycia wolnego od choroby (DFS) oraz czas przeżycia całkowitego (OS), a drugorzędowe punkty końcowe obejmowały czas przeżycia wolnego od progresji (PFS) i odsetek odpowiedzi obiektywnych (ORR). Po odpowiednim okresie obserwacji stwierdzono poprawę mediany przeżycia całkowitego w grupie otrzymującej trastuzumab emtanzynę, która wynosiła odpowiednio dla transtuzumabu emtanzyny 30,9 miesiąca i 25,1 miesiąca dla lapatynibu z kapecytabiną. Transtuzumab emtanzyna poprawiał medianę przeżycia wolnego od progresji (9,6 miesiąca dla trastuzumabu emtanzyny i 6,4 miesiąca dla lapatynibu z kapecytabiną). T-DM1 również okazał się wywoływać lepszą odpowiedź niż połączenie lapatynibu z kapecytabią (43,6% dla trastuzumabu emtanzyny i 30,8% dla lapatynibu z kapecytabiną).
Dawkowanie.
Trastuzumab emtanzyna jest stosowany dożylnie w dawce 3,6 mg/kg w odstępach co 21 dni. W przypadku występowania istotnych działań niepożądanych może być konieczne okresowe przerwanie leczenia, zmniejszenie dawki lub zakończenie leczenia. Leczenie jest stosowane do czasu progresji choroby albo nieakceptowalnej toksyczności.
Farmakokinetyka.
Lek jest podawany dożylnie. Trastuzumab emtanzyna ulega dekoniugacji, następnie ulega proteolizie w lizosomach komórek. Cząstka DM1 jest metabolizowana głównie przez CYP3A4 i w mniejszym stopniu przez CYP3A5. Okres półtrwania leku wynosi około 4 dni. Metabolity leku są wydalane głównie z żółcią, a tylko w minimalnym stopniu z moczem.
Interakcje.
W badaniach "in vitro" wykazano, że DM1 jest metabolizowany głównie przez CYP3A4, a w mniejszym stopniu przez CYP3A5. W trakcie stosowania leku zaleca się unikanie silnych inhibitorów CYP3A4 takich jak klarytromycyna, itrakonazol, ketokonazol, telitromycyna, worykonazol, atazanawir, indynawir, nelfinawir, rytonawir, sakwinawir, nefazodon, ponieważ jednoczesne stosowanie tych leków może zwiększać stężenie DM1 i nasilać jego toksyczność.
Działania niepożądane.
Do działań niepożądanych leku należy:

</doc>
<doc id="4649996" url="https://pl.wikipedia.org/wiki?curid=4649996" title="Purpuryt">
Purpuryt

Purpuryt (ang. "purpurite") – minerał z klasy fosforanów bezwodnych. Nazwa pochodzi z łaciny "purpura" i nawiązuje do barwy minerału.
Właściwości.
Tworzy ciągły szereg izomorficzny z heterosytem (Fe3+,Mn3+)4PO4). Występuje w skupieniach zbitych lub drobnoziarnistych, kryształy tworzy rzadko. Purpuryt przyjmuje barwę ciemnoróżową do purpurowej, może być również ciemnobrązowy do brązowego. Rysa jest jaśniejsza do barwy. Nieprzezroczysty, wykazuje silny pleochroizm o obserwowalnych barwach szarej i ciemnoczerwonej.
Występowanie.
Stanowi produkt utleniania lithiofilitu i tryfilinu z jednoczesnym ługowaniem litu. Występuje w strefie utleniania pegmatytów bogatych w minerały litu i fosforu.
Występuje w Australii (Wodgina), Francji (Chanteloup-les-Vignes), Namibii (Usakos), Portugalii (Feiteira), Niemczech (Hägendorf), USA (Kalifornia, Dakota Południowa).
Zastosowanie.
Znaczenie kolekcjonerskie, w jubilerstwie wykorzystywany bardzo rzadko.

</doc>
<doc id="4649997" url="https://pl.wikipedia.org/wiki?curid=4649997" title="Heterosyt">
Heterosyt

Heterosyt (ang. "heterosite") – minerał z klasy fosforanów bezwodnych. Nazwa nadana w 1826 przez François Alluaud pochodzi od greckiego słowa "έτερος" – inny, co prawdopodobnie nawiązuje do próbki minerału będącego kolejnym nowym minerałem zawierającym żelazo i mangan z tej lokalizacji.
Właściwości.
Tworzy ciągły szereg izomorficzny z purpurytem (Mn3+,Fe3+)4PO4). Heterosyt występuje w skupieniach zbitych lub drobnoziarnistych. Przyjmuje barwę ciemnopurpurową, głębokiego różu, czerwono purpurową, rysa jasnopurpurowa. Przeświecający do nieprzezroczystego.
Występowanie.
Jest minerałem wtórnym do utleniania minerałów zawierających żelazo i mangan, zwykle lithiofilitu i tryfilinu z jednoczesnym ługowaniem litu.

</doc>
<doc id="4649998" url="https://pl.wikipedia.org/wiki?curid=4649998" title="Puerto Nariño">
Puerto Nariño

Puerto Nariño – miasto w Kolumbii, w departamencie Amazonas.

</doc>
<doc id="4649999" url="https://pl.wikipedia.org/wiki?curid=4649999" title="Yasin Aydın">
Yasin Aydın

Yasin Aydın (ur. 11 lipca 1995 w Bursie) – turecki siatkarz, grający na pozycji przyjmującego, reprezentant kraju. 
Sukcesy klubowe.
Puchar CEV:
Liga turecka:
Superpuchar Turcji:
Sukcesy reprezentacyjne.
Mistrzostwa Świata U-23:
Liga Europejska:

</doc>
<doc id="4650000" url="https://pl.wikipedia.org/wiki?curid=4650000" title="Abejorral">
Abejorral

Abejorral – miasto w Kolumbii, w departamencie Antioquia.

</doc>
<doc id="4650002" url="https://pl.wikipedia.org/wiki?curid=4650002" title="Abriaquí">
Abriaquí

Abriaquí – miasto w Kolumbii, w departamencie Antioquia.

</doc>
<doc id="4650005" url="https://pl.wikipedia.org/wiki?curid=4650005" title="Oshae Brissett">
Oshae Brissett

Oshae Jahve Brissett (ur. 20 czerwca 1998 w Toronto) – kanadyjski koszykarz, występujący na pozycji niskiego skrzydłowego, obecnie zawodnik Indiana Pacers.
W 2015 zajął siódme miejsce w turnieju Nike Global Challenge. W 2016 zdobył srebrny medal podczas turnieju Adidas Nations. Rok później wystąpił w meczu gwiazd kanadyjskich szkół średnich – BioSteel All Canadian.
W 2019 reprezentował Los Angeles Clippers podczas rozgrywek letniej ligi NBA w Las Vegas.
1 kwietnia 2021 zawarł 10-dniową umowę z Indianą Pacers. 23 kwietnia podpisał z klubem umowę do końca sezonu.

</doc>
<doc id="4650008" url="https://pl.wikipedia.org/wiki?curid=4650008" title="Alejandría">
Alejandría

Alejandría – miasto w Kolumbii, w departamencie Antioquia.

</doc>
<doc id="4650011" url="https://pl.wikipedia.org/wiki?curid=4650011" title="Leopardo 2E">
Leopardo 2E

Leopardo 2E – wariant niemieckiego czołgu Leopard 2A6 dostosowanego do wymagań Wojsk Lądowych Hiszpanii, które nabyły go w ramach programu modernizacji zwanego Programem Coraza. 
Historia.
Rząd hiszpański rozpoczął negocjacje w sprawie przyszłego hiszpańskiego czołgu w pierwszej połowie lat 90., który miałby zastąpić M60 Patton. Chociaż Niemcy zaoferowali Hiszpanii nadwyżki czołgów Leopard 1 i sprzęt radziecki włączony do niemieckiej armii po zjednoczeniu Niemiec, rząd hiszpański odrzucił te oferty i nalegał na Leoparda 2. W marcu 1994 roku Hiszpańskie ministerstwo stworzyło "Programa Coraza 2000", który skupił się na zakupie i integracji nowego uzbrojenia do armii hiszpańskiej. Program obejmował zakup i integrację hiszpańskiej wersji niemieckiego czołgu Leopard 2 w wersji 2A6, czyli Leopard 2E. Produkcję Leopardów 2E przejęło hiszpańskie przedsiębiorstwo zbrojeniowe Santa Bárbara Sistemas. Produkcja odbywała się w latach 1998-2003, 60-70% składników było wyprodukowanych przez hiszpańskie firmy. Początkowo, Niemcy wypożyczyły 108 czołgów Leopard w wersji 2A4s do celów szkoleniowych na okres pięciu lat, jednakże rząd Hiszpanii zdecydował się wykupić te czołgi a produkcję Leoparda 2E ograniczyć do 219 pojazdów. Pomimo odroczenia produkcji ze względu na połączenie Santa Bárbara Sistemas i General Dynamics w 2003 roku i utrzymujące się problemy produkcyjne w latach 2006 – 2007, dostawy do armii 219 wozów Leopard 2E zakończyły się w 2008 roku. Kontrakt wyceniono na 1,939 miliarda euro.
Firmy, które brały udział w jego produkcji to Indra EWS, SAPA, Amper Programas (obecnie Thales Programas), ELECTROOP SA, Empresa Nacional Bazán, Tecnobit, Santa Bárbara Sistemas, Krauss-Maffei i MAK SYSTEMS (obecnie Rheinmetall), co stanowi 60% udziału hiszpańskiego przemysłu.
Modernizacja.
Wojna domowa w Syrii wykazała podatność czołgu na najnowocześniejszą broń. W Hiszpanii powstał projekt modernizacji Leoparda 2E, znany jako program Evolución Tortuga. Ulepszenia były wynikiem inicjatywy jednostek wyposażonych w te czołgi. Wizualnie najbardziej oczywistą zmianą w pierwszym prototypie była osłona prętowa po bokach, która poprawia ochronę przed RPG i pociskami. Uwzględniono także wiele innych dodatkowych ulepszeń czołgu. W 2019 roku porzucono wcześniejsze plany modernizacyjne. Oczekuje się, że Leopard 2E pozostanie w użyciu co najmniej do 2035 roku.
Historia operacyjna.
W 2017 roku Wojska Lądowe rozmieściły sześć Leopardów 2E na Łotwie (1 z nich jako rezerwę), w ramach Enhanced Forward Presence NATO. To pierwsze międzynarodowe angażowanie tego czołgu w historii. Leopard będzie wspierał 14 pojazdów Pizarro i kilka pojazdów Lince. 

</doc>
<doc id="4650013" url="https://pl.wikipedia.org/wiki?curid=4650013" title="Amagá">
Amagá

Amagá – miasto w Kolumbii, w departamencie Antioquia.

</doc>
<doc id="4650014" url="https://pl.wikipedia.org/wiki?curid=4650014" title="Schronisko za Filarkiem w Panieńskich Skałach">
Schronisko za Filarkiem w Panieńskich Skałach

 Schronisko za Filarkiem w Panieńskich Skałach – schronisko w Panieńskich Skałach w Wolskim Dole w Lesie Wolskim w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Schronisko znajduje się w głównej grupie Panieńskich Skał, za filarem. Na pionowej szczelinie znajduje się otwór o wysokości 2,5 m i początkowej szerokości 1 m. Za otworem krótki, meandrujący korytarzyk, stopniowo zwężający się i wkrótce niemożliwy do przejścia. Kontaktem głosowym stwierdzono, że łączy się on ze Schroniskiem Krętym w Panieńskich Skałach.
Schronisko powstało w wapieniach pochodzących z jury późnej. W stropie korytarzyka znajdują się kotły wirowe, na ścianach występują niewielkie polewy. Namulisko w części początkowej próchniczne, cienkie, głębiej skalisty spąg. Schronisko jest oświetlone światłem słonecznym, nieco wilgotne. Przy jego otworze rosną glony, porosty i mchy – skrzydlik grzebieniasty "Fissidens dubius", miechera Bessera "Neckera besseri" i krzewik źródliskowy "Thamnobryum alopecurum". Zwierząt nie zaobserwowano.
Schronisko znane było od dawna. Po raz pierwszy zaznaczył go T. Fischer na szkicu Panieńskich Skał w 1938 roku. Dokumentację opracowali J. Baryła, M. Pruc i P. Malina w październiku 1999 r. Plan sporządził M. Pruc.

</doc>
<doc id="4650017" url="https://pl.wikipedia.org/wiki?curid=4650017" title="Amalfi (Kolumbia)">
Amalfi (Kolumbia)

Amalfi – miasto w Kolumbii, w departamencie Antioquia. Według spisu ludności z 30 czerwca 2018 roku miasto liczyło 14 508 mieszkańców. 

</doc>
<doc id="4650020" url="https://pl.wikipedia.org/wiki?curid=4650020" title="Mechthild von Alemann">
Mechthild von Alemann

Mechthild von Alemann (ur. 29 stycznia 1937 w Seebach) – niemiecka polityk, samorządowiec i bibliotekarka, posłanka do Parlamentu Europejskiego I i III kadencji.
Życiorys.
Urodziła się w Seebach, miejscowości włączonej później w skład gminy Weinbergen. Córka handlarza Hansa Heine von Alemanna. Po ukończeniu szkoły średniej kształciła się w zakresie translatoryki, od 1957 do 1960 pracowała jako tłumaczka języka angielskiego dla różnych przedsiębiorstw. Od 1968 pracowała jako bibliotekarka i dokumentalistka w firmie doradczej. Od 1981 do 1985 należała do rady doradczej Fundacji im. Friedricha Naumanna.
W 1966 zaangażowała się w działalność polityczną w ramach Wolnej Partii Demokratycznej, w partii zajmowała się kwestiami edukacji. Była przewodniczącą okręgu Düsseldorf-Nord i wiceprzewodniczącą FDP w Düsseldorfie. W latach 1968–1975 zasiadała w radzie miejskiej Düsseldorfu, a od 1975 do 1980 w landtagu Nadrenii Północnej-Westfalii. W 1979 i 1989 wybierano ją do Parlamentu Europejskiego I i III kadencji. Przystąpiła do frakcji liberałów i demokratów, w której od 1989 do 1994 była wiceprzewodniczącą. Była też wiceprzewodniczącą Komisji ds. dochodzenia w sprawie sytuacji kobiet w Europie (1982–1984) i Komisji Wspólnej z Parlamentem Hiszpanii (1983–1984), należała też m.in. do Komisji ds. Transportu i Turystyki oraz Komisji ds. Socjalnych, Zatrudnienia i Środowiska Pracy. W 1991 zamieszkała na stałe w Belgii.
Była dwukrotnie zamężna, ma dziecko. Odznaczona Krzyżem Zasługi I Klasy Orderu Zasługi Republiki Federalnej Niemiec (1986).

</doc>
<doc id="4650023" url="https://pl.wikipedia.org/wiki?curid=4650023" title="Poligon (film 1977)">
Poligon (film 1977)

Poligon (ros. Полигон) – radziecki krótkometrażowy film animowany z 1977 roku w reżyserii Anatolija Pietrowa. Adaptacja opowiadania Siewiera Gansowskiego. Film opowiada historię wynalazcy i jego „inteligentnego” czołgu.
Animatorzy.
Anatolij Pietrow, Władimir Zarubin

</doc>
<doc id="4650024" url="https://pl.wikipedia.org/wiki?curid=4650024" title="Andes (Kolumbia)">
Andes (Kolumbia)

Andes – miasto w Kolumbii, w departamencie Antioquia.

</doc>
<doc id="4650026" url="https://pl.wikipedia.org/wiki?curid=4650026" title="Hello (minialbum Mamamoo)">
Hello (minialbum Mamamoo)

Hello – debiutancki minialbum południowokoreańskiej grupy Mamamoo, wydany 18 czerwca 2014 roku przez wytwórnię WA Entertainment. Głównym singlem z płyty jest „Mr. Ambiguous” (kor. Mr.애매모호). Sprzedał się w nakładzie egzemplarzy w Korei Południowej (stan na wrzesień 2016). Na płycie znalazły się też trzy wcześniej wydane utwory, nagrane przy współpracy z Bumkey, K.Will, Wheesung oraz Geeks. Muzyka z minialbumu jest mieszanką R&amp;B, hip-hopu i funku.

</doc>
<doc id="4650027" url="https://pl.wikipedia.org/wiki?curid=4650027" title="Angelópolis">
Angelópolis

Angelópolis – miasto w Kolumbii, w departamencie Antioquia.

</doc>
<doc id="4650029" url="https://pl.wikipedia.org/wiki?curid=4650029" title="Angostura">
Angostura



</doc>
<doc id="4650031" url="https://pl.wikipedia.org/wiki?curid=4650031" title="Porubanek (stacja kolejowa)">
Porubanek (stacja kolejowa)

Porubanek (, ) – stacja kolejowa w dzielnicy Nowy Świat, w Wilnie, na Litwie. Leży na linii Równe – Baranowicze – Wilno. Nazwa pochodzi od dawnej wsi Porubanek (na której terenie przed włączeniem w granice Wilna znajdowała się stacja).
Stacja istniała przed II wojną światową.
Od stacji odchodzi bocznica obsługująca port lotniczy Wilno.

</doc>
<doc id="4650034" url="https://pl.wikipedia.org/wiki?curid=4650034" title="Angostura (Kolumbia)">
Angostura (Kolumbia)

Angostura – miasto w Kolumbii, w departamencie Antioquia.

</doc>
<doc id="4650037" url="https://pl.wikipedia.org/wiki?curid=4650037" title="Anorí">
Anorí

Anorí – miasto w Kolumbii, w departamencie Antioquia.

</doc>
<doc id="4650038" url="https://pl.wikipedia.org/wiki?curid=4650038" title="Siewier Gansowski">
Siewier Gansowski

Siewier Feliksowicz Gansowski (ros. Се́вер Фе́ликсович Гансо́вский; ur. 15 grudnia 1918 w Warszawie, zm. 6 września 1990 w Moskwie) – radziecki pisarz.

</doc>
<doc id="4650039" url="https://pl.wikipedia.org/wiki?curid=4650039" title="Czarny Bór (przystanek kolejowy)">
Czarny Bór (przystanek kolejowy)

Czarny Bór () – przystanek kolejowy w miejscowości Czarny Bór, w rejonie wileńskim, na Litwie. Leży na linii Równe – Baranowicze – Wilno.
Przystanek istniał przed II wojną światową.

</doc>
<doc id="4650040" url="https://pl.wikipedia.org/wiki?curid=4650040" title="Anzá">
Anzá

Anzá – miasto w Kolumbii, w departamencie Antioquia.

</doc>
<doc id="4650041" url="https://pl.wikipedia.org/wiki?curid=4650041" title="Itasina filifolia">
Itasina filifolia

Itasina filifolia – gatunek gatunek rośliny wieloletniej z rodziny selerowatych. Jest jedynym przedstawicielem monotypowego rodzaju Itasina i endemitem południowych krańców Afryki (Prowincja Przylądkowa Zachodnia).
Morfologia.
Bylina osiągająca 0,5 m wysokości. Liście wyłącznie odziomkowe, zasychają w czasie kwitnienia. Blaszka równowąska do nitkowatej. Drobne, białe kwiaty zebrane w baldach złożony.

</doc>
<doc id="4650043" url="https://pl.wikipedia.org/wiki?curid=4650043" title="Dewan Hernandez">
Dewan Hernandez

Dewan Antonio Hernandez, urodzony jako Dewan Antonio Huell (ur. 9 grudnia 1996 w Miami) – amerykański koszykarz, występujący na pozycji silnego skrzydłowego.
W 2014 i 2015 zdobył srebrny medal w turnieju Adidas Nations. W 2017 wziął udział w Adidas Nations Counselors. W 2016 wystąpił w meczu gwiazd amerykańskich szkół średnich – McDonald’s All-American.
W 2019 reprezentował Toronto Raptors podczas rozgrywek letniej ligi NBA w Las Vegas.
26 listopada 2020 został zwolniony przez Toronto Raptors.

</doc>
<doc id="4650044" url="https://pl.wikipedia.org/wiki?curid=4650044" title="Dewan Huell">
Dewan Huell



</doc>
<doc id="4650046" url="https://pl.wikipedia.org/wiki?curid=4650046" title="Champion of Champions 2019">
Champion of Champions 2019

Champion of Champions 2019 – profesjonalny nierankingowy turniej snookerowy, rozegrany został w Ricoh Arena w Coventry, Anglia, w dniach 4-10 listopada 2019 roku.
Gracze.
Poniżej lista 16 graczy zakwalifikowanych do gry w turnieju:

</doc>
<doc id="4650048" url="https://pl.wikipedia.org/wiki?curid=4650048" title="Arboletes">
Arboletes

Arboletes – miasto w Kolumbii, w departamencie Antioquia, nad Morzem Karaibskim.

</doc>
<doc id="4650049" url="https://pl.wikipedia.org/wiki?curid=4650049" title="Wołczuny (stacja kolejowa)">
Wołczuny (stacja kolejowa)

Wołczuny () – węzłowa stacja kolejowa w miejscowości Wołczuny, w rejonie wileńskim, na Litwie. Leży na linii Równe – Baranowicze – Wilno.

</doc>
<doc id="4650050" url="https://pl.wikipedia.org/wiki?curid=4650050" title="Argelia (Antioquia)">
Argelia (Antioquia)

Argelia – miasto w Kolumbii, w departamencie Antioquia.

</doc>
<doc id="4650052" url="https://pl.wikipedia.org/wiki?curid=4650052" title="Stephen Barclay">
Stephen Barclay

Stephen Barclay (ur. 3 maja 1972 w Lytham St Anne’s) – brytyjski polityk, członek Partii Konserwatywnej. W latach 2018–2020 minister ds. wystąpienia Wielkiej Brytanii z Unii Europejskiej, następnie w latach 2020–2022 naczelny sekretarz skarbu. Od 2022 roku minister zdrowia w . 
Życiorys.
Wykształcenie i praca zawodowa.
Uczęszczał do szkoły Lancashire, następnie wstąpił do Armii Angielskiej. Uczęszczał do centrum szkolenia oficerów Royal Military Academy Sandhurst. Studiował w Peterhouse następnie na The University of Law w Chester. W 1998 roku uzyskał uprawnienia radcy prawnego. Po uzyskaniu uprawnień rozpoczął pracę w firmie ubezpieczeniowej Axa Insurance, jako organ nadzoru dla Financial Services Authority, a także jako dyrektor ds. Regulacyjnych, a następnie jako szef ds. Przeciwdziałania praniu pieniędzy i sankcjom w Barclays Retail Bank.
Działalność polityczna.
Wczesna działalność.
W 1994 roku wstąpił do Partii Konserwatywnej. Dwukrotnie bez powodzenia kandydował do Izby Gmin. W 2007 roku Barclay przejął rolę organizatora kolacji politycznej.
Izba Gmin.
W wyborach parlamentarnych w 2010 roku kandydował do Izby Gmin, uzyskał mandat parlamentarny. Został członkiem Komisji Rachunków Publicznych, która bada wydatki rządowe. Zarząd partii nazwał go jednym z mniejszości lojalnych konserwatywnych deputowanych, którzy nie głosowali przeciwko rządowi w jakichkolwiek merytorycznych rebeliach. W wyborach parlamentarnych w 2015 roku Raab zachował miejsce w Izbie Gmin. W wyborach parlamentarnych w 2017 roku Raab został ponownie wybrany do Izby parlamentarnej.
Rząd.
14 czerwca 2017 został powołany na stanowisko sekretarza ekonomicznego w Ministerstwie Skarbu Anglii. Pełnił ten urząd 9 stycznia 2018 roku, tego samego dnia został powołany na stanowisko wiceministra w Ministerstwie Zdrowia Anglii. 16 listopada 2018 przestał pełnić te funkcje. 16 listopada 2018 po rezygnacji Dominica Raaba, Barclay został powołany na stanowisko Ministra ds. wystąpienia Wielkiej Brytanii z Unii Europejskiej. Utrzymał to stanowisko w gabinecie Borisa Johansona. 31 stycznia 2020 po wyjściu Wielkiej Brytanii z Unii Europejskiej Barclay przestał pełnić funkcje Ministra ds. wystąpienia Wielkiej Brytanii z Unii Europejskiej. 13 lutego 2020 został powołany na stanowisko naczelnego sekretarza skarbu. 7 lipca 2022 roku rozpoczął pełnienie funkcji ministra zdrowia Wielkiej Brytanii
Życie prywatne.
Barclay i jego żona Karen mają syna i dwie córki.

</doc>
<doc id="4650053" url="https://pl.wikipedia.org/wiki?curid=4650053" title="Piotr Pasterczyk">
Piotr Pasterczyk

Piotr Pasterczyk (ur. 1968 w Rzeszowie) – polski ksiądz, adiunkt Katedry Historii Filozofii Katolickiego Uniwersytetu Lubelskiego Jana Pawła II, posiadający stopień naukowy doktora habilitowanego. W kręgu jego zainteresowań znajduje się filozofia antyczna, fenomenologia oraz hermeneutyka.
Wykształcenie.
W latach 1987-93 studiował na Wydziale Teologii KUL. W 1991 roku otrzymał stypendium językowe GFPS we Fryburgu Bryzgowijskim, zaś w 1992 roku stypendium naukowe GFPS w Moguncji. Święcenia kapłańskie przyjął w 1993 roku.
Tytuł magistra z teologii dogmatycznej uzyskał pisząc pracę "Jedność doświadczenia filozoficznego u Edyty Stein" pod kierownictwem ks. prof. Czesława Bartnika. W 1995 roku rozpoczął studia filozoficzne w w Liechtenstein, które ukończył osiągając tytuł magistra na podstawie pracy pod kierownictwem prof. Josefa Seiferta: "Der Personenbegriff bei Hans-Eduard Hengstenberg". W latach 1997-2003 studiował filozofię oraz teologię na Uniwersytet Albrechta i Ludwika we Fryburgu Bryzgowijskim.
W 2001 roku napisał rozprawę doktorską na temat ekumenicznej dogmatyki pod kierownictwem prof. Gisberta Greshake: "Theologie des kirchlichen Amtes." Stopień doktora filozofii uzyskał w 2004 dzięki rozprawie "Der Traum des Sokrates und das Problem der Dialektik im Theaitetos," pod kierownictwem prof. Günthera Figala.

</doc>
<doc id="4650057" url="https://pl.wikipedia.org/wiki?curid=4650057" title="Wojdaty (stacja kolejowa)">
Wojdaty (stacja kolejowa)

Wojdaty () – stacja kolejowa w dzielnicy Ponary, w Wilnie, na Litwie. Nazwa pochodzi od pobliskiej wsi Wojdaty.

</doc>
<doc id="4650060" url="https://pl.wikipedia.org/wiki?curid=4650060" title="Armenia (Antioquia)">
Armenia (Antioquia)

Armenia – miasto w Kolumbii, w departamencie Antioquia.

</doc>
<doc id="4650065" url="https://pl.wikipedia.org/wiki?curid=4650065" title="Ennio">
Ennio



</doc>
<doc id="4650066" url="https://pl.wikipedia.org/wiki?curid=4650066" title="Barbosa (Antioquia)">
Barbosa (Antioquia)

Barbosa – miasto w Kolumbii, w departamencie Antioquia.

</doc>
<doc id="4650067" url="https://pl.wikipedia.org/wiki?curid=4650067" title="Władimir Karielin">
Władimir Karielin

Władimir Aleksandrowicz Karielin (ros. Владимир Александрович Карелин, ur. 23 lutego 1891 w Smoleńsku, zm. 22 października 1938) – rosyjski rewolucjonista, dziennikarz i polityk.
Życiorys.
Urodził się w rodzinie szlacheckiej. W 1907 wstąpił do partii eserowców, studiował na Wydziale Prawnym Uniwersytetu Moskiewskiego, był aresztowany i zesłany za działalność rewolucyjną, skąd następnie go zwolniono. W latach 1913-1914 pracował w gazecie "Smoleńskij Wiestnik", a 1915-1916 w gazecie "Utra" w Charkowie, w 1917 podczas rewolucji kierował charkowskim komitetem partii eserowców, a w lipcu 1917 stał na czele charkowskiej Dumy Miejskiej. Jesienią 1917 wchodził w skład Rady Starszych Tymczasowej Rady Republiki Rosyjskiej, 1917-1918 był członkiem Prezydium WCIK, w grudniu 1917 wstąpił do partii lewicowych eserowców, od 25 grudnia 1917 do 18 marca 1918 pełnił funkcję ludowego komisarza mienia państwowego Rosyjskiej Republiki Radzieckiej/Rosyjskiej Federacyjnej Socjalistycznej Republiki Radzieckiej (RFSRR). W 1918 wystąpił przeciwko podpisaniu przez bolszewików traktatu brzeskiego, w tym samym roku był zastępcą członka Biura ds. Kierowania Powstańczą Walką KC Ukraińskiej Republiki Ludowej, w lipcu 1918 po powstaniu lewicowych eserowców i jego zdławieniu przez bolszewików znalazł się na nielegalnej stopie i zaocznie został skazany na 3 lata więzienia. W lutym 1919 został aresztowany przez Czekę i wywieziony do Moskwy, w październiku 1919 zwolniony. Od 1921 pracował legalnie jako prawnik w Charkowie, później jako konsultant prawny w Gidrostroju w Charkowie.
26 września 1937 został aresztowany podczas wielkiego terroru, następnie skazany na śmierć przez Wojskowe Kolegium Sądu Najwyższego ZSRR i rozstrzelany. Pośmiertnie zrehabilitowany.

</doc>
<doc id="4650068" url="https://pl.wikipedia.org/wiki?curid=4650068" title="Belmira">
Belmira

Belmira – miasto w Kolumbii, w departamencie Antioquia.

</doc>
<doc id="4650069" url="https://pl.wikipedia.org/wiki?curid=4650069" title="Anatolij Kuzniecow (aktor)">
Anatolij Kuzniecow (aktor)

Anatolij Borisowicz Kuzniecow (ros. Анато́лий Бори́сович Кузнецо́в (ur. 31 grudnia 1930 w Moskwie, zm. 7 marca 2014 tamże) – radziecki i rosyjski aktor filmowy i teatralny.
Pochowany na Cmentarzu Nowodziewiczym w Moskwie. Aktor ma swój pomnik.
Życiorys.
W dzieciństwie uczył się w szkole muzycznej, później zdał egzaminy do Szkoły Muzycznej im. Ippolitowa Iwanowa do klasy wokalnej, gdzie zwrócił na siebie uwagę pedagoga ds. sztuki aktorskiej, w związku z czym postanowił zająć się aktorstwem. Studiował w Szkole Studia MCHAT (Moskiewskiego Akademickiego Teatru Artystycznego), po ukończeniu której w 1955 pracował w teatrze im. Wołkowa w Jarosławiu i w moskiewskim teatrze Sowriemiennik. Poza tym grał role w filmach. W kinie zadebiutował w 1954 rolą w filmie "Opasnyje tropy". Łącznie zagrał rolę w około stu filmach.

</doc>
<doc id="4650077" url="https://pl.wikipedia.org/wiki?curid=4650077" title="Heinrich Jürgens">
Heinrich Jürgens

Heinrich (Heini) Jürgens (ur. 28 lipca 1924 w Oeftinghausen, zm. 4 sierpnia 2006 tamże) – niemiecki polityk, samorządowiec i rolnik, poseł do Parlamentu Europejskiego I kadencji, minister w rządzie Dolnej Saksonii.
Życiorys.
Jego dziadek Diedrich i wuj Fritz także byli politykami. Po zdaniu matury w 1942 został wcielony do wojska, gdzie doszedł do stopnia lejtnanta. Podczas II wojny światowej dostał się do niewoli, kilkukrotnie został ranny. Odbył praktykę i w 1954 zdał rolniczy egzamin zawodowy. Do 1974 prowadził duże gospodarstwo rolne produkujące nabiał i wieprzowinę (posiadane przez rodzinę od 1562).
W 1951 wstąpił do prawicowej Deutsche Partei, zaś w 1959 został członkiem Wolnej Partii Demokratycznej. W latach 1978–1991 pełnił funkcję jej przewodniczącego w Dolnej Saksonii, następnie został honorowym przewodniczącym. Od 1960 do 1974 zasiadał w radzie gminy zbiorowej Schwaförden, następnie do 1990 był jej burmistrzem. Od 1964 do 1986 był członkiem rady powiatu Diepholz, w tym od 1968 do 1977 sprawował funkcję starosty (wówczas powiat funkcjonował jako Graftschaft Diepholz). W latach 1974–1978, 1982–1984 i 1986–1994 zasiadał w landtagu Dolnej Saksonii, od 1974 do 1978 jako wiceprzewodniczący.
W 1979 wybrano go posłem do Parlamentu Europejskiego I kadencji. Przystąpił do frakcji liberałów i demokratów, należał m.in. do Komisji ds. Rolnictwa, Komisji ds. Regulaminu i Petycji oraz Komisji ds. Kontroli Budżetu. W latach 1986–1990 pozostawał ministrem ds. federalnych i europejskich w rządzie kraju związkowego, a od 1985 do 1990 należał do rady doradczej powiązanej z FDP Fundacji im. Friedricha Naumanna.
Był ewangelikiem; miał syna Hans-Jürgena, także działacza FDP. Odznaczony Wielkim Krzyżem Zasługi Orderu Zasługi Republiki Federalnej Niemiec (1989) i Medalem Dolnej Saksonii (1991).

</doc>
<doc id="4650087" url="https://pl.wikipedia.org/wiki?curid=4650087" title="Betulia (Antioquia)">
Betulia (Antioquia)

Betulia – miasto w Kolumbii, w departamencie Antioquia.

</doc>
<doc id="4650098" url="https://pl.wikipedia.org/wiki?curid=4650098" title="Briceño">
Briceño

Briceño – miasto w Kolumbii, w departamencie Antioquia.

</doc>
<doc id="4650099" url="https://pl.wikipedia.org/wiki?curid=4650099" title="Samtgemeinde Oberharz">
Samtgemeinde Oberharz



</doc>
<doc id="4650102" url="https://pl.wikipedia.org/wiki?curid=4650102" title="Charles Clary">
Charles Clary

Charles Clary (ur. 24 marca 1873, zm. 24 marca 1931) – amerykański aktor epoki filmu niemego. 

</doc>
<doc id="4650108" url="https://pl.wikipedia.org/wiki?curid=4650108" title="Mazarnia Karańska">
Mazarnia Karańska



</doc>
<doc id="4650112" url="https://pl.wikipedia.org/wiki?curid=4650112" title="Światowe Wojskowe Igrzyska Sportowe 2015">
Światowe Wojskowe Igrzyska Sportowe 2015

6. Światowe Wojskowe Igrzyska Sportowe – międzynarodowe, multidyscyplinarne zawody dla sportowców-żołnierzy, które odbyły się od 2 do 11 października 2015 w południowokoreańskim Mungyeongu.
W zawodach, które uroczyście rozpoczęła prezydent Korei Park Geun-hye, wzięło udział ok. 8700 zawodników ze 110 krajów świata skupionych w CISM. Reprezentacja Polski liczyła 125 żołnierzy, wystartowała w 14 dyscyplinach. Najwięcej medali zdobyli reprezentanci Rosji łącznie 135 ("w tym 59 złote, 43 srebrne oraz 33 brązowe").
Dyscypliny.
Zawody obejmowały 246 konkurencje w 24 dyscyplinach, po raz pierwszy rozegrano zawody w łucznictwie.
Polscy reprezentanci.
Polska po raz 6. uczestniczyła w letnich igrzyskach wojskowych. Reprezentacja Polski liczyła 125, wystartowała w 14 dyscyplinach. Największymi gwiazdami w polskiej ekipie byli maratończycy; u kobiet Iwona Lewandowska – zdobyła dwa złote medale, a u mężczyzn Marcin Chabowski – zdobywca złotego i srebrnego medalu.
Klasyfikacja medalowa.
Polska w Mungyeongu zdobyła 42 medali ("10, 13, 19") i zajęła w klasyfikacji medalowej 5 miejsce..
"Źródło:"
Multimedaliści.
W sumie 163 sportowców zdobyło co najmniej dwa medale. Brazylijska zawodniczka Etiene Medeiros zdobyła łącznie 6 medali, 4 złote i 2 srebrne.

</doc>
<doc id="4650113" url="https://pl.wikipedia.org/wiki?curid=4650113" title="Buriticá">
Buriticá

Buriticá – miasto w Kolumbii, w departamencie Antioquia.

</doc>
<doc id="4650115" url="https://pl.wikipedia.org/wiki?curid=4650115" title="Ostrowy (rejon maniewicki)">
Ostrowy (rejon maniewicki)



</doc>
<doc id="4650117" url="https://pl.wikipedia.org/wiki?curid=4650117" title="Władimir Karielin (funkcjonariusz)">
Władimir Karielin (funkcjonariusz)

Władimir Pietrowicz Karielin (ros. Владимир Петрович Карелин, ur. 1897 w Odessie, zm. we wrześniu 1938) – funkcjonariusz radzieckich służb specjalnych, major bezpieczeństwa państwowego.
Życiorys.
Urodził się w rodzinie nauczyciela. W 1917 wstąpił do partii eserowców, w 1931 został przyjęty do WKP(b). W 1921 podjął pracę w organach Czeki, później pracował w GPU i NKWD Ukraińskiej SRR. Kierował jednym z oddziałów w Wydziale Kontrwywiadowczym GPU Ukraińskiej SRR, od 1930 do 1934 był pomocnikiem i zastępcą Wydziału Specjalnego, a 1933-1935 jednocześnie szefem Wydziału Zagranicznego GPU/NKWD Ukraińskiej SRR. W 1935 został szefem Wydziału Specjalnego Zarządu Bezpieczeństwa Państwowego (UGB) NKWD Białoruskiej SRR i otrzymał stopień majora bezpieczeństwa państwowego, w styczniu 1937 objął funkcję zastępca szefa Wydziału 5 (Specjalnego) GUGB NKWD ZSRR. W 1936 został odznaczony Orderem Czerwonej Gwiazdy, a w 1937 Orderem Znak Honoru.
29 lipca 1937 został aresztowany podczas wielkiego terroru, następnie skazany na śmierć i rozstrzelany.

</doc>
<doc id="4650118" url="https://pl.wikipedia.org/wiki?curid=4650118" title="Rezydentura Polski w Gdańsku">
Rezydentura Polski w Gdańsku

Rezydentura Polska w Gdańsku – przedstawicielstwo władz Polski funkcjonujące, z przerwami, w latach 1524–1939.
Historycznie zmieniały się jego zadania, tytuły przedstawicieli, nazwy urzędów. Ostatnim był Komisariat Generalny Rzeczypospolitej Polskiej w Wolnym Mieście Gdańsku (1920-1939), któremu poświęcono oddzielne hasło.
W okresie unii personalnej Polski z Saksonią (1697–1763, z przerwami), rezydenci reprezentowali oba kraje.

</doc>
<doc id="4650121" url="https://pl.wikipedia.org/wiki?curid=4650121" title="TV Åland">
TV Åland

TV Åland - prywatny nadawca nadający głównie na terenach Wysp Alandzkich, w regionie autonomicznym Finlandii. 
TV Åland rozpoczęła działalność jesienią 1984 roku, a jej pierwsza transmisja odbyła się we wrześniu tego samego roku. Kanał był prowadzony przez kilka firm podczas swojego istnienia: Ålands Videoproduktion Ab była główną firmą produkcyjną aż do bankructwa w połowie lat 90, kiedy to Weman Media Ab przejął działalność. Kanał jest obecnie prowadzony przez TV Åland Productions Ab.
Kanał jest dostępny za pośrednictwem sieci MCA, Vikingaåsens antennförening i Godby antennförening. Ålcom IPTV oferuje również usługę VoD. Programowanie rozpowszechniano również za pośrednictwem Ålands Radio / TV i lokalnych operatorów anten na całym obszarze Wysp Alandzkich.
Kanał dociera do około 80% mieszkańców Wysp Alandzkich.

</doc>
<doc id="4650136" url="https://pl.wikipedia.org/wiki?curid=4650136" title="Janusz Laskownicki">
Janusz Laskownicki

Janusz Laskownicki (ur. 22 marca 1900 we Lwowie, zm. 28 maja 1977 w Warszawie) – polski dziennikarz prasowy.
Życiorys.
Syn Bronisława Laskownickiego i Izabeli z Taborów. Po ukończeniu gimnazjum we Lwowie rozpoczął studia na Wydziale Prawa Uniwersytetu Jana Kazimierza. W latach 1912–1914 był członkiem skautingu. Od grudnia 1917 służył w Polskiej Sile Zbrojnej, a następnie w Wojsku Polskim. Od 1920 podporucznik rezerwy. 29 stycznia 1932 został mianowany porucznikiem ze starszeństwem z 2 stycznia 1932 i 246. lokatą w korpusie oficerów rezerwowych piechoty. Posiadał wówczas przydział w rezerwie do 31 Pułku Strzelców Kaniowskich w Łodzi, a w 1934 do 26 Pułku Piechoty w Gródku Jagiellońskim.
Od 1921 pracował jako dziennikarz we Lwowie, był sprawozdawcą sądowym i sportowym. W 1925 został sekretarzem redakcji w Wieku Nowym. W 1926 wyjechał na studia praktyczne do Paryża, po powrocie w 1927 został sprawozdawcą parlamentarnym Expressu Porannego w Warszawie. W 1932 został redaktorem naczelnym Lwowskiego Ilustrowanego Expressu Wieczornego, był prezesem rady okręgowej Unii Pracowników Umysłowych i wiceprezesem Ligi Piłki Nożnej. Członek zarządu Związku Rez. Klubu Szermierczego i innych organizacji sportowych.
Od 1930 był mężem Anny Goldberg.
Walczył podczas kampanii wrześniowej, okres okupacji hitlerowskiej spędził w oflagu w Woldenbergu. Po zakończeniu wojny zamieszkał w Warszawie, pracował w redakcjach Robotnika, Dziennika Ludowego, w Socjalistycznej Agencji Prasowej i w Głosie Pracy.
Pochowany na cmentarzu komunalnym Północnym w Warszawie (kwatera W-VI-4-4-17).

</doc>
<doc id="4650138" url="https://pl.wikipedia.org/wiki?curid=4650138" title="Rarz">
Rarz

Rarz – miejscowość i dżamoat w północno-zachodnim Tadżykistanie. Jest położone w dystrykcie Ajni w Wilajecie sogdyjskim. Dżamoat zamieszkuje 8507 mieszkańców.

</doc>
<doc id="4650140" url="https://pl.wikipedia.org/wiki?curid=4650140" title="Droga do Guantanamo">
Droga do Guantanamo



</doc>
<doc id="4650145" url="https://pl.wikipedia.org/wiki?curid=4650145" title="Sicharog">
Sicharog

Sicharog (per.: سی‌چراغ) – miejscowość i dżamoat w Tadżykistanie. Jest położone w dystrykcie Roghun w Rejonach Administrowanych Centralnie.

</doc>
<doc id="4650147" url="https://pl.wikipedia.org/wiki?curid=4650147" title="Kamienica przy Placu Konstytucji 3 Maja 6 w Radomiu">
Kamienica przy Placu Konstytucji 3 Maja 6 w Radomiu

Kamienica przy Placu Konstytucji 3 Maja 6 w Radomiu – modernistyczna kamienica z 1938, położona w Radomiu przy Placu Konstytucji 3 Maja nr 6.
Budowę kamienicy, zleconą przez właścicielkę posesji dr Bolesławę Wrońską, ukończono w 1938. Autorem projektu kamienicy był radomski architekt Kazimierz Prokulski. Obiekt początkowo pełnił funkcję domu czynszowego. W czasie II wojny światowej znajdował się w nim hotel „Świt”.
Kamienica jest wyróżniającym się przykładem architektury modernistycznej w Radomiu. Została wzniesiona na planie zbliżonym do prostokąta z bocznymi ryzalitami w elewacji frontowej oraz środkowym ryzalitem o zaokrąglonych narożach w elewacji tylnej. Składa się z pięciu kondygnacji. Reprezentacyjna fasada budynku ma symetryczny układ. Na zwieńczeniu bocznych ryzalitów znajdują się balkony. W centralnej części parteru umieszczone są cztery gładkie kolumny. Wyższe kondygnacje środkowej części ozdobione są pilastrami, na drugiej i trzeciej kondygnacji znajdują się loggie balkonowe, zaś na czwartej mały półokrągły balkon. Przed 1945 po obu stronach tylnej części budynku istniały windy osobowa i towarowa, przekształcone później w pomieszczenia gospodarcze.
Budynek wpisany jest do rejestru zabytków Narodowego Instytutu Dziedzictwa pod numerem 175/2013 z 5.03.2013.

</doc>
<doc id="4650148" url="https://pl.wikipedia.org/wiki?curid=4650148" title="Ballater">
Ballater

Ballater (gael. "Bealadair") – wieś we wschodniej Szkocji, w hrabstwie Aberdeenshire, położona nad rzeką Dee, w dolinie Royal Deeside, na terenie parku narodowego Cairngorms. W 2011 roku liczyła 1533 mieszkańców.
Miejscowość, uzdrowisko zlokalizowane w pobliżu źródeł mineralnych Pannanich, powstała około 1770 roku. W 1866 roku dotarła tu linia kolejowa z Aberdeen, sprzyjając rozwojowi turystyki. Stację kolejową zamknięto w 1966 roku.
Na zachód od Ballater, w odległości około 11 km, znajduje się rezydencja królewska Balmoral.

</doc>
<doc id="4650149" url="https://pl.wikipedia.org/wiki?curid=4650149" title="Rabot">
Rabot

Rabot – miejscowość i dżamoat w Tadżykistanie. Jest położone w dystrykcie Tursunzoda w Rejonach Administrowanych Centralnie. Dżamoat zamieszkuje 9643 osób.

</doc>
<doc id="4650162" url="https://pl.wikipedia.org/wiki?curid=4650162" title="Dom Rzemiosła w Radomiu">
Dom Rzemiosła w Radomiu

Dom Rzemiosła w Radomiu – modernistyczny biurowiec z lat 1983–1989, położony w Radomiu przy skrzyżowaniu ulic Focha i Kilińskiego.
Gmach został wybudowany w latach 1983–1989. Projektantami budynku byli Bogusław Blum i Ryszard Stępień. W biurowcu mieści się m.in. Izba rzemieślnicza, Cecha Rzemiosł Różnych, Bank Spółdzielczy Rzemiosła.

</doc>
<doc id="4650163" url="https://pl.wikipedia.org/wiki?curid=4650163" title="Gizzat Alipow">
Gizzat Alipow

Gizzat Mukaszewicz Alipow (ros. Гиззат Мукашевич Алипов, ur. 25 grudnia 1924 we wsi Bolszoj Bugor w obecnym obwodzie atyrauskim, zm. 19 lipca 1986 we wsi Kzył-Oba w obwodzie gurjewskim (obecnie atyrauski)) – radziecki wojskowy i saper, starszyna.
Życiorys.
Urodził się w kazachskiej rodzinie chłopskiej. W 1942 został powołany do Armii Czerwonej, od lipca 1943 uczestniczył w wojnie z Niemcami, walczył kolejno na Froncie Zachodnim, 1 Ukraińskim i 1 Białoruskim, był ciężko ranny. Po wyjściu ze szpitala został skierowany do batalionu saperów, w 1944 przyjęto go do WKP(b). Jako dowódca oddziału 599 batalionu saperów 312 Dywizji Piechoty 69 Armii 1 Frontu Białoruskiego w stopniu sierżanta 18 lipca 1944 wyróżnił się w walkach o Dolsk na Wołyniu, gdzie kierował rozbrajaniem min w celu umożliwienia ataku radzieckiej piechoty. 14 stycznia 1945 w walkach na północny wschód od polskiego miasta Zwoleń przeprowadził unieszkodliwienie pola minowego, umożliwiając piechocie wykonanie zadania bojowego. W nocy na 17 kwietnia 1945 na czele oddziału saperów w stopniu starszyny dowodził działaniami w rejonie miasta Lubusz (Niemcy). W 1945 został zdemobilizowany, w 1958 ukończył Uralskie Technikum Rolnicze, później pracował jako przewodniczący kołchozu.
Odznaczenia.
I medale.

</doc>
<doc id="4650165" url="https://pl.wikipedia.org/wiki?curid=4650165" title="Linia kolejowa Ponary – Wołczuny">
Linia kolejowa Ponary – Wołczuny

Linia kolejowa Ponary – Wołczuny – linia kolejowa na Litwie łącząca stację Ponary ze stacją Wołczuny. Stanowi kolejową obwodnicę Wilna.
Linia na całej długości jest dwutorowa oraz niezelektryfikowana (z wyjątkiem stacji Ponary).
Historia.
Linia powstała po II wojnie światowej. Początkowo leżała w Związku Sowieckim. Od 1991 położona jest na Litwie.

</doc>
<doc id="4650170" url="https://pl.wikipedia.org/wiki?curid=4650170" title="Justin Łyczuk">
Justin Łyczuk

Justin Todorowicz Łyczuk (ros. Юстин Тодорович Лычук, ukr. Юстин Тодорович Личук, ur. 27 października 1901 we wsi Stecowa w powiecie śniatyńskim w Królestwie Galicji i Lodomerii, Austro-Węgry (obecnie w rejonie śniatyńskim w obwodzie iwanofrankiwskim), zm. 28 marca 1986 tamże) – przewodniczący kołchozu w rejonie śniatyńskim, dwukrotny Bohater Pracy Socjalistycznej (1961 i 1977).
Życiorys.
Urodził się w wielodzietnej rodzinie chłopskiej. Skończył dwie klasy szkoły wiejskiej, w 1928 z powodu biedy i braku ziemi wyjechał do Kanady w poszukiwaniu pracy, gdzie przez 4,5 roku pracował w różnych rejonach, zajmując się rolnictwem. Pracował również w International Nickel Company w kopalniach i budownictwie. Za udział w mityngach został aresztowany i uwięziony, następnie w 1932 deportowany do Polski. Po powrocie w rodzinne strony pracował w gospodarstwie domowym, po agresji ZSRR na Polskę i aneksji tzw. zachodniej Ukrainy został wyznaczony przewodniczącym tymczasowego komitetu rewolucyjnego powiatu śniatyńskiego. 14 marca 1940 wstąpił do nowo powstałej arteli rolniczej „17 września”. Po ataku Niemiec na ZSRR w 1941 został ewakuowany, pracował jako kombajnista w sowchozie hodowli owiec na Kaukazie i później do 1945 jako ślusarz w Barnaule. We wrześniu 1945 wrócił do rejonu śniatyńskiego, gdzie zaczął kierować odtworzonym kołchozem, który otrzymał nazwę 1 maja. Do tego kołchozu 20 sierpnia 1950 dołączył sąsiedni kołchoz. Dzięki efektywnemu zarządzaniu kołchoz im. 1 maja stał się jednym z najlepszych w obwodzie stanisławowskim (obecnie obwód iwanofrankiwski). Na polecenie Łyczuka zbudowano w nim m.in. szkołę średnią dla 750 uczniów, pałac kultury, pomnik Tarasa Szewczenki, pomnik żołnierzy poległych na wojnie, szpital i żłobek. W kołchozie im. 1 maja uzyskiwano rekordowo wysokie plony w obwodzie. Łyczuk był jego przewodniczącym do 1981. Był deputowanym do Rady Najwyższej ZSRR od 3 do 10 kadencji (1950-1984) oraz deputowanym do rady wiejskiej i rady rejonowej i członkiem partyjnego komitetu kołchozu.
Odznaczenia.
I medale.

</doc>
<doc id="4650176" url="https://pl.wikipedia.org/wiki?curid=4650176" title="Mistrzostwa Europy w Lekkoatletyce 1974 – bieg na 400 m mężczyzn">
Mistrzostwa Europy w Lekkoatletyce 1974 – bieg na 400 m mężczyzn

Bieg na dystansie 400 metrów mężczyzn był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 2 września, biegi półfinałowe 3 września, a bieg finałowy 4 września 1974 roku. Zwycięzcą tej konkurencji został reprezentant Republiki Federalnej Niemiec Karl Honz. W rywalizacji wzięło udział dwudziestu ośmiu zawodników z jedenastu reprezentacji.
Wyniki.
Eliminacje.
Rozegrano trzy biegi eliminacyjne. Do półfinałów awansowało po czterech najlepszych zawodników każdego biegu eliminacyjnego (Q), a także czterech spośród pozostałych z najlepszymi czasami (q).
Bieg 1
Bieg 2
Bieg 3
Półfinały.
Rozegrano dwa półfinały. Do finału awansowało po czterech najlepszych zawodników każdego biegu półfinałowego (Q).
Półfinał 1
Półfinał 2

</doc>
<doc id="4650178" url="https://pl.wikipedia.org/wiki?curid=4650178" title="Kościół Wniebowzięcia Najświętszej Maryi Panny w Branicach">
Kościół Wniebowzięcia Najświętszej Maryi Panny w Branicach

Kościół Wniebowzięcia Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Branice diecezji opolskiej).
Historia.
Jest to świątynia wzniesiona na miejscu wcześniejszej, mniejszej budowli, w 1792 roku. Podczas kolejnych pożarów zostały zniszczone i odbudowane dach świątyni i wieża. Z czasem w kościele przestawali się mieścić wierni i w 1888 roku został położony kamień węgielny pod rozbudowę kościoła. Zostało przedłużone prezbiterium i dobudowany został transept. Przebudowana świątynia została poświęcona w 1889 roku.
Kolejna modernizacja i rozbudowa została wykonana na początku XX wieku, a jej inicjatorem był ówczesny proboszcz, Josef Martin Nathan. Projekt dobudowy naw bocznych opracował wrocławski architekt Hans Schlicht. Pod koniec 1915 roku prace w świątyni, we wnętrzu i na zewnątrz zostały całkowicie zakończone. W 1916 roku został zamontowany krzyż na wieży oraz zostały zawieszone dzwony, natomiast świątynia została konsekrowana.
Architektura.
Budowla jest orientowana, trzynawowa, murowana, wybudowana z kamienia oraz cegły, otynkowana i otoczona skarpami. Przebudowana została w stylu neogotyckim na planie zbliżonym do krzyża z trójbocznie zamkniętym prezbiterium i prostokątną wieżą usytuowaną przed korpusem nawy. Przy prezbiterium są umieszczone dwie prostokątne dobudówki: mniejsza od strony północnej oraz większa od strony południowej, w których są zlokalizowane zakrystia oraz grota lurdzka. Nawa główna oraz transept nakrywają dachy dwuspadowe, na ich skrzyżowaniu jest umieszczona sygnaturka. Z kolei prezbiterium nakrywa dach dwuspadowy, a przy zamknięciu dach trójpołaciowy. Natomiast nawy boczne nakrywają trzy dachy dwuspadowe o kalenicy prostopadłej do nawy głównej.

</doc>
<doc id="4650180" url="https://pl.wikipedia.org/wiki?curid=4650180" title="Parafia Niepokalanego Serca Najświętszej Maryi Panny w Antolce">
Parafia Niepokalanego Serca Najświętszej Maryi Panny w Antolce

Parafia Niepokalanego Serca Najświętszej Maryi Panny w Antolce – parafia rzymskokatolicka, znajdująca się w diecezji kieleckiej, w dekanacie miechowskim.

</doc>
<doc id="4650182" url="https://pl.wikipedia.org/wiki?curid=4650182" title="Parafia św. Jana Chrzciciela w Chodowie">
Parafia św. Jana Chrzciciela w Chodowie

Parafia świętego Jana Chrzciciela w Chodowie – parafia rzymskokatolicka, znajdująca się w diecezji kieleckiej, w dekanacie miechowskim.

</doc>
<doc id="4650185" url="https://pl.wikipedia.org/wiki?curid=4650185" title="Parafia Imienia Najświętszej Maryi Panny w Kalinie Wielkiej">
Parafia Imienia Najświętszej Maryi Panny w Kalinie Wielkiej

Parafia Imienia Najświętszej Maryi Panny w Kalinie Wielkiej – parafia rzymskokatolicka, znajdująca się w diecezji kieleckiej, w dekanacie miechowskim.

</doc>
<doc id="4650186" url="https://pl.wikipedia.org/wiki?curid=4650186" title="Wydział Nauk Ścisłych i Przyrodniczych Uniwersytetu Szczecińskiego">
Wydział Nauk Ścisłych i Przyrodniczych Uniwersytetu Szczecińskiego

Wydział Nauk Ścisłych i Przyrodniczych Uniwersytetu Szczecińskiego – jeden z siedmiu wydziałów Uniwersytetu Szczecińskiego. Jego siedziby znajdują się przy ul. Wielkopolskiej 15, ul. Wąskiej 13 i ul. Adama Mickiewicza 18 w Szczecinie.
Historia.
Wydział Nauk Ścisłych i Przyrodniczych został utworzony 24 czerwca 2019 r. w wyniku połączenia dotychczasowych wydziałów: Biologii, Nauk o Ziemi i Matematyczno-Fizycznego.

</doc>
<doc id="4650187" url="https://pl.wikipedia.org/wiki?curid=4650187" title="Parafia św. Wita, św. Modesta i św. Krescencji w Nasiechowicach">
Parafia św. Wita, św. Modesta i św. Krescencji w Nasiechowicach

Parafia świętego Wita, świętego Modesta i świętej Krescencji w Nasiechowicach – parafia rzymskokatolicka, znajdująca się w diecezji kieleckiej, w dekanacie miechowskim.

</doc>
<doc id="4650190" url="https://pl.wikipedia.org/wiki?curid=4650190" title="Parafia Najświętszej Maryi Panny Matki Kościoła w Przesławicach">
Parafia Najświętszej Maryi Panny Matki Kościoła w Przesławicach

Parafia Najświętszej Maryi Panny Matki Kościoła w Przesławicach – parafia rzymskokatolicka, znajdująca się w diecezji kieleckiej, w dekanacie miechowskim.

</doc>
<doc id="4650191" url="https://pl.wikipedia.org/wiki?curid=4650191" title="Linia kolejowa Kiwiszki – Wołczuny">
Linia kolejowa Kiwiszki – Wołczuny

Linia kolejowa Kiwiszki – Wołczuny – linia kolejowa na Litwie łącząca stację Kiwiszki ze stacją Wołczuny. Stanowi kolejową obwodnicę Wilna.
Linia na całej długości jest jednotorowa oraz niezelektryfikowana (z wyjątkiem stacji Kiwiszki, która posiada sieć trakcyjną).
Historia.
Linia powstała po II wojnie światowej. Początkowo leżała w Związku Sowieckim. Od 1991 położona jest na Litwie.

</doc>
<doc id="4650193" url="https://pl.wikipedia.org/wiki?curid=4650193" title="Henryk Lisowski (fotograf)">
Henryk Lisowski (fotograf)

Henryk Lisowski (ur. 1905, zm. 2 marca 1977 w Warszawie) – polski artysta fotoreporter, fotografik.
Życiorys.
Debiutował po 1945, autor zdjęć Warszawy, które realizował próbując wprowadzić styl "straight photography". Zasiadał w Komisji Artystycznej i Komitetu Redakcyjnego Związku Polskich Artystów Fotografików, w pierwszej połowie l. 60. XX wieku wschodził w skład komisji, która decydowała o doborze prac publikowanych na łamach almanachów fotograficznych. Henryk Lisowski był autorem zdjęć i opracowania graficznego albumów: Zieleń Warszawy (1956), Żelazowa Wola (1955) i Warszawa (1959; opublikowanego również w języku niemieckim). Jego prace były publikowane na łamach „Fotografii”, w 1959 r. miała miejsce indywidualna wystawa w Kordegardzie pt. Włoskie impresje. Od 1951 członek ZPAF.

</doc>
<doc id="4650194" url="https://pl.wikipedia.org/wiki?curid=4650194" title="Parafia św. Jadwigi Królowej w Pstroszycach Pierwszych">
Parafia św. Jadwigi Królowej w Pstroszycach Pierwszych

Parafia świętej Jadwigi Królowej w Pstroszycach Pierwszych – parafia rzymskokatolicka, znajdująca się w diecezji kieleckiej, w dekanacie miechowskim.

</doc>
<doc id="4650195" url="https://pl.wikipedia.org/wiki?curid=4650195" title="Mistrzostwa Europy w Lekkoatletyce 1974 – sztafeta 4 × 100 m mężczyzn">
Mistrzostwa Europy w Lekkoatletyce 1974 – sztafeta 4 × 100 m mężczyzn

Sztafeta 4 × 100 metrów mężczyzn była jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 7 września, a bieg finałowy 8 września 1974 roku. Zwycięzcą tej konkurencji została sztafeta Francji w składzie: Lucien Sainte-Rose, Joseph Arame, Bruno Cherrier i Dominique Chauvelot. W rywalizacji wzięło udział pięćdziesięciu dwóch zawodników z trzynastu reprezentacji.
Wyniki.
Eliminacje.
Rozegrano dwa biegi eliminacyjne. Do finału awansowały po cztery najlepsze zespoły (Q).
Bieg 1
Bieg 2

</doc>
<doc id="4650197" url="https://pl.wikipedia.org/wiki?curid=4650197" title="Gmina zbiorowa Tostedt">
Gmina zbiorowa Tostedt



</doc>
<doc id="4650199" url="https://pl.wikipedia.org/wiki?curid=4650199" title="Free (album Iggy’ego Popa)">
Free (album Iggy’ego Popa)

Free – osiemnasty solowy album Iggy’ego Popa.

</doc>
<doc id="4650200" url="https://pl.wikipedia.org/wiki?curid=4650200" title="Parafia św. Wojciecha w Sławicach Szlacheckich">
Parafia św. Wojciecha w Sławicach Szlacheckich

Parafia świętego Wojciecha w Sławicach Szlacheckich – parafia rzymskokatolicka, znajdująca się w diecezji kieleckiej, w dekanacie miechowskim.

</doc>
<doc id="4650201" url="https://pl.wikipedia.org/wiki?curid=4650201" title="Cmentarz w Barchnowach">
Cmentarz w Barchnowach

Cmentarz w Barchnowach – zabytkowy cmentarz z okresu I wojny światowej, znajdujący się w miejscowości Barchnowy, w powiecie starogardzkim. Jest to cmentarz ewangelicki.

</doc>
<doc id="4650203" url="https://pl.wikipedia.org/wiki?curid=4650203" title="Gmina związkowa Loreley (1972-2012)">
Gmina związkowa Loreley (1972-2012)



</doc>
<doc id="4650204" url="https://pl.wikipedia.org/wiki?curid=4650204" title="Gmina związkowa Enkenbach-Alsenborn (1972-2014)">
Gmina związkowa Enkenbach-Alsenborn (1972-2014)



</doc>
<doc id="4650206" url="https://pl.wikipedia.org/wiki?curid=4650206" title="Gmina związkowa Traben-Trarbach (1968-2014)">
Gmina związkowa Traben-Trarbach (1968-2014)



</doc>
<doc id="4650207" url="https://pl.wikipedia.org/wiki?curid=4650207" title="Gmina związkowa Wittlich-Land (1968-2014)">
Gmina związkowa Wittlich-Land (1968-2014)



</doc>
<doc id="4650209" url="https://pl.wikipedia.org/wiki?curid=4650209" title="Gmina związkowa Waldsee (1972-2014)">
Gmina związkowa Waldsee (1972-2014)



</doc>
<doc id="4650210" url="https://pl.wikipedia.org/wiki?curid=4650210" title="Gmina związkowa Edenkoben (1972-2014)">
Gmina związkowa Edenkoben (1972-2014)



</doc>
