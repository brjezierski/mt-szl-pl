<doc id="4650211" url="https://pl.wikipedia.org/wiki?curid=4650211" title="Edward Duniewicz">
Edward Duniewicz

Edward Franciszek Duniewicz, herbu Doliwa (ur. ?, zm. w 1876) – ziemianin, polityk demokratyczny, poseł na Sejm Ustawodawczy w Kromieryżu.
Życiorys.
Ziemianin, właściciel majątków – odziedziczonego Lipowce, pow. przemyślański (1841-1849), a następnie Kiernica, pow. gródecki (1849-1851), Nowoszyce, pow. samborski (1851-1865) i Brzozów (1865-1876). Członek oddziału sanocko-lesko-brzozowsko-krośnieńskiego Galicyjskiego Towarzystwa Gospodarskiego we Lwowie (1867-1876). Członek Wydziału Okręgowego Galicyjskiego w Brzozowie Galicyjskiego Towarzystwa Kredytowego Ziemskiego we Lwowie (1872-1876). Zastępca członka powiatowej komisji szacunkowej podatku gruntowego w Brzozowie (1871-1876). Rzeczoznawca ds dóbr ziemskich Sądu Obwodowego w Przemyślu (1874-1876).
Aktywny politycznie w okresie Wiosny Ludów. Poseł do Sejmu Ustawodawczego w Wiedniu i Kromieryżu (10 lipca 1848 – 7 marca 1849) wybranym z okręgu wyborczego Narajów w obwodzie brzeżańskim. W parlamencie należał do "Stowarzyszenia" skupiającego polskich posłów demokratycznych. Od 1861 działacz Polskiego Stronnictwa Demokratycznego. Członek Rady Powiatowej (1867-1873) oraz wiceprezes Wydziału Powiatowego w Brzozowie (1867-1873).
Rodzina i życie prywatne.
Urodzony w rodzinie ziemiańskiej, syn Juliana (zm. 1848) i Franciszki z Bratkowskich (1785-1831). Miał 4 siostry Wirginię (z mężą Wysłobodzką), Zefirynę (z męża Mochnacką), Matyldę (z męża Chwalibóg) i Marcelinę (z męża Malczewską). Ożenił się z Ludwiką z Szołajskich, z którą miał 3 synów Stanisława, Władysława i Edwarda (1847 – 1893) oraz 12 córek.

</doc>
<doc id="4650218" url="https://pl.wikipedia.org/wiki?curid=4650218" title="Mistrzostwa Europy w Lekkoatletyce 1974 – sztafeta 4 × 400 m mężczyzn">
Mistrzostwa Europy w Lekkoatletyce 1974 – sztafeta 4 × 400 m mężczyzn

Sztafeta 4 × 400 metrów mężczyzn była jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 7 września, a bieg finałowy 8 września 1974 roku. Zwycięzcą tej konkurencji została sztafeta Wielkiej Brytanii w składzie: Glen Cohen, Bill Hartley, Alan Pascoe i David Jenkins. W rywalizacji wzięło udział czterdziestu pięciu zawodników z jedenastu reprezentacji.
Wyniki.
Eliminacje.
Rozegrano dwa biegi eliminacyjne. Do finału awansowały po cztery najlepsze zespoły (Q).
Bieg 1
Bieg 2

</doc>
<doc id="4650220" url="https://pl.wikipedia.org/wiki?curid=4650220" title="Alberico">
Alberico



</doc>
<doc id="4650224" url="https://pl.wikipedia.org/wiki?curid=4650224" title="Lista Przebojów Programu III 1982–1998">
Lista Przebojów Programu III 1982–1998



</doc>
<doc id="4650225" url="https://pl.wikipedia.org/wiki?curid=4650225" title="Długoszyn (dzielnica Jaworzna)">
Długoszyn (dzielnica Jaworzna)



</doc>
<doc id="4650230" url="https://pl.wikipedia.org/wiki?curid=4650230" title="Wiktor Jewdokimow">
Wiktor Jewdokimow

Wiktor Wasiljewicz Jewdokimow (ros. Виктор Васильевич Евдокимов, ur. w Jekaterynodarze (obecnie Krasnodar), zm. 20 września 1945 w Białymstoku) – radziecki lotnik wojskowy, podpułkownik, Bohater Związku Radzieckiego (1944).
Życiorys.
Urodził się w rodzinie robotniczej. Skończył niepełną szkołę i fakultet robotniczy (rabfak), od dzieciństwa mieszkał w Rostowie nad Donem, gdzie od 1928 pracował w fabryce, po ukończeniu drugiego rabfaku pracował jako ślusarz i spawacz. 12 sierpnia 1934 został powołany do Armii Czerwonej, w 1937 ukończył wojskową szkołę lotniczą w Stalingradzie, służył w 4 lotniczym pułku bombowców dalekiego zasięgu w Zabajkalskim Okręgu Wojskowym (lotnisko Bada w ówczesnym obwodzie czytyjskim). W 1939 brał udział w bitwie nad rzeką Chałchin-Goł i został dowódcą klucza. Od 27 lipca 1941 uczestniczył w wojnie z Niemcami pilotując samolot DB-3A, walczył w 4 lotniczym pułku bombowców dalekiego zasięgu 42 Dywizji Lotniczej na Froncie Zachodnim i Centralnym, w sierpniu 1941 wyróżnił się podczas bombardowania wojsk niemieckiej 2 Grupy Pancernej, wykonując naloty m.in. w rejonie miast Poczep i Trubczewsk w obwodzie briańskim. 31 sierpnia 1941 został zaatakowany przez grupę niemieckich myśliwców, w walce powietrznej strącił wówczas samolot wroga, choć dwóch członków załogi jego samolotu zostało ciężko rannych. 10 września 1941 został zestrzelony, jednak zdołał dolecieć płonącą maszyną do linii frontu i nad swoim terytorium wyskoczyć wraz z załogą na spadochronach. W 1941 został członkiem WKP(b).
W marcu 1942 jego pułk został włączony do Lotnictwa Dalekiego Zasięgu i przemianowany na 4 pułk Lotnictwa Dalekiego Zasięgu, w którym Jewdokimow był dowódcą klucza, a od 1943 dowódcą eskadry. Pilotując samolot Ił-4 walczył w bitwie pod Moskwą, bitwie pod Stalingradem (gdzie wykonał 36 lotów bojowych), w bitwie pod Kurskiem (wykonując 20 lotów bojowych), brał udział w operacji smoleńskiej, białoruskiej (lato 1944), nadbałtyckiej (jesień 1944), wschodniopruskiej (zima 1945), pomorskiej (marzec 1945) i berlińskiej (wiosna 1945). Wielokrotnie wykonywał naloty na głęboki tył wroga, bombardując obiekty w Gdańsku, Tilsicie, Warszawie, Królewcu, Budapeszcie i Berlinie. W styczniu 1944 brał udział w serii ataków na centra przemysłowe w Finlandii. W 1943 został zestrzelony przez niemieckie myśliwce za linią frontu, jednak wraz z załogą zdołał wyskoczyć na spadochronie i z pomocą mieszkańców w ciągu 7 dni przejść przez linię frontu. Wykonał 270 lotów bojowych, w tym 256 nocnych. Pułk, w którym służył, został przemianowany na 6 gwardyjski pułk lotnictwa dalekiego zasięgu (w składzie 6 Gwardyjskiej Dywizji Lotnictwa Dalekiego Zasięgu 1 Gwardyjskiego Korpusu Lotnictwa Dalekiego Zasięgu). W lutym 1945 mianowano go zastępcą dowódcy 2 gwardyjskiego pułku lotnictwa bombowego w stopniu podpułkownika. Po wojnie nadal służył w lotnictwie ZSRR. Zmarł w szpitalu w Białymstoku w wyniku odniesionych obrażeń. Został pochowany w Skwerze Pamięci w Wołkowysku.
Upamiętnienie.
Na terenie fabryki w Rostowie nad Donem, w której pracował, ustawiono jego popiersie. Jego imieniem nazwano ulice w Rostowie nad Donem i w Wołkowysku.

</doc>
<doc id="4650233" url="https://pl.wikipedia.org/wiki?curid=4650233" title="Lista Przebojów Marka Niedźwieckiego">
Lista Przebojów Marka Niedźwieckiego



</doc>
<doc id="4650241" url="https://pl.wikipedia.org/wiki?curid=4650241" title="Stanisław Człapa">
Stanisław Człapa

Stanisław Człapa (ur. 23 maja 1938 w Borkach, zm. 10 października 2013 w Toruniu) – polski duchowny rzymskokatolicki, prałat, profesor liturgiki Wyższego Seminarium Duchownego w Pelplinie, Kanonik Honorowy Kapituły Katedralnej Pelplińskiej, dziekan żukowski w latach 1982-1988, dziekan starogardzki od 1988 do kwietnia 2013 roku.
Życiorys.
Urodził się 23 maja 1938 w Borkach jako syn Stanisława (ogrodnika) i Marii z domu Śmiglewskiej. W 1956 ukończył gimnazjum biskupie Collegium Marianum, maturę uzyskał eksternistycznie w Gdańsku w 1957, już jesienią 1956 podejmując naukę w pelplińskim seminarium. 17 grudnia 1961 w katedrze Wniebowzięcia NMP w Pelplinie przyjął święcenia kapłańskie, prymicję odbył w rodzinnej parafii Czarże.
Od stycznia do lipca 1962 był wikariuszem parafii śś. Piotra i Pawła w Pogódkach, następnie od lipca 1962 do czerwca 1966 wikariuszem parafii św. Wojciecha w Starogardzie Gdańskim. W latach 1966–1969 odbył studia na Wydziale Teologicznym Katolickiego Uniwersytetu Lubelskiego, uzyskując magisterium (1968) i licencjat (1969) z teologii. Temat pracy licencjackiej "Ks. Kazimierz Bieszk jako liturgista" rozwinął potem w publikacjach w "Studiach Pelplińskich" (1978) i "Studiach z dziejów liturgii w Polsce" (1982). Po ukończeniu studiów w Lublinie pracował w parafii Wniebowzięcia Najświętszej Maryi Panny i bł. Stefana Frelichowskiego w Toruniu, oczekując na zgodę na wyjazd do Rzymu na studia doktoranckie, które ostatecznie rozpoczął w 1971 w Papieskim Instytucie Liturgicznym Anselmianum i ukończył obroną rozprawy doktorskiej "L'Orazione "Super oblata" nel suo sviluppo e teologico fino al. Concilio Vaticano II" (1974, opublikowana w tymże roku pod zmienionym tytułem "Struttura e contenuto teologico delle "Super oblata""). Po powrocie do Polski został wikariuszem parafii Podwyższenia Krzyża Świętego w Grudziądzu, którym był przez pół roku. 
W październiku 1975 roku został profesorem liturgiki i rytu liturgicznego Wyższego Seminarium Duchownego w Pelplinie. Wykładał do emerytury w 2013. W latach 1982-1988 był proboszczem parafii Wniebowzięcia NMP w Żukowie oraz dziekanem dekanatu Żukowo. W 1988 powrócił do pracy duszpasterskiej w Starogardzie, obejmując po śmierci ks. Konrada Baumgarta probostwo parafii św. Mateusza, a od lutego 1991 był też jednocześnie dziekanem dekanatu Starogard Gdański. 
W kurii pelplińskiej pełnił m.in. funkcje wizytatora diecezjalnego i przewodniczącego sekcji ds. kultu Rady Duszpasterskiej, był też dekanalnym wizytatorem nauki religii. Otrzymał godności kapelana honorowego (1987), prałata honorowego Jego Świątobliwości (1994), a w 2001 biskup pelpliński Jan Bernard Szlaga powołał go w skład kapituły katedralnej jako kanonika honorowego. Kilkakrotnie wyjeżdżał na światowe spotkania kapłanów – w 1997 do Jamusukro (Wybrzeże Kości Słoniowej), w 1998 do Meksyku, w 2000 do Rzymu.
Bibliografia jego publikacji liczy ponad 270 pozycji, z czego znacząca większość to teksty w zainicjowanym przez niego w 1994 miesięczniku "Biuletyn Parafii św. Mateusza w Starogardzie Gdańskim"; był asystentem kościelnym tego periodyku. Publikował również w "Collectanea Theologica", "Studiach Pelplińskich", "Miesięczniku Diecezji Pelplińskiej", "Pielgrzymie", "Orędowniku Diecezji Chełmińskiej". Opracował szereg tekstów do zbioru Wydziału Duszpasterskiego Kurii Biskupiej Chełmińskiej "Program homiletyczny i materiały pomocnicze" (Pelplin 1981/1982), a także "Materiały pomocnicze dla liturgicznej formacji organistów" (Żukowo 1987). Współpracował z redakcją "Encyklopedii katolickiej" KUL, dla której przygotował m.in. biogramy Kazimierza Bieszka, Charlesa Feltoe, Leonharda Fendta, Sebastiana Euringera oraz Mariusa Ferotina.
Pełnił także funkcję asystenta kościelnego dla Starogardzkiej Telewizji Kablowej. Od 1993 brał udział w pracach Komitetu Honorowego Obchodów 800-lecia Starogardu (1998) i w imieniu komitetu przekazywał zaproszenie na jubileusz prymasowi Polski i Konferencji Episkopatu (1997). W 2010 został wyróżniony nagrodą honorową prezydenta Starogardu "Wierzyczanka". W laudacji podkreślono jego zasługi dla prac renowacyjnych w farze starogardzkiej i zagospodarowania terenu parafialnego, zaangażowanie w ochronę zabytkowych cmentarzy w mieście, zainicjowanie wydawania wspomnianego miesięcznika parafialnego (wyróżnionego w konkursie Gdańskiego Oddziału Katolickiego Stowarzyszenia Dziennikarzy na najlepsze pismo parafialne) oraz kalendarza promującego zabytkowy kościół, a także udostępnienie wnętrza kościoła na koncerty organizowane przez samorząd. Dwukrotnie – w 1998 i 2001 – otrzymał medal "Za zasługi dla Starogardu Gdańskiego". Był też odznaczony Złotym Krzyżem Zasługi (2011). 
Dziekanem starogardzkim był do kwietnia 2013, proboszczem do sierpnia tegoż roku, obchodząc uroczyście w czerwcu 2013 jubileusz ćwierćwiecza pracy w parafii. Większość księgozbioru z zakresu liturgiki przekazał bibliotece seminaryjnej w Pelplinie. Po przejściu na emeryturę we wrześniu 2013 przeniósł się do Torunia, gdzie w krótkim czasie jego stan zdrowia uległ gwałtownemu pogorszeniu. Zmarł w Toruniu 10 października 2013. Uroczystości pogrzebowe odbyły się 14 października 2013 roku w kościele św. Mateusza w Starogardzie Gdańskim pod przewodnictwem biskupa pelplińskiego ks. Ryszarda Kasyny. Dziekan został pochowany na Starym Cmentarzu w Starogardzie Gdańskim.

</doc>
<doc id="4650244" url="https://pl.wikipedia.org/wiki?curid=4650244" title="SS-Wachmannschaften">
SS-Wachmannschaften

Wachmannschaften des SS- und Polizeiführers in Distrikt Lublin, nieformalnie Trawnikimänner, Askarysi, Hiwis – kolaboracyjna formacja z okresu II wojny światowej, złożona przede wszystkim z sowieckich jeńców wojennych, którzy przeszli na służbę niemiecką i zostali przeszkoleni w obozie SS w Trawnikach.
Niemcy przystąpili do organizowania oddziałów wartowniczych we wrześniu 1941 roku. W ich szeregi werbowano przede wszystkim Ukraińców i sowieckich volksdeutschów, lecz obok nich także przedstawicieli innych narodów Związku Radzieckiego, nie wyłączając Rosjan. Przez oddziały SS-Wachmannschaften przeszło prawdopodobnie około 5 tys. strażników. Pierwotnie zakładano, że będą pełnić służbę w bazach SS i policji na okupowanych terenach ZSRR. W rzeczywistości formację wykorzystywano przede wszystkim do realizacji zadań związanych z eksterminacją Żydów w okupowanej Polsce. Podczas akcji „Reinhardt” członkowie SS-Wachmannschaften uczestniczyli w likwidacji gett, przeprowadzali masowe egzekucje oraz pełnili służbę wartowniczą w obozach śmierci w Bełżcu, Sobiborze i Treblince. Wzięli również udział w tłumieniu powstania w getcie warszawskim.
Po zakończeniu akcji „Reinhardt” część wachmanów odkomenderowano na wybrzeże Adriatyku, a część wcielono do załóg różnych obozów koncentracyjnych i obozów pracy. Niektórzy uczestniczyli w akcjach przeciwpartyzanckich i pacyfikacyjnych na Lubelszczyźnie i Kielecczyźnie, w tym w wysiedlaniu ludności polskiej z Zamojszczyzny.
Utworzenie formacji.
17 lipca 1941 roku, niespełna miesiąc po rozpoczęciu wojny niemiecko-sowieckiej, SS-Brigadeführer Odilo Globocnik, dowódca SS i policji w dystrykcie lubelskim Generalnego Gubernatorstwa, został mianowany „pełnomocnikiem Reichsführera-SS do spraw utworzenia baz policji i SS na nowym obszarze wschodnim”. Jego głównym zadaniem miało być dopilnowanie, aby sowieckie zakłady przemysłowe znalazły się pod kontrolą SS. Kierownictwo SS musiało jednak mierzyć się z problemem, jakim była szczupłość sił policyjnych, które skierowano na nowo zajęte tereny.
Już 25 lipca 1941 roku Reichsführer-SS Heinrich Himmler zezwolił dowódcom SS i policji na okupowanych terenach ZSRR na wcielanie przedstawicieli miejscowej ludności oraz jeńców wojennych do formacji pomocniczych SS i policji. Kolejny rozkaz, który regulował tę kwestię, wydał 5 sierpnia tegoż roku szef niemieckiej policji porządkowej SS-Obergruppenführer Kurt Daluege. Podkreślając konieczność zorganizowania baz SS i policji jeszcze przed rozpoczęciem zimy, polecił Globocnikowi oraz dowódcom SS i policji na terenach wschodnich sformować w trybie przyspieszonym jednostki pomocnicze złożone z miejscowej ludności. Zgodnie z wcześniejszymi instrukcjami Himmlera oraz szefa SD i policji bezpieczeństwa do jednostek tych mieli trafiać w pierwszym rzędzie sowieccy jeńcy wojenni, którzy „sprawiali wrażenie szczególnie lojalnych i przeto odpowiednich do pracy przy odbudowie okupowanych terenów”. Dodatkowo 8 września 1941 roku Naczelne Dowództwo Wehrmachtu wydało instrukcję, która umożliwiała zwalnianie z obozów jenieckich żołnierzy Armii Czerwonej, którzy zgłaszali gotowość przejścia na służbę niemiecką.
W dystrykcie lubelskim miejscem formowania jednostek pomocniczych stały się Trawniki – fabryczna osada leżąca około 26 kilometrów na wschód od Lublina. We wrześniu 1941 roku utworzono tam obóz szkoleniowy (niem. "Der SS- und Polizeiführer im Distrikt Lublin Ausbildungslager Trawniki"). 27 października tegoż roku na stanowisko jego komendanta został mianowany SS-Hauptsturmführer Karl Streibel.
Jesienią 1941 roku specjalne komisje SS zaczęły wizytować obozy jenieckie w dystrykcie lubelskim i na Wołyniu, a także w Białymstoku, Grodnie i Żytomierzu. Zgromadzonym na apelach jeńcom proponowano wstąpienie do niemieckich oddziałów pomocniczych. Potencjalnym ochotnikom nie wyjaśniano, na czym będą polegały ich zadania, sugerując co najwyżej, że zostaną wykorzystani do „walki z bolszewizmem”. W tym czasie w obozach dla jeńców sowieckich panowały tragiczne warunki bytowe, a przetrzymywani tam czerwonoarmiści masowo umierali na skutek głodu, epidemii chorób zakaźnych oraz okrucieństwa strażników. Pewna liczba jeńców zgodziła się podjąć współpracę z Niemcami, widząc w niej jedyną szansę na ocalenie życia. Zapewne niektórzy kierowali się także pobudkami ideologicznymi, tj. nienawiścią do stalinowskiego reżimu. Niemniej, jak podkreśla Robert Kuwałek, liczba jeńców, którzy zgodzili się podjąć kolaborację, była statystycznie niewielka.
Wśród jeńców zwerbowanych do oddziałów wartowniczych Globocnika przeważali młodzi mężczyźni, którzy pochodzili z terenów wiejskich i posiadali co najwyżej wykształcenie podstawowe. W większości byli to Ukraińcy lub mieszkańcy Ukrainy – w szczególności wywodzący się z centralnej lub wschodniej części tego kraju. Drugą grupą narodowościową, która odgrywała istotną rolę w formacji SS-Wachmannschaften byli volksdeutsche – zazwyczaj obywatele ZSRR pochodzenia niemieckiego. Znajomość języka niemieckiego oraz fakt, iż postrzegano ich jako szczególnie lojalnych, sprawiły, że to im zazwyczaj powierzano niższe stanowiska dowódcze. Obok Ukraińców i volksdeutschów do oddziałów z Trawnik rekrutowano także przedstawicieli innych nierosyjskich narodów ZSRR, np. mieszkańców krajów bałtyckich. W załodze obozu śmierci w Bełżcu znalazł się m.in. jeden Tatar i jeden ukraiński Bułgar. Z powodu braku rekruta często zdarzało się jednak, że werbowano rodowitych Rosjan. Poczynając od jesieni 1942 roku do SS-Wachmannschaften zaczęto rekrutować również Polaków, wśród nich uznanych za „wartościowych rasowo” górali podhalańskich, była to jednak grupa bardzo nieliczna. Wachman pełniący funkcję ordynansa komendanta obozu pracy w Treblince okazał się nawet półkrwi Żydem.
Z ustaleń Petera Blacka wynika, że nabór do oddziałów z Trawnik przeprowadzono w kilku falach, poczynając od września 1941 roku. W pierwszej grupie ochotników znalazło się 300 jeńców ze Stalagu 319 w Chełmie. Druga akcja rekrutacyjna została przeprowadzona na początku 1942 roku; w jej rezultacie w marcu tegoż roku w obozie znalazło się 1250 ochotników. Kolejnych 1250 jeńców skierowano do Trawnik we wrześniu 1942 roku; w grupie tej znajdowali się m.in. czerwonoarmiści wzięci do niewoli w trakcie kampanii krymskiej. Robert Kuwałek bazując na zeznaniach byłych członków formacji, nie wykluczał natomiast, iż sowieckich jeńców kierowano do Trawnik w mniejszych grupach i w różnych okresach. Począwszy od jesieni 1942 roku werbunkiem objęto cywilów, a wśród nich: dotychczasowych współpracowników niemieckich władz okupacyjnych, Ukraińców z Galicji, Podola i Lubelszczyzny, nielicznych Polaków z dystryktów lubelskiego i galicyjskiego, w tym górali podhalańskich. Po odwołaniu Globocnika z Lublina (wrzesień 1943) do SS-Wachmannschaften zrekrutowano jeszcze około 300 osób. Wśród nich znajdowali się m.in. ewakuowani z ZSRR współpracownicy niemieckich władz okupacyjnych oraz rosyjscy ochotnicy do armii gen. Andrieja Własowa.
Na podstawie wydanych kart identyfikacyjnych można szacować, że do września 1943 roku przez szeregi oddziałów z Trawnik przeszło co najmniej 4750 ochotników. W późniejszym okresie zwerbowano jeszcze około 300 wartowników. Oznaczałoby to, że w szeregach SS-Wachmannschaften służyło łącznie około 5 tys. strażników. Według Marii Wardzyńskiej przez oddziały wartownicze przeszło od 8 tys. do 18 tys. osób, przy czym jej zdaniem bliższa rzeczywistości jest ta pierwsza liczba. Zdaniem Kuwałka podawany przez Wardzyńską przedział „wydaje się jednak wartością mocno zawyżoną”.
Już w listopadzie 1941 roku pierwsi przeszkoleni w Trawnikach strażnicy rozpoczęli służbę w obozie pracy w Treblince. Nie później niż 18 listopada oddział wachmanów przysłano do Bełżca, gdzie zatrudniono ich przy budowie nowo powstającego obozu zagłady. Obarczono ich zadaniem wykopania pierwszych masowych grobów oraz wykonania maskowania obozu.
Dodatkowy ośrodek szkolenia i skoszarowania SS-Wachmannschaften zorganizowano w Lublinie, prawdopodobnie latem 1942 roku. Z kolei latem 1943 roku filię obozu szkoleniowego w Trawnikach urządzono przy obozie pracy dla Żydów w Poniatowej.
Nazewnictwo.
Formacja początkowo nosiła nazwę „Oddziały Wartownicze Pełnomocnika Reichsführera SS i Szefa Policji Niemieckiej ds. Utworzenia Baz SS i Policji na Nowych Terenach Wschodnich” (niem. "Wachmannschaften des Beauftragten des Reichsführers SS und Chefs der Deutschen Polizei für die Errichtung der SS- und Polizeistützpunkte im neuen Ostraum"). W marcu 1942 roku zmieniono ją na „Oddziały Wartownicze Dowódcy SS i Policji na dystrykt lubelski” (niem. "Wachmannschaften des SS- und Polizeiführers in Distrikt Lublin").
Do członków SS-Wachmannschaften przylgnęły także liczne nazwy nieformalne. Niemcy określali ich niekiedy mianem "Trawnikimänner" (pol. „ludzie z Trawnik”). Stosowano także nazwę "Hiwis" (skrót od "Hilfswilliger" – „dobrowolny pomocnik”) lub "Askaris" (pol. „Askarysi”). Ta ostatnia była nawiązaniem do jednostek pomocniczych złożonych z ludności tubylczej, które przed i podczas I wojny światowej formowano w kolonii Niemiecka Afryka Wschodnia.
W zeznaniach i relacjach Żydów oraz Polaków wachmani bywają określani mianem „czarnych” (od koloru mundurów), „wachmanów”, „Ukraińców” lub (rzadziej) „własowców”. Jak wskazuje jednak Robert Kuwałek, te dwie ostatnie nazwy mają niewiele wspólnego z rzeczywistością, gdyż oddziały z Trawnik nie składały się wyłącznie z Ukraińców, ani też nie miały żadnych związków z formacją gen. Andrieja Własowa.
Szkolenie, struktura, wyposażenie, warunki służby.
Latem 1942 roku w Trawnikach kwaterowały dwa bataliony wartownicze, każdy podzielony na cztery kompanie. Liczyły łącznie 1000 strażników. Batalionami dowodzili SS-Untersturmführer Johann Schwarzenbacher i SS-Untersturmführer Willi Franz. Na czele poszczególnych kompanii także stali Niemcy (podoficerowie SS lub funkcjonariusze policji porządkowej). Kolejnych 1500 wachmanów służyło w tym czasie w różnych miejscach na terenie Generalnego Gubernatorstwa.
System stopni w SS-Wachmannschaften został opracowany przez Karla Streibla na bazie rang niemieckiej policji porządkowej. Szeregowi strażnicy otrzymywali stopień wachmana. Niektórzy z nich, przede wszystkim volksdeutsche, mieli szansę awansu na niższe stopnie podoficerskie: zugwachmana (dowódcy drużyny), gruppenzugwachmana (dowódcy plutonu) lub oberzugwachmana (zastępcy dowódcy kompanii). Z formalnego punktu widzenia „trawnikowcy” nie posiadali statusu członków SS.
Najprawdopodobniej liczba strażników szkolonych jednorazowo w Trawnikach nie przekraczała tysiąca osób. Każdy z nowo przybyłych musiał podpisać zobowiązanie, iż będzie pełnił służbę przez cały okres wojny, a także przestrzegał dyscypliny oraz regulaminu służby. Ochotnicy musieli także wypełnić kwestionariusz osobowy oraz złożyć oświadczenie pod przysięgą, że nie mają żydowskich przodków, ani też nie byli członkami partii komunistycznej lub Komsomołu. Każdemu nadawano numer identyfikacyjny, pobierano odcisk kciuka, oraz wykonywano zdjęcie w mundurze, które dołączano do akt personalnych.
Podstawowe szkolenie trwało od dwóch i pół do czterech miesięcy. Obejmowało: okres unitarny, naukę niemieckich komend i piosenek wojskowych, ćwiczenia z bronią, szkolenia w służbie wartowniczej. Rekrutów uczono ponadto przeprowadzania obław w lasach i w terenie zamieszkałym, a także eskortowania dużych grup więźniów. Prawdopodobnie dodatkowe szkolenie przechodzili kandydaci na podoficerów. Z zeznań jednego z wachmanów wynika, że raz w tygodniu przeprowadzano szkolenie ideologiczne w formie wykładu. Rekrutów indoktrynowano wtedy w duchu antykomunistycznym, czemu prawdopodobnie towarzyszyła również propaganda antysemicka. W obozie panował surowy dryl, a rekrutom nie szczędzono kar dyscyplinarnych.
Wachmani nosili początkowo przedwojenne polskie mundury przefarbowane na kolor czarny. Później zaczęto ich ubierać w zdobyczne mundury belgijskie o kolorze ziemistobrązowym. Zdarzało się przy tym, że mieli na sobie elementy jednego i drugiego umundurowania. Byli uzbrojeni w karabiny, zazwyczaj zdobyczne sowieckie. Niekiedy wydawano im broń automatyczną.
Członkom SS-Wachmannschaften przysługiwał żołd. W grudniu 1941 roku jego wysokość ustalono na 0,5 reichsmarki dziennie. W 1943 roku otrzymywali natomiast trzy wypłaty miesięcznie w złotówkach („młynarkach”), o równowartości 45 reichsmarek. Ich rodziny miały także możliwość ubiegania się o zasiłek rodzinny.
Oddziały z Trawnik charakteryzował niski poziom dyscypliny; problem ten nabrał ostrości zwłaszcza w ostatnim okresie istnienia formacji. Odnotowano wtedy liczne przypadki nadużywania alkoholu, niedbałego wykonywania obowiązków, samowolnego oddalania się, malwersacji i kradzieży, a nawet dezercji. Ci, którzy sumiennie służyli Niemcom, mogli liczyć na nagrody i dowody uznania. Zmarli i zabici na służbie byli grzebani z honorami wojskowymi na niemieckich cmentarzach wojennych.
Akcja „Reinhardt”.
Geneza zaangażowania SS-Wachmannschaften.
Najprawdopodobniej w październiku 1941 roku Heinrich Himmler zarządził rozpoczęcie „ostatecznego rozwiązania kwestii żydowskiej” w dystrykcie lubelskim, a być może także w całym Generalnym Gubernatorstwie. Kierowanie akcją eksterminacyjną powierzył Odilowi Globocnikowi. Na cześć zabitego w czerwcu 1942 roku Reinharda Heydricha została ona później ochrzczona kryptonimem „Reinhardt” ("Einsatz Reinhardt"). Niemiecki personel bezpośrednio przydzielony do realizacji "Einsatz" liczył zaledwie 453 osoby. Była to siła niewystarczająca do realizacji szerokiej gamy planowanych zadań, które obejmowały: likwidację żydowskich gett, deportację mieszkańców do obozów śmierci i wymordowanie ich tamże, wykorzystanie przymusowej pracy przejściowo oszczędzonych Żydów, masową grabież i rozdysponowanie mienia ofiar. Globocnik mógł co prawda liczyć na wsparcie ze strony lokalnych jednostek SS i policji, jednakże mogło mieć ono jedynie wąski i ograniczony czasowo charakter. Z tego powodu do udziału w eksterminacji polskich Żydów postanowił zaangażować nowo utworzone, bezpośrednio jemu podporządkowane oddziały SS-Wachmannschaften.
Wachmani z Trawnik od momentu rozpoczęcia akcji „Reinhardt” uczestniczyli w likwidacji gett, pełnili straż w stworzonych przez Globocnika obozach zagłady, a także w różnych obozach pracy. Z tego powodu niektórzy historycy określają ich mianem „prostych żołnierzy” (ang. "footsoldiers") „ostatecznego rozwiązania”. Peter Black ocenia również:
Udział w likwidacji gett i masowych egzekucjach.
Zagłada Żydów w Generalnym Gubernatorstwie rozpoczęła się w nocy 16 na 17 marca 1942 roku wraz z pierwszymi deportacjami z gett w Lublinie i Lwowie do obozu zagłady w Bełżcu. „Akcja” w Lublinie była jednocześnie swoistym „chrztem bojowym” dla formacji SS-Wachmannschaften. Jej dwie kompanie wzięły udział w „wysiedleniu”, tworząc kordon wokół getta, uczestnicząc w wypędzaniu i gromadzeniu mieszkańców do transportu, a także w egzekucjach uciekinierów i osób chorych lub niedołężnych. Już wtedy wachmani wykazali się skrajną brutalnością.
W kolejnych miesiącach „trawnikowcy” uczestniczyli w praktycznie każdej większej akcji deportacyjnej, najpierw w dystrykcie lubelskim, później w pozostałych dystryktach Generalnego Gubernatorstwa. Niektóre pododdziały przekazano wtedy do dyspozycji dowódców SS i policji w Krakowie, Radomiu, Warszawie i Lwowie. Latem 1942 roku wachmani wzięli udział w „Wielkiej Akcji” w getcie warszawskim. Później pododdziały SS-Wachmannschaften uczestniczyły m.in. w likwidacji gett w Częstochowie i Białymstoku. Zazwyczaj ich zadaniem było otoczenie getta kordonem, a następnie – we współpracy z innymi formacjami SS i policji niemieckiej oraz funkcjonariuszami żydowskiej służby porządkowej – wypędzenie mieszkańców z domów i odeskortowanie do najbliższej stacji kolejowej. Podczas „akcji wysiedleńczych” wachmani nagminnie znajdowali się pod wpływem alkoholu. Relacje ocalałych Żydów i polskich świadków zgodnie wskazują, że charakteryzowało ich skrajne okrucieństwo i korupcja. Brutalnie katowali i mordowali wypędzanych Żydów, nie oszczędzając kobiet i dzieci. Udział w „wysiedleniach” był dla nich także okazją do dokonywania grabieży i wymuszeń. Nierzadko dopuszczali się gwałtów na żydowskich kobietach i dziewczynkach.
Niemal każdej akcji likwidacyjnej towarzyszyły masowe egzekucje, podczas których rozstrzeliwano Żydów niezdolnych do transportu (starców, dzieci, osoby chore lub niepełnosprawne). W niektórych przypadkach rozstrzeliwano wszystkich mieszkańców tych gett, które były zbyt oddalone od linii kolejowych lub nie mogły zostać „wysiedlone” ze względu na czasowe przerwy w ruchu pociągów. W takich masakrach często uczestniczyli strażnicy z Trawnik. Między innymi 17 sierpnia 1942 roku wraz z funkcjonariuszami 101. policyjnego batalionu rezerwy rozstrzelali pod Łomazami blisko 1700 Żydów. Prawdopodobnie zapewniono ich udział w tym masowym mordzie, aby zmniejszyć psychiczne obciążenie niemieckich sprawców.
Wiosną 1943 roku jeden z batalionów SS-Wachmannschaften, złożony z dwóch niemieckich oficerów i 335 strażników, wziął udział w tłumieniu powstania w getcie warszawskim. Według źródeł niemieckich w walce z żydowskimi bojowcami oddział ten stracił dwóch zabitych i jedenastu rannych.
Służba w obozach zagłady.
W związku z akcją „Reinhardt” we wschodniej części Generalnego Gubernatorstwa Niemcy utworzyli trzy obozy zagłady. Ulokowano je: nieopodal wsi i stacji kolejowej Bełżec w powiecie zamojskim, stacji kolejowej Sobibór w powiecie włodawskim oraz wsi i stacji kolejowej Treblinka w powiecie sokołowskim. W każdym obozie pełniło służbę średnio około 15–20 niemieckich esesmanów. Ponadto do każdego przydzielono kompanię SS-Wachmannschaften, liczącą zazwyczaj od 90 do 130 strażników.
Kompanie wartownicze w Bełżcu, Sobiborze i Treblince nie miały stałego składu osobowego. Prawdopodobnie przez każdą z nich przewinęło się kilkuset wachmanów. Kompaniami dowodzili niemieccy esesmani z obozowego personelu. Funkcję ich zastępców pełnili natomiast „trawnikowcy”, zazwyczaj volksdeutsche. Byli to odpowiednio:
Wachmani pełnili służbę wartowniczą wokół obozu, w jego strefach wewnętrznych, a w razie potrzeby także poza jego właściwymi granicami. Ich zadaniem było zarówno strzec obozu przed obserwacją lub ingerencją z zewnątrz, jak i nadzorować żydowskich więźniów, którym oszczędzono natychmiastowej śmierci w komorach gazowych (tzw. "Arbeitsjuden"). Czasami strażnicy wykonywali niektóre prace fizyczne i gospodarcze, pełniąc na przykład funkcję obozowych kierowców, mechaników, stolarzy, czy elektryków. Gdy do obozu przybywały transporty z żydowskimi ofiarami, wachmanów angażowano do wszystkich czynności związanych z ich eksterminacją. Pełnili wtedy służbę na rampie kolejowej, w rozbieralniach, gdzie Żydzi musieli pozostawić wszelką odzież i przedmioty wartościowe, w przejściach, którymi nagie ofiary pędzono do komór gazowych, a także przy masowych grobach, gdzie nadzorowali więźniów przenoszących zwłoki zagazowanych.
W obozach śmierci akcji „Reinhardt” dwóch wachmanów pełniło zazwyczaj służbę w komorach gazowych. Ich głównym zadaniem była obsługa silnika, który wytwarzał gazy spalinowe służące do mordowania ofiar. Owymi strażnikami byli odpowiednio:
Wachmani służący w Bełżcu, Sobiborze i Treblince w większości przypadków szybko ulegli demoralizacji i wedle słów Roberta Kuwałka – „świetnie dopasowali się do ogólnego systemu funkcjonowania tych miejsc”. W zeznaniach i relacjach żydowskich oraz polskich świadków można znaleźć liczne opisy zbrodni, których dopuszczali się na więźniach oraz ofiarach pędzonych do komór gazowych. Ze względu na szczególne okrucieństwo zapamiętani zostali zwłaszcza Nikołaj Szalajew i Iwan Marczenko z Treblinki. Obaj znani byli z tego, że brutalnie zapędzali ofiary do komór gazowych, opornym zadając ciosy szablą lub metalowym prętem. Z drugiej strony należy odnotować, że w Bełżcu i Sobiborze miały miejsce nieudane próby dezercji, których motywem prawdopodobnie była niechęć strażników do uczestnictwa w zbrodniach.
Wachmani byli traktowani przez niemiecki personel z nieufnością i dystansem. Wyznaczano im osobne kwatery mieszkalne, a krąg strażników dopuszczonych do pewnej fraternizacji z esesmanami ograniczał się zasadniczo do podoficerów-volksdeutschów. Większość „askarysów” pozostawała w oczach Niemców ludźmi gorszej kategorii. Byli też poddani surowej dyscyplinie. Często zdarzało się – zwłaszcza w Bełżcu, gdzie komendantami byli znani z wyjątkowej bezwzględności Christian Wirth i Gottlieb Hering – że strażników oskarżonych o rozmaite przewinienia karano chłostą, uwięzieniem w bunkrze lub nawet rozstrzelaniem.
Ze względu na swą brutalność i demoralizację wachmani byli postrachem także dla mieszkańców wsi położonych w pobliżu obozów zagłady. Z drugiej jednak strony chętnie fraternizowali się z częścią polskiej lub ukraińskiej ludności. Wszędzie tam, gdzie znajdowały się obozy śmierci, powstawała swoista „gospodarka o obiegu zamkniętym”. Wachmani w tajemnicy przed Niemcami kradli bowiem pożydowskie pieniądze, złoto i kosztowności lub nabywali je od więźniów w zamian za żywność, papierosy i rozmaite przysługi. Swoje nielegalne zarobki wydawali następnie w okolicznych wsiach, płacąc za alkohol, żywność lub usługi seksualne. Niemcy bezskutecznie usiłowali przeciwdziałać temu zjawisku, surowo karząc strażników przyłapanych na defraudacji zagrabionego mienia. Z niemieckiego punktu widzenia zjawisko to miało jeszcze inne negatywne konsekwencje, mianowicie uniemożliwiało zachowanie zbrodni w tajemnicy. Najprawdopodobniej wiele informacji na temat obozów akcji „Reinhardt”, które zdobyło, a następnie przekazało aliantom Polskie Państwo Podziemne, uzyskano właśnie od członków SS-Wachmannschaften (bezpośrednio lub za pośrednictwem miejscowej ludności).
Z początkiem 1943 roku morale wachmanów znacznie się obniżyło i od tego momentu w kompaniach wartowniczych odnotowywano zwiększoną liczbę indywidualnych lub zbiorowych dezercji. Zapewne wpływ na ten stan rzeczy miały wieści o niemieckich klęskach na froncie wschodnim i związana z nimi obawa przed zemstą Stalina i NKWD. Ponadto w tym okresie akcja „Reinhardt” dobiegała już końca – większość gett była zlikwidowana, a do Bełżca, Sobiboru i Treblinki docierało coraz mniej żydowskich transportów. Tym samym wachmani stracili możliwość bogacenia się kosztem żydowskich ofiar, a atrakcyjność służby znacznie zmalała w ich oczach. Pewną rolę zapewne odegrało także złe traktowanie ze strony Niemców. Niewykluczone ponadto, iż część wachmanów obawiała się, że po likwidacji obozów zostaną zamordowani jako niepożądani świadkowie ludobójstwa. W marcu 1943 roku w Bełżcu doszło do zbiorowej ucieczki kilkunastu strażników, a miesiąc później – do próby buntu lub kolejnej zbiorowej dezercji. W konsekwencji Niemcy dwukrotnie zdecydowali się odesłać do Trawnik niemal cały skład kompanii wartowniczej. W dodatku po drugim ze wspomnianych incydentów rozstrzelali szesnastu strażników. W październiku 1943 roku podczas postoju na stacji kolejowej w Zawadówce zbuntowała się grupa wachmanów, którzy wracali z Sobiboru do Trawnik. Z ich rąk zginął wtedy SS-Oberscharführer Herbert Floss – ekspert akcji „Reinhardt” do spraw kremacji ludzkich zwłok. Niemniej, jak wskazuje Robert Kuwałek, dezercje i bunty nie nabrały nigdy masowego charakteru, a większość strażników dotrwała w szeregach formacji do końca wojny.
Żydowski ruch oporu w Sobiborze i Treblince zdawał sobie sprawę z niskiego morale wachmanów. Konspiratorzy podejmowali próby zakupienia od nich broni, a w przypadku Sobiboru usiłowali nawet skłonić ich do pomocy w zorganizowaniu zbiorowej ucieczki. W najgorszym przypadku liczono, że „trawnikowcy” nie będą zbyt energicznie przeciwdziałać ucieczce więźniów. Niemniej mimo rozmaitych napięć występujących między esesmanami a strażnikami, ci ostatni pozostali lojalni wobec swoich mocodawców. W czasie powstania w Treblince (2 sierpnia 1943) oraz powstania w Sobiborze (14 października 1943), to właśnie z ich rąk zginęła większość Żydów zabitych w czasie walki i ucieczki.
Służba w obozach koncentracyjnych i obozach pracy (1942–1943).
Wachmani przeszkoleni w Trawnikach pełnili także służbę wartowniczą w obozach pracy dla Żydów, które Globocnik zorganizował w dystrykcie lubelskim: Budzyniu, Dorohuczy, Poniatowej, Trawnikach, obozie przy ul. Lipowej w Lublinie, obozie pracy na "Flugplatzu" w Lublinie. Późną jesienią i zimą 1942–43 dwie kompanie SS-Wachmannschaften dołączyły do załogi obozu koncentracyjnego na Majdanku.
„Trawnikowcy” byli przydzielani także do obozów koncentracyjnych i obozów pracy, które znajdowały się poza granicami dystryktu lubelskiego. Od listopada 1941 roku do lipca 1944 roku jedna z kompanii pełniła służbę w karnym obozie pracy w Treblince. W styczniu 1942 roku grupę strażników oddelegowano do Lwowa. Pełnili oni straż w obozie przy ul. Janowskiej. Inną grupę wachmanów przydzielono we wrześniu 1942 roku do obozu pracy dla Żydów w Rozwadowie. Z kolei w marcu 1943 roku 208 „trawnikowców” rozpoczęło służbę w obozie pracy w krakowskim Płaszowie. Od stycznia 1942 roku pewna ich liczba strzegła robotników przymusowych zatrudnionych w zakładach Heinkla w Rostocku.
W marcu 1943 roku 150 wachmanów zostało przydzielonych do załogi KL Auschwitz. Trzy miesiące później piętnastu z nich zbiegło, w dodatku zabierając ze sobą broń. W wyniku zakrojonej na szeroką skalę obławy, w czasie której doszło nawet do zbrojnej potyczki, ośmiu dezerterów zostało zastrzelonych, a jednego schwytano. Po tym incydencie komendant Rudolf Höß zażądał wycofania z obozu całego pododdziału SS-Wachmannschaften.
Dalsze losy formacji.
W latach 1942–1943 nie wszyscy członkowie formacji uczestniczyli bezpośrednio w eksterminacji Żydów. Niektórzy pracowali na rzecz niemieckich instytucji jako mechanicy samochodowi lub robotnicy budowlani. Wachmani z kompanii stacjonujących w Lublinie dozorowali akcję żniwną oraz byli przydzielani jako wartownicy do rozmaitych obiektów gospodarczych w dystrykcie lubelskim (młynów, majątków ziemskich, tartaków itp.). Wykorzystywano ich również jako wsparcie dla lokalnych jednostek żandarmerii. „Trawnikowcy” brali udział m.in. w operacji wysiedleńczo-pacyfikacyjnej na Zamojszczyźnie. Na przełomie 1942 i 1943 roku około 300 wachmanów wcielono do ukraińskiego 203. batalionu Schutzmannschaft. W połowie 1943 roku kolejnych 23 Ukraińców przeszkolonych w Trawnikach trafiło do kozackiego 211. batalionu Schutzmannschaft.
We wrześniu 1943 roku Odilo Globocnik został odwołany z Lublina i przeniesiony do Triestu, gdzie objął stanowisko Wyższego Dowódcy SS i Policji w Strefie Operacyjnej Regionu Wybrzeża Adriatyku. Z jego raportu wynika, że gdy opuszczał okupowaną Polskę, w szeregach SS-Wachmannschaften służyło 3700 strażników. Jest to liczba o 1050 osób mniejsza, niż wynikałoby to z liczby wydanych do tego czasu kart identyfikacyjnych. Prawdopodobnie ów ubytek był spowodowany przede wszystkim dezercjami oraz zgonami na skutek chorób zakaźnych.
Wraz z Globocnikiem na wybrzeże Adriatyku odesłano grupę jego podwładnych z czasów akcji „Reinhardt”, w tym większość esesmanów z personelu Bełżca, Sobiboru i Treblinki. Trafiło tam również 70 członków SS-Wachmannschaften, w tym dowódca jednego z batalionów, Johann Schwarzenbacher. Wśród wachmanów odkomenderowanych do Triestu przeważali volksdeutsche. Ich głównym zadaniem w nowym miejscu dyslokacji było przeprowadzanie obław na miejscowych Żydów oraz walka z jugosłowiańską i włoską partyzantką.
Na mocy porozumienia, które przed swym wyjazdem Globocnik zawarł z SS-Obergruppenführerem Oswaldem Pohlem, obozy pracy w dystrykcie lubelskim oraz obóz szkoleniowy w Trawnikach zostały podporządkowane Głównemu Urzędowi Gospodarczo-Administracyjnemu SS. Od tego momentu wachmani mieli prawo używać liter „SS” przed swoim stopniem, a nazwę obozu szkoleniowego w Trawnikach zmieniono na „obóz szkoleniowy SS” (niem. "SS-Ausbildungslager Trawniki"). Blisko tysiąc wachmanów oddano do dyspozycji Inspektoratu Obozów Koncentracyjnych. Strażnicy, których w lipcu 1943 roku Rudolf Höß odesłał z Auschwitz, trafili jako wartownicy do KL Buchenwald. Oddział „trawnikowców”, który pełnił służbę w Płaszowie, odesłano w październiku 1943 roku do obozu koncentracyjnego Flossenbürg, gdzie jego członkowie służyli do końca wojny. Kilkuset strażników przeniesiono jesienią 1943 roku do KL Sachsenhausen; część pozostała, by pełnić tam służbę, resztę odkomenderowano do różnych obozów koncentracyjnych.
Wachmani, którzy pozostali w dystrykcie lubelskim, początkowo pełnili służbę w działających tam jeszcze obozach pracy dla Żydów. Więźniów większości z nich wymordowano podczas akcji „Dożynki” 3–4 listopada 1943 roku. Masowe egzekucje odbyły się m.in. w Trawnikach, gdzie rozstrzelano więźniów tamtejszego obozu pracy, a także więźniów doprowadzonych z pobliskiej Dorohuczy (nawet do 10 tys. osób). Członkowie SS-Wachmannschaften nie uczestniczyli w tej masakrze, być może ze względu na fakt, iż Niemcy nie mieli pełnego zaufania do ich umiejętności.
Po akcji „Dożynki” wachmanów zaczęto szerzej wykorzystywać także do innych zadań: akcji przeciwpartyzanckich i pacyfikacyjnych, pobierania kontyngentów rolnych, eskortowania przymusowych robotników wywożonych do Rzeszy, pilnowania magazynów i obiektów gospodarczych, w tym majątków ziemskich. Pod koniec zimy 1943–44 roku obóz szkoleniowy w Trawnikach ponownie znalazł się pod kontrolą dowódcy SS i policji na dystrykt lubelski. Latem 1944 roku, wobec szybkich postępów sowieckiej ofensywy, SS-Wachmannschaften wycofano do Kielc, a następnie dyslokowano do nowo utworzonych baz w Jędrzejowie, Pińczowie i Złotej. Podczas pobytu na Kielecczyźnie „trawnikowcy” uczestniczyli w akcjach przeciwpartyzanckich, strzegli mostów i ważniejszych obiektów, przeprowadzali obławy celem zgromadzenia kontyngentów siły roboczej, pilnowali polskich robotników przymusowych pracujących przy budowie umocnień. W tym okresie nazwę formacji zmieniono na „Batalion Streibel SSPF Lublin”. 
Po rozpoczęciu sowieckiej ofensywy w styczniu 1945 roku jednostkę wycofano do Drezna, gdzie w lutym tegoż roku jej członków zaangażowano do pracy przy wydobywaniu i grzebaniu zwłok mieszkańców, którzy zginęli w czasie alianckich nalotów dywanowych. W kwietniu 1945 roku niespełna 700-osobowy batalion znalazł się na terenach Czech i tam uległ rozwiązaniu. Za namową niemieckich dowódców wachmani spalili swoje dokumenty, po czym usiłowali wmieszać się w masy uchodźców i dipisów.
Powojenne postępowania karne.
Część byłych strażników wyemigrowała po wojnie do krajów anglosaskich (USA, Kanada, Wielka Brytania), gdzie wtopiła się w ukraińską diasporę. Wielu innych, w szczególności mających niemieckie korzenie, zamieszkało w Niemczech Zachodnich. W obu przypadkach osądzeni zostali tylko nieliczni.
Bardzo wielu „trawnikowców” powróciło po wojnie do ZSRR. Zwykle podawali się za wywiezionych do Niemiec robotników przymusowych. Jako że w sowieckie ręce wpadła co najmniej część dokumentacji obozu w Trawnikach, MGB było w stanie stosunkowo szybko zdemaskować wielu z nich. W latach 1945–1950 liczni wachmani zostali aresztowani i osądzeni, otrzymując w większości przypadków wyrok 25 lat obozu pracy. Ci, którzy przeżyli pobyt w łagrach, zostali amnestionowani po śmierci Józefa Stalina (1953).
W latach 50. i 60. kilka procesów byłych wachmanów odbyło się w Polsce Ludowej. Podsądnymi byli w tym przypadku strażnicy, którzy przed wybuchem wojny posiadali obywatelstwo polskie. Między innymi w 1954 roku przed Sądem Wojewódzkim dla Województwa Warszawskiego w Warszawie stanęło czterech mężczyzn narodowości ukraińskiej: Piotr Dmitrenko, Teodozy Melnik, Mikołaj Osyczański i Wasyl Rudenko. Wszyscy byli strażnikami w obozie zagłady w Treblince, którzy w kwietniu 1943 roku porzucili służbę niemiecką, a po wojnie osiedlili się pod przybranymi nazwiskami na Dolnym Śląsku. Wyrokiem z 22 czerwca 1954 roku Dmitrenko, Osyczański i Melnik zostali skazani na karę 12 lat więzienia, a Rudenko na karę 8 lat więzienia. Ponadto w Polsce aresztowano i ekstradowano do ZSRR dwóch byłych jeńców sowieckich, którzy wstąpili w szeregi SS-Wachmannschaften. Losy pierwszego z nich, zatrzymanego w 1946 roku Mikołaja Kułaka, nie są znane. Aresztowany cztery lata później Iwan Tkaczuk został natomiast skazany przez sowiecki trybunał na 25 lat łagru, z czego odsiedział tylko pięć.
W pierwszej połowie lat 60. w Związku Radzieckim odbyło się kilka procesów, w których na ławie oskarżonych zasiedli byli "Trawnikimänner". Tym razem – w przeciwieństwie do procesów z drugiej połowy lat 40. – oskarżono ich już o konkretne zbrodnie popełnione podczas służby w SS-Wachmannschaften. Na tych procesach zeznania składali m.in. świadkowie z Polski oraz zamieszkali w ZSRR uczestnicy buntu w Sobiborze. Pierwszy proces toczył się w Kijowie w latach 1962–1963. Osądzono wtedy jedenastu strażników z załogi obozu zagłady w Sobiborze. Dziesięciu skazano na karę śmierci, a jedenastego na 15 lat więzienia. W czerwcu 1965 roku sąd w Kijowie skazał na karę śmierci kolejnych trzech wachmanów z Bełżca i Sobiboru. W tym samym roku w Krasnodarze zasiadło na ławie oskarżonych sześciu innych strażników z Bełżca i Sobiboru. Wszystkich skazano na karę śmierci.
W latach 70. w Hamburgu toczył się proces Karla Streibla i pięciu innych byłych esesmanów z załogi obozu w Trawnikach. W czerwcu 1976 roku, po trwającym trzy i pół roku postępowaniu, wszyscy oskarżeni zostali uniewinnieni. Sąd uznał, że przedstawione dowody nie potwierdzają zarzutów, iż podsądni uczestniczyli w eksterminacji Żydów.
W 1978 roku w Stanach Zjednoczonych wszczęto postępowanie przeciw Fiodorowi Fedorence, ukraińskiemu imigrantowi, który w czasie wojny pełnił służbę w obozie zagłady w Treblince. W 1984 roku Fedorenko został pozbawiony amerykańskiego obywatelstwa i deportowany do Związku Radzieckiego. W czerwcu 1986 roku sowiecki sąd skazał go na karę śmierci. Wyrok wykonano miesiąc później.
W 1975 roku Michael Hanusiak, ukraiński imigrant powiązany ze środowiskami lewicowymi, opublikował listę z nazwiskami 70 ukraińskich zbrodniarzy wojennych, którzy mieli jakoby przebywać na terytorium USA. Znalazło się na niej nazwisko Iwana (Johna) Demianiuka, którego zidentyfikowano jako jednego z wachmanów z Sobiboru. Podczas śledztwa kilku ocalałych z Holocaustu rozpoznało jednak w Demianiuku „Iwana Groźnego” – słynnego z okrucieństwa strażnika, który obsługiwał komory gazowe w Treblince. W 1986 roku Stany Zjednoczone pozbawiły Demianiuka obywatelstwa i deportowały go do Izraela. W kwietniu 1988 roku sąd w Jerozolimie skazał go na karę śmierci. Wkrótce ujawniono jednak dowody wskazujące, że „Groźnym” był w rzeczywistości Iwan Marczenko. W rezultacie w 1993 roku izraelski Sąd Najwyższy uniewinnił Demianiuka, a niedługo później uzyskał on zgodę na powrót do USA. W 2009 roku został jednak ponownie deportowany, tym razem do Niemiec. Dwa lata później sąd w Monachium skazał go na karę pięciu lat więzienia za współudział w zamordowaniu 29 060 Żydów, których zgładzono w Sobiborze w okresie, gdy pełnił tam służbę. Demianiuk zmarł w marcu 2012 roku, przed zakończeniem postępowania apelacyjnego.
W lipcu 2010 roku niemiecka prokuratura wniosła akt oskarżenia przeciw Samuelowi Kunzowi, wachmanowi niemieckiego pochodzenia, który pełnił służbę w obozie w Bełżcu. Zarzucono mu zabójstwo dziesięciu osób i współudział w zamordowaniu kolejnych 430 tys. Kunz zmarł przed rozpoczęciem procesu.
Większość członków SS-Wachmannschaften nie została ukarana za swoje zbrodnie.

</doc>
<doc id="4650247" url="https://pl.wikipedia.org/wiki?curid=4650247" title="Mistrzostwa Europy w Lekkoatletyce 1974 – sztafeta 4 × 100 m kobiet">
Mistrzostwa Europy w Lekkoatletyce 1974 – sztafeta 4 × 100 m kobiet

Sztafeta 4 × 100 metrów kobiet była jedną z konkurencji rozgrywanych podczas XI Mistrzostw Europy w Rzymie. Rozegrano od razu bieg finałowy 8 września 1974 roku. Zwycięzcą tej konkurencji została sztafeta Niemieckiej Republiki Demokratycznej w składzie: Doris Maletzki, Renate Stecher, Christina Heinich i Bärbel Eckert, która ustanowiła rekord świata czasem 42,51 s. W rywalizacji wzięło udział dwadzieścia osiem zawodniczek z siedmiu reprezentacji.

</doc>
<doc id="4650249" url="https://pl.wikipedia.org/wiki?curid=4650249" title="Alfred Jensen">
Alfred Jensen

Alfred Jensen (ur. 30 września 1859 w m. Forsa w Hälsinglandzie, zm. 15 września 1921 w Wiedniu) był szwedzkim tłumaczem, dziennikarzem i slawistą.
Życiorys.
Był synem inżyniera budownictwa Carla i Caroliny Modéer. Po ukończeniu nauki spędził rok w Rosji, później wstąpił na Uniwersytet w Uppsali, gdzie przez cztery lata studiował języki nordyckie, estetykę, łacinę, historię, filozofię i astronomię. Nie zdał jednak ostatniego egzaminu, więc nie uzyskał stopnia naukowego. W 1884 wyjechał do Niemiec, gdzie podjął pracę w magazynie „Exporteur” w Hamburgu, był też zatrudniony jako korespondent w „Göteborgs Handels- och Sjöfartstidning”, do których redakcji wysyłał informacje o wydarzeniach w świecie niemieckim. W końcu został stałym pracownikiem redakcji gazety w Göteborg, później jego korespondentem zagranicznym w Berlinie i Wiedniu. W 1897 poślubił tłumaczkę Karin Lidforss. Trzy lata później wrócił do Szwecji, gdzie w 1901 został członkiem Instytutu Nobla Akademii Szwedzkiej jako ekspert od literatury krajów słowiańskich. Jednocześnie pracował jako tłumacz, pisarz i wykładowca. Od 1906 pracował na Uniwersytecie w Uppsali, gdzie w 1907 otrzymał honorowy doktorat, głównie w uznaniu napisanej przez niego biografii Ivana Gundulicia. Podczas pobytu w Rosji nauczył się rosyjskiego, później opanował język polski i czeski, następnie języki południowosłowiańskie. Po raz pierwszy odwiedził Bałkany w 1890, a po otrzymaniu w 1895 stypendium wyjechał na rok, odwiedzając Słowenię, Serbię i Czarnogórę. Podróżował też przez Morze Czarne do Rosji aż po Azję. Niemal co roku odwiedzał niektóre kraje słowiańskie.
Tłumaczył na szwedzki m.in. polską literaturę, zwłaszcza utwory pisarzy romantycznych, m.in. "Pana Tadeusza" A. Mickiewicza (1898), dzieła J. Kochanowskiego, S. Wyspiańskiego i W.S. Reymonta; W 1899 opublikował wybór przekładów "Polska skalder" ("Polscy poeci"). Z utworów pisarzy słowiańskich przełożył też m.in. "Eugeniusza Oniegina" Puszkina (1889), utwory Fiodora Dostojewskiego, Leonida Andriejewa i Ivo Vojnovicia. W 1896 wydał wybór przekładów "Ur slavernas diktvärld" ("Ze świata poezji słowiańskiej". Napisał też studia slawistyczne "Slavia" wydane w dwóch tomach w latach 1896-1897. Mimo opublikowania kilku prac naukowych nie został w pełni zaakceptowany przez szwedzki świat akademicki ani uznany przez szwedzkie środowiska literackie, które wytykało mu niedoskonałości w przekładach.

</doc>
<doc id="4650250" url="https://pl.wikipedia.org/wiki?curid=4650250" title="Szadżar ad-Durr">
Szadżar ad-Durr

Szadżar ad-Durr, arab. شجر الدر (pełne imię: Szadżar ad-Durr Walidat al-Chalil as-Salihijja) zm. 27 albo 28 kwietnia 1257 – żona sułtana As-Saliha Ajjuba (1238 - 1249) oraz pierwszy sułtan z dynastii Mameluków, panująca od maja do końca lipca 1250 roku, po abdykacji współrządząca Egiptem wraz ze swoim małżonkiem Ajbakiem (1250 - 1257).
Sżadzar ad-Durr była kipczacką niewolnicą As-Saliha Ajjuba (stąd As-Salihijja) i jego konkubiną. Swoje pochodzenie etniczne dzieliła zatem z większością mameluków As-Saliha, co było ważnym czynnikiem sprawiającym że tworzyli oni razem jedną grupę interesów. Podczas uwięzienia As-Saliha w Al-Karaku w roku 1239/1240 Szadżar ad-Durr urodziła mu syna, Chalila. As-Salih uwolnił i poślubił matkę swojego potomka. Pomimo tego że Chalil zmarł już po trzech miesiącach, odtąd Szadżar ad-Durr często używała jako swojego imienia zwrotu "Umm Chalil" – matka Chalila (w innej formie "Walidat al-Chalil"). Po tym jak As-Salih zainstalował się w Egipcie zerwał on z dotychczasowymi tradycjami i utworzył nowy scentralizowany rząd, oparty na najbliższych zausznikach, często należących do jego mameluków, nie zaś na swoich ajjubidzkich krewnych. Szadżar ad-Durr, jako osoba najbliższa sułtanowi, którą darzył całkowitym zaufaniem, pełniła szczególną rolę w tym schemacie rządów. Zgodnie z opinią ówczesnych kronikarzy "prowadziła ona sprawy królestwa podczas nieobecności As-Saliha spowodowanej jego udziałem w wojskowych ekspedycjach. Jej rozkazy były respektowane, jej dekrety wykonywane i używała ona pieczęci z napisem "Umm Chalil"". Według Amalii Levanoni "władza Szadżar ad-Durr oczywiście wywodziła się z silnych i scentralizowanych rządów jej męża i sposobu w jaki wymusił on respektowanie swojej woli na armii i wysokich urzędnikach rządowych. Jednak nawet As-Salih Ajjub nie mógł delegować swojej władzy na kobietę bez pogwałcenia muzułmańskiej tradycji. Stąd obszedł on ten problem za pomocą wybiegu, tj. delegował swoją władzę na rzecz swojego zmarłego syna Chalila, a następnie sprawił, że Szadżar ad-Durr formalnie działała w jego imieniu".
Szadżar ad-Durr prowadziła sprawy państwa także wtedy kiedy As-Salih Ajjub był już do tego niezdolny, złożony śmiertelną chorobą w krytycznym momencie ataku VI wyprawy krzyżowej na Egipt w roku 1249. Kiedy sułtan ostatecznie zmarł 21 listopada 1249 roku wdowa po nim niejako w naturalny sposób przejęła stery rządu. Działając w porozumieniu z emirem Fachr ad-Dinem, który objął stanowisko naczelnego dowódcy ("atabak al-asakir"), Szadżar ad-Durr zataiła śmierć swojego męża i sfałszowała jego podpis na dekretach nakazujących złożenie przysięgi lojalności sułtanowi i jego synowi, Al-Mu’azzamowi Turan Szahowi (1249 - 1250). Jednocześnie do Hisn Kajfy (dzis. Hasankeyf), gdzie przebywał Al-Mu’azzam, wysłano posłańców z wiadomością, by ten jak najszybciej przybył do Egiptu. W tym samym czasie odpierano ataki krzyżowców i w dniu 9 lutego 1250 roku Fachr ad-Din poległ w walce z nimi. Nie mianowano nowego głównodowodzącego i obok skarbu, który Szadżar ad-Durr już kontrolowała, przejęła ona teraz także zarząd nad sprawami wojskowymi.
Pomimo śmierci Fachr ad-Dina atak krzyżowców na obóz Ajjubidów w Al-Mansurze się nie powiódł i kampania utknęła w martwym punkcie. Al-Mu'azzam przybył do Egiptu 23 lutego, zaś niedługo potem nie widzący możliwości utrzymania swoich pozycji krzyżowcy podjęli decyzję o wycofaniu się do Damietty. W trakcie odwrotu w dniu 6 kwietnia król Ludwik IX (1226 - 1270) dostał się do ajjubidzkiej niewoli. Wydawało się, że ten triumf położy solidne podwaliny pod bezpieczne rządy nowego sułtana, w rzeczywistości jednak sytuacja okazała się całkowicie inna. Al-Mu’azzam objął rządy w Egipcie dzięki poparciu dawnego otoczenia swojego ojca, ale natychmiast po przybyciu na miejsce zaczął dążyć do zastąpienia tej starej elity ludźmi, którzy przybyli wraz z nim ze wschodu. Skutkiem tego zraził do siebie wszystkich jej najważniejszych przedstawicieli, w tym dowódców elitarnych regimentów mameluków Bahrytów i Dżamdarytów, kurdyjskich emirów, innych najwyższych urzędników swojego ojca, a także Szadżar ad-Durr. Szczególnie urażeni czuli się Bahryci, mamelucy będący najbliżej dawnego sułtana i posiadający bliskie relacje z wdową po nim, teraz stopniowo pozbawiani wszelkich wpływów. W rezultacie z podpuszczenia Szadżar ad-Durr Bahryci zawiązali spisek przeciwko młodemu sułtanowi i zamordowali go 2 maja 1250 roku.
Po zamordowaniu Al-Mu’azzama mamelucy postanowili, że to Szadżar ad-Durr obejmie sułtanat. W ich rozumieniu było to naturalne przedłużenie pozycji, którą cieszyła się już w przeszłości, ponadto zaś jej rządy miały symbolizować formalną kontynuację panowania ich pana, As-Saliha. Mamelucy uznawali ją zatem za dziedzica As-Saliha, twierdząc iż ta sama zasada, która pozwalała jej rządzić podczas nieobecności męża jako matka ich zmarłego syna Chalila, uzasadnia także jej dalsze rządy po śmierci małżonka. Pozostaje faktem, że Szadżar ad-Durr podczas swojego sułtanatu kontynuowała używanie pieczęci z napisem "Umm Chalil". Nie bez znaczenia przy podejmowaniu decyzji przez mameluków wydaje się także wspólny turecki rodowód ich i Szadżar ad-Durr, ponieważ wśród Turków panowały mniej restrykcyjne przekonania co do udziału kobiet w elicie plemiennej niż w arabskojęzycznych krajach islamu oraz generalnie skłonność do obdarzania kobiet większym szacunkiem. Wszystko to nie zmienia faktu, iż "chociaż kobiety już wcześniej sprawowały rządy jako królewskie małżonki oraz regentki, formalne uznanie Szadżar ad-Durr za władcę na swoich własnych prawach było czymś nieznanym na muzułmańskim Bliskim Wschodzie, przy jedynym precedensie w postaci sułtanatu Razijji (1236 - 1240) w Delhi".
Szadżar ad-Durr była wymieniana jako władca w kazaniu ("chutbie") oraz wybijano w jej imieniu monety ("sikka"), co było czymś zastrzeżonym specyficznie dla sułtana. W związku z tym że była kobietą przy obejmowaniu przez nią władzy nie urządzono jednak tradycyjnej publicznej uroczystości złożenia ślubów wierności przez emirów i wyższych urzędników oraz odstąpiono od przeprowadzania ulicznej procesji, zwyczajowo odbywanej przez nowego sułtana, ponieważ na Bliskim Wschodzie kobiety z wyższych sfer pozostawały zamknięte w domu. Na swoich monetach Szadżar ad-Durr unika także używania własnego imienia, zamiast tego wprowadzając takie tytuły jak "al-Mustasimijja" (co miało być potwierdzeniem lojalności w stosunku do kalifa Al-Mustasima (1242 - 1258), "as-Salihijja" (odwołanie się do swojego męża as-Saliha), "Walidat al-Malik al-Mansur" (matka al-Malika al-Mansura, czyli zmarłego Chalila). Monety Szadżar ad-Durr potwierdzają zatem, że w poszukiwaniu legitymizacji swojej władzy poza kalifem odwoływała się do swojego zmarłego męża i syna, uważając się za prawowitą dziedziczkę sułtanatu Ajjubidów. Obok tytułu "sułtan" na jej monetach pojawia się także określenie "malikat al-muslimin" - "królowa muzułmanów". Pomimo podkreślania swojej lojalności w stosunku do kalifa rządy Szadżar ad-Durr nigdy nie zostały przez niego uznane. 
Jako kobieta Szadżar ad-Durr nie mogła także sprawować funkcji naczelnego dowódcy ("atabak al-asakir"), zwyczajowo związanej z sułtanatem. W tej sytuacji urząd ten objął jeden z mameluków, Ajbak (1250 - 1257), "średniej rangi oficer" i "człowiek, który jak dotąd nie wsławił się żadnymi wielkimi osiągnięciami, wybrany być może dlatego ponieważ wydawał się wystarczająco słaby, by być rządzonym przez swoich towarzyszy". Przysięga wierności miała być składana wspólnie Szadżar ad-Durr i Ajbakowi. Jednocześnie wdowa po sułtanie poślubiła Ajbaka, by, słowami jednego z komentatorów, uczynić go godnym jego nowej i znamienitej roli. Pomimo małżeństwa Szadżar ad-Durr miała jednak nigdy nie dopuścić Ajbaka do siebie. W lipcu 1250 roku kurdyjski regiment Al-Kajmarijja poddał Damaszek bez walki najpotężniejszemu z nadal panujących w Syrii Ajjubidów, rządzącemu w Aleppo An-Nasirowi Jusufowi (1236 - 1260). W sytuacji zagrożenia przez ajjubidzkich legitymistów, skupionych wokół An-Nasira, mamelucy uznali, że nie mogą dłużej pozwalać kobiecie na dzierżenie najwyższej władzy i 31 lipca 1250 roku Ajbak został ogłoszony sułtanem. Jednak już po czterech dniach abdykował, gdyż potężna frakcja Bahrytów dowodzona przez emirów Aktaja i Bajbarsa (1260 - 1277) doprowadziła do nominalnej restauracji dynastii Ajjubidów w osobie dziesięcioletniego prawnuka Al-Kamila (1218 - 1238), Al-Aszrafa Musy (1250 - 1254). "Formalnie Ajbak sprawował urząd atabega, lecz faktycznie rządził całym Egiptem, a nim rządziła Szadżar ad-Durr".
Intronizacja Al-Aszrafa Musy nie doprowadziła do przejednania syryjskich Ajjubidów, którzy zaczęli realizować swój plan odzyskania Egiptu. W dniu 3 lutego 1251 roku Ajbak pokonał armię An-Nasira Jusufa pod Kurą, w pobliżu Delty Nilu, odpierając tym samym atak najeźdźców. W roku 1253 mamelucy zawarli pokój z An-Nasirem. W sytuacji jedynie nominalnych rządów małoletniego sułtana walka o faktyczną władzę toczyła się pomiędzy frakcjami mameluków Ajbaka i Aktaja. Szadżar ad-Durr w tych politycznych rozgrywkach wspierała Ajbaka i ostatecznie ten w roku 1254 doprowadził do śmierci Aktaja oraz objął sułtanat po złożeniu z tronu Al-Aszrafa. Przez cały ten czas Szadżar ad-Durr sprawowała kontrolę nad skarbem i prowadziła sprawy państwa, nie dopuszczając do nich Ajbaka, któremu pozostawało zajmowanie się armią. By zdobyć pełnię władzy, Ajbak musiał uniezależnić się od swej żony, i w tym celu zaaranżował swoje małżeństwo z córką władcy Mosulu Badr ad-Din Lulu (1232 - 1259). Kiedy Szadżar ad-Durr dowiedziała się o jego zamiarze zorganizowała zamach na jego życie i Ajbak zginął zamordowany w trakcie kąpieli w swoim pałacu 11 kwietnia 1257 roku. Triumf Szadżar ad-Durr był jednak krótkotrwały. Jej przeciwnicy, na czele z mamelukami Ajbaka z regimentu Al-Mu'izzijja, skupili się teraz wokół jego małoletniego syna Al-Mansura Alego (1257 - 1259), który został ogłoszony sułtanem. Pomimo ochrony garstki dawnych mameluków As-Saliha Szadżar ad-Durr została zabita i jej zwłoki znaleziono pod murami kairskiej cytadeli 28 kwietnia 1257 roku.

</doc>
<doc id="4650252" url="https://pl.wikipedia.org/wiki?curid=4650252" title="Mikser (muzyk)">
Mikser (muzyk)

Mikser, właściwie Mikołaj Mądrzyk (ur. 17 czerwca 1988 w Lüdinghausen, Niemcy) – polski raper, poeta i filozof.
Życiorys.
Od dzieciństwa zamieszkały w Częstochowie, ukończył filozofię na Uniwersytecie J. Długosza.
Rapuje od 2009 roku. Specjalizuje się we freestyle'u prowadzonym na ulicy. Swoje występy nagrywa i umieszcza w Internecie. W WBW (muzyczna impreza prowadzona co roku od 2003) bierze regularnie udział jako juror. Sam nigdy nie brał w niej udziału jako zawodnik.
Prowadzi warsztaty dla młodzieży, w trakcie których omawia zagadnienia, takie jak przemoc, uzależnienia, mass media i manipulacje, treningi kreatywności i kultura hip-hop.
W ramach współpracy z fundacją „ABCXXI – Cała Polska czyta dzieciom” tworzy materiały multimedialne, w tym wideoklipy z jego udziałem mające na celu wspieranie rozwoju moralnego młodzieży oraz promocję czytelnictwa i wartościowej literatury. Jest ambasadorem programu „Mądrzy cyfrowi”, w ramach którego prowadzi warsztaty.
W 2014 roku otrzymał nagrodę publiczności w programie ŻywyRap, konkursie organizowanym przez raperów z grupy Hemp Gru.
Pierwszą płytę „Świat jako wola i przedstawienie” wydał w 2015 nakładem Hemp Records. Kolejna płyta o nazwie „Logos” ukazała się w 2019 roku.

</doc>
<doc id="4650254" url="https://pl.wikipedia.org/wiki?curid=4650254" title="Grzegorz Kłosowski (biolog)">
Grzegorz Kłosowski (biolog)

Grzegorz Kłosowski (ur. 1952) – polski inżynier, dr hab. nauk biologicznych, profesor nadzwyczajny Instytutu Biologii Eksperymentalnej i dziekan Wydziału Nauk Przyrodniczych Uniwersytetu Kazimierza Wielkiego w Bydgoszczy.
Życiorys.
Grzegorz Kłosowski w 1990 uzyskał tytuł magistra inżyniera rolnictwa w Akademii Rolniczo-Technicznej w Bydgoszczy. 7 kwietnia 2003 obronił pracę doktorską "Badania nad kinetyką powstawania produktów ubocznych w procesie technologicznym fermentacji alkoholowej podłoży skrobiowych różnego pochodzenia surowcowego", 15 maja 2012 habilitował się na podstawie pracy zatytułowanej "Wpływ wybranych czynników technologicznych na przebieg i wydajność fermentacji alkoholowej oraz skład lotnych produktów ubocznych w spirytusie surowym". Pracował w Instytucie Biotechnologii Przemysłu Rolno-Spożywczego.
Piastuje stanowisko profesora nadzwyczajnego w Instytucie Biologii Eksperymentalnej, oraz dziekana na Wydziale Nauk Przyrodniczych Uniwersytetu Kazimierza Wielkiego w Bydgoszczy.

</doc>
<doc id="4650261" url="https://pl.wikipedia.org/wiki?curid=4650261" title="Kaimar Karu">
Kaimar Karu

Kaimar Karu (ur. 30 czerwca 1980) – estoński menedżer i przedsiębiorca, w latach 2019–2020 minister handlu zagranicznego i technologii informacyjnych.
Życiorys.
Absolwent filozofii na Uniwersytecie w Tartu. Zawodowo związany z branżą IT. Właściciel przedsiębiorstwa Mindbridge OÜ. Pracował m.in. w firmie Skype, zajmował też menedżerskie stanowisko w przedsiębiorstwie AXELOS w Londynie. Zajmował się również działalnością szkoleniową.
W listopadzie 2019 objął urząd ministra handlu zagranicznego i technologii informacyjnych w drugim rządzie Jüriego Ratasa. Został rekomendowany na tę funkcję przez Estońską Konserwatywną Partię Ludową (do której nie należał), zastąpił Kert Kingo, która w poprzednim miesiącu złożyła rezygnację. Zakończył urzędowanie w kwietniu 2020; wcześniej utracił poparcie ze strony EKRE, sprzeciwiając się kilkakrotnie różnym propozycjom tego ugrupowania.

</doc>
<doc id="4650263" url="https://pl.wikipedia.org/wiki?curid=4650263" title="Mistrzostwa Europy w Lekkoatletyce 1974 – sztafeta 4 × 400 m kobiet">
Mistrzostwa Europy w Lekkoatletyce 1974 – sztafeta 4 × 400 m kobiet

Sztafeta 4 × 400 metrów kobiet była jedną z konkurencji rozgrywanych podczas XI Mistrzostw Europy w Rzymie. Rozegrano od razu bieg finałowy 8 września 1974 roku. Zwycięzcą tej konkurencji została sztafeta Niemieckiej Republiki Demokratycznej w składzie: Brigitte Rohde, Waltraud Dietsch, Angelika Handt i Ellen Streidt. W rywalizacji wzięły udział trzydzieści dwie zawodniczki z ośmiu reprezentacji.

</doc>
<doc id="4650265" url="https://pl.wikipedia.org/wiki?curid=4650265" title="Powiat Börde (1994–2007)">
Powiat Börde (1994–2007)



</doc>
<doc id="4650272" url="https://pl.wikipedia.org/wiki?curid=4650272" title="Mid-Season Invitational (League of Legends)">
Mid-Season Invitational (League of Legends)



</doc>
<doc id="4650274" url="https://pl.wikipedia.org/wiki?curid=4650274" title="Biblioteka Narodowa Tadżykistanu">
Biblioteka Narodowa Tadżykistanu

Biblioteka Narodowa Tadżykistanu (tadż. Китобхонаи миллии Тоҷикистон) – biblioteka narodowa Tadżykistanu założona w 1933 roku w Duszanbe. Od 1934 roku nosi imię Ferdousiego. W marcu 2012 roku rozpoczęła działalność w nowym, nowoczesnym budynku.
Historia.
W 1933 roku powstała w Duszanbe biblioteka miejska, której w 1934 roku nadano imię perskiego poety Ferdousiego podczas obchodów 1000 rocznicy jego śmierci. W 1937 roku uzyskała ona prawo do egzemplarza obowiązkowego wydawnictw z terenu Tadżyckiej SRR. Budowę nowego budynku planowano jeszcze przed II wojną światową (1939), ale wybuch wielkiej wojny ojczyźnianej opóźnił rozpoczęcie budowy. Pod koniec 1953 roku rozpoczęto budowę nowego gmachu, który został oddany 20 marca 1954 roku. 7 maja 1954 roku zmieniono nazwę biblioteki z Publiczna na Państwowa. Po ogłoszeniu 9 września 1991 roku niepodległości Tadżykistanu, uchwałą rządu w 1993 roku nadano jej status biblioteki narodowej i zmieniono nazwę na Biblioteka Narodowa Republiki Tadżykistanu im. Ferdousiego. Biblioteka Narodowa Republiki Tadżykistanu 27 czerwca 2011 roku dekretem prezydenta została przekształcona w Bibliotekę Narodową Tadżykistanu
Budynek.
Budowa nowego gmachu była koniecznością: zbiory nie mieściły się w dawnym budynku. Wybrano centrum Duszanbe, naprzeciwko Parlamentu. Ogłoszono międzynarodowy konkurs, który wygrał projekt Sirodżydina Zuchuritdinowa. Pracami budowlanymi zarządzała Dyrekcja Budowy Obiektów Rządowych Biura Wykonawczego Prezydenta Republiki Tadżykistanu, a wykonawcą była firma chińska. Budynek przypomina otwartą książkę. Pierwszą cegłę wmurowano 4 września 2007 roku. W uroczystości wziął udział prezydent kraju Emomali Rahmon. W 2012 roku budynek został oddany do użytku; ma on 167 metrów długości i jest wysoki na 52 metry. Całkowita powierzchnia biblioteki wynosi 44 tysiące 78 metrów kwadratowych. Mieści się w niej 40 czytelni, magazyny mogą pomieścić 10 mln woluminów. Przed frontonem biblioteki umieszczono 22 popiersia przedstawicieli tadżyckiej kultury: Abd Allah Ibn al-Mukaffa, At-Tabari, Rudaki, Ferdousi, Biruni, Awicenna, Abubakri Rosie, Mir Sayyid Ali Hamadani, Kamal Chudżandi, Hafez, Maulana Dżami, Sayido Nasafi, Rabia Balkhi, Nosir Chusraw, Omar Chajjam, Sadi z Szirazu, Dżałoliddin Bałchi, Bedil Abdur Ghadir, Achmadi Donisz, Sadriddin Ajni, Bobodżan Gafurow i Mirzo Tursunzoda.
Zbiory.
Przed przeprowadzką do nowego budynku biblioteka posiadała 3 mln woluminów. Dlatego władze zaapelowały o przekazywanie książek do biblioteki. Do końca 2018 roku biblioteka zgromadziła 6 milionów woluminów, w tym 400 tysięcy dokumentów elektronicznych. W nowym gmachu znalazły miejsce centra kulturalne Niemiec, Korei, Iranu, Chin i Arabii Saudyjskiej
W 2012 roku Stowarzyszenie Przyjaźni Iran-Tadżykistan zebrało ponad 20 tysięcy książek, które zostały podarowane bibliotece. Były to książki w języku perskim, nie tylko irańskich pisarzy, ale tłumaczenia z innych języków i książki naukowe.
Najstarszym rękopisem przechowywanym w bibliotece jest pochodzący z XIII wieku "Tarichi Tabari" (tadż. Таърихи Табарӣ).

</doc>
<doc id="4650277" url="https://pl.wikipedia.org/wiki?curid=4650277" title="Yves Vincent">
Yves Vincent

Yves Fred Vincent (ur. 5 sierpnia 1921 w Thônes; zm. 6 stycznia 2016 w Montacher-Villegardin) – francuski aktor filmowy i teatralny. 
Odtwórca roli pułkownika w komediach: "Żandarm się żeni" i "Żandarm na emeryturze" (w kolejnych częściach serii zastąpił go w tej roli Jacques François).

</doc>
<doc id="4650279" url="https://pl.wikipedia.org/wiki?curid=4650279" title="Joanna Misztal-Konecka">
Joanna Misztal-Konecka

Joanna Teresa Misztal-Konecka (ur. 31 lipca 1976 w Lublinie) – polska profesor nauk prawnych, wykładowczyni na Wydziale Prawa, Prawa Kanonicznego i Administracji Katolickiego Uniwersytetu Lubelskiego Jana Pawła II, sędzia Sądu Najwyższego, od 2021 prezes Sądu Najwyższego kierująca Izbą Cywilną. 
Życiorys.
Jest absolwentką prawa na Wydziale Prawa, Prawa Kanonicznego i Administracji KUL (1995–2000), a także studiów historycznych na Wydziale Nauk Humanistycznych KUL (1998–2001). Następnie uzyskała stopień doktora nauk prawnych (2005). W latach 2005–2007 była asystentem na Wydziale Zamiejscowym Prawa i Nauk o Gospodarce KUL, następnie adiunktem (2007–2013 WZPiNoG KUL, WPPKiA KUL), przewodniczącą Rady Programowej Instytutu Prawa WZPiNoG KUL (2009–2010), członkiem Senackiej Komisji Dyscyplinarnej do spraw Pracowników KUL (2011–2016). W roku 2012 uzyskała stopień doktora habilitowanego nauk prawnych na podstawie dorobku naukowego, w tym dzieła "Bigamia w prawie rzymskim". Od 2012 była kierownikiem Katedry Postępowania Cywilnego KUL, a od 2013 profesorem KUL. W latach (2014–2016) pełniła funkcję zastępcy Dyrektora Instytutu Prawa KUL, a od 2016 Dyrektora Instytutu Prawa KUL. Od 2019 jest Dyrektorem Instytutu Nauk Prawnych Wydziału Prawa, Prawa Kanonicznego i Administracji KUL. W 2020 otrzymała tytuł profesora nauk prawnych. 
Równolegle do kariery naukowej, orzekała jako sędzia. W 2003 złożyła egzamin sędziowski. Od 2003 do 2007 była asesorem sądowym. W 2007 otrzymała nominację sędziowską. Do 2010 orzekała w Sądzie Rejonowym w Lublinie. W latach 2011–2016 sędzia Sądu Rejonowego Lublin-Wschód w Lublinie z siedzibą w Świdniku, przewodnicząca I Wydziału Cywilnego. Od 2016 sędzia Sądu Okręgowego w Lublinie, orzekająca w II Wydziale Cywilnym Odwoławczym, w delegacji w I Wydziale Cywilnym Sądu Apelacyjnego w Lublinie (2017–2018). 10 października 2018 prezydent Andrzej Duda powołał ją do pełnienia urzędu sędziego Sądu Najwyższego, gdzie mimo kontrowersji związanych z nominacją rozpoczęła orzekanie w Izbie Cywilnej. 30 września 2021 powołana na stanowisko prezes Sądu Najwyższego kierującą Izbą Cywilną.

</doc>
<doc id="4650280" url="https://pl.wikipedia.org/wiki?curid=4650280" title="Prezydenci Bułgarii">
Prezydenci Bułgarii



</doc>
<doc id="4650286" url="https://pl.wikipedia.org/wiki?curid=4650286" title="Maksym Radziwill">
Maksym Radziwill

Maksym Radziwiłł (ur. 24 lutego 1988 w Moskwie) – polsko-kanadyjski matematyk specjalizujący się w teorii liczb. Profesor matematyki w Caltech.
Życiorys.
Urodził się 24 lutego 1988 r. w Moskwie, w Związku Radzieckim. Jego rodzina przeprowadziła się do Polski w 1991 r., a następnie do Kanady w 2006 r. Ukończył studia na Uniwersytecie McGilla w Montrealu w 2009 r. W 2013 r. uzyskał stopień doktora pod kierunkiem Kannana Soundararajana na Uniwersytecie Stanforda w Kalifornii. W latach 2013–2014 przebywał w Institute for Advanced Study w Princeton w stanie New Jersey jako stypendysta. W 2014 r. został zatrudniony na Uniwersytecie Rutgersa. W 2016 roku został profesorem na Uniwersytecie McGilla. W 2018 roku został profesorem matematyki w Caltech.
Nagrody.
W 2016 roku wraz z Kaisą Matomäki z Uniwersytetu w Turku otrzymał Nagrodę Ramanujan SASTRA. Wraz z Matomäki jest jednym z pięciu laureatów nagrody New Horizons 2019 za wczesne osiągnięcia w matematyce. Jest to nagroda stowarzyszona z Breakthrough Prize.
W 2018 r. otrzymał nagrodę Coxetera-Jamesa przyznawaną przez Canadian Mathematical Society oraz nagrodę im. Stefana Banacha, przyznawaną przez Polskie Towarzystwo Matematyczne. 
W 2018 roku wygłosił wykład sekcyjny na Międzynarodowym Kongresie Matematyków w Rio de Janeiro. 

</doc>
<doc id="4650294" url="https://pl.wikipedia.org/wiki?curid=4650294" title="Angelika Handt">
Angelika Handt

Angelika Handt po mężu Kahl (ur. 10 lipca 1954 w Radebeulu) – niemiecka lekkoatletka, sprinterka. W czasie swojej kariery reprezentowała Niemiecką Republikę Demokratyczną.
Specjalizowała się w biegu na 400 metrów. Zajęła 4. miejsce w tej konkurencji na halowych mistrzostwach Europy w 1974 w Göteborgu.
Zdobyła złoty medal w sztafecie 4 × 400 metrów na mistrzostwach Europy w 1974 w Rzymie (sztafeta NRD biegła w składzie: Brigitte Rohde, Waltraud Dietsch, Handt i Ellen Streidt). Na tych samych mistrzostwach zajęła 5. miejsce w biegu na 400 metrów.
Była mistrzynią NRD w sztafecie 4 × 100 metrów w 1972 oraz wicemistrzynią w biegu na 400 metrów w 1974. W hali była mistrzynią w sztafecie 4 × 1 okrążenia w 1972 oraz brązową medalistką w biegu na 400 metrów w 1974.
Rekord życiowy Handt w biegu na 400 metrów wynosił 51,24 s (ustanowiony 4 września 1974 podczas mistrzostw Europy w Rzymie).

</doc>
<doc id="4650300" url="https://pl.wikipedia.org/wiki?curid=4650300" title="Język n’ko">
Język n’ko

Język n’ko – ustandaryzowana forma koiné języków mande, zapisywana alfabetem N'Ko. Jest używana w Gwinei, Mali, Wybrzeżu Kości Słoniowej, Burkina Faso i niektórych innych krajach Afryki Zachodniej, przede wszystkim, ale nie wyłącznie w formie pisemnej, natomiast w mowie używane są różne języki mande: maninka, bambara, diula i inne.
Jest to język literacki z gramatyką normatywną zwaną („czysty język”). Do jego kodyfikacji przyczynił się Soulemayne Kante, który za podstawę języka literackiego przyjął odmianę "minkinkamóri", używaną w rodzimym regionie Kante Kankan.
Valentin Vydrin w 1999 r. i Coleman Donaldson w 2019 r. wskazali, że zapisywanie języków mande w standardowej formie N’ko zyskuje na popularności. Ta ustandaryzowana forma pisemna jest coraz częściej stosowana w nauce czytania wśród osób mówiących różnymi odmianami języków mande. Jest również powszechnie stosowana w komunikacji elektronicznej.

</doc>
<doc id="4650305" url="https://pl.wikipedia.org/wiki?curid=4650305" title="Steven Furtick">
Steven Furtick

Steven Furtick (ur. 19 lutego 1980) – amerykański pastor baptystyczny, autor bestsellerów New York Times'a. Założyciel i starszy pastor megakościoła Elevation Church, w Matthews, w Karolinie Północnej, który od momentu założenia w 2006 roku rozrósł się do ponad 25 tysięcy członków, skupionych w dziewiętnastu lokalizacjach. 
Znany jest na całym świecie z nadawania kazań online, oraz usługi muzycznej Elevation Worship. Jego Kościołowi zarzuca się dyskryminowanie osób homoseksualnych.
Pastor uzyskał stopień magistra teologii na "South Baptist Theological Seminary". Razem z żoną Holly mają troje dzieci.

</doc>
<doc id="4650316" url="https://pl.wikipedia.org/wiki?curid=4650316" title="Zwierzyniecki Kraków">
Zwierzyniecki Kraków

Zwierzyniecki Klub Sportowy – klub sportowy w Krakowie, założony w 1921. 
Historia.
Klub powstał w 1921, założony przez zawodników rezerwowej drużyny Cracovii, ukaranych przez władze klubu za ekscesy podczas zabawy tanecznej, pochodzących w dużej części z krakowskiego Zwierzyńca. Początkowo nosił nazwy „Rudawa”, a następnie „Kościuszko”, pod nazwą „Zwierzyniecki” występował od roku 1922. Od samego początku klub przynależał do okręgu krakowskiego i uczestniczył w prowadzonych przezeń rozgrywkach. W 1929 połączył się z KS Ruch. Od 1932 należał do Robotniczego Sportowego Komitetu Okręgowego. Klub nie posiadał własnego stadionu, swoje mecze rozgrywał najczęściej na treningowym boisku Wisły lub na stadionie krakowskiej Legii.
28 stycznia 1945 Zwierzyniecki uczestniczył w pierwszym rozegranym po wojnie meczu piłkarskim w Krakowie (jego przeciwnikiem była Juvenia, a zaraz potem rozegrano mecz między Wisłą a Cracovią). Dla upamiętnienia tego faktu drużyny Juvenii i Zwierzynieckiego przez kilkadziesiąt lat rozgrywały coroczne styczniowe spotkania piłkarskie.
W 1949 Zwierzyniecki (wkrótce potem przekształcony w koło zrzeszenia sportowego Budowlani) przejął działającą w Krakowie sekcję szermierki. W barwach klubu występowali olimpijczycy, m.in. Wojciech Zabłocki (w tym okresie był dwukrotnym medalistą mistrzostw świata i medalistą igrzysk olimpijskich w 1956) i Maria Pereświt-Sołtan. Szermierze w barwach Zwierzynieckiego/Budowlanych zdobyli liczne medale w mistrzostwach kraju:
W 1957 szermierze utworzyli odrębny Krakowski Klub Szermierzy. Sukcesy odnosiła też drużyna piłki ręcznej, która w 1958 zdobyła brązowy medal mistrzostw Polski. 
W 1957 władze oddały Zwierzynieckiemu główną część obiektu Juvenii Kraków, w czym dużą rolę miał odegrać ówczesny premier, kibic Zwierzynieckiego Józef Cyrankiewicz. Klub nadal rozgrywa swoje mecze na położonym tam stadionie, na którego widowni znajduje się 530 miejsc. Obiekt ten położony jest na terenie krakowskich Błoń. Od 2001 roku nosi imię Mieczysława Wawrzusiaka.
Rezultaty drużyny piłki nożnej klubu w poszczególnych sezonach.
1922 – klasa C okręgu krakowskiego (IV poziom) – 5 miejsce, awans
1923 – klasa B okręgu krakowskiego, grupa Kraków (III poziom) – 2 miejsce
1925 – klasa B okręgu krakowskiego, grupa Kraków II (III poziom) – 2 miejsce
1926 – klasa B okręgu krakowskiego, grupa nieznana (III poziom) – 1 miejsce, wygrana w Grupie Finałowej I, następnie 2 miejsce w Grupie Finałowej II, awans
1927 – klasa A okręgu krakowskiego, rozgrywki PZPN(II poziom) – 3 miejsce
1928 – klasa A okręgu krakowskiego (II poziom) – 11 miejsce
1929 – klasa B okręgu krakowskiego (III poziom), grupa nieznana – 1 miejsce w Grupie Finałowej, awans
1930 – klasa A okręgu krakowskiego (II poziom) – 10 miejsce
1931 – klasa A okręgu krakowskiego (II poziom), grupa A – 6 miejsce
1932 – klasa A okręgu krakowskiego (II poziom), grupa II – 5 miejsce
1933 – klasa A okręgu krakowskiego (II poziom) – 5 miejsce
1934 – klasa A okręgu krakowskiego (II poziom) – 8 miejsce
1935 – klasa A okręgu krakowskiego (II poziom) – 2 miejsce
1936 – klasa A okręgu krakowskiego (II poziom) – 10 miejsce
1937 – liga okręgowa okręgu krakowskiego (II poziom) – 5 miejsce
1938 – liga okręgowa okręgu krakowskiego (II poziom) – 5 miejsce
1939 – liga okręgowa okręgu krakowskiego (II poziom) – 9 miejsce
1946 – etap eliminacji regionalnych okręgu krakowskiego, grupa II – 2 miejsce
1947 – klasa A okręgu krakowskiego, grupa II – 2 miejsce
1948 – klasa A okręgu krakowskiego (II poziom) – 2 miejsce
1949 – klasa A okręgu krakowskiego (III poziom) – 1 miejsce, pod nazwą Budowlani/Zwierzyniecki. Udział w eliminacjach centralnych o awans do II ligi, 2 miejsce w grupie I, brak awansu
1950 – klasa A okręgu krakowskiego (III poziom), grupa I – 10 miejsce, pod nazwą Budowlani/Zwierzyniecki
1951 – klasa A okręgu krakowskiego (III poziom), grupa I – 7 miejsce, pod nazwą Budowlani/Zwierzyniecki
1952 – klasa A okręgu krakowskiego (III poziom), grupa V, miejsce nieznane, pod nazwą Budowlani/Zwierzyniecki
1953 – brak danych
1954 – klasa B okręgu krakowskiego, grupa i miejsce nieznane
1955 – klasa A okręgu krakowskiego (IV poziom), grupa II, 8 miejsce
1956 – brak danych
1957 – klasa A okręgu krakowskiego (IV poziom), grupa I, 1 miejsce
1958 – brak danych
1959 – klasa A okręgu krakowskiego (IV poziom), grupa III, 8 miejsce
1960 – brak danych
1961 – klasa A okręgu krakowskiego (IV poziom), grupa III, 11 miejsce
1962/63 – klasa A okręgu krakowskiego (IV poziom), grupa II, 12 miejsce
1963/64 – brak danych
1964/65 – brak danych
1965/66 – klasa A okręgu krakowskiego (IV poziom), grupa II, 14 miejsce, spadek
2001/2 – liga okręgowa Kraków (V poziom), 13 miejsce
2002/3 – liga okręgowa Kraków (V poziom), 10 miejsce
2003/4 – liga okręgowa Kraków (V poziom), 7 miejsce
2004/5 – liga okręgowa Kraków (V poziom), 15 miejsce, spadek
2005/6 – klasa A Kraków, grupa II (VI poziom), 11 miejsce
2006/7 – klasa A Kraków, grupa II (VII poziom), 7 miejsce
2007/8 – klasa A Kraków, grupa II (VII poziom), 13 miejsce
2008/9 – klasa A Kraków, grupa II (VIII poziom), 13 miejsce, zwycięskie baraże o utrzymanie się w lidze
2009/10 – klasa B Kraków, grupa III (IX poziom), 3 miejsce
2010/11 – klasa B Kraków, grupa I (IX poziom), 2 miejsce, awans
2011/12 – klasa A Kraków, grupa II (VII poziom), 5 miejsce
2012/13 – klasa A Kraków, grupa II (VII poziom), 5 miejsce
2013/14 – klasa A Kraków, grupa II (VII poziom), 10 miejsce
2014/15 – klasa A Kraków, grupa II (VII poziom), 8 miejsce
2015/16 – klasa A Kraków, grupa II (VII poziom), 9 miejsce
2016/17 – klasa A Kraków, grupa II (VII poziom), 5 miejsce
2017/18 – klasa A Kraków, grupa II (VII poziom), 3 miejsce
2018/19 – klasa A Kraków, grupa III (VII poziom), 2 miejsce
2019/20 – klasa A Kraków, grupa III (VII poziom), 1 miejsce, awans
2020/21 - klasa okręgowa Kraków, grupa II (VI poziom), 15 miejsce, spadek
2021/22 - klasa A Kraków, grupa III (VII poziom), 4 miejsce

</doc>
<doc id="4650317" url="https://pl.wikipedia.org/wiki?curid=4650317" title="Gmina związkowa Edenkoben (1972–2014)">
Gmina związkowa Edenkoben (1972–2014)



</doc>
<doc id="4650318" url="https://pl.wikipedia.org/wiki?curid=4650318" title="Ludwika Dobrowolska">
Ludwika Dobrowolska



</doc>
<doc id="4650319" url="https://pl.wikipedia.org/wiki?curid=4650319" title="Eléonora Molinaro">
Eléonora Molinaro

Eléonora Anne-Sophie Rbis Molinaro Simon (ur. 4 września 2000 w Luksemburgu) – luksemburska tenisistka.
Kariera tenisowa.
W rozgrywkach zawodowych zadebiutowała 4 lutego 2015 roku w turnieju Fed Cup 2015 w Tallinnie, w grupie II strefy europejsko-afrykańskiej, przegrywając Tadeja Majerič ze Słowenii 3:6, 1:6. Na koncie ma wygranych siedem turniejów singlowych rangi ITF.
Debiut w cyklu rozgrywek WTA zaliczyła w turnieju w Luksemburgu w 2015 roku. Zagrała tam w pierwszej rundzie eliminacji (z dziką kartą) przeciwko Mathilde Johansson, przegrywając w dwóch setach 1:6, 6:7(4).

</doc>
<doc id="4650331" url="https://pl.wikipedia.org/wiki?curid=4650331" title="Państwowa Wyższa Szkoła Zawodowa w Ciechanowie">
Państwowa Wyższa Szkoła Zawodowa w Ciechanowie



</doc>
<doc id="4650345" url="https://pl.wikipedia.org/wiki?curid=4650345" title="Alona Kostornaja">
Alona Kostornaja



</doc>
<doc id="4650351" url="https://pl.wikipedia.org/wiki?curid=4650351" title="Gmina związkowa Maikammer">
Gmina związkowa Maikammer



</doc>
<doc id="4650354" url="https://pl.wikipedia.org/wiki?curid=4650354" title="Matt Thomas">
Matt Thomas

 
Matthew „Matt” Thomas (ur. 4 sierpnia 1994 w Decatur) – amerykański koszykarz, występujący na pozycjach rzucającego obrońcy, obecnie zawodnik Chicago Bulls.
W 2017 reprezentował Los Angeles Lakers podczas rozgrywek letniej ligi NBA.
25 marca 2021 trafił w wyniku wymiany do Utah Jazz. 1 sierpnia opuścił klub. 8 września 2021 został zawodnikiem Chicago Bulls.

</doc>
<doc id="4650358" url="https://pl.wikipedia.org/wiki?curid=4650358" title="Shepherd Bushiri">
Shepherd Bushiri

Shepherd Bushiri, znany też jako Prorok Shepherd Bushiri (ur. 20 lutego 1983) – chrześcijański kaznodzieja, autor i biznesmenem pochodzenia malawijskiego. Jest założycielem i pastorem charyzmatycznego kościoła "Enlightened Christian Gathering", z siedzibą w Pretorii, w Południowej Afryce, który gromadzi dziesiątki tysięcy wiernych.
Jest znany jako jeden z najbogatszych pastorów na świecie i jeden z najbogatszych ludzi w Afryce. W 2017 roku wraz z jego żoną Mary mają szacowany majątek w wysokości 200 milionów dolarów. Posiadają również spółkę wydobywczą, mobilną sieć telekomunikacyjną, stację telewizyjną nadającą na całym kontynencie, a także SB University z kampusami w Sudanie Południowym i Południowej Afryce.
Jego największe spotkania odbywają się w Sylwestra na stadionie FNB w Południowej Afryce, z udziałem około 100 tysięcy uczestników. 
Opublikował 17 książek w dziedzinach duchowości, finansów i przedsiębiorczości.

</doc>
<doc id="4650361" url="https://pl.wikipedia.org/wiki?curid=4650361" title="Aguti honduraski">
Aguti honduraski

Aguti honduraski ("Dasyprocta ruatanica") – gatunek gryzonia z rodziny agutiowatych, zamieszkujący endemicznie honduraską wyspę Roatán. Międzynarodowa Unia Ochrony Przyrody (IUCN) wymienia gatunek w Czerwona księga gatunków zagrożonych jako zagrożony (EN).
Tryb życia.
Aguti honduraski wiedzie naziemny tryb życia.
Ekologia.
Jest roślinożercą. Żywi się owocami migdałeczników, kokosa właściwego, kwiatami hibiskusa i strąkami gatunków roślin strączkowych z rodzaju "Pentaclethra".
Siedlisko.
Aguti honduraski zasiedla tereny porośnięte krzewami i lasami tropikalnymi.
Rozmieszczenie geograficzne.
Aguti honduraski jest endemitem honduraskiej wyspy Roatán.

</doc>
<doc id="4650363" url="https://pl.wikipedia.org/wiki?curid=4650363" title="Dasyprocta ruatanica">
Dasyprocta ruatanica



</doc>
<doc id="4650364" url="https://pl.wikipedia.org/wiki?curid=4650364" title="Cerkiew św. Michała w Żytomierzu">
Cerkiew św. Michała w Żytomierzu



</doc>
<doc id="4650366" url="https://pl.wikipedia.org/wiki?curid=4650366" title="Wybory parlamentarne w Belgii w 2019 roku">
Wybory parlamentarne w Belgii w 2019 roku

Wybory parlamentarne w Belgii w 2019 roku zostały przeprowadzone w dniu 26 maja 2019. Wyborcy wybierali 150 posłów do Izby Reprezentantów. Frekwencja wyniosła 88,38% (głosowanie obowiązkowe). Wybory odbyły się w terminie po zakończeniu pięcioletniej kadencji niższej izby belgijskiego parlamentu.
Razem z wyborami parlamentarnymi przeprowadzono również wybory europejskie oraz wybory regionalne do czterech parlamentów regionalnych i wspólnotowych (flamandzkiego, walońskiego, stołecznego i wspólnoty niemieckojęzycznej).

</doc>
<doc id="4650367" url="https://pl.wikipedia.org/wiki?curid=4650367" title="Sobór św. Michała w Żytomierzu">
Sobór św. Michała w Żytomierzu



</doc>
<doc id="4650369" url="https://pl.wikipedia.org/wiki?curid=4650369" title="Góra Buźnicka">
Góra Buźnicka

 
Góra Buźnicka (288 m n.p.m.) – wzgórze w Paśmie Sowińca w Krakowie. Pod względem geograficznym znajduje się w obrębie Pomostu Krakowskiego zaliczanego do makroregionu Bramy Krakowskiej.
Wzgórze położone jest w północno-zachodniej części masywu, w jego głównym grzbiecie. Od zachodu sąsiaduje z Prochowódką, a od południowego wschodu z Sowińcem, oddzielone przełączką, przez którą przechodzi ulica Chełmska łącząca Wolę Justowską z Zakamyczem. Na szczycie wzniesienia znajduje się szaniec nr 2, wchodzący w skład fortyfikacji Twierdzy Kraków. Południowe stoki wzgórza są, aż pod wierzchołek, zabudowane domami osiedla Zakamycze, natomiast pozostałe stoki zabudowane są tylko w części dolnej, w górnej zaś w większości zalesione.
Przez wzgórze nie prowadzą znakowane szlaki turystyczne. Można się na nie dostać ulicą Kazimierza Wyżgi od strony południowej lub gruntową ścieżką odchodzącą od ulicy Olszanickiej od strony północnej.

</doc>
<doc id="4650381" url="https://pl.wikipedia.org/wiki?curid=4650381" title="Wybory do Parlamentu Europejskiego w Belgii w 2019 roku">
Wybory do Parlamentu Europejskiego w Belgii w 2019 roku

Wybory do Parlamentu Europejskiego IX kadencji w Belgii zostały przeprowadzone 26 maja 2019. Belgowie wybrali 21 eurodeputowanych. Równocześnie z wyborami do PE odbyły się wybory do Izby Reprezentantów oraz wybory regionalne do czterech parlamentów regionalnych i wspólnotowych (flamandzkiego, walońskiego, stołecznego i wspólnoty niemieckojęzycznej).

</doc>
<doc id="4650384" url="https://pl.wikipedia.org/wiki?curid=4650384" title="Sebastian Buczek">
Sebastian Buczek

Sebastian Bolesław Buczek (ur. 7 lutego 1974 w Wałbrzychu) – polski ekonomista, profesor nadzwyczajny Szkoły Głównej Handlowej w Warszawie.
Życiorys.
Od urodzenia mieszkał w Jedlinie-Zdroju, gdzie skończył szkołę podstawową, a naukę kontynuował w II LO w Wałbrzychu. Po maturze (1993) studiował w Szkole Głównej Handlowej w Warszawie na kierunku finanse i bankowość. W roku 2000 obronił pracę doktorską w Kolegium Nauk o Przedsiębiorstwie. Jest profesorem nadzwyczajnym w Szkole Głównej Handlowej w Warszawie.
Obecnie prezes Quercus TFI.

</doc>
<doc id="4650385" url="https://pl.wikipedia.org/wiki?curid=4650385" title="Janusz Wojcieszak">
Janusz Wojcieszak



</doc>
<doc id="4650393" url="https://pl.wikipedia.org/wiki?curid=4650393" title="Gmach Dowództwa V Korpusu Armijnego w Poznaniu">
Gmach Dowództwa V Korpusu Armijnego w Poznaniu

Gmach Dowództwa V Korpusu Armijnego (niem. "General-Kommando des V Armee-Korps") – gmach Dowództwa V Korpusu Armijnego Cesarstwa Niemieckiego, usytuowany przy skrzyżowaniu obecnych ulic Działowej (dawniej placu Działowego) ("Kanonenplatz") i Solnej ("Seecktstraße") przy północnym zakończeniu al. Karola Marcinkowskiego ("Wilhelmstraße") w Poznaniu. Wyburzony po 1945 roku.
Opis.
Budynek wybudowany został w 1889 roku. Zaprojektowano go w stylu neorenesansowym z bogato zdobioną fasadą. Gmach usytuowano przy wschodnim skrzydle zespołu budynków koszar i urzędów wojskowych. Najbliżej budynku dowództwa, od strony zachodniej mieściła się siedziba Fortyfikacji Poznań ("Fortifikation Posen"). Następne (patrząc w kierunku zachodnim) znajdowały się zabudowania Urzędu Prowiantowego ("Proviant Amt"), wśród nich spichlerz, najstarszy wtedy obiekt wojskowy w Poznaniu, wzniesiony w latach 1801–1805. Na narożniku obecnej ul. Janusza Kulasa ("Müller Wall") i Solnej ("Magazinstraße") mieściły się koszary 20. Pułku Artylerii Polowej ("Feld-Artillerie Kaserne" "No". "20"). Naprzeciwko, równolegle do "Magazinstraße", stał zespół tzw. nowych koszar artylerii ("Neue Artillerie Kaserne"), dawnych koszar taborów, który zajmował parcelę pomiędzy ul. Tadeusza Kościuszki ("Herse Wall"), a ul. Feliksa Nowowiejskiego ("Kohleisstraße") i ul. Młyńską ("Mühlenstraße").
Od strony frontowej budynku urządzono rozległy, półkolisty podjazd. Z trzech stron działki ustawiono ozdobny płot z kutego żelaza posadzony na ceglanej podmurówce. Ogrodzenie dochodziło do obu skrzydeł budynku, gdzie znajdowały się bramy z furtkami. Od zachodu znajdowały się budynki administracji i garaż dla pojazdów dowództwa. Przed głównym wejściem ustawiono dwie budki dla wartowników. Po wschodniej stronie dowództwa założono zadrzewiony ogród w stylu parkowym, w którym rosły m.in. platany. Przed budynkiem 22 września 1889 roku odsłonięto monumentalny pomnik cesarza Wilhelma I tzw. "Kriegerdenkmal", który upamiętniał żołnierzy z Prowincji Poznańskiej poległych w wojnie prusko-francuskiej w latach 1870–1871.
Podczas budowy zastosowano nowoczesne wówczas rozwiązania, m.in. zamontowano na frontowych oknach drewniane rolety zewnętrzne. Dach jednej z części budynku wieńczył stożkowy hełm z blachy koloru srebrnego zakończony ozdobnym szpicem. Wzdłuż krawędzi dachu ustawiono ponad metrowej wysokości murowaną balustradę składająca się z kolumienek. Nad głównym wejściem ulokowano półokrągły balkon posadowiony na czterech kolumnach, kolejny umieszczono na piętrze prawego skrzydła budynku, a trzeci na parterze tego skrzydła wraz z położonym nieco niżej tarasem, który wychodził na ogród. Na środkowej, frontowej części dachu umieszczono kilkunastometrowy maszt wymalowany w biało-czarne pasy. W gmachu znajdowała się jedna z najbardziej reprezentacyjnych sal balowych w Poznaniu ze ścianami wyłożonymi białym marmurem, złotymi ornamentami i drewnianą podłogą wykonaną z kilku rodzajów egzotycznego drewna.
Za główną częścią budynku znajdowała się wyższa o jedno piętro oficyna, która miała półokrągły, spadzisty dach okuty prawdopodobnie blachą cynową. Dach wieńczyła powyżej metrowej wysokości ozdabiana balustrada, wykonana z kutego żelaza.
W 1902 roku dla podkreślenia wojskowego charakteru gmachu naprzeciwko głównego wejścia na podjeździe ustawiono dwa działa polowe C73 kalibru 8,8 cm zwrócone lufami w kierunku "Wilhelmstraße".
Historia.
19 stycznia 1919 roku do byłej siedziby Dowództwa V Korpusu Armijnego wprowadziło się Dowództwo Główne Polskich Sił Zbrojnych byłego Zaboru Pruskiego z gen. Józefem Dowbor-Muśnickim i szefem sztabu pułkownikiem Władysławem Andersem. 30 października 1919 roku Dowództwo Okręgu Generalnego (DOGen.) Poznań rozpoczęło urzędowanie w gmachu dawnego "General-Kommando", który stał się również siedzibą Dowództwa Głównego Frontu Wielkopolskiego. 15 listopada 1921 roku DOGen. przekształcono w Dowództwo Okręgu Korpusu nr VII, które w budynku (po zmianie nazwy ulicy, przy ul. Babińskiego) działało do września 1939 roku.
Gmach "General-Kommando" został uszkodzony w czasie walk o Poznań w lutym 1945 roku. Pomimo że nadawał się do odbudowy, gdyż zachowały się ściany, a zniszczeniu uległ głównie dach, władze podjęły decyzję o jego wyburzeniu. Po 1945 roku wyburzono także budynki wojskowe po północnej stronie ul. Solnej i wytyczono jej drugą jezdnię, która przebiega w miejscu terenu zajmowanego wcześniej przez półkolisty podjazd przed gmachem.
Zachowała się jedynie oficyna, która została odrestaurowana i użytkuje ją Uniwersytet Artystyczny w Poznaniu.

</doc>
<doc id="4650396" url="https://pl.wikipedia.org/wiki?curid=4650396" title="Wybory do Parlamentu Europejskiego w Portugalii w 2019 roku">
Wybory do Parlamentu Europejskiego w Portugalii w 2019 roku

Wybory do Parlamentu Europejskiego IX kadencji w Portugalii zostały przeprowadzone 26 maja 2019. Portugalczycy wybrali 21 eurodeputowanych (w miejsce dotychczasowych 22). Wybory zakończyły się zwycięstwem opozycyjnych socjalistów. Frekwencja wyniosła 30,73%.

</doc>
<doc id="4650397" url="https://pl.wikipedia.org/wiki?curid=4650397" title="Janusz Woliński">
Janusz Woliński



</doc>
<doc id="4650398" url="https://pl.wikipedia.org/wiki?curid=4650398" title="Seny Dieng">
Seny Dieng

Seny Timothy Dieng (ur. 23 listopada 1994 w Zurychu) - senegalski zawodowy piłkarz, występujący na pozycji bramkarza w Queens Park Rangers.
Kariera klubowa.
Dieng karierę piłkarską rozpoczął w klubie Red Star Zürich. Następnie trafił do Grasshoppers Zürich. W latach 2012-2013 był z niego wypożyczony do FC Grenchen. W 2016 roku był zawodnikiem MSV Duisburg, następnie AFC Fylde, po czym został piłkarzem Queens Park Rangers. W latach 2017-2018 był z niego wypożyczany do amatorskich Whitehawk i Hampton &amp; Richmond Borough. W sierpniu 2018 dołączył do Stevenage na zasadzie wypożyczenia do stycznia 2019. Zadebiutował w Stevenage w dniu 14 sierpnia 2018 w meczu Pucharu Ligi przeciwko Norwich City. 10 stycznia 2019 dołączył do zespołu Dundee na podstawie umowy wypożyczenia na pozostałą część sezonu 2018–19.
26 lipca 2019 Dieng ponownie został wypożyczony, tym razem do zespołu Doncaster Rovers z League One do 4 stycznia 2020. Zadebiutował w Doncaster Rovers w meczu Pucharu Ligi z Grimsby Town 13 sierpnia 2019.
Kariera reprezentacyjna.
W maju 2014 Dieng otrzymał pierwsze powołanie do pierwszej reprezentacji Senegalu na sparing z Kolumbią, jednak pozostał na ławce rezerwowych podczas meczu, który zakończył się wynikiem remisowym 2:2. W 2022 roku powołano go do kadry na Puchar Narodów Afryki 2021.

</doc>
<doc id="4650401" url="https://pl.wikipedia.org/wiki?curid=4650401" title="Niszczyciele typu E (1913)">
Niszczyciele typu E (1913)



</doc>
<doc id="4650407" url="https://pl.wikipedia.org/wiki?curid=4650407" title="Fun and Fancy Free">
Fun and Fancy Free



</doc>
<doc id="4650409" url="https://pl.wikipedia.org/wiki?curid=4650409" title="Nigel Williams-Goss">
Nigel Williams-Goss

Nigel Williams-Goss (ur. 16 września 1994 w Happy Valley) – amerykański koszykarz, występujący na pozycjach rozgrywającego lub rzucającego.
W 2012 zajął piąte miejsce w turnieju Nike Global Challenge, został też zaliczony do I składu imprezy. Zdobył srebrny medal podczas Adidas Nations, a rok wcześniej (2011) czwarte miejsce.
W 2013 wystąpił w meczach gwiazd amerykańskich szkół średnich – McDonald’s All-American i Jordan Classic. Został też zaliczony do I składu Parade All-American i II składu USA Today All-USA.
15 grudnia 2020 został zwolniony przez Utah Jazz.

</doc>
<doc id="4650415" url="https://pl.wikipedia.org/wiki?curid=4650415" title="Wybory do Parlamentu Europejskiego w Słowenii w 2019 roku">
Wybory do Parlamentu Europejskiego w Słowenii w 2019 roku

Wybory do Parlamentu Europejskiego IX kadencji w Słowenii zostały przeprowadzone 26 maja 2019. W ich wyniku zostało wybranych 8 eurodeputowanych. Wybory zakończyły się zwycięstwem opozycyjnej centroprawicy.

</doc>
<doc id="4650424" url="https://pl.wikipedia.org/wiki?curid=4650424" title="Park Sportowy na Oleandrach">
Park Sportowy na Oleandrach

Park Sportowy na Oleandrach – istniejący w latach 1914–1915 stadion piłkarski w Krakowie. Korzystali z niego piłkarze Wisły Kraków.
Historia.
Piłkarze Wisły Kraków od momentu powstania klubu (założony e 1906, oficjalnie zarejestrowany 7 lutego 1910) grywali na różnych boiskach, w Parku Jordana, na Błoniach, na torze wyścigów konnych, na stadionie Zlotowym i na stadionie Cracovii. Zarząd klubu czynił jednak starania o budowę własnego boiska. Ostatecznie udało się uzyskać możliwość utworzenia boiska na tzw. „Oleandrach”, ściślej w północnej części terenów powystawowych, mniej-więcej w miejscu w którym dzisiaj stoją budynki Uniwersytetu Rolniczego i Biblioteki Jagiellońskiej. Dawniej na tym obszarze znajdował się jeden z bastionów Twierdzy Kraków, Bastion I ½ „Na Piasku”. W dniach 4 czerwca – 20 października 1912 zorganizowano tutaj „Wystawę architektury i wnętrz w otoczeniu ogrodowym”. Specjalnie na tę wystawę urządzono cały teren, budując m.in. pawilon główny, teatr i różne mniejsze obiekty. Po zakończeniu wystawy teren ten wykorzystywano do różnych celów, m.in. koncertów czy festynów, a zimą organizowano tutaj lodowisko.
Od 1914 w północnej części terenów powystawowych swoje boisko mieli piłkarze Wisły Kraków. Otwarcie stadionu miało miejsce 5 kwietnia 1914, a na inaugurację Wisła pokonała Czarnych Lwów 3:2. Drużyna Wisły nie zdążyła na swym boisku na Oleandrach rozegrać żadnego spotkania o punkty, rozgrywając na nim jedynie mecze towarzyskie. Pierwszy mecz „u siebie” w Mistrzostwach Galicji sezonu 1914 przeciwko Pogoni Lwów (24 maja 1914, wygrana gości 1:0) odbył się nie na obiekcie Wisły, a na stadionie Cracovii. Kolejny mecz w ramach tych rozgrywek w roli gospodarza Wisła miała rozegrać 21 czerwca 1914 przeciwko Czarnym Lwów. Spotkanie to miało się odbyć w Parku Sportowym na Oleandrach, jednak nie doszło ono do skutku, gdyż drużyny nie doszły ze sobą do porozumienia w kwestii godziny rozpoczęcia spotkania (mecz zaplanowany był na godzinę 18:15, jednak goście chcieli go rozegrać wcześniej, by móc powrócić do Lwowa wieczornym pociągiem). Czarni wyszli na boisko dwukrotnie, o godzinie 17:00 i 18:00, jednak Wisła wciąż nie była gotowa do rozpoczęcia gry. O godzinie 18:05 sędzia odgwizdał walkower dla gości. Pod koniec lipca ZPPN uznał mecz za „niebyły”. Kolejne mecze Mistrzostw Galicji nie były już rozgrywane, gdyż z powodu wybuchu I wojny światowej rozgrywki te zostały przerwane.
Po wybuchu wojny (28 lipca 1914) obiekt wynajęło Towarzystwo Strzelec. Na początku sierpnia drużyny strzeleckie, zakwaterowane na terenie powystawowym na Oleandrach przekształcono w I Kompanię Kadrową, uważaną za zalążek Wojska Polskiego. Kompania ta wyruszyła następnie na front (tzw. czyn legionowy), a Oleandry przeszły do historii jako miejsce mobilizacji strzeleckiej i początku polskiej wojskowości. Po wymarszu Kompanii i utworzeniu Legionów Polskich na Oleandrach zakwaterowano oddział intendentury oraz telegraficzny. W październiku komenda koszar przeniosła się do Krzysztoforów. Następnie na terenie powystawowym zorganizowano obory dla krów. W wyniku zaniedbań 12 marca 1915 zabudowania na terenie powystawowym spłonęły w pożarze. Boisko na Oleandrach nie odzyskało już swojej funkcji. Wisła Kraków, która wznowiła działalność w lipcu 1918, rozpoczęła starania o nowy obiekt, który ostatecznie powstał na terenie dawnego toru wyścigów konnych i został zainaugurowany 8 kwietnia 1922. Teren Oleandrów został natomiast rozparcelowany i powstały na nim w późniejszym czasie inne obiekty.

</doc>
<doc id="4650425" url="https://pl.wikipedia.org/wiki?curid=4650425" title="Zaburzenia psychologiczne i zaburzenia zachowania związane z rozwojem i orientacją seksualną">
Zaburzenia psychologiczne i zaburzenia zachowania związane z rozwojem i orientacją seksualną



</doc>
<doc id="4650427" url="https://pl.wikipedia.org/wiki?curid=4650427" title="JW Formoza">
JW Formoza



</doc>
<doc id="4650428" url="https://pl.wikipedia.org/wiki?curid=4650428" title="Wojciech Gałązka">
Wojciech Gałązka

Wojciech Gałązka (ur. 19 kwietnia 1947 w Brzezinach) – polski bułgarysta, tłumacz, dyplomata, wykładowca. Konsul Generalny w Łucku (2003–2006).
Życiorys.
Wojciech Gałązka ukończył z wyróżnieniem slawistykę na Uniwersytecie Jagiellońskim (1970). Pracował następnie jako asystent i adiunkt w Instytucie Filologii Słowiańskiej UJ. W 1978 doktoryzował się w zakresie nauk humanistycznych. W latach 1969–1981 był członkiem PZPR, a od 1980 do 1992 NSZZ „Solidarność”. Wiceprzewodniczący Stowarzyszenia Przyjaciół Twórczości Jana Kasprowicza (1988–1994).
W roku akademickim 1992/1993 pracował jako lektor języka polskiego na Uniwersytecie Sofijskim. Od 1993 do 1999 był dyrektorem Instytutu Polskiego w Sofii, radcą w Departamencie Polityki Kulturalno-Naukowej oraz w Departamencie Promocji, I Radcą w Departamencie Polityki Wschodniej Ministerstwa Spraw Zagranicznych (1999–2003). Konsul Generalny RP w Łucku (2003–2006). W latach 2008–2012 konsul w Ambasadzie RP w Sofii.
Jest żonaty, ma dwójkę dzieci.
Publikacje.
Książki
Tłumaczenia

</doc>
<doc id="4650437" url="https://pl.wikipedia.org/wiki?curid=4650437" title="Haven Denney">
Haven Denney

Haven Denney (ur. 28 października 1995 w Ocala) – amerykańska łyżwiarka figurowa, startująca w parach sportowych z Brandonem Frazierem. Mistrzyni świata juniorów (2013), medalistka zawodów z cyklu Grand Prix i Challenger Series, mistrzyni Stanów Zjednoczonych (2017).
Przed 2004 rokiem Denney i Frazier wspólnie występowali we wrotkarstwie. Wspólną jazdę na lodzie rozpoczęli w latach 2005–2008 i wrócili do współpracy po kilkuletniej przerwie dopiero w maju 2011.
Jej rodzice DeeDee i Bryan Denney uprawiali wrotkarstwo, w którym ojciec został indywidualnym brązowym medalistą mistrzostw świata. Z kolei jej starsza siostra Caydee Denney była łyżwiarką figurową występującą w konkurencji par sportowych, Olimpijką z Vancouver, wicemistrzynią czterech kontynentów 2012 i dwukrotną mistrzynią kraju.
25 marca 2020 roku Denney i Frazier zakończyli wspólną jazdę.

</doc>
<doc id="4650440" url="https://pl.wikipedia.org/wiki?curid=4650440" title="Dmitrij Picyna">
Dmitrij Picyna

Dmitrij Ludwigowicz Picyna (ros. Дмитрий Людвигович Пицина, ur. 1927 we wsi Zwiniacze obecnie w rejonie horochowskim na Wołyniu) – kombajnista sowchozu w obwodzie kustanajskim, przodownik pracy, Bohater Pracy Socjalistycznej (1973).
Życiorys.
Urodził się w polskiej rodzinie chłopskiej. Po ukończeniu szkoły traktorzystów w 1946 został traktorzystą gospodarstwa przemysłu leśnego, w 1948 stacji ochrony lasu w Łebedynie, a w 1952 brygadzistą brygady traktorzystów Stacji Maszynowo-Traktorowej w Cumaniu w obwodzie wołyńskim. W 1956 został skierowany do Kazachstanu w celu zagospodarowania dziewiczych ziem jako kombajnista sowchozu w rejonie urickim w obwodzie kustanajskim. Wiosną 1973 zasiał 1020 hektarów, a jesienią wymłócił rekordową ilość 13 323 cetnarów zboża, wykonując 502% normy.
Odznaczenia.
I medale.

</doc>
<doc id="4650442" url="https://pl.wikipedia.org/wiki?curid=4650442" title="Dobrogost z Kolna">
Dobrogost z Kolna

Dobrogost z Kolna i Prusimia herbu Nałęcz (zm. w 1442/1443 roku) – kasztelan kamieński w 1427 roku, starosta Babimostu w latach 1438-1440-(1442/1443), starosta Drahimia w 1422 roku, starosta Oborników w 1422 roku, starosta Pobiedzisk w 1433 roku.
Był uczestnikiem bitwy pod Dąbkami w 1431 roku.

</doc>
<doc id="4650450" url="https://pl.wikipedia.org/wiki?curid=4650450" title="Katerina Izmaylova">
Katerina Izmaylova



</doc>
<doc id="4650451" url="https://pl.wikipedia.org/wiki?curid=4650451" title="Katerina Izmailova">
Katerina Izmailova



</doc>
<doc id="4650452" url="https://pl.wikipedia.org/wiki?curid=4650452" title="Tajemnica Dzikiego Boru">
Tajemnica Dzikiego Boru



</doc>
<doc id="4650454" url="https://pl.wikipedia.org/wiki?curid=4650454" title="Tajemnica Dzikiego Boru (film)">
Tajemnica Dzikiego Boru (film)

Tajemnica Dzikiego Boru (org. "Tanglewoods' Secret") – brytyjski film familijny z chrześcijańskim przesłaniem, zrealizowany na podstawie powieści Patricii St. John o tym samym tytule.
Treść.
Anglia, lata 40. XX wieku. Filip i Rut zamieszkują u swej surowej ciotki, na czas pobytu rodziców za granicą. Zaprzyjaźniają się z młodym Cyganem, Terrym. On zdradza im tajemnice Dzikiego Boru. Wkrótce potem Terry ginie po nieszczęśliwym upadku z drzewa. Rut bardzo to przeżywa. Jej smutek przekształca się w bunt przeciwko Bogu. Wszystko zmienia się po rozmowie z mądrym pasterzem, panem Tandym. 

</doc>
<doc id="4650457" url="https://pl.wikipedia.org/wiki?curid=4650457" title="Jaszilkul">
Jaszilkul

Jaszilkul (tadż. Яшилкӯл) – jezioro osuwiskowe w Tadżykistanie, w Górskim Badachszanie, położone w Pamirze. Jego powierzchnia wynosi 35,6 km², a głębokość – 52 m. Leży na wysokości 3734 m n.p.m. Jezioro zasilane jest przez śnieg i lodowce. BirdLife International uznaje obszar Jaszilkul, wraz z jeziorem Bulunkul, za ostoję ptaków IBA.

</doc>
<doc id="4650458" url="https://pl.wikipedia.org/wiki?curid=4650458" title="Brandon Frazier">
Brandon Frazier

Brandon Frazier (ur. 19 listopada 1992 w Phoenix) – amerykański łyżwiarz figurowy, startujący w parach sportowych z Alexą Knierim. Wicemistrz olimpijski z Pekinu (2022, drużynowo), mistrz świata (2022), mistrz świata juniorów (2013), srebrny medalista finału Grand Prix (2022), medalista zawodów z cyklu Grand Prix i Challenger Series, trzykrotny mistrz Stanów Zjednoczonych (2017, 2021, 2023).
Życiorys.
Frazier uprawiał wrotkarstwo od 1998 do 2004 roku i występował w tej dyscyplinie również z Haven Denney. Denney i Frazier rozpoczęli wspólną jazdę na lodzie w latach 2005–2008 i wrócili do współpracy po kilkuletniej przerwie dopiero w maju 2011. 25 marca 2020 roku Denney i Frazier zakończyli wspólną jazdę, zaś pięć dni później, 30 marca 2020 roku ogłoszono, że nową partnerką sportową Fraziera została Alexa Knierim.
Partnerstwo z Knierim.
Pierwszy wspólny sezon Knierim i Fraziera, 2020/2021, odbywał się w czasie pandemii, przez co obsada zawodów bywała mniej liczna, ale we wspólnym debiucie na Skate America 2020 niespodziewanie zdobyli złoty medal. Ich dobrą formę na tle innych amerykańskich par sportowych potwierdził tytuł mistrzów Stanów Zjednoczonych, czwarty dla niej i drugi dla Fraziera. Na zakończenie sezonu zajęli siódmą lokatę na mistrzostwach świata.
Sezon olimpijski 2021/2022 Knierim i Frazier rozpoczęli od piątego miejsca w Golden Spin of Zagreb, a następnie wystąpili na zawodach z cyklu Grand Prix, gdzie zajęli czwartą lokatę na Skate America i zdobyli brązowy medal na Internationaux de France. Jako najwyżej notowana amerykańska para sportowa byli faworytami do zdobycia kwalifikacji olimpijskiej na mistrzostwach kraju, z których musieli wycofać się po uzyskaniu pozytywnego wyniku na COVID-19 u Fraziera tuż przed zawodami. Knierim i Frazier otrzymali możliwość startu na igrzyskach od federacji po ich petycji w tej sprawie. W lutym 2022 roku wzięli udział w zimowych igrzyskach olimpijskich w Pekinie. Byli jedyną amerykańską parą sportową zgłoszoną do udziału w zawodach drużynowych, gdzie dali reprezentacji USA 14 punktów do klasyfikacji generalnej, przy czym zajmowali trzecie miejsce w programie krótkim (na dziewięć par) oraz piąte, ostatnie miejsce w programie dowolnym. Ostatecznie zdobyli drużynowe wicemistrzostwo olimpijskie. Z kolei w rywalizacji par sportowych zajęli szóste miejsce. Na zakończenie sezonu wzięli udział w mistrzostwach świata 2022, na których po pobiciu rekordów życiowych w obu segmentach oraz nocie łącznej odnieśli największy sukces w historii amerykańskich par sportowych od 20 lat – wywalczyli tytuł mistrzów świata.
Programy.
Alexa Knierim / Brandon Frazier

</doc>
<doc id="4650465" url="https://pl.wikipedia.org/wiki?curid=4650465" title="CWS Warszawa">
CWS Warszawa

Centralne Warsztaty Samochodowe Stowarzyszenie Sportowe – polski klub sportowy z siedzibą w Warszawie. Założony na przełomie 1927/1928 z myślą o pracownikach zakładów motoryzacyjnych CWS na Pradze. Zrzeszał do 500 członków. Siedziba: Terespolska 20. Barwy: biało-czerwono-czarne. Prezesi : dr. Paszewski (do 1934), Tadeusz Zakrzewski (od 1934).
Sukcesy.
Zespół CWS Warszawa grał w składzie: Giza, Szulc, Małżewski, Wojtulewicz, Kuźniarski, Bińkowski I, Bińkowski II.

</doc>
<doc id="4650468" url="https://pl.wikipedia.org/wiki?curid=4650468" title="Rafael Sarkisow">
Rafael Sarkisow

Rafael Siemionowicz Sarkisow (ros. Рафаэль Семёнович Саркисов, ur. 1908 w Jelizawietpolu, zm. ?) – funkcjonariusz radzieckich służb specjalnych, pułkownik bezpieczeństwa państwowego.
Życiorys.
Urodził się w rodzinie ormiańskiego ślusarza. Do 1917 uczył się w szkole w Jelizawietpolu, później pracował na budowie i jako tkacz w Gandży i w Tbilisi, w 1926 wstąpił do Komsomołu. Od kwietnia 1932 pracował w organach GPU, później NKWD, m.in. jako szef grupy Wydziału 1 Zarządu Bezpieczeństwa Państwowego (UGB) NKWD Gruzińskiej SRR. W 1938 został przeniesiony do pracy w centrali NKWD ZSRR jako funkcjonariusz i następnie szef grupy Oddziału 3 Wydziału 1 GUGB NKWD ZSRR, od 27 lutego do 31 lipca 1941 był szefem grupy Wydziału 1 NKGB ZSRR, a od 8 sierpnia 1941 do 10 maja 1942 szefem grupy (ochrona Berii) Oddziału 4 Wydziału 1 NKWD ZSRR. Później był starszym pełnomocnikiem operacyjnym Oddziału 2 Wydziału 1 NKWD ZSRR, od 12 maja 1943 do 1946 starszym pełnomocnikiem operacyjnym Oddziału 1 Wydziału 2 NKGB ZSRR, od grudnia 1946 do 27 lipca 1951 funkcjonariuszem Zarządu Ochrony Nr 2 Głównego Zarządu Ochrony MGB ZSRR, a od 27 lipca 1951 do 27 maja 1952 szefem Oddziału 3 Wydziału 1 tego zarządu. Potem został szefem osobistej ochrony Pododdziału Nr 4 Wydziału 1 Zarządu Ochrony MGB ZSRR, od 14 marca do 17 kwietnia był szefem osobistej ochrony Pododdziału Nr 2 Wydziału 1 Zarządu 9 MWD ZSRR, od 29 kwietnia do 12 maja 1953 pomocnikiem szefa specjalnej grupy operacyjnej 1 Głównego Zarządu MWD ZSRR, następnie pomocnikiem szefa Wydziału 11 Głównego 1 Zarządu MWD ZSRR i pomocnikiem szefa Wydziału 1 Zarządu 9 MWD ZSRR.
27 czerwca 1953 został aresztowany, 18 lutego 1959 skazany przez Wojskowe Kolegium Sądu Najwyższego ZSRR na 10 lat pozbawienia wolności, 28 marca 1960 przedterminowo zwolniony z łagru decyzją Sądu Najwyższego Mordwińskiej ASRR. Później mieszkał w Moskwie.
Odznaczenia.
I medale.

</doc>
<doc id="4650470" url="https://pl.wikipedia.org/wiki?curid=4650470" title="Dymitr Picyna">
Dymitr Picyna



</doc>
<doc id="4650478" url="https://pl.wikipedia.org/wiki?curid=4650478" title="Józef Wolny">
Józef Wolny



</doc>
<doc id="4650482" url="https://pl.wikipedia.org/wiki?curid=4650482" title="Anita Loos">
Anita Loos

Anita Loos (ur. 26 kwietnia 1888 w Mount Shasta, zm. 18 sierpnia 1981 w Nowym Jorku) – amerykańska pisarka, scenarzystka i producentka filmowa. Autorka ok. 150 scenariuszy filmowych, znana z podniesienia plansz tekstowych do rangi sztuki. Uznawana za pierwszą osobę, która użyła humoru językowego w planszach tekstowych. Nazywana przez D.W. Griffitha najbystrzejszą młodą kobietą na świecie.
Biografia.
Karierę scenarzystki rozpoczęła jako trzynastolatka w American Biograph Company. Studio zdecydowało się na współpracę z nią po tym, jak wysłała im listownie swój pierwszy scenariusz. Napisała go w czasie jednego poranka. Zaowocował on filmem "Kapelusz z Nowego Jorku" (1912, reż. D.W. Griffith). Pracowała bardzo intensywnie: w latach 1912–1915 napisała ponad setkę scenariuszy, z których tylko kilka nie trafiło na ekrany.
W latach 1918–1920 próbowała także swoich sił jako producentka, łącznie wyprodukowała 6 filmów.
Scenariusze Loos i wykorzystywany w nich humor językowy były jednym ze źródeł sukcesu aktora Douglasa Fairbanksa. Loos pracowała przy filmach Fairbanksa wraz z reżyserem Johnem Emersonem, którego poślubiła w 1920. Para współpracowała też, tworząc filmy dla aktorki Constance Talmadge. Według niektórych źródeł, praca z Emersonem nie była dla Loos łatwa – reżyser domagał się uwzględnienia go w napisach jako współscenarzystę, mimo całkowitego braku wkładu w tę warstwę filmu. Według Marshy McCreadie delegował na nią dodatkowo część zadań związanych z reżyserią filmu "Mama’s Affair" (1921) oraz z produkcją kilku innych scenariuszy. Emerson uchodził także (wbrew faktom) za współautora kilku z jej książek. Loos opublikowała ich kilka. M.in. "A Girl Like I" (1966) i "Kiss Hollywood Good-Bye" (1974), "A Cast of Thousands" (1977) poświęcone swojemu życiu, a także takie dotyczące pracy filmowej: "How to Write Photoplays" (1920) oraz "Breaking into the Movies" (1921). Jest też autorką powieści "Mężczyźni wolą blondynki" (1925), która stała się podstawą dwóch adaptacji filmowych, w tym wersji z Marilyn Monroe.

</doc>
<doc id="4650487" url="https://pl.wikipedia.org/wiki?curid=4650487" title="Rezydentura Polska w Gdańsku">
Rezydentura Polska w Gdańsku



</doc>
<doc id="4650489" url="https://pl.wikipedia.org/wiki?curid=4650489" title="Friedrich Ernst von Hennig-Henninski">
Friedrich Ernst von Hennig-Henninski

Friedrich Ernst von Hennig-Henninski (ur. 6 maja 1750 w Wieliczce, zm. 13 kwietnia 1810 w Gdańsku) – prawnik, urzędnik i dyplomata. 
Był synem dyrektora kopalni soli w Wieliczce. Ukończył szkoły w Budziszynie i Fryburgu Bryzgowijskim, studiował prawo na Uniwersytecie w Lipsku.
Od około 1773 przebywał w Gdańsku, w 1776 zostając sekretarzem komisarza królewskiego tamże. W 1783 mianowany komisarzem.
Prowadził negocjacje w czasie blokady gospodarczej Gdańska przez Prusy. Sfinalizował podpisanie w 1785 konwencji gdańsko-pruskiej. W 1786 uzyskał od cesarza Józefa II Habsburga tytuł szlachecki; w 1790 Sejm Polski nadał mu także polski indygenat. W 1790 przekazał Radzie Starego Miasta popiersie Jana Heweliusza, obecnie w zbiorach Muzeum Narodowego. W 1793 wysłał do władców państw europejskich protest przeciwko działaniom władz pruskich zmierzających do zajęcia Gdańska.
Mianowany konsulem Polski w Gdańsku po zajęciu jego przez Prusy (1793–1794). W 1794 zmuszony do opuszczenia Gdańska; czasowo zatrzymując się w Kopenhadze. W 1796 powrócił do Gdańska, zajmując się handlem; od 1798 był udziałowcem spółki powołanej do budowy nowego miejskiego teatru przez Jakoba Kabruna; w 1806 podpisał umowę na dzierżawę wsi Sulmin i Otomin. Był członkiem Towarzystwa Przyrodniczego. 

</doc>
<doc id="4650490" url="https://pl.wikipedia.org/wiki?curid=4650490" title="Rugby na śniegu">
Rugby na śniegu

Rugby na śniegu (ang. "Snow rugby") – zespołowa dyscyplina sportu będąca odmianą rugby, w której mecze rozgrywane są na boisku pokrytym śniegiem. Mecze rugby często rozgrywane w niskich temperaturach na wypełnionych śniegiem boiskach były inspiracją do stworzenia „zimowej” odmiany tej dyscypliny. Rozgrywana jest w górskich obszarach Argentyny, Finlandii, Kanadzie, regionie Kaszmiru, Rosji i innych państwach byłego Związku Radzieckiego oraz na północy Stanów Zjednoczonych. 
Boisko do rugby na śniegu ma taki sam rozmiar, co boisko do rugby przy czym powinno być pokryte głębokim śniegiem co najmniej na wysokości piszczeli zawodników. Piłka jest taka sama, jak używana w „klasycznym” rugby. Rugbyści noszą strój, który sprzyja grze przez dłuższy czas w śniegu bez wyrządzania szkody organizmowi. Liczba graczy, czas trwania gry i jej zasady, rozgrywka i punktacja są dokładnie takie same jak w rugby 7.

</doc>
<doc id="4650507" url="https://pl.wikipedia.org/wiki?curid=4650507" title="Friedrich Ernst von Hennig-Henniński">
Friedrich Ernst von Hennig-Henniński



</doc>
<doc id="4650511" url="https://pl.wikipedia.org/wiki?curid=4650511" title="Mistrzostwa Europy w Lekkoatletyce 1974 – bieg na 800 m mężczyzn">
Mistrzostwa Europy w Lekkoatletyce 1974 – bieg na 800 m mężczyzn

Bieg na dystansie 800 metrów mężczyzn był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 2 września, biegi półfinałowe 3 września, a bieg finałowy 4 września 1974 roku. Zwycięzcą tej konkurencji został reprezentant Jugosławii Luciano Sušanj. W rywalizacji wzięło udział dwudziestu siedmiu zawodników z dziewiętnastu reprezentacji.
Wyniki.
Eliminacje.
Rozegrano cztery biegi eliminacyjne. Do półfinałów awansowało po trzech najlepszych zawodników każdego biegu eliminacyjnego (Q), a także czterech spośród pozostałych z najlepszymi czasami (q).
Bieg 1
Bieg 2
Bieg 3
Bieg 4
Półfinały.
Rozegrano dwa półfinały. Do finału awansowało po czterech najlepszych zawodników każdego biegu półfinałowego (Q).
Półfinał 1
Półfinał 2

</doc>
<doc id="4650515" url="https://pl.wikipedia.org/wiki?curid=4650515" title="Mistrzostwa Europy w Lekkoatletyce 1974 – bieg na 1500 m mężczyzn">
Mistrzostwa Europy w Lekkoatletyce 1974 – bieg na 1500 m mężczyzn

Bieg na dystansie 1500 metrów mężczyzn był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 6 września, a bieg finałowy 8 września 1974 roku. Zwycięzcą tej konkurencji został reprezentant Niemieckiej Republiki Demokratycznej Klaus-Peter Justus. W rywalizacji wzięło udział dwudziestu ośmiu zawodników z dziewiętnastu reprezentacji.
Wyniki.
Eliminacje.
Rozegrano trzy biegi eliminacyjne. Do finału awansowało po trzech najlepszych zawodników każdego biegu eliminacyjnego (Q), a także trzech spośród pozostałych z najlepszymi czasami (q).
Bieg 1
Bieg 2
Bieg 3

</doc>
<doc id="4650522" url="https://pl.wikipedia.org/wiki?curid=4650522" title="Sławomir Kaczmarek (biolog)">
Sławomir Kaczmarek (biolog)

Sławomir Kaczmarek – polski biolog, dr hab. nauk biologicznych, profesor zwyczajny Instytutu Biologii i Ochrony Środowiska i Katedry Biologii Ewolucyjnej Wydziału Nauk Przyrodniczych Uniwersytetu Kazimierza Wielkiego w Bydgoszczy.
Życiorys.
7 lipca 1989 obronił pracę doktorską "Akarofauna glebowa boru świeżego w rejonie oddziaływania Zakładów Azotowych we Włocławku ze szczególnym uwzględnieniem Gamasida", 24 listopada 2000 habilitował się na podstawie pracy zatytułowanej "Glebowe Gamasida (Acari) młodników sosnowych w rejonach oddziaływania zanieczyszczeń wybranych zakładów przemysłowych". 7 października 2010 nadano mu tytuł profesora w zakresie nauk biologicznych.
Objął funkcję profesora zwyczajnego w Instytucie Biologii i Ochrony Środowiska i w Katedrze Biologii Ewolucyjnej na Wydziale Nauk Przyrodniczych Uniwersytetu Kazimierza Wielkiego w Bydgoszczy.
Piastuje stanowisko kierownika Katedry Biologii Ewolucyjnej, oraz był dziekanem Wydziału Nauk Przyrodniczych Uniwersytetu Kazimierza Wielkiego w Bydgoszczy i prorektorem Uniwersytetu Kazimierza Wielkiego w Bydgoszczy.

</doc>
<doc id="4650523" url="https://pl.wikipedia.org/wiki?curid=4650523" title="Fortuna (album)">
Fortuna (album)

Fortuna – szósty album studyjny włoskiej piosenkarki Emmy Marrone, wydany 25 października 2019 nakładem wytwórni płytowych Universal Music oraz Polydor Records. Album składa się z czternastu włoskojęzycznych kompozycji, a wyprodukowali go Dardust, Luca Mattioni, Elisa Toffoli, Frenetik&amp;Orang3.
Album promowały single „Io sono bella”, „Stupida allegria”, „Luci blu” oraz „Latina”.
Lista utworów.
Opracowano na podstawie materiału źródłowego.

</doc>
<doc id="4650524" url="https://pl.wikipedia.org/wiki?curid=4650524" title="Mistrzostwa Europy w Lekkoatletyce 1974 – bieg na 800 m kobiet">
Mistrzostwa Europy w Lekkoatletyce 1974 – bieg na 800 m kobiet

Bieg na dystansie 800 metrów kobiet był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 2 września, biegi półfinałowe 3 września, a bieg finałowy 4 września 1974 roku. Zwyciężczynią tej konkurencji została reprezentantka Bułgarii Lilana Tomowa. W rywalizacji wzięło udział osiemnaście zawodniczek z dwunastu reprezentacji.
Wyniki.
Eliminacje.
Rozegrano trzy biegi eliminacyjne. Do półfinałów awansowały po cztery najlepsze zawodniczki każdego biegu eliminacyjnego (Q), a także cztery spośród pozostałych z najlepszymi czasami (q).
Bieg 1
Bieg 2
Bieg 3
Półfinały.
Rozegrano dwa półfinały. Do finału awansowały po cztery najlepsze zawodniczki każdego biegu półfinałowego (Q).
Półfinał 1
Półfinał 2

</doc>
<doc id="4650532" url="https://pl.wikipedia.org/wiki?curid=4650532" title="Krystian Obolewski">
Krystian Obolewski

Krystian Tadeusz Obolewski – polski biolog, dr hab. nauk biologicznych, profesor nadzwyczajny Instytutu Biologii i Ochrony Środowiska Wydziału Matematycznego i Przyrodniczego Akademii Pomorskiej w Słupsku i Instytutu Biologii Środowiska Wydziału Nauk Przyrodniczych Uniwersytetu Kazimierza Wielkiego w Bydgoszczy.
Życiorys.
W 1997 ukończył studia w zakresie kształcenia nauczycieli przedmiotów ogólnokształcących w Wyższej Szkole Pedagogicznej w Słupsku. 17 września 2003 obronił pracę doktorską "Reakcje perifitonu na udrożnienie starorzecza rzeki Słupi", 3 lipca 2012 habilitował się na podstawie pracy zatytułowanej "Wpływ czynników środowiskowych na wybrane zoocenozy starorzeczy północnej Polski".
Objął stanowisko profesora nadzwyczajnego w Instytucie Biologii i Ochrony Środowiska na Wydziale Matematycznym i Przyrodniczym Akademii Pomorskiej w Słupsku i w Instytucie Biologii Środowiska, a także prodziekana na Wydziale Nauk Przyrodniczych Uniwersytetu Kazimierza Wielkiego w Bydgoszczy.
Jest członkiem Polskiego Towarzystwa Limnologicznego, oraz piastował stanowisko dyrektora Instytutu Biologii i Ochrony Środowiska Wydziału Matematycznego i Przyrodniczego Akademii Pomorskiej w Słupsku.

</doc>
<doc id="4650533" url="https://pl.wikipedia.org/wiki?curid=4650533" title="Jörg Demus">
Jörg Demus

Jörg Wolfgang Demus (ur. 2 grudnia 1928 w St. Pölten, zm. 16 kwietnia 2019 w Wiedniu) – austriacki pianista pochodzenia duńskiego.
Życiorys.
W latach 1940–1945 studiował w Universität für Musik und darstellende Kunst w Wiedniu. Jego nauczycielami byli Walter Kerschbaumer (fortepian), Karl Walter (organy), Hans Swarowsky i Joseph Krips (dyrygentura) oraz Joseph Marx (kompozycja). Kontynuował edukację u Yvesa Nata w Paryżu (1950–1951) i w Saarbrücken u Waltera Giesekinga, a później u Edwina Fischera, Wilhelma Kempffa i Arturo Benedettiego Michelangeliego.
Debiutował jako pianista w Wiedniu w 1943 roku. Otrzymał odznakę Gesellschaft der Musikfreunde (1947) i pierwszą nagrodę w Międzynarodowym Konkursie Pianistycznym im. Ferruccio Busoniego (1956). Zdobył popularność jako wykonawca utworów W.A. Mozarta oraz Schuberta. Grywał w duecie z pianistą Paulem Badurą-Skodą, występował też z takimi wokalistami jak Elisabeth Schwarzkopf oraz Dietrich Fischer-Dieskau. 
Był posiadaczem kolekcji historycznych instrumentów klawiszowych. Autor pracy "Abenteuer der Interpretation" (Wiesbaden 1967) oraz "Die Klaviersonaten L. van Beethovens" (wspólnie z Paulem Badurą-Skodą, Wiedeń 1970).
Odznaczony został austriackim Krzyżem Honorowym I Klasy za Naukę i Sztukę (2006) oraz kawalerią Legii Honorowej (2006).

</doc>
<doc id="4650536" url="https://pl.wikipedia.org/wiki?curid=4650536" title="Chorsu">
Chorsu

Chorsu – miejscowość i dżamoat w Tadżykistanie. Jest położone w dystrykcie Wahtad w Rejonach Administrowanych Centralnie. Dżamoat zamieszkuje 2871 osób.

</doc>
<doc id="4650540" url="https://pl.wikipedia.org/wiki?curid=4650540" title="Mistrzostwa Europy w Lekkoatletyce 1974 – bieg na 1500 m kobiet">
Mistrzostwa Europy w Lekkoatletyce 1974 – bieg na 1500 m kobiet

Bieg na dystansie 1500 metrów kobiet był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 6 września, a bieg finałowy 8 września 1974 roku. Zwyciężczynią tej konkurencji została reprezentantka Niemieckiej Republiki Demokratycznej Gunhild Hoffmeister. W rywalizacji wzięły udział dwadzieścia cztery zawodniczki z piętnastu reprezentacji.
Wyniki.
Eliminacje.
Rozegrano trzy biegi eliminacyjne. Do finału awansowały po trzy najlepsze zawodniczki każdego biegu eliminacyjnego (Q), a także trzy spośród pozostałych z najlepszymi czasami (q).
Bieg 1
Bieg 2
Bieg 3

</doc>
<doc id="4650543" url="https://pl.wikipedia.org/wiki?curid=4650543" title="Romit">
Romit

Romit - miejscowość i dżamoat w Tadżykistanie. Jest położone w dystrykcie Wahtad w Rejonach Administrowanych Centralnie. Dżamoat zamieszkuje 10338 osób.

</doc>
<doc id="4650564" url="https://pl.wikipedia.org/wiki?curid=4650564" title="Grzegorz Guziński">
Grzegorz Guziński

Grzegorz Guziński (ur. 1975, zm. 9 stycznia 2021) – polski wokalista.
Życiorys.
Początkowo był wokalistą w trójmiejskich zespołach Red Rooster i N’Dingue. Z pierwszą z tych formacji nagrał album, wydany pt. "Check This Up" przez warszawską wytwórnię N.R.G. W grupie N’Dingue występował wraz z gitarzystą Szymonem Kobylińskim (Blenders), gitarzystą akustycznym Maciejem Giemzą i basistą Wojciechem Kwiekiem oraz perkusistą Wojciechem Żmijewskim (wcześniej Hektcore), w trakcie 1994 zastąpionym przez Macieja „Ślimaka” Starostę. W repertuarze grupy były m.in. utwory autorskie: „N’Dingue Boyz”, „Picnick”, „Natural Food”, a także cover Lenny'ego Kravitza pt. „Stop Draggin' Around”. Muzyka N’Dingue przywoływała gatunki grunge, funk i metalu oraz stylistycznie nawiązywała do dokonań amerykańskich formacji Pearl Jam, Rage Against the Machine, Tool.
Podczas koncertu w Gdyni Guziński zwrócił na siebie uwagę gitarzysty Roberta „Litzy” Friedricha, który wraz z Maciejem „Ślimakiem” Starostą postanowił powołać projekt poboczny dla swojego podstawowego zespołu tj. Acid Drinkers.
Na początku 1994, pozostając jeszcze wokalistą Ndingue (biorącym wówczas udział w konkursie Marlboro Rock-in '94), brał udział w nagraniu płyty tegoż projektu, nazwanego Flapjack, a w przeciągu tego roku nadal koncertował z Ndingue, mając wówczas 19 lat. Debiutancka płyta Flapjack, zatytułowana "Ruthless Kick", została wydana w połowie 1994. W tym roku Guziński odszedł ze składu Red Rooster, jako że coraz bardziej pochłaniała go działalność we Flapjacku. W międzyczasie udzielił się gościnnie na dwóch pierwszych albumach gdańskiej formacji Illusion z 1993 i 1994.
Podczas koncertu Acid Drinkers w maju 1994 w Trójmieście gościnnie wykonał z zespołem utwór „Under the Gun”. W 1995 premierę miał drugi album Flapjacka, pt. "Fairplay", stylistycznie zbliżony do debiutu i będący płytą w gatunku metalu, hardcore i rapcore. Pod koniec zimy 1995 Guziński koncertował na trasie grup Illusion i Flapjack (w której brali udział także Blenders i Ndingue).
Cechą charakterystyczną wydawnictw Flapjack był głos Guzińskiego i opanowana przez niego angielszczyzna, przywołująca na myśl poziom amerykańskich grup muzycznych, reprezentujących zbliżone style muzyczne. Guziński współpracował także z zespołem Dynamind, na którego trzecim albumie ("Mix Your Style" z 1997) udzielił się gościnnie, a podczas trasy koncertowej w 1996 (Dynamind, Illusion, Flapjack), wykonywał wraz z Rafałem „Hauem” Mirochą utwór pt. „Buc”, pochodzący z ówczesnego albumu Dynamind pt. "We Can't Skate" (wokalista „Hau” pojawił się gościnnie na płycie Flapjacka pt. "Fairplay").
W 1997 wydano trzecią płytę grupy Flapjack pt. "Juicy Planet Earth", która zawierała materiał odmienny od muzyki na dwóch pierwszych albumach zespołu.
Guziński był autorem tekstów na wszystkich albumach Flapjack, natomiast na trzecim był także częściowo odpowiedzialny za tworzenie muzyki do utworów. Guziński był także wokalistą grupy Homosapiens (w tym zakresie używał pseudonimu „Guezmir”), wraz z którą wydał dwie płyty.
Po latach przerwy wydawniczej w 2012 ukazał się czwarty album Flapjacka pt. "Keep Your Heads Down".
Zawodowo około 2011 podjął pracę jako kucharz. Zmarł 9 stycznia 2021. Według relacji Roberta Friedricha wokalista zmarł w szpitalu z powodu sepsy.

</doc>
<doc id="4650572" url="https://pl.wikipedia.org/wiki?curid=4650572" title="Mistrzostwa Europy w Lekkoatletyce 1974 – bieg na 100 m przez płotki kobiet">
Mistrzostwa Europy w Lekkoatletyce 1974 – bieg na 100 m przez płotki kobiet

Bieg na dystansie 100 metrów przez płotki kobiet był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne i półfinałowe zostały rozegrane 6 września, a bieg finałowy 7 września 1974 roku. Zwyciężczynią tej konkurencji została reprezentantka Niemieckiej Republiki Demokratycznej Annelie Ehrhardt. W rywalizacji wzięło udział siedemnaście zawodniczek z dziesięciu reprezentacji.
Wyniki.
Eliminacje.
Rozegrano trzy biegi eliminacyjne. Do półfinałów awansowały po cztery najlepsze zawodniczki każdego biegu eliminacyjnego (Q), a także cztery spośród pozostałych z najlepszymi czasami (q).
Bieg 1
Bieg 2
Bieg 3
Półfinały.
Rozegrano dwa półfinały. Do finału awansowały po cztery najlepsze zawodniczki każdego biegu półfinałowego (Q).
Półfinał 1
Półfinał 2

</doc>
<doc id="4650577" url="https://pl.wikipedia.org/wiki?curid=4650577" title="Zeil (ulica)">
Zeil (ulica)



</doc>
<doc id="4650579" url="https://pl.wikipedia.org/wiki?curid=4650579" title="Konský grúň">
Konský grúň

Konský grúň – grzbiet i szczyt górski w Tatrach Niżnych na Słowacji. Grzbiet odbiega od Chopoka na północ, niżej zakręcając na północny wschód. Znajduje się na nim niewybitna, ale kształtna kopka o wysokości 1771 m. Orograficznie prawe zbocza górnej części grzbietu opadają skalisto-trawiastym urwiskiem do kotła lodowcowego Lukovej doliny. Piarżysto-trawiaste i nieco mniej strome stoki wschodnie opadają do kotlinki Pod Derešmi. Poniżej kopki 1771 m opada na północ grzbiet oddzielający górną część Doliny Demianowskiej od jej odgałęzienia – Široká dolina. 
Konský grúň jest skalisto-trawiasty Jego górną częścią biegnie szlak turystyczny oraz górna część kolei linowej Jasná – Chopok (kolej gondolowa "Funitel"). 

</doc>
<doc id="4650605" url="https://pl.wikipedia.org/wiki?curid=4650605" title="Wacław Chowaniec">
Wacław Chowaniec

Wacław Chowaniec (ur. 28 września 1897 w Stanisławowie, zm. 11 marca 1985 w Krakowie) – polski prawnik, w II RP prezydent Stanisławowa, poseł na Sejm III kadencji i bankowiec.
Życiorys.
Urodził się 28 września 1897 w Stanisławowie. Był synem Stanisława (1862-1910, właściciel drukarni w Stanisławowie) i Sabiny. Był bratem Tadeusza (1897-1940, ofiara zbrodni katyńskiej, zamordowany z tzw. Ukraińskiej Liście Katyńskiej), Władysława inżyniera i profesora Politechniki Wrocławskiej (współwłaściciel drukarni w Stanisławowie od 1922 do 1939), Czesława (1899-1968, historyk, bibliotekarz).
Studiował prawo na Wydziale Prawa Uniwersytetu Lwowskiego oraz ekonomię w Wiedniu. Po ojcu kierował drukarnią w Stanisławowie. Od 1924 do 1935 był prezydentem Stanisławowa. Został wybrany z listy nr 1 w okręgu wyborczym nr 53 Stanisławów posłem na Sejm RP III kadencji (1930-1935). Należał do sejmowych Komisji Administracji oraz Komisji Robót Publicznych. Zasiadał w klubie Bezpartyjnego Bloku Współpracy z Rządem. Od 1935 do 1939 pełnił stanowisko naczelnego dyrektora Banku Hipotecznego we Lwowie. Od 1940 do 1949 był dyrektorem Banku Hipotecznego w Krakowie. Udzielał się jako biegły sądowy w sprawach finansowych Sądu Wojewódzkiego w Krakowie.
Zmarł 11 marca 1985 w Krakowie. Został pochowany na Cmentarzu Rakowickim w Krakowie. Był żonaty z Janiną z domu Piasecką, z którą miał syna i córkę (pas 5, wsch.).

</doc>
<doc id="4650614" url="https://pl.wikipedia.org/wiki?curid=4650614" title="Błotnia (roślina)">
Błotnia (roślina)

Błotnia, kląża, nissa, nyssa, tupelo ("Nyssa" L.) – rodzaj roślin z rodziny błotniowatych. Obejmuje 11, 12 lub 13 gatunków. Występują one w południowej części Ameryki Północnej (cztery gatunki w Meksyku i południowo-wschodniej części USA oraz jeden gatunek w Kostaryce i Panamie), a także w Azji południowej i wschodniej (jeden gatunek od Indii po Malaje i 7 w Chinach). Większość gatunków chińskich jest na krawędzi wymarcia. Są to drzewa rosnące na ogół na terenach podmokłych, zalewowych, na glebach kwaśnych.
Specyficzne drewno korzeniowe błotni leśnej potrafi się ścieśniać do 20% swej objętości, by nasączone powrócić do pierwotnej objętości. Wykorzystywane jest w chirurgii naczyń krwionośnych. Gatunek ten uprawiany jest także jako ozdobny, głównie dla silnie przebarwiających się jesienią liści. Błotnia wodna "Nyssa aquatica" znosi dobrze spiętrzenia wód przekraczające 2 m, jest miododajna i dostarcza cenionego drewna. Owoce "Nyssa ogeche" są jadalne. Różne gatunki uprawiane bywają jako rośliny ozdobne, głównie z powodu efektownie przebarwiających się jesienią liści (przybierających wówczas kolory od purpurowego po pomarańczowy).
Systematyka.
Jeden z rodzajów z rodziny błotniowatych "Nyssaceae". Jeszcze w systemie APG III z 2009 rodzina ta nie była wyodrębniana, stanowiła podrodzinę "Nyssoideae" Arnott w obrębie dereniowatych "Cornaceae". Rodzina "Nyssaceae" została wyodrębniona w systemie APG IV (2016). 

</doc>
<doc id="4650616" url="https://pl.wikipedia.org/wiki?curid=4650616" title="Jan Durbasiewicz">
Jan Durbasiewicz

Jan Durbasiewicz (ur. 1814 – zm. ?), prawnik, poseł na Sejm Ustawodawczy w Kromierzyżu.
Absolwent wydziału prawa uniw. w Krakowie, dr prawa. Obywatel miasta Gorlice, jak go współcześnie określano "człowiek z głową i sercem o nieposzlakowanej duszy".
Aktywny podczas Wiosny Ludów, Poseł na Sejm Ustawodawczy w Wiedniu i Kromieryżu (10 lipca 1848 – 7 marca 1849), wybrany w okręgu wyborczym Gorlice. W parlamencie należał do „Stowarzyszenia” skupiającego demokratycznych posłów polskich. Wraz z nimi głosował przeciwko przedłożeniom rządowym w sprawie opodatkowania na rok 1848, a także za wysłuchaniem delegacji węgierskiej.
Syn mieszczanina gorlickiego Andrzeja Durbasiewicza. Miał brata Feliksa, ożenionego z Marianną z Koteckich.

</doc>
<doc id="4650619" url="https://pl.wikipedia.org/wiki?curid=4650619" title="Thomas Settle">
Thomas Settle

Thomas Greenhow Williams Settle, nazywany też „Tex” (ur. 4 listopada 1895 w Waszyngtonie, zm. 28 kwietnia 1980 w Bethesda) – oficer marynarki wojennej USA, lotnik, pilot testowy sterowców i balonów stratosferycznych na dużych wysokościach. Settle wygrał XX zawody Pucharu Gordona Bennetta w 1932 roku, zdobył trofeum Harmona, nagrody Litchfieldda i czterech rekordów świata FAI, w tym rekordu wysokości lotu na 18 665 m. Od marca 1944 roku do lipca 1945 roku dowodził USS Portland podczas wojny na Pacyfiku. Został odznaczony Krzyżem Marynarki Wojennej za bitwę w zatoce Leyte w dniach 24–25 października 1944 roku.
Życiorys.
Syn Josepha Andrew i May Curtis Settle. Thomas Settle ukończył z wyróżnieniem United States Naval Academy w 1918 roku i rozpoczął służbę na niszczycielach. W 1920 roku brał udział w operacji angloamerykańskich sił ekspedycyjnych na Krymie, które wpłynęły do portu w Jałcie, aby zabrać żołnierzy armii Wrangla. Pianista Siergiej Bortkiewicz zapamiętał Settle'a. Pomógł mu on w sprzedaży biżuterii, a tym samym zdobyciu pieniędzy na pokrycie kosztów wyjazdu. Na wygnaniu, Bortkowicz poświęcił Settlowi cykl fortepianowy "Der Kleine Wanderer" op. 21.
Służba w US Aeronautics Navy.
Latem 1924 roku Settle otrzymał dyplom inżyniera komunikacji Uniwersytetu Harvarda i został mianowany oficerem łącznościowym sterowca USS Shenandoah.
25 sierpnia 1927 roku Settle przeżył wypadek na pokładzie sterowca "Los Angeles", który prawie zakończył się katastrofą. Sterowiec, który stał na uwięzi przy maszcie cumowniczym, został wyrzucony przez niespodziewany podmuch wiatru. Ogon "Los Angeles" zaczął unosić się w powietrzu. Settle, będąc starszym na pokładzie sterowca, kazał załodze udać się do przedziałów ogonowych, ale niekontrolowana rotacja trwała nadal. Sterowiec na uwięzi przyjął pozycję prawie pionową, a następnie zaczął powoli spadać. Settle usunął załogę z przedziałów ogonowych, równoważąc w ten sposób sterowiec, dzięki czemu udało się uniknąć upadku na ziemię. Sterowiec przetrwał ten wypadek bez uszkodzeń i służył do 1932 roku, odbywając 331 lotów.
W latach 1928-1933 Settle służył jako pilot instruktor w Leykhorst. Settle miał okazję przetestować nowe typy sterowców, które były do dyspozycji oddziału. W październiku 1928 roku Settle odbył lot transatlantycki jako obserwator na pokładzie najnowszego niemieckiego „Graf Zeppelin”. W 1929 roku został oddelegowany do fabryki samolotów, w której zbudowano sterowiec USS Akron. Latem 1931 roku jako pierwszy asystent kapitana "Los Angeles" uczestniczył w testach „lotów pasażerskich” – grupy sterowców i wodnosamolotów. W 1931 roku Settle został dowódcą eksperymentalnego sterowca K-1 – pierwszego statku powietrznego, który używał paliwa gazowego.
Rekordy.
Przez lata służby w oddziale lotniczym Settle wykonał ponad 100 lotów na balonach wolnych. W 1929 roku załoga Settle i Wilfred Bushnell startując w Pittsburgh, ustanowiła rekord świata w długości lotu (153,7 km) i czasu lotu (43 godziny) dla balonów lekkich. W 1932 roku Settle i Bushnell wzięli udział w zawodach o Puchar Gordona Bennetta, które rozpoczęły się 25 września w Bazylei. Faworytami wyścigu byli amerykański Ward Van Оrman i belgijski Ernest Demuyter – ale Amerykanie lepiej wykorzystali wiedzę meteorologiczną. Udało im się pozostać w powietrzu przez dwa dni, dłużej niż wszyscy konkurenci; Van Orman poleciał szybciej, ale wylądował prawie 200 km bliżej. Settle i Bushnell dolecieli na Wileńszczyznę, która w tym czasie należała do Polski i zwyciężyli ustanawiając kolejny rekord świata po przebyciu dystansu 1550 km.
W 1933 roku, szwajcarski fizyk, projektant i pilot stratostatów, Auguste Piccard zgodził się z amerykańskimi inwestorami zbudować i uruchomić rekordowy stratostat w USA własnego projektu. Settle został powołany na pilota, jako najbardziej wykwalifikowany i znany amerykański baloniarz swoich czasów. Pierwszy lot balonu stratosferycznego "Centaury of Progress", podczas wystawy w Chicago noszącej tę samą nazwę został zaplanowany na noc 4 sierpnia 1933 roku i zakończył się niepowodzeniem. Krótko po starcie z powodu wadliwego działania zaworów balon musiał lądować awaryjnie. Settle, który leciał sam nie został ranny.
Kilka tygodni później radziecki balon stratosferyczny "ZSRR-1" wzniósł się na wysokość 19 000 m, ustanawiając nieoficjalny rekord świata. Nie został on uznany przez FAI, ale było to wyzwanie dla Amerykanów. Drugi lot "Centaury of Progress" odbył się w Akron, balonowej stolicy Stanów Zjednoczonych, gdzie budowano i naprawiono amerykańskie sterowce. 17 listopada 1933 roku balon stratosferyczny kontrolowany przez majora Settle'a i majora morskiej piechoty Chestera L. Fordney'a bezpiecznie osiągnął poziom 18665 m (61327 stóp) ustanawiając nowy, uznany przez FAI rekord świata, ale nie byli w stanie pokonać nieoficjalnego osiągnięcia załogi ZSRR-1. Rekord przetrwał niecały rok: 11 listopada 1935, Amerykanie Orvill Anderson i Albert Stevens na balonie stratosferycznym Explorer II wznieśli się na wysokość 22 066 m.
Służba w marynarce wojennej.
Na krótko przed lotem "Centaury of Progress" trzydziestoośmioletni Settle przeniósł się z lotnictwa do marynarki wojennej USA. W 1938 roku został awansowany przez prezydenta Roosevelta do stopnia komandora.
W latach 1939–1941 Settle przeszedł szkolenie w wojenno-morskim kolegium w Niuport, a następnie rozpoczął służbę w United States Pacific Flet. 3 lutego 1944 roku Settle został dowódcą USS Portland, który w tym czasie stacjonował na Enewetak. Według wspomnień kolegów Settle okazał się kontynuatorem starych morskich tradycji w relacjach z przełożonymi i podwładnymi i szybko zdobył uznanie załogi.
W kwietniu 1944 roku krążownik zabezpieczał lądowanie wojsk w Hollandii, a we wrześniu 1944 roku, wspiera desant podczas bitwy pod Peleliu, ostrzeliwując Japończyków bezpośrednim ogniem z działka przeciwlotniczego. 24 października 1944 roku krążownik, jako część oddziału admirała Oldendorfa, zajął pozycje w północnej części Cieśniny Surigao, aby przechwycić japoński konwój admirała Nishimury. O 4:00 rano 25 października Portland otworzył ogień do japońskiego krążownika Mogami, a już o 4:02 bezpośrednie trafienie unieruchomiło sztab dowodzenia na mostku Mogami. W ciągu następnej półtorej godziny Portland otworzył ogień do japońskich pancerników dwukrotnie. Do 05:40 bitwa zakończyła się zwycięstwem Amerykanów. Za bitwę w zatoce Leyte Settle otrzymał Krzyż Marynarki Wojennej Stanów Zjednoczonych.
Lata powojenne.
W 1946 roku został awansowany na kontradmirała. Pod koniec lat 40. XX wieku Settle uczestniczył w dyplomatycznych misjach wojskowych w Turcji i Grecji, służył jako doradca w dowództwie lotnictwa morskiego. W 1950 roku został mianowany dowódcą testów atomowych na wyspie Amchitka. Rok później Settle, opierając się na danych z badań geologicznych, zaproponował anulowanie lub odroczenie testów. Dowództwo zgodziło się z jego argumentami i do lipca 1951 roku operacja została odwołana.
Ostatnim miejscem służby Settle'a była Norwegia. Settle przeszedł na emeryturę w 1957 roku, ale potem dwukrotnie, w 1962 i 1963 roku był powoływany na szefa grupy roboczej marynarki wojennej ds. polityki personalnej. Jako emeryt Settle angażował się w prace administracyjne na wydziale metalurgicznym General Mills i podjął studia na Uniwersytecie Georgetown.
Był żonaty z Fay Backett i miał syna Thomasa. Pochowany na Cmentarzu Narodowym w Arlington.

</doc>
<doc id="4650626" url="https://pl.wikipedia.org/wiki?curid=4650626" title="Atanazy (biskup Bani Suwajf)">
Atanazy (biskup Bani Suwajf)

Atanazy (imię świeckie Abd al-Masih Biszara al-Kasis, ur. 9 maja 1923 w Al-Mahalla al-Kubra, zm. 16 listopada 2000) – duchowny Koptyjskiego Kościoła Ortodoksyjnego, w latach 1962-2000 biskup Bani Suwajf.
Życiorys.
Śluby zakonne złożył 7 kwietnia 1958 w monasterze Syryjczyków. Święcenia kapłańskie otrzymał 17 maja 1959. Sakrę otrzymał 9 września 1962 z rąk patriarchy Cyryla VI. 18 czerwca 1978 uzyskał honorowy tytuł metropolity. Urząd biskupa Bani Suwajf pełnił do śmierci.

</doc>
<doc id="4650628" url="https://pl.wikipedia.org/wiki?curid=4650628" title="Mistrzostwa Europy w Lekkoatletyce 1974 – bieg na 400 m przez płotki mężczyzn">
Mistrzostwa Europy w Lekkoatletyce 1974 – bieg na 400 m przez płotki mężczyzn

Bieg na dystansie 400 metrów przez płotki mężczyzn był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne i półfinałowe zostały rozegrane 3 września, a bieg finałowy 4 września 1974 roku. Zwycięzcą tej konkurencji został reprezentant Wielkiej Brytanii Alan Pascoe. W rywalizacji wzięło udział dwudziestu czterech zawodników z czternastu reprezentacji.
Wyniki.
Eliminacje.
Rozegrano cztery biegi eliminacyjne. Do półfinałów awansowało po trzech najlepszych zawodników każdego biegu eliminacyjnego (Q), a także czterech spośród pozostałych z najlepszymi czasami (q).
Bieg 1
Bieg 2
Bieg 3
Bieg 4
Półfinały.
Rozegrano dwa półfinały. Do finału awansowało po czterech najlepszych zawodników każdego biegu półfinałowego (Q).
Półfinał 1
Półfinał 2

</doc>
<doc id="4650630" url="https://pl.wikipedia.org/wiki?curid=4650630" title="Cáceres (Kolumbia)">
Cáceres (Kolumbia)

Cáceres – miasto w Kolumbii, w departamencie Antioquia.

</doc>
<doc id="4650632" url="https://pl.wikipedia.org/wiki?curid=4650632" title="Stadion Jutrzenki Kraków">
Stadion Jutrzenki Kraków

Stadion Jutrzenki Kraków – stadion sportowy w Krakowie, w Polsce, o pojemności według różnych relacji od 2 do 4 tys. widzów. Swoje spotkania w okresie międzywojennym rozgrywali na nim piłkarze klubu Jutrzenka Kraków. Rozebrany w latach 30. XX wieku.
Historia.
Stadion żydowskiego klubu Jutrzenka Kraków powstał niedługo po I wojnie światowej, na terenie rozparcelowanego toru wyścigów konnych. W 1922 roku wybudowano drewnianą, krytą trybunę. 8 kwietnia 1922 roku niedaleko stadionu Jutrzenki otwarty został stadion Wisły Kraków. W 1924 roku wykonano drenaż murawy. Na przełomie lat 20. i 30. XX wieku stadion przejęło miasto, a Jutrzenkę posądzono w prasie o stronnictwo z komunistami. Następnie rozebrano drewnianą trybunę. Po dawnym obiekcie nie ma już śladu, a teren po stadionie jest częścią parku im. Henryka Jordana.
Sezon 1927.
W 1927 roku niemal wszystkie największe polskie kluby piłkarskie zdecydowały się utworzyć Ligę, zawody o Mistrzostwo Polski prowadzone w nowej formule, różniącej się od dotychczasowych rozgrywek nieligowych pod egidą PZPN-u. Brak porozumienia z PZPN-em doprowadził do rozłamu w polskiej piłce. Jutrzenka początkowo nie znalazła się w gronie 14 klubów-założycieli Ligi, jednak ponieważ Cracovia zdecydowała się pozostać wierna PZPN-owi i nie przystąpiła do rozgrywek Ligi, w jej miejsce dopuszczono właśnie Jutrzenkę. W ten sposób Jutrzenka stała się jednym z czternastu klubów-założycieli Ligi i przystąpiła do pierwszego sezonu polskich rozgrywek ligowych. Klub ten w premierowym sezonie Ligi zajął jednak ostatnie miejsce w tabeli, z dorobkiem 11 punktów (3 zwycięstwa, 5 remisów i 18 porażek, bramki: 41:82). Drużyna wszystkie swoje spotkania „u siebie” rozgrywała na własnym boisku, notując na nim 2 zwycięstwa, 5 remisów i 6 przegranych (bramki: 21:32). Dodatkowo, swoje pierwsze dwa spotkania ligowe w roli gospodarza rozegrała na obiekcie Jutrzenki Wisła Kraków (10 kwietnia 1927 roku w drugiej rundzie spotkań, przeciwko Ruchowi Wielkie Hajduki (2:0) i 24 kwietnia 1927 roku w piątej kolejce z Hasmoneą Lwów (3:1)); pozostałe mecze domowe Wisła rozgrywała już na położonym nieopodal własnym boisku. W tym sezonie Wisła z dorobkiem 40 punktów została po raz pierwszy w historii mistrzem kraju, podczas gdy ostatnia w tabeli Jutrzenka spadła z Ligi i już nigdy do niej nie powróciła. 

</doc>
<doc id="4650634" url="https://pl.wikipedia.org/wiki?curid=4650634" title="Caldas (Antioquia)">
Caldas (Antioquia)

Caldas – miasto w Kolumbii, w departamencie Antioquia.

</doc>
<doc id="4650636" url="https://pl.wikipedia.org/wiki?curid=4650636" title="Karasu (dystrykt)">
Karasu (dystrykt)

Karasu (kaz.:Қарасу ауданы, Qarasý aýdany) to dystrykt w obwodzie kustanajskim w północnym Kazachstanie. Stolicą dystryktu jest Karasu. Dystrykt w roku 2013, według danych szacunkowych, zamieszkiwało 27 859 osób, z kolei wg spisu ludności z 2009 29 238, a w roku 1999: 37 360.

</doc>
<doc id="4650638" url="https://pl.wikipedia.org/wiki?curid=4650638" title="Kotarski">
Kotarski



</doc>
<doc id="4650642" url="https://pl.wikipedia.org/wiki?curid=4650642" title="Campamento (Kolumbia)">
Campamento (Kolumbia)

Campamento – miasto w Kolumbii, w departamencie Antioquia.

</doc>
<doc id="4650644" url="https://pl.wikipedia.org/wiki?curid=4650644" title="Cañasgordas">
Cañasgordas

Cañasgordas – miasto w Kolumbii, w departamencie Antioquia.

</doc>
<doc id="4650645" url="https://pl.wikipedia.org/wiki?curid=4650645" title="Stanton Kidd">
Stanton Kidd

Stanton Kidd (ur. 18 marca 1992 w Baltimore) – amerykański koszykarz, występujący na pozycjach niskiego lub silnego skrzydłowego, obecnie zawodnik Lokomotiwu Kubań.
W 2018 i 2019 reprezentował Utah Jazz podczas rozgrywek letniej ligi NBA.
21 listopada 2019 został zwolniony przez klub Jazz.
15 sierpnia 2020 został zawodnikiem tureckiego OGM Ormanspor Genclik Ankara. 17 lutego 2021 dołączył do izraelskiego Hapoelu Jerozolima. 8 lipca 2021 zawarł umowę z rosyjskim Lokomotiwem Kubań.

</doc>
<doc id="4650646" url="https://pl.wikipedia.org/wiki?curid=4650646" title="Caracolí">
Caracolí

Caracolí – miasto w Kolumbii, w departamencie Antioquia.

</doc>
<doc id="4650649" url="https://pl.wikipedia.org/wiki?curid=4650649" title="Caramanta">
Caramanta

Caramanta – miasto w Kolumbii, w departamencie Antioquia.

</doc>
<doc id="4650650" url="https://pl.wikipedia.org/wiki?curid=4650650" title="Kustanaj (dystrykt)">
Kustanaj (dystrykt)

Kustanaj (kazach.: Қостанай ауданы, Qostanaý aýdany) – dystrykt we wschodnim Kazachstanie. Stolicą dystryktu jest Zatobolsk. Kustanaj jest zamieszkiwany przez 68914 osób (wg spisu 2013 roku), z kolei według innych źródeł przez 67512 osób (dane z 2009 roku) lub 65 435 (z 1999 roku).

</doc>
<doc id="4650653" url="https://pl.wikipedia.org/wiki?curid=4650653" title="Carolina del Príncipe">
Carolina del Príncipe

Carolina del Príncipe – miasto w Kolumbii, w departamencie Antioquia.

</doc>
<doc id="4650654" url="https://pl.wikipedia.org/wiki?curid=4650654" title="Lekkoatletyka na Światowych Wojskowych Igrzyskach Sportowych 1999">
Lekkoatletyka na Światowych Wojskowych Igrzyskach Sportowych 1999

Lekkoatletyka na Światowych Wojskowych Igrzyskach Sportowych 1999 – zawody lekkoatletyczne, które odbyły się na Sportski Park Mladost w chorwackim Zagrzebiu od 11 do 16 sierpnia 1999.

</doc>
<doc id="4650656" url="https://pl.wikipedia.org/wiki?curid=4650656" title="Chigorodó">
Chigorodó

Chigorodó – miasto w Kolumbii, w departamencie Antioquia.

</doc>
<doc id="4650657" url="https://pl.wikipedia.org/wiki?curid=4650657" title="Zamek Bowski">
Zamek Bowski



</doc>
<doc id="4650658" url="https://pl.wikipedia.org/wiki?curid=4650658" title="Kościół św. Rodziny w Branicach">
Kościół św. Rodziny w Branicach

Kościół Świętej Rodziny – rzymskokatolicki kościół parafialny należący do parafii pod tym samym wezwaniem (dekanat Branice diecezji opolskiej).
Historia.
Jest to świątynia wzniesiona w latach 1929–1932 w centrum „Miasteczka Miłosierdzia” – kompleksu Szpitala dla Nerwowo i Psychicznie Chorych i ufundowana przez biskupa pomocniczego archidiecezji ołomunieckiej Josefa Martina Nathana. Kościół jest wzorowany na starożytnych bazylikach chrześcijańskich. Elementami wystroju wnętrza w stylu art déco (zaprojektowanego przez wrocławskiego architekta profesora Gebharda Utingera) są: „złota” mozaika w ołtarzu przedstawiająca Świętą Rodzinę (wykonana przez benedyktyna brata Notkera Beckera z opactwa Maria Laach), anielska „złota” krata (obejmująca około 300 aniołów) oraz witrażowa Droga Krzyżowa z Monachium, żyrandole świeczniki.

</doc>
<doc id="4650660" url="https://pl.wikipedia.org/wiki?curid=4650660" title="Jerementaju (dystrykt)">
Jerementaju (dystrykt)

Jerementaju (kazach.:Ерейментау ауданы, Ereımenraý aýdany) w obwodzie akmolskim w północnym Kazachstanie. Stolicą dystryktu jest miasto Jerejmentau. Populacja liczy 32236 osób (wg spisu ludności z 2009), natomiast w 1999 dystrykt miał 42246 mieszkańców.

</doc>
<doc id="4650661" url="https://pl.wikipedia.org/wiki?curid=4650661" title="Rejon Jerejmentau">
Rejon Jerejmentau



</doc>
<doc id="4650663" url="https://pl.wikipedia.org/wiki?curid=4650663" title="Mistrzostwa Europy w Lekkoatletyce 1974 – bieg na 110 m przez płotki mężczyzn">
Mistrzostwa Europy w Lekkoatletyce 1974 – bieg na 110 m przez płotki mężczyzn

Bieg na dystansie 110 metrów przez płotki mężczyzn był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 6 września, biegi półfinałowe 7 września, a bieg finałowy 8 września 1974 roku. Zwycięzcą tej konkurencji został reprezentant Francji Guy Drut. W rywalizacji wzięło udział dwudziestu trzech zawodników z trzynastu reprezentacji.
Wyniki.
Eliminacje.
Rozegrano trzy biegi eliminacyjne. Do półfinałów awansowało po czterech najlepszych zawodników każdego biegu eliminacyjnego (Q), a także czterech spośród pozostałych z najlepszymi czasami (q).
Bieg 1
Bieg 2
Bieg 3
Półfinały.
Rozegrano dwa półfinały. Do finału awansowało po czterech najlepszych zawodników każdego biegu półfinałowego (Q).
Półfinał 1
Półfinał 2

</doc>
<doc id="4650665" url="https://pl.wikipedia.org/wiki?curid=4650665" title="Rejon Kostanaj">
Rejon Kostanaj



</doc>
<doc id="4650671" url="https://pl.wikipedia.org/wiki?curid=4650671" title="Parafia św. Kazimierza w Bilczy">
Parafia św. Kazimierza w Bilczy

Parafia świętego Kazimierza w Bilczy – parafia rzymskokatolicka, znajdująca się w diecezji kieleckiej, w dekanacie morawickim.

</doc>
<doc id="4650672" url="https://pl.wikipedia.org/wiki?curid=4650672" title="Henryk Priebe">
Henryk Priebe

Henryk Priebe (ur. 22 grudnia 1884 w Poznaniu, zm. 20 czerwca 1966 w Obrzycku) – polski malarz, powstaniec wielkopolski.
Życiorys.
W czasie I wojny światowej służył przymusowo w armii pruskiej. Walczył we Francji od 1914 do 1918, a po powrocie do Polski wziął udział w powstaniu wielkopolskim. Był uczestnikiem walk w Poznaniu, a potem wstąpił do 1. pułku ułanów Wielkopolskich. Następnie walczył bolszewikami w 1920. 
Studiował malarstwo w Krakowie, na Uniwersytecie Jagiellońskim, pod kierunkiem prof. Stefana Filipkiewicza. Od 1933 do 1966, czyli do śmierci, mieszkał w Obrzycku (wyjątkiem był czas okupacji niemieckiej). W mieście tym tworzył swoje obrazy oraz prowadził zakład fotograficzny przy ul. Dworcowej. Specjalizował się w malarstwie pejzażowym (m.in. okolice Obrzycka) i portretowym. Przedmiotem jego twórczości był również folklor Ziemi Szamotulskiej.
Był współzałożycielem Towarzystwa Byłych Żołnierzy 1. Pułku Ułanów Wielkopolskich (15. Pułku Ułanów Poznańskich).

</doc>
<doc id="4650674" url="https://pl.wikipedia.org/wiki?curid=4650674" title="Parafia Wszystkich Świętych w Brzezinach">
Parafia Wszystkich Świętych w Brzezinach

Parafia Wszystkich Świętych w Brzezinach – parafia rzymskokatolicka, znajdująca się w diecezji kieleckiej, w dekanacie morawickim.

</doc>
<doc id="4650676" url="https://pl.wikipedia.org/wiki?curid=4650676" title="Cisneros (Kolumbia)">
Cisneros (Kolumbia)

Cisneros – miasto w Kolumbii, w departamencie Antioquia.

</doc>
<doc id="4650677" url="https://pl.wikipedia.org/wiki?curid=4650677" title="Nawobod">
Nawobod

Nawobod – miejscowość i dżamoat w Tadżykistanie. Jest położone w dystrykcie Tursunzoda w Rejonach Administrowanych Centralnie. Dżamoat zamieszkuje 26 215 osób.

</doc>
<doc id="4650681" url="https://pl.wikipedia.org/wiki?curid=4650681" title="Ciudad Bolívar (Kolumbia)">
Ciudad Bolívar (Kolumbia)

Ciudad Bolívar – miasto w Kolumbii, w departamencie Antioquia.

</doc>
<doc id="4650682" url="https://pl.wikipedia.org/wiki?curid=4650682" title="Władimir Ałgasow">
Władimir Ałgasow

Władimir Aleksandrowicz Ałgasow (Burdakow) (ros. Владимир Александрович Алгасов (Бурдаков), ur. 1887 w Cariowie w guberni astrachańskiej, zm. 3 października 1938 w Kommunarce) – lewicowy eserowiec, polityk Rosyjskiej FSRR.
Życiorys.
Urodził się w rodzinie szlacheckiej. W 1903 wstąpił do partii eserowców, studiował na Wydziale Prawnym Uniwersytetu Charkowskiego, w 1908 został aresztowany i w 1909 skazany na zesłanie do Wołogdy pod nadzór policji, w 1910 wrócił do Charkowa. W 1917 był członkiem Komitetu Wykonawczego Rady Charkowskiej, od czerwca 1917 do 1918 członkiem WCIK i (od 6 listopada 1917 do 1918) kierownikiem Wydziału Zamiejscowego WCIK, od grudnia 1917 do kwietnia 1918 wchodził w skład KC Partii Lewicowych Socjalistów-Rewolucjonistów (lewicowych eserowców). Jednocześnie od grudnia 1917 kierował Wydziałem Komunalnym NKWD RFSRR i był członkiem Kolegium Ludowego Komisariatu Sprawiedliwości RFSRR i od 25 grudnia 1917 do 18 marca 1918 ludowym komisarzem bez teki RFSRR. Był jednym z założycieli organizacji lewicowych eserowców na Ukrainie, gdzie w 1918 prowadził działalność podziemną. Został aresztowany i następnie zwolniony. Po powstaniu lewicowych eserowców w lipcu 1918 wystąpił z partii lewicowych eserowców i we wrześniu 1918 wstąpił do RKP(b), w 1919 został członkiem Rady Kijowskiej, później pracował jako wykładowca kolejno w Kijowie, Charkowie i Stalino (obecnie Donieck), otrzymał tytuł profesora. Od listopada 1930 do maja 1931 był rektorem Stalińskiego Instytutu Górniczego im. Artioma, później członkiem Moskiewskiej Rady Miejskiej, następnie do lutego 1938 kierował działem materializmu dialektycznego Moskiewskiego Instytutu Chemiczno-Technologicznego.
17 lutego 1938 został aresztowany podczas wielkiego terroru, 3 października 1938 skazany na śmierć przez Wojskowe Kolegium Sądu Najwyższego ZSRR pod zarzutem aktywnego udziału w terrorystycznej organizacji eserowców i jako "nieprzejednany wróg WKP(b) i władzy radzieckiej" i natychmiast rozstrzelany. 14 maja 1957 pośmiertnie go zrehabilitowano.

</doc>
<doc id="4650683" url="https://pl.wikipedia.org/wiki?curid=4650683" title="Parafia Matki Bożej Częstochowskiej w Dębskiej Woli">
Parafia Matki Bożej Częstochowskiej w Dębskiej Woli

Parafia Matki Bożej Częstochowskiej w Dębskiej Woli – parafia rzymskokatolicka, znajdująca się w diecezji kieleckiej, w dekanacie morawickim.

</doc>
<doc id="4650684" url="https://pl.wikipedia.org/wiki?curid=4650684" title="Garaw">
Garaw

Garaw – miejscowość i dżamoat w Tadżykistanie. Jest położone w dystrykcie Tursunzonda w Rejonach Administrowanych Centralnie. Dżamoat zamieszkuje 13 795 osób.

</doc>
<doc id="4650686" url="https://pl.wikipedia.org/wiki?curid=4650686" title="Cocorná">
Cocorná

Cocorná – miasto w Kolumbii, w departamencie Antioquia.

</doc>
<doc id="4650687" url="https://pl.wikipedia.org/wiki?curid=4650687" title="Parafia św. Mikołaja w Lisowie">
Parafia św. Mikołaja w Lisowie

Parafia świętego Mikołaja w Lisowie – parafia rzymskokatolicka, znajdująca się w diecezji kieleckiej, w dekanacie morawickim.

</doc>
<doc id="4650691" url="https://pl.wikipedia.org/wiki?curid=4650691" title="Concepción (Antioquia)">
Concepción (Antioquia)

Concepción – miasto w Kolumbii, w departamencie Antioquia.

</doc>
<doc id="4650694" url="https://pl.wikipedia.org/wiki?curid=4650694" title="Itasina">
Itasina



</doc>
<doc id="4650696" url="https://pl.wikipedia.org/wiki?curid=4650696" title="Jarrell Brantley">
Jarrell Brantley

Jarrell Isaiah Brantley (ur. 7 czerwca 1996 w Charleston) – amerykański koszykarz, występujący na pozycji silnego skrzydłowego.
W 2019 reprezentował Utah Jazz podczas rozgrywek letniej ligi NBA w Las Vegas i Salt Lake City.
15 września 2021 został zwolniony przez Utah Jazz.

</doc>
<doc id="4650697" url="https://pl.wikipedia.org/wiki?curid=4650697" title="Metropolia Ende">
Metropolia Ende

Metropolia Ende – jedna z 10 metropolii Kościoła Rzymskokatolickiego w Indonezji. Została erygowana 3 stycznia 1961.

</doc>
<doc id="4650699" url="https://pl.wikipedia.org/wiki?curid=4650699" title="Osierocony Brooklyn (film)">
Osierocony Brooklyn (film)

Osierocony Brooklyn (oryg. "Motherless Brooklyn") – amerykański film kryminalny z 2019 roku w reżyserii Edwarda Nortona i z jego scenariuszem, na podstawie powieści Jonathana Lethema o .
Premiera filmu miała miejsce 30 sierpnia 2019 roku podczas Telluride Film Festival. W tym samym roku obraz został również zaprezentowany na Międzynarodowym Festiwal Filmowy w Toronto, Międzynarodowym Festiwalu Filmowym w Vancouver, Międzynarodowym Festiwalu Filmów w Nowym Jorku, Festiwalu Filmowym w Mill Valley, Międzynarodowym Festiwalu Filmowym w Chicago, Międzynarodowym Festiwalu Filmowym w Rzymie, Międzynarodowym Festiwalu Filmowym w San Diego oraz Międzynarodowym Festiwalu Filmowym w Hajfie.
Fabuła.
Detektyw Lionel Essrog, cierpiący na zespół Tourette’a, postanawia odnaleźć zabójców swojego szefa, Franka Minna.

</doc>
<doc id="4650702" url="https://pl.wikipedia.org/wiki?curid=4650702" title="Parafia Dobrego Pasterza w Obicach">
Parafia Dobrego Pasterza w Obicach

Parafia Dobrego Pasterza w Obicach – parafia rzymskokatolicka, znajdująca się w diecezji kieleckiej, w dekanacie morawickim.

</doc>
<doc id="4650703" url="https://pl.wikipedia.org/wiki?curid=4650703" title="Concordia (Antioquia)">
Concordia (Antioquia)

Concordia – miasto w Kolumbii, w departamencie Antioquia.

</doc>
<doc id="4650705" url="https://pl.wikipedia.org/wiki?curid=4650705" title="Copacabana (Kolumbia)">
Copacabana (Kolumbia)

Copacabana – miasto w Kolumbii, w departamencie Antioquia.

</doc>
<doc id="4650707" url="https://pl.wikipedia.org/wiki?curid=4650707" title="Dabeiba">
Dabeiba

Dabeiba – miasto w Kolumbii, w departamencie Antioquia.

</doc>
<doc id="4650708" url="https://pl.wikipedia.org/wiki?curid=4650708" title="Parafia Świętej Rodziny w Radomicach">
Parafia Świętej Rodziny w Radomicach

Parafia Świętej Rodziny w Radomicach – parafia rzymskokatolicka, znajdująca się w diecezji kieleckiej, w dekanacie morawickim.

</doc>
<doc id="4650709" url="https://pl.wikipedia.org/wiki?curid=4650709" title="Donmatías">
Donmatías

Donmatías – miasto w Kolumbii, w departamencie Antioquia.

</doc>
<doc id="4650713" url="https://pl.wikipedia.org/wiki?curid=4650713" title="Prochowódka">
Prochowódka

Prochowódka (Parchowatka, 292 m n.p.m.) – wzgórze w Paśmie Sowińca w Krakowie. Pod względem geograficznym znajduje się w obrębie Pomostu Krakowskiego zaliczanego do makroregionu Bramy Krakowskiej.
Wzgórze położone jest w północno-zachodniej części masywu, w jego głównym grzbiecie, pomiędzy Cocową Dużą od zachodu i Górą Buźnicką od wschodu. Na szczycie wzniesienia znajduje się Fort Olszanica, wchodzący w skład fortyfikacji Twierdzy Kraków, mieszczący później przez wiele lat stadninę koni. Północne stoki wzgórza w górnej części są zalesione, a w dolnej zabudowane domami jednorodzinnymi, należącymi do osiedla Olszanica. Znajduje się w nich jedno z dwóch źródeł Potoku Olszanickiego. Pozostałe stoki są bezleśne i częściowo zabudowane.
Przez wzgórze nie prowadzą znakowane szlaki turystyczne. Można się na nie dostać asfaltową ulicą Ireny Kosmowskiej od strony południowej lub kilkoma gruntowymi ścieżkami.

</doc>
<doc id="4650715" url="https://pl.wikipedia.org/wiki?curid=4650715" title="Wiatrak koźlak w Mierzynie">
Wiatrak koźlak w Mierzynie

Wiatrak koźlak w Mierzynie – wiatrak kozłowy z 1. połowy XIX wieku, znajdujący się przy ul. Weleckiej w Mierzynie w gminie Dobra (Szczecińska), w powiecie polickim (województwo zachodniopomorskie). Obiekt wpisany jest do rejestru zabytków. Jest jedną z najstarszych tego typu budowli w regionie.
Znajdujący się w południowo-wschodniej części Mierzyna wiatrak zbudowano przypuszczalnie na początku XIX wieku. Wzniesiony w całości z drewna, posadowiony został na punktowych, kamienno-ceglanych fundamentach. Na fundamentach ułożone są skrzyżowane podwaliny, ze środkowej części wyrasta pionowy słup usztywniony zastrzałami połączonymi z wykonanym z czterech bali siodłem. Wykonane w konstrukcji szkieletowej ściany obite są deskami. W ścianie wschodniej znajduje się wejście na drugie piętro, w ścianie zachodniej umocowany jest wał ze skrzydłami. Do mocowania skrzydeł wykorzystano elementy metalowe odlane w fabryce Carla Beermanna w Berlinie. Wiatrak nakryty jest dwuspadowym dachem. We wnętrzu zachował się wał do skrzydeł, wał windy oraz kamienny mlewnik.
W 1901 roku wiatrak należał do rodziny Küster. Około 1938 roku przeprowadzono jego remont. Przed 1945 rokiem stanowił własność rodziny Karsunke. Obiekt przetrwał bez zniszczeń okres II wojny światowej. W latach 70. XX wieku wiatrak poddano renowacji, w trakcie której zrekonstruowano jego skrzydła. Kolejna renowacja miała miejsce w 2000 roku. Obiekt znajduje się w rękach prywatnych.

</doc>
<doc id="4650716" url="https://pl.wikipedia.org/wiki?curid=4650716" title="Parchowatka (Pasmo Sowińca)">
Parchowatka (Pasmo Sowińca)



</doc>
<doc id="4650718" url="https://pl.wikipedia.org/wiki?curid=4650718" title="Język n'ko">
Język n'ko



</doc>
<doc id="4650720" url="https://pl.wikipedia.org/wiki?curid=4650720" title="Czarnogłówka zwyczajna">
Czarnogłówka zwyczajna



</doc>
<doc id="4650721" url="https://pl.wikipedia.org/wiki?curid=4650721" title="Superliga hiszpańska w piłce siatkowej mężczyzn (2018/2019)">
Superliga hiszpańska w piłce siatkowej mężczyzn (2018/2019)

Superliga de Voleibol Masculina 2018/2019 − 55. sezon rozgrywek o mistrzostwo Hiszpanii organizowany przez Hiszpański Związek Piłki Siatkowej (hiszp. "Real Federación Española de Voleibol", RFEVB). Zainaugurowany został 13 października 2018 roku i trwał do 3 maja 2019 roku. 
Mistrzem Hiszpanii został , który w finale fazy play-off pokonał klub .
W sezonie 2018/2019 w Lidze Mistrzów Hiszpanię reprezentował .
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4650725" url="https://pl.wikipedia.org/wiki?curid=4650725" title="Nargis Nabieva">
Nargis Nabieva



</doc>
<doc id="4650726" url="https://pl.wikipedia.org/wiki?curid=4650726" title="Nargis Nabiyeva">
Nargis Nabiyeva



</doc>
<doc id="4650727" url="https://pl.wikipedia.org/wiki?curid=4650727" title="Sergey Orin">
Sergey Orin



</doc>
<doc id="4650728" url="https://pl.wikipedia.org/wiki?curid=4650728" title="Ludwik Ziembicki">
Ludwik Ziembicki

Ludwik Ziembicki (ur. 29 stycznia 1898 w Czerniowcach, zm. 25 kwietnia 1985 w Chislehurst) – komandor porucznik Marynarki Wojennej II RP, komandor Polskiej Marynarki Wojennej.
Życiorys.
Urodził się 29 stycznia 1898 w Czerniowcach. Podczas I wojny światowej został absolwentem uczelni C. K. Marynarki Wojennej "Marineakademie". Po odzyskaniu przez Polskę niepodległości, jako były oficer c. i k. armii został przyjęty do Wojska Polskiego i zatwierdzony w stopniu podporucznika ze starszeństwem z dniem 1 lipca 1917. Z dniem 15 marca 1919 został przydzielony do Portu Wojennego Modlin. Od końca 1919 służył u boku por. mar. inż. Fryderyka Dyrny, kierownika nadzoru remontu sześciu poniemieckich torpedowców w Rosyth. Jesienią 1920 został przeniesiony z Sekcji Marynarki do Pułku Morskiego (funkcjonującym od lipca do grudnia 1920), w którym był dowódcą I batalionu. Z dniem 1 kwietnia 1921 został zatwierdzony w stopniu porucznika marynarki artylerii ze starszeństwem z dniem 1 czerwca 1919. W ramach Flotylli Pińskiej w 1923 był komendantem uzbrojonego statku minowego, a w 1924 dowódcą monitora „Warszawa” w II grupie monitorów. W 1926 został awansowany na stopień kapitana marynarki artylerii ze starszeństwem z dniem 15 sierpnia 1924. W 1928 był przydzielony do Dowództwa Floty w Gdyni, zaś w tym roku ze sztabu DF został wyznaczony na dowódcę ORP Rybitwa. W 1928 był także dowódcą ORP Komendant Piłsudski i Grupy Kanonierek. Jesienią 1928 został przeniesiony z DF do Kierownictwa Marynarki Wojennej na stanowisko kierownika referatu. Od 1928 do 1929 był dowódcą ORP Podhalanin. Od listopada 1930 do połowy marca 1931 odbywał Oficerski Kurs Taktyczny. W styczniu 1931 został przeniesiony z KMW do DF i pozostawał tam w 1932. W 1932 został skierowany na 4,5-miesięczny Oficerski Kurs Taktyczny do SPMW. Pod koniec 1932 ze stanowiska zastępcy dowódcy ORP Mazur przeniesiono go na funkcję oficera artylerii do sztabu DF. Od 1932 do 1933 był dowódcą ORP Mazur. Został awansowany na stopień komandora podporucznika ze starszeństwem z dniem 1 stycznia 1933. Od 23 czerwca 1935 do czerwca 1936 był dowódcą ORP Wicher. W lipcu 1935 został przeniesiony ze sztabu DF do Dywizjonu Kontrtorpedowców. Od czerwca 1936 do września 1939 zajmował stanowisko szefa artylerii i służby uzbrojenia w KMW. W tym okresie został awansowany na stopień komandora porucznika ze starszeństwem z dniem 19 marca 1938. Był encyklopedystą. Został wymieniony w gronie edytorów ośmiotomowej Encyklopedii wojskowej wydanej w latach 1931–1939 gdzie zredagował hasła związane z marynarką i artylerią morską. Wchodził w skład komitetu redakcyjnego tej encyklopedii.
Po wybuchu II wojny światowej przedostał się na Zachód przez Węgry i Francję i tam pod koniec 1939 był w składzie Korpusu Morskiego Polskiej Marynarki Wojennej. Od 25 listopada do 18 grudnia 1939 jako tymczasowy komandor porucznik, a od 19 grudnia 1939 do 18 stycznia 1940 jako komandor porucznik był komendantem Szkoły Podchorążych Marynarki Wojennej (SPMW), mieszczącej się na ORP Gdynia. Od 20 stycznia do lutego 1940 był zastępcą Komendanta Uzupełnień Floty, a od 19 listopada 1940 do 22 września 1942 sam sprawował stanowisko Komendanta Uzupełnień Floty. Od 14 lutego do czerwca 1940 jako tymczasowy komandor podporucznik pełnił funkcję komendantem Szkoły Specjalistów Morskich (SSM) na ORP Gdynia. Od 5 czerwca do 9 grudnia 1940 był komendantem Centrum Wyszkolenia Specjalistów Floty (CWSF). Od 22 września 1942 do 29 marca 1943 był kierownikiem Samodzielnego Referatu Organizacyjno-Wyszkoleniowego. Od 19 września do 29 grudnia 1943 był komendantem Komendy Morskiej „Północ” w Greenock i jednocześnie dowódcą 1 Dywizjonu Kontrtorpedowców. Od 30 grudnia 1943 do 1945 był oficerem łącznikowym MW przy Sztabie Naczelnego Wodza. Już po zakończeniu wojny został awansowany na stopień komandora ze starszeństwem z dniem 2 grudnia 1946.
Pozostał na emigracji w Wielkiej Brytanii. Należał do Koła Lwowian w Londynie. Zamieszkiwał na tzw. polskim Antokolu. Zmarł 25 kwietnia 1985 w Chislehurst, Kent.

</doc>
<doc id="4650729" url="https://pl.wikipedia.org/wiki?curid=4650729" title="Farchod Oripow">
Farchod Oripow



</doc>
<doc id="4650730" url="https://pl.wikipedia.org/wiki?curid=4650730" title="Farkhod Oripov">
Farkhod Oripov



</doc>
<doc id="4650734" url="https://pl.wikipedia.org/wiki?curid=4650734" title="Saydakhtam Rakhimov">
Saydakhtam Rakhimov



</doc>
<doc id="4650735" url="https://pl.wikipedia.org/wiki?curid=4650735" title="Saidahtam Rahimov">
Saidahtam Rahimov



</doc>
<doc id="4650736" url="https://pl.wikipedia.org/wiki?curid=4650736" title="Pałac prezydencki w Duszanbe">
Pałac prezydencki w Duszanbe

Pałac prezydencki w Duszanbe (tadż. Қасри Миллат, również pod nazwą Pałac Narodów) – neoklasycystyczny czterokondygnacyjny budynek w centrum Duszanbe, stolicy Tadżykistanu, zaprojektowany i wybudowany przez firmę Codest International.
Jest oficjalną siedzibą administracji rządowej oraz rezydencją prezydenta Tadżykistanu, w której przyjmuje on szefów rządów oraz głowy państw przebywających w kraju podczas oficjalnych wizyt. Pałac jest częścią kompleksu, który obejmuje Plac Flag, Park Rudaki, Muzeum Narodowe i kilka innych budynków. Naprzeciwko gmachu parlamentu znajduje się natomiast Biblioteka Narodowa Tadżykistanu. Cały kompleks zajmuje powierzchnię ponad 9 ha, a jego budowa trwała kilka lat. Koszty jego budowy wycenia się na około 300 milionów dolarów. By pałac mógł powstać, wyburzono część XIX-wiecznej synagogi oraz wysiedlono kilkaset rodzin. Budowla przykryta jest złotą kopułą, ozdobiona przyciemnianymi oknami i 64 doryckimi kolumnami.
Pałac przedstawiono graficznie na rewersie banknotu o nominale 500 somoni. Zbudowano go na cześć Ismaila I Samanidy, tadżyckiego władcy z dynastii Samanidów.

</doc>
<doc id="4650737" url="https://pl.wikipedia.org/wiki?curid=4650737" title="Nizom Sangov">
Nizom Sangov



</doc>
<doc id="4650739" url="https://pl.wikipedia.org/wiki?curid=4650739" title="Nataliya Khlemova">
Nataliya Khlemova



</doc>
<doc id="4650741" url="https://pl.wikipedia.org/wiki?curid=4650741" title="Abd al-Masih Biszara al-Kasis">
Abd al-Masih Biszara al-Kasis



</doc>
<doc id="4650742" url="https://pl.wikipedia.org/wiki?curid=4650742" title="Nataliya Shlemova">
Nataliya Shlemova



</doc>
<doc id="4650743" url="https://pl.wikipedia.org/wiki?curid=4650743" title="Natalia Shlemova">
Natalia Shlemova



</doc>
<doc id="4650745" url="https://pl.wikipedia.org/wiki?curid=4650745" title="Jacques François">
Jacques François

Jacques François (ur. 16 maja 1920 w Paryżu, zm. 25 listopada 2003 tamże) – francuski aktor filmowy i teatralny.

</doc>
<doc id="4650748" url="https://pl.wikipedia.org/wiki?curid=4650748" title="Galit Chait Moracci">
Galit Chait Moracci



</doc>
<doc id="4650749" url="https://pl.wikipedia.org/wiki?curid=4650749" title="Alisher Dzhalilov">
Alisher Dzhalilov



</doc>
<doc id="4650751" url="https://pl.wikipedia.org/wiki?curid=4650751" title="Rustam Yatimov">
Rustam Yatimov



</doc>
<doc id="4650753" url="https://pl.wikipedia.org/wiki?curid=4650753" title="Mistrzostwa Kanady w Skokach Narciarskich 2017 (kwiecień)">
Mistrzostwa Kanady w Skokach Narciarskich 2017 (kwiecień)

Mistrzostwa Kanady w Skokach Narciarskich 2017 – zawody o mistrzostwo Kanady w skokach narciarskich rozegrane w dniach 1–2 kwietnia 2017 roku na skoczniach HS106 i HS140 kompleksu Whistler Olympic Park Ski Jumps w Whistler.
Pierwszego dnia zawodów rozegrano konkursy na skoczni normalnej. W kategorii mężczyzn tytuł mistrzowski wywalczył Mackenzie Boyd-Clowes, Na drugim stopniu podium znalazł się Matthew Soukup. Podium uzupełnił Joshua Maurer. W konkursie wzięło udział dziesięciu zawodników, w tym jeden z Wielkiej Brytanii i kilku ze Stanów Zjednoczonych. W konkursie pań złoty medal zdobyła Taylor Henrich. Za nią na podium znalazły się Natasha Bodnarchuk oraz Atsuko Tanaka. Na starcie konkursu znalazło się osiem skoczkiń reprezentujące dwie narodowości – lokalne zawodniczki, jak i Amerykanki.
Kolejnego dnia zmagań zawodnicy przenieśli na skocznię dużą. Zawody wśród mężczyzn wygrał amerykański dwuboista Adam Loomis, na drugim miejscu, a zarazem złoty medal zdobył Boyd-Clowes. Kolejne miejsca na podium zajęli trzeci w klasyfikacji ogólnej Joshua Maurer, oraz zamykający czołową piątkę Matthew Soukup. Do startu przystąpiło dwudziestu skoczków. O tytuł mistrza Kanady na skoczni HS140 rywalizowały także panie: ponownie najlepszą okazała się Henrich, a skład podium uzupełniły Abigail Strate i Tanaka.

</doc>
<doc id="4650754" url="https://pl.wikipedia.org/wiki?curid=4650754" title="K.S. Zwierzyniecki">
K.S. Zwierzyniecki



</doc>
<doc id="4650757" url="https://pl.wikipedia.org/wiki?curid=4650757" title="Piano Man">
Piano Man

Piano Man – drugi minialbum południowokoreańskiej grupy Mamamoo, wydany 21 listopada 2014 roku przez wytwórnię WA Entertainment. Głównym singlem z płyty jest utwór o tym samym tytule. Sprzedał się w nakładzie egzemplarzy w Korei Południowej (stan na wrzesień 2016).

</doc>
<doc id="4650758" url="https://pl.wikipedia.org/wiki?curid=4650758" title="Seven Sisters (uczelnie)">
Seven Sisters (uczelnie)

Seven Sisters (Siedem Sióstr) – siedem szkół wyższych w północno-wschodniej części Stanów Zjednoczonych, które powstały, aby dać kobietom możliwość zdobycia wykształcenia na takim poziomie jak męskie uczelnie należące do Ligi Bluszczowej (Ivy League). Nazwa „Siedem Sióstr” weszła w życie w 1926 i obejmuje następujące szkoły:
Obecnie pięć z tych uczelni kształci tylko kobiety. Vassar College od 1969 jest uczelnią koedukacyjną. Radcliffe College połączył się z Uniwersytetem Harvarda w 1999.

</doc>
<doc id="4650759" url="https://pl.wikipedia.org/wiki?curid=4650759" title="Tamte dni, tamte noce (powieść)">
Tamte dni, tamte noce (powieść)

Tamte dni, tamte noce (ang. "Call Me by Your Name") – amerykańska powieść, napisana przez André Acimana. Opowiada historię Elia oraz Oliviera, którzy zakochują się w sobie podczas letnich wakacji. Została wydana po raz pierwszy w 2007 nakładem Farrar, Straus and Giroux. W 2017 powstał film na podstawie powieści, a w październiku 2019 ukazała się kontynuacja książki, pod tytułem "Znajdź mnie".
Polska wersja pojawiła się nakładem wydawnictwa Poradnia K, w tłumaczeniu Tomasza Bieronia, 3 października 2017 roku.
Fabuła.
Około 1983 roku. Elio ma siedemnaście lat i żydowskie pochodzenie. Jego ojciec jest amerykańskim wykładowcą, a matka Włoszką i razem mieszkają w kraju jego rodzicielki, w starej willi na obrzeżach niewielkiego miasteczku o nazwie Bordighera (nazywanego w powieści B.). Zainteresowany muzyką oraz literaturą chłopak na każde lato przenosi się do niewielkiego pokoju, aby w jego na okres sześciu tygodni mógł zamieszkać akademicki uczeń z USA. Gdy Olivier przyjeżdża, początkowo wydaje się chłopcu dość arogancki, ale z czasem Elio odkrywa, że zauroczył się w tym niezwykle bystrym 24-latku.
Odbiór.
Recenzje.
Agregator opinii, Book Marks, zgłosił zero negatywnych recenzji i brak mieszanych, co wskazuje na niezwykle pozytywny odbiór powieści. Stacey D'Erasmo pisząc dla The New York Timesa nazwał "Tamte dni", tamte noce wyjątkowo piękną książką. Charles Kaiser z Washington Post napisał: „Jeśli kiedykolwiek byłeś chętną ofiarą obsesyjnej miłości – siły większej niż ty, która pociąga cię nierozerwalnie w kierunku obiektu twojego pragnienia – rozpoznasz każdy niuans wspaniałej nowej powieści André Acimana, "Tamte dni, tamte noce".”
Na początku listopada 2019 książka zdobyła średnią ocenę 7,5/10 na portalu Lubimy Czytać na 2278 ocen. Na jej temat napisano 326 opinii.
Sprzedaż.
Według Nielsen BookScan 19 lutego 2018 książka sprzedała się w nakładzie 33 376 egzemplarzy za 252 675 £ w Wielkiej Brytanii. Na początku listopada 2017 sprzedaż książki wzrosła z 618 sprzedanych egzemplarzy do 1164 egzemplarzy, co stanowi wzrost o 88% w stosunku do poprzedniego tygodnia.
3 listopada 2019 powieść znajdowała się na 71 miejscu Tom100 bestsellerów sklepu Empik w kategorii literatura obyczajowa.
Nagrody.
W trakcie 20 rozdania Lambda Literary Award powieść zdobyła nagrodę w kategorii Gay Fiction.

</doc>
<doc id="4650765" url="https://pl.wikipedia.org/wiki?curid=4650765" title="Mistrzostwa Europy w Lekkoatletyce 1974 – bieg na 3000 m z przeszkodami mężczyzn">
Mistrzostwa Europy w Lekkoatletyce 1974 – bieg na 3000 m z przeszkodami mężczyzn

Bieg na dystansie 3000 metrów z przeszkodami mężczyzn był jedną z konkurencji rozgrywanych podczas XI mistrzostw Europy w Rzymie. Biegi eliminacyjne zostały rozegrane 4 września, a bieg finałowy 7 września 1974 roku. Zwycięzcą tej konkurencji został reprezentant Polski Bronisław Malinowski. W rywalizacji wzięło udział dwudziestu czterech zawodników z piętnastu reprezentacji.
Wyniki.
Eliminacje.
Rozegrano trzy biegi eliminacyjne. Do finału awansowało po trzech najlepszych zawodników każdego biegu eliminacyjnego (Q), a także trzech spośród pozostałych z najlepszymi czasami (q).
Bieg 1
Bieg 2
Bieg 3

</doc>
<doc id="4650770" url="https://pl.wikipedia.org/wiki?curid=4650770" title="Marian Dylewski">
Marian Dylewski

Marian Dylewski, herbu Oksza (ur. w 1812, zm. 12 maja 1873 w Przemyślu) – prawnik, adwokat, poseł na Sejm Ustawodawczy w Kromieryżu.
Życiorys.
Ukończył studia na wydziale prawa uniwersytetu we Lwowie, gdzie otrzymał tytuł doktora praw (1837). W latach 1838-1840 pracował jako adiunkt w prokuraturze kameralnej we Lwowie. Podejrzewany o udział w polskich nielegalnych organizacjach niepodległościowych w latach 1842–1844 był więziony, w 1845 skazany na karę więzienia i ostatecznie ułaskawiony przez cesarza. Uczestnik powstania 1846. W latach 1846-1851 pracował jako prawnik we Lwowie. Od 1851 do 1855 był adwokatem przy Sądzie Obwodowym w Stanisławowie.
Aktywny politycznie w okresie Wiosny Ludów, członek Komitetu Narodowego we Lwowie (1848). Członek deputacji adresowej Komitetu do Wiednia. Następnie był posłem na Sejm Ustawodawczy w Wiedniu i Kromieryżu (10 lipca 1848 – 7 marca 1849), wybranym z okręgu wyborczego miasto Lwów 2. W parlamencie należał do „Stowarzyszenia” skupiającego demokratycznych posłów polskich. Od 28 listopada 1848 członek Komisji Konstytucyjnej, zastąpił w niej Franciszka Smolkę wybranego wówczas na prezydenta Lwowa.
Ziemianin, od 1849 współwłaściciel majątku Rolów z Bojarami, w pow. drohobyckim. Członek Galicyjskiego Towarzystwa Gospodarskiego (1856-1868). Członek Wydziału Okręgowego w Drohobyczu Galicyjskiego Towarzystwa Kredytowego Ziemskiego we Lwowie (1869-1872). Członek powiatowej komisji szacunkowej podatku gruntowego w Drohobyczu (1871-1872).
Związany z Polskim Stronnictwem Demokratycznym. W latach 1868-1873 członek Rady Powiatu z grupy większej własności oraz prezes (1868-1870) i zastępca członka (1872) Wydziału Powiatowego w Drohobyczu.
Rodzina i życie prywatne.
Urodził się w rodzinie ziemiańskiej, syn Wincentego Józefa (ur. 1772) i Jadwigi z Nanowskich. Jego braćmi byli: ksiądz Kazimierz Józef i lekarz Julian Stanisław (1805-1886) zaś siostrami Franciszka Józefa, Marianna, Julia (z męża Maxymowiczową) i Jadwiga (z męża Grąbczewską). Ożenił się z dwukrotnie: pierwszy raz z Teresą z Holzerów z którą miał córki: Helenę (1840-1917, żonę Floriana Ziemiałkowskiego) i Stanisławę (1848-1890, żonę Antoniego Teodorowicza). Po śmierci żony ożenił się powtórnie z Filomeną z Parysów z którą miał córkę Eleonorę (późniejszą Rozborską).

</doc>
<doc id="4650771" url="https://pl.wikipedia.org/wiki?curid=4650771" title="André Aciman">
André Aciman

André Aciman (ur. 2 stycznia 1951 w Aleksandrii) – amerykański pisarz.
Życiorys.
Urodził się i wychował w Aleksandrii. Obecnie pracuje jako profesor w Graduate Center of City University of New York, gdzie uczy historii teorii literatury oraz dzieł Marcela Prousta. Wcześniej uczył kreatywnego pisania na Uniwersytecie Nowojorskim oraz literatury francuskiej na Uniwersytecie w Princeton oraz Bard College.
Jest autorem kilku powieści w tym "Tamte dni, tamte noce", która zdobyła Lambda Literary Award. Na jej bazie powstał także film. W 1995 opublikował pamiętnik "Wyjście z Egiptu", który zdobył Whiting Awards. W wywiadzie z 2019 stwierdził jednak, że jego najlepszą powieścią jest "Osiem białych nocy". 
Ożenił się z Susan Wiviott. Mają trzech synów: Alexandra oraz bliźnięta, Philipa i Michaela.

</doc>
<doc id="4650775" url="https://pl.wikipedia.org/wiki?curid=4650775" title="Hiei (góra)">
Hiei (góra)

 – góra o wysokości 848 m w Japonii, wznosząca się nad zachodnim brzegiem jeziora Biwa; zbocza góry rozciągają się na teren zachodniej części miasta Ōtsu w prefekturze Shiga i północno-wschodniej części miasta Kioto w prefekturze Kioto.
Na szczycie znajduje się kompleks klasztorny Enryaku-ji, założony w 788 roku, jeden z głównych ośrodków religijnych buddyjskiej sekty tendai.
Na szczyt góry można się dostać autobusem lub liniami kolei linowo-terenowej i linowej.
Po wyjściu z kolejki linowej można zwiedzić Garden Museum Hiei, zainspirowane francuskim malarstwem impresjonistycznym. To muzeum sztuki ogrodowej, podzielone na sześć części, z klimatem wzgórz Prowansji zajmuje powierzchnię 1,7 ha i można tam zobaczyć krajobrazy stworzone np. na podstawie "Liliowego stawu" Claude’a Moneta. 

</doc>
<doc id="4650776" url="https://pl.wikipedia.org/wiki?curid=4650776" title="Hiei-zan">
Hiei-zan



</doc>
<doc id="4650777" url="https://pl.wikipedia.org/wiki?curid=4650777" title="Hieizan">
Hieizan



</doc>
<doc id="4650778" url="https://pl.wikipedia.org/wiki?curid=4650778" title="Hiei-san">
Hiei-san



</doc>
<doc id="4650781" url="https://pl.wikipedia.org/wiki?curid=4650781" title="Tamte dni, tamte noce">
Tamte dni, tamte noce



</doc>
<doc id="4650786" url="https://pl.wikipedia.org/wiki?curid=4650786" title="Ebéjico">
Ebéjico

Ebéjico – miasto w Kolumbii, w departamencie Antioquia.

</doc>
<doc id="4650788" url="https://pl.wikipedia.org/wiki?curid=4650788" title="El Bagre">
El Bagre

El Bagre – miasto w Kolumbii, w departamencie Antioquia.

</doc>
<doc id="4650789" url="https://pl.wikipedia.org/wiki?curid=4650789" title="El Carmen de Viboral">
El Carmen de Viboral

El Carmen de Viboral – miasto i gmina w Kolumbii, w departamencie Antioquia. 

</doc>
<doc id="4650791" url="https://pl.wikipedia.org/wiki?curid=4650791" title="El Peñol">
El Peñol

El Peñol – miasto w Kolumbii, w departamencie Antioquia.

</doc>
<doc id="4650794" url="https://pl.wikipedia.org/wiki?curid=4650794" title="El Santuario">
El Santuario

El Santuario – miasto w Kolumbii, w departamencie Antioquia.

</doc>
<doc id="4650797" url="https://pl.wikipedia.org/wiki?curid=4650797" title="Entrerríos">
Entrerríos

Entrerríos – miasto w Kolumbii, w departamencie Antioquia.

</doc>
<doc id="4650798" url="https://pl.wikipedia.org/wiki?curid=4650798" title="Mistrzostwa Europy w Lekkoatletyce 1974 – bieg na 5000 m mężczyzn">
Mistrzostwa Europy w Lekkoatletyce 1974 – bieg na 5000 m mężczyzn

Bieg na dystansie 5000 metrów mężczyzn był jedną z konkurencji rozgrywanych podczas XI Mistrzostw Europy w Rzymie. Biegi eliminacyjne zostały rozegrane 6 września, a bieg finałowy 8 września 1974 roku. Zwycięzcą tej konkurencji został reprezentant Wielkiej Brytanii Brendan Foster. W rywalizacji wzięło udział dwudziestu sześciu zawodników z osiemnastu reprezentacji.
Wyniki.
Eliminacje.
Rozegrano trzy biegi eliminacyjne. Do finału awansowało po czterech najlepszych zawodników każdego biegu eliminacyjnego (Q), a także trzech spośród pozostałych z najlepszymi czasami (q).
Bieg 1
Bieg 2
Bieg 3

</doc>
<doc id="4650800" url="https://pl.wikipedia.org/wiki?curid=4650800" title="Fredonia (Kolumbia)">
Fredonia (Kolumbia)

Fredonia – miasto w Kolumbii, w departamencie Antioquia.

</doc>
<doc id="4650803" url="https://pl.wikipedia.org/wiki?curid=4650803" title="Frontino (Kolumbia)">
Frontino (Kolumbia)

Frontino – miasto w Kolumbii, w departamencie Antioquia.

</doc>
<doc id="4650805" url="https://pl.wikipedia.org/wiki?curid=4650805" title="Giraldo">
Giraldo

Giraldo – miasto w Kolumbii, w departamencie Antioquia.

</doc>
<doc id="4650807" url="https://pl.wikipedia.org/wiki?curid=4650807" title="Bir Anzaran">
Bir Anzaran

Bir Anzaran (, "Biʾr Anzarān"; ) – osada leżąca w Saharze Zachodniej.
Bir Anzaran leży w środkowej części Sahary Zachodniej, która znajduje się pod kontrolą Maroka. Według marokańskiego podziału administracyjnego leży w prowincji , w regionie Ad-Dachla-Wadi az-Zahab. W 2014 r. miejscowość liczyła 6244 mieszkańców.
Miejscowość jest położona na pustyni w obszarze ciepłego klimatu pustynnego (w Klasyfikacji klimatów Köppena klasyfikowany jako BWh). Średnia roczna temperatura wynosi 21,9 °C, średnia suma rocznych opadów wynosi 39 mm.

</doc>
<doc id="4650814" url="https://pl.wikipedia.org/wiki?curid=4650814" title="Konsulat Generalny Republiki Austrii w Krakowie">
Konsulat Generalny Republiki Austrii w Krakowie

Konsulat Generalny Austrii w Krakowie, Konsulat Generalny Republiki Austrii w Krakowie () – misja konsularna Republiki Austriackiej w Krakowie przy ul. Krupniczej 42.
Okręg konsularny Konsulatu Generalnego Austrii w Krakowie obejmuje województwa:
Przy konsulacie generalnym ma swoją siedzibę Instytut Austriacki w Krakowie, ul. Napoleona Cybulskiego 9 (1992-).
Historia.
Pierwsze przedstawicielstwo Austrii w Krakowie pod szyldem Austriackiej Placówki Paszportowej ("Österreichisches Passstelle") mieściło się budynku ówczesnego Banku Przemysłowego w Krakowie, obecnie Banku Pekao, z 1913 (proj. Ludwika Wojtyczki i Kazimierza Wyczyńskiego) przy ul. Szewskiej 1/Rynku Głównym 31 (1924), ul. Wolskiej 4, ob. ul. Piłsudskiego (1928-1933), w domu z 1930 przy ul. Kopernika 6 (1934-1936), następnie w randze konsulatu honorowego w pałacu biskupa Floriana z Mokrska z XIV w. przy ul. Kanoniczej 18 (1938).
Po przemianach ustrojowych w 1990 funkcjonował w randze konsulatu generalnego przy ul. Napoleona Cybulskiego 9 (1990–2013). W latach 2013–2016 był to konsulat honorowy który mieścił się przy ul. Armii Krajowej 19. W 2016 reaktywowano konsulat generalny z obszarem konsularnym obejmującym trzy województwa: małopolskie, podkarpackie i świętokrzyskie, od 2019 z siedzibą w Willi Marii Lewalskiej z 1925 (proj. Ludwika Wojtyczki) przy ul. Krupniczej 42.

</doc>
<doc id="4650823" url="https://pl.wikipedia.org/wiki?curid=4650823" title="Mani Cooper">
Mani Cooper

Manon „Mani” Cooper (ur. 6 czerwca 2003 w Kettering) – brytyjska kombinatorka norweska, startująca również w zawodach skoków narciarskich. Reprezentantka austriackiego klubu SV Innsbruck Bergisel. Uczestniczka zimowych igrzysk olimpijskich młodzieży (2020) oraz mistrzostw świata juniorów (2020, 2021). Rekordzistka Wielkiej Brytanii w długości skoku narciarskiego kobiet.
Przebieg kariery.
Po raz pierwszy styczność ze skokami narciarskimi Cooper miała w 2012 roku podczas konkursu w Innsbrucku w ramach 60. Turnieju Czterech Skoczni. Krótko później jej rodzina przeprowadziła się do Innsbrucku, gdzie w wieku dziesięciu lat zaczęła trenować w klubie SV Innsbruck Bergisel, skupiając się głównie na kombinacji norweskiej. Wkrótce później otrzymała ofertę dołączenia do Tyrolskiego Związku Narciarskiego, co dało jej możliwość udziału w oficjalnych zawodach organizowanych przez austriacki związek – w swoim pierwszym konkursie wystartowała w wieku 12 lat. Od 2018 uczęszcza do gimnazjum sportowego w Stams.
W oficjalnych zawodach międzynarodowych w kombinacji norweskiej rozgrywanych pod egidą FIS zadebiutowała w styczniu 2019 w Trondheim, zajmując 6. i 5. lokatę w zawodach Youth Cup. W marcu 2019 w Chaux-Neuve po raz pierwszy wzięła też udział w Alpen Cupie, zajmując 13. lokatę (Gundersen HS60/5 km). W ten sam weekend w tym samym miejscu zadebiutowała też w cyklu Alpen Cup w skokach narciarskich, plasując się na 37. miejscu.
W październiku 2019 zadebiutowała w konkursie FIS Cup w skokach narciarskich, zajmując 28. miejsce w Villach. W grudniu 2019 po raz pierwszy punktowała w Alpen Cupie w skokach narciarskich, plasując się w Seefeld na 29. pozycji. W styczniu 2020 wzięła udział w Zimowych Igrzyskach Olimpijskich Młodzieży 2020 – w rywalizacji kombinatorek norweskich była 19. (Gundersen HS90/4 km). W lutym 2020 w Knyken dwukrotnie stała na podium słabo obsadzonych (w obu konkursach startowało pięć zawodniczek) zawodów FIS Youth Cup w kombinacji norweskiej (Gundersen HS75/3 km) w starszej kategorii wiekowej (zawodniczki urodzone w latach 2002–2004), zajmując 2. i 3. lokatę. W tym samym miesiącu w Eisenerz zadebiutowała w Pucharze Kontynentalnym w kombinacji norweskiej – w pierwszym konkursie (start masowy 5 km/HS109) została zdyskwalifikowana, a w drugim (Gundersen HS109/5 km) zdobyła pierwsze punkty tego cyklu, plasując się na 25. lokacie. W marcu 2020 w Oberwiesenthal wzięła udział w mistrzostwach świata juniorów – zajęła 32. pozycję w rywalizacji kombinatorek norweskich (Gundersen HS105/5 km), a do konkursu skoczkiń narciarskich nie przystąpiła, mimo wcześniejszego zgłoszenia się do udziału w tych zmaganiach.
W styczniu 2021 w Eisenerz po raz drugi w karierze zdobyła punkty Pucharu Kontynentalnego w kombinacji norweskiej, zajmując 29. lokatę (Gundersen HS109/5 km). W lutym 2021 w Lahti wystąpiła ma mistrzostwach świata juniorów, plasując się na 29. pozycji w rywalizacji indywidualnej (Gundersen HS100/5 km). Później w tym samym miesiącu zajęła 2. lokatę w mistrzostwach Austrii juniorów w kombinacji norweskiej (Gundersen HS109/5 km).
W sierpniu 2022 roku ogłosiła zakończenie kariery.

</doc>
<doc id="4650827" url="https://pl.wikipedia.org/wiki?curid=4650827" title="Kościół San Lazzaro dei Mendicanti">
Kościół San Lazzaro dei Mendicanti

Kościół San Lazzaro dei Mendicanti () – rzymskokatolicki kościół w Wenecji w dzielnicy (sestiere) Castello. Pełni funkcję kaplicy Szpitala Miejskiego (Ospedale di Venezia) w Wenecji. Wśród zgromadzonych w jego wnętrzu dzieł sztuki wyróżnia się monument nagrobny admirała Alvise Moceniga, dłuta Giuseppe Sardiego oraz obraz "Św. Helena adorująca krzyż", jedyne dzieło Guercina w Wenecji.
Historia.
Nazwa kościoła, San Lazzaro dei Mendicanti (św. Łazarza [Braci] Żebrzących) pochodzi od zakonu żebrzącego, mającego za patrona św. Łazarza, który od 1262 roku prowadził hospicjum dla trędowatych pod tym samym wezwaniem, położony na wyspie również o tej samej nazwie. Ponieważ z czasem dla kolejnych pacjentów, cierpiących na choroby zakaźne, zaczęło brakować miejsca, postanowiono zbudować nowy obiekt. Na lokalizację wybrano bagnisty teren na tyłach Scuola Grande di San Marco. Przewidziano w nim również miejsce dla dziewcząt, które miały uczyć się zawodu, a najbardziej utalentowane spośród nich – zdobywać wykształcenie muzyczne. W 1601 roku zakon założył w tym miejscu Hospicjum św. Łazarza, jedno z czterech ówczesnych hospicjów miasta (Maggiori Ospedali). Klasztor hospicjum i budynek kościoła zaprojektował w tym samym roku Vincenzo Scamozzi. Prace budowlane zostały ukończone 30 lat później, a w 1636 roku kościół konsekrowano. Fasadę świątyni, wychodzącą na kanał Rio dei Mendicanti, zaprojektował Antonio Sardi opierając się na wcześniejszym projekcie Scamozziego. Została ona zbudowana i ukończona w 1673 roku przez jego syna Giuseppe. Wnętrze, zrealizowane w latach 1634–1637 według projektu Francesca Contina, było przeznaczone zarówno dla posług liturgicznych, jak i dla koncertów muzycznych, które odbywały się na galerii, biegnącej wzdłuż prawej ściany. W przedsionku kościoła funkcjonowała kaplica pogrzebowa.
Po upadku Republiki Weneckiej dotychczasowe hospicjum przekształcono w 1808 roku w Szpital Wojskowy (Ospedale Militare), a w 1819 – w Szpital Miejski (Ospedale Civile), noszący wezwanie św. św. Jana i Pawła (Ospedale SS. Giovanni e Paolo). 
Na przełomie 2018 i 2019 roku dokonano renowacji fasad kościoła i byłego klasztoru przywracając im dawny wygląd.
Architektura.
Kompleks kościelno-klasztorny, rozciągający się wzdłuż kanału Rio de Mendicanti ma około 125 metrów szerokości, z czego około 55 metrów przypada na każde ze skrzydeł i około 15 metrów na fasadę kościoła w centrum. Schemat kościoła częściowo naśladuje plan Ospedale degli Incurabili autorstwa Jacopa Sansovina, przerobiony później według założeń palladiańskich na świątynię jednonawową z dwoma ołtarzami bocznymi przy każdej ścianie. Jej cechą charakterystyczną są duże okna termalne (dioklecjańskie).
Kampanila.
Mierząca 32 metrów wysokości kampanila, zbudowana w tym samym okresie co kościół, jest pozbawiona dzwonów. Po jej południowej stronie znajduje się zegar słoneczny.
Wnętrze.
Szare ściany kościoła zdobią geometryczne, marmurowe detale. W ołtarzu głównym autorstwa Giuseppe Sardiego znajduje się obraz "Wskrzeszenie Łazarza", namalowany w 1857 roku Giovanniego Fino. Na prawej ścianie wisi obraz "Chrystus na krzyżu, z Maryją Dziewicą i św. Janem" pędzla Paola Veronese, a na lewej – "Święta Helena adorująca krzyż", jedyne dzieło Guercina w Wenecji oraz "Święta Urszula i jedenaście tysięcy dziewic" Jacopa Tintoretta. W kościele znajdują się liczne grobowce, w tym dwa zaprojektowane przez Longhenę. Całą tylną ścianę zajmuje pomnik nagrobny Alvise Moceniga, który w latach 50. XVII wieku pokonał Turków na Krecie, a w 1654 roku zginął w bitwie. Jego posąg znajduje się w niszy w centrum monumentu. Ze względu na różnorodność użytych marmurów i inwencję w ich opracowaniu, bogactwo szczegółów i wyjątkowość programu ikonograficznego, a także jego monumentalne wymiary, kompleks ten, rozpoczęty w 1657 roku, należy do arcydzieł weneckiego baroku.
Kaplica pogrzebowa.
Pomiędzy wewnętrznymi a zewnętrznymi drzwiami kościoła znajduje się wyłożony kafelkami korytarz, wykorzystywany jako kaplica pogrzebowa. W korytarzu tym znajduje się kilka pomników, w tym dwa autorstwa Sardiego. Poprzez drzwi w obie strony rozciągają się krużganki. 

</doc>
<doc id="4650829" url="https://pl.wikipedia.org/wiki?curid=4650829" title="Tadżycki Uniwersytet Rolniczy im. Szirinszoha Szohtemura">
Tadżycki Uniwersytet Rolniczy im. Szirinszoha Szohtemura

Tadżycki Uniwersytet Rolniczy im. Szirinszoha Szohtemura (, ) – tadżycka publiczna szkoła wyższa funkcjonująca w Duszanbe.
Poprzednikiem uczelni był Instytut Ogrodniczy założony w 1931 roku w Chodżencie. W 1934 roku został on zreorganizowany i przemianowany na Tadżycki Instytut Rolniczy. W 1944 roku instytut został przeniesiony do stolicy Tadżykistanu, Stalinabadu. W 1992 roku, po uzyskaniu przez Tadżykistan niepodległości, instytut uzyskał status uniwersytetu. 
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4650836" url="https://pl.wikipedia.org/wiki?curid=4650836" title="Stadion Wisły Kraków (1922)">
Stadion Wisły Kraków (1922)

Stadion Wisły Kraków – wielofunkcyjny stadion w Krakowie, w Polsce, wybudowany w 1922, zlikwidowany w 1953 roku. Mógł pomieścić 1800 widzów. Swoje spotkania rozgrywali na nim piłkarze klubu Wisła Kraków.
Stadion posiadał drewnianą trybunę zaprojektowaną przez Romana Bandurskiego, wzorowaną na budynkach dawnej wystawy architektonicznej, gdzie mieściło się poprzednie boisko klubu. Wyposażony był również w bieżnię lekkoatletyczną oraz zegar firmy Omega.
Historia.
Niedługo przed wybuchem I wojny światowej, 5 kwietnia 1914 roku Wiśle Kraków udało się otworzyć własne boisko na terenie dawnej wystawy architektonicznej, na tzw. „Oleandrach”. Wybuch wojny sprawił jednak, że działalność klubu została zawieszona; natomiast na całym terenie powystawowym wraz z boiskiem Wisły zostały zakwaterowane oddziały wojskowe, a po ich wymarszu na front urządzono tam obory dla krów. Na dodatek 12 marca 1915 roku obiekty powystawowe strawił pożar. Wisła wznowiła swą działalność w lipcu 1918 roku, ale nie powróciła już na swoje poprzednie boisko, które uległo likwidacji, zamiast tego korzystała z obiektów Cracovii i Makkabi Kraków. Czyniła również starania celem uzyskania nowego boiska, które udało się wybudować na terenie rozparcelowanego toru wyścigów konnych. Jego otwarcie miało miejsce 8 kwietnia 1922 roku, a poświęcenia dokonał kapucyn o. Kazimierz Władysław Madejewski („Anioł”)
Tego dnia na inaugurację Wisła wygrała z Pogonią Lwów 4:2. Tuż obok stadionu Wisły (na północ od niego) znajdował się stadion Jutrzenki Kraków. W 1927 roku naprzeciwko głównej trybuny stanął zegar firmy Omega. 14 sierpnia 1935 roku stadion nawiedziła gwałtowna burza, która zniszczyła główną trybunę. W ciągu kilku lat została ona odbudowana, nie była już jednak tak okazała jak dawniej. Podczas II wojny światowej, w czasie okupacji niemieckiej obiekt służył drużynie Deutsche Turn- und Sportgemeinschaft (DTSG). Po zajęciu miasta przez Armię Czerwoną już 28 stycznia 1945 roku zorganizowano na obiekcie pierwsze mecze polskich drużyn. W 1946 roku po raz kolejny trybuna stadionu została zniszczona przez burzę; tym razem odbudowano ją już tylko prowizorycznie. W maju 1953 roku oddano do użytku nowy stadion Wisły, który powstał tuż obok, w miejscu w którym od 1948 roku był tor żużlowy. Stary stadion Wisły został natomiast zlikwidowany.
W trakcie istnienia stadionu grająca na nim Wisła Kraków czterokrotnie zdobywała tytuł mistrza kraju (w latach 1927, 1928, 1949 i 1950; w sezonie 1951 również triumfowała w rozgrywkach ligowych, ale wówczas jedyny raz w historii tytuł mistrza Polski przyznano zwycięzcy rozgrywek o Puchar Polski, którym została Unia Chorzów). 5 września 1926 roku na stadionie rozegrano finał pierwszej w historii i jedynej w okresie międzywojennym edycji piłkarskiego Pucharu Polski (Wisła Kraków – Sparta Lwów 2:1). Jeden raz, 19 lipca 1925 roku, na obiekcie wystąpiła piłkarska reprezentacja Polski, przegrywając towarzysko z Węgrami 0:2. Obiekt był także areną lekkoatletycznych Mistrzostw Polski w latach 1925 (tylko zawody mężczyzn), 1928 (zawody kobiet), 1935 (zawody kobiet), 1946 oraz 1950.

</doc>
<doc id="4650840" url="https://pl.wikipedia.org/wiki?curid=4650840" title="Siergiej Bałasanian">
Siergiej Bałasanian

Siergiej Artemjewicz Bałasanian (, ; ur. w Aszchabadzie, zm. 3 czerwca 1982 w Moskwie) – ormiański kompozytor, dyrygent, pedagog.
Życiorys.
W 1928 został dyrygentem w teatrze dramatycznym w Erywaniu, w 1935 ukończył studia na wydziale historyczno-teoretyczny Konserwatorium Moskiewskiego, później pracował i wykładał w Tadżykistanie. Od 1948 do 1955 był wykładowcą, a od 1962 do 1971 szefem wydziału kompozycji Konserwatorium Moskiewskiego, w 1965 otrzymał tytuł profesora. Komponował utwory na orkiestrę (m.in. symfonie, koncerty i sonaty) oparte na ormiańskim i tadżyckim folklorze, a także opery, m.in. "Bachtior i Nisso" (1954) i balety, m.in. "Leila i Medżnun" (1947). W 1949 został laureatem Nagrody Państwowej ZSRR; otrzymał też tytuł Ludowego Artysty RFSRR.

</doc>
<doc id="4650841" url="https://pl.wikipedia.org/wiki?curid=4650841" title="Dororo">
Dororo

 – shōnen-manga autorstwa Osamu Tezuki, opublikowana w latach 1967–1969.
Na podstawie mangi powstały dwie adaptacje w formie anime. Pierwsza z ich, czarno-biała, została wyemitowana w 1969 roku. Druga z nich została wyprodukowana przez studio MAPPA i Tezuka Productions i wyemitowana w 2019 roku. Ponadto powstał także film live action, oraz przedstawienie teatralne. Od 2018 roku powstaje remake mangi.
W Polsce remake mangi pod tytułem jest wydawany przez Waneko.
Fabuła.
"Rōnin" o imieniu i młoda sierota przemierzają Japonię okresu Sengoku w poszukiwaniu demonów, które są w posiadaniu organów i kończyn Hyakkimaru.
Manga.
Manga początkowo ukazywała się w czasopiśmie „Shūkan Shōnen Sunday” od 27 sierpnia 1967 do 22 lipca 1968, kiedy to wydawanie mangi zostało anulowane, i w konsekwencji przeniesione do czasopisma „Bōken'ō” wydawnictwa Akita Shoten, gdzie kolejne rozdziały ukazywały się od maja do października 1969, kiedy to manga została ukończona. Następnie wydawnictwo Akita Shoten wydało tę mangę w czterech tankōbonach w latach 1971–1972.
Mangę tę wydało w 1981 roku również wydawnictwo Kōdansha.
Akita Shoten wydało tę mangę ponownie w 1990 roku, tym razem w 3 tomach, a w 1994 roku wydało trzytomową wersję w formacie bunkobon.
W 2009 roku Kōdansha ponownie wydała mangę, tym razem w dwóch tomach.
Remake.
W sierpniu 2018 roku, w październikowym numerze czasopisma „Gekkan Champion RED” wydawnictwa Akita Shoten ogłoszono, że powstanie remake mangi. Ilustracje w oparciu o oryginał tworzy Satoshi Shiki. Remake został zatytułowany , a kolejne rozdziały ukazują się od 19 października 2018 roku w „Gekkan Champion RED”. W maju 2021 podano do wiadomości, że manga weszła w swoją finałową fazę. 
W Polsce licencję na wydanie mangi zakupiło wydawnictwo Waneko.
Anime.
Adaptacja z 1969 roku.
Na podstawie mangi powstała czarno-biała seria anime, za którego produkcję odpowiedzialne były firmy Mushi Production oraz Fuji Television Network Corporation. Producentem serii był Tatsuo Shibayama, reżyserem Gizaburo Sugii, a za muzykę odpowiedzialny był Tomita Isao. Seria składa się z 26 odcinków. Kolejne odcinki emitowane były na kanale Fuji TV od 6 kwietnia 1969 do 28 września 1969 roku. Czołówką serii jest utwór . Jej tekst napisał Suzuki Yoshitake, muzykę Tomita Isao, a śpiewa ją Fujita Toshiko. Seria początkowo nazywała się , lecz w trakcie emisji jej nazwa została zmieniona na . Ponadto, odcinki 14-15, 18-20, 23 i 25 nie stanowią adaptacji mangi, przedstawiając całkowicie oryginalną opowieść.
Adaptacja z 2019 roku.
W marcu 2018 roku ogłoszono powstawanie nowej adaptacji mangi, która miałaby powstać we współpracy studia MAPPA oraz Tezuka Productions. Seria składa się z 24 odcinków.
Seria powstała we współpracy studia MAPPA oraz Tezuka Productions na podstawie projektów Twin Engine. Reżyserem serii został Kazuhiro Furuhashi, Yasuko Kobayashi był odpowiedzialny za scenariusze, Satoshi Iwataki przygotował projekty postaci, a muzykę skomponował Yoshihiro Ike. Amazon wykupił prawo do emisji internetowej na wyłączność zarówno na terenie Japonii jak i poza nią. Seria emitowana była w serwisie Amazon Prime Video od 7 stycznia 2019 roku. Ponadto seria emitowana była także na kanałach Tokyo MX, BS11 i Jidaieki Senmon Channel.

</doc>
<doc id="4650842" url="https://pl.wikipedia.org/wiki?curid=4650842" title="Mistrzostwa Europy w Lekkoatletyce 1974 – bieg na 10 000 m mężczyzn">
Mistrzostwa Europy w Lekkoatletyce 1974 – bieg na 10 000 m mężczyzn

Bieg na dystansie 10 000 metrów mężczyzn był jedną z konkurencji rozgrywanych podczas XI Mistrzostw Europy w Rzymie. Rozegrano od razu bieg finałowy 2 września 1974 roku. Zwycięzcą tej konkurencji został reprezentant Niemieckiej Republiki Demokratycznej Manfred Kuschmann. W rywalizacji wzięło udział trzydziestu jeden zawodników z siedemnastu reprezentacji.

</doc>
<doc id="4650843" url="https://pl.wikipedia.org/wiki?curid=4650843" title="Dororo i Hyakkimaru">
Dororo i Hyakkimaru



</doc>
<doc id="4650846" url="https://pl.wikipedia.org/wiki?curid=4650846" title="Okja">
Okja

Okja (hangul: 옥자, MOCT: "Ok-ja") – południowokoreańsko-amerykański film przygodowy z 2017 roku w reżyserii Bonga Joon-ho o dziewczynie hodującej zmodyfikowaną superświnię, film platformy Netflix.
Film miał premierę 19 maja 2017 w konkursie głównym na 70. MFF w Cannes. Obraz otrzymał Nagrodę Koreańskiego Stowarzyszenia Krytyków Filmowych w 2017 roku.
Fabuła.
Młoda Koreanka stara się uratować swoje ukochane zwierzę – zmodyfikowaną genetycznie, przypominającą hipopotama świnię, o imieniu Okja. Pomaga jej w tym grupa ekologicznych aktywistów, którzy występują przeciwko polityce potężnego międzynarodowego koncernu.
Obsada.
W filmie wystąpili m.in.:
Odbiór.
Krytyka w mediach.
Film spotkał się z pozytywną reakcją krytyków. W serwisie Rotten Tomatoes 86% z 222 recenzji zostało uznanych za pozytywne, a średnia ważona ocen wystawionych na ich podstawie wyniosła 7,54/10. Na portalu Metacritic średnia ważona ocen wystawionych na podstawie 36 recenzji wyniosła 75 punktów na 100.

</doc>
<doc id="4650864" url="https://pl.wikipedia.org/wiki?curid=4650864" title="Armenak Owanesjan">
Armenak Owanesjan

Armenak Owanesjan (orm. Արմենակ Հովհաննիսյան, ur. 28 lutego 1913 we wsi Bolszyje Sały obecnie w rejonie miasnikowskim w obwodzie rostowskim, zm. 21 czerwca 2002) – radziecki wojskowy, starszyna.
Życiorys.
Urodził się w ormiańskiej rodzinie chłopskiej. Pracował jako traktorzysta w kołchozie, od października 1936 do listopada 1938 odbywał służbę w Armii Czerwonej, po demobilizacji wrócił do domu. Po ataku Niemiec na ZSRR w lipcu 1941 ponownie został powołany do armii, walczył na Froncie Południowym, w końcu listopada 1941 został ranny i odesłany do szpitala w Stalingradzie. Po wyleczeniu ran wrócił na front, walczył na Froncie Południowo-Zachodnim, gdzie 27 maja 1942 został ponownie ranny, a także kontuzjowany, następnie wzięty do niewoli. Więziony w obozach jenieckich w Berdyczowie i Żytomierzu. W 1944 zbiegł z niewoli, wrócił do swoich i brał udział w dalszych walkach w składzie 170 gwardyjskiego pułku piechoty 57 Gwardyjskiej Dywizji Piechoty 8 Gwardyjskiej Armii 1 Frontu Białoruskiego. 1 sierpnia 1944 brał udział w walkach na przyczółku warecko-magnuszewskim w rejonie Chodkowa, gdzie podczas odpierania kontrataku wroga zniszczył karabin maszynowy wroga i zabił 6 żołnierzy wroga. W styczniu 1945 uczestniczył w walkach na południowy zachód od Garwolina, a od 4 do 10 lutego 1945 w walkach o Kostrzyn nad Odrą, gdzie przy odpieraniu niemieckiego ataku zabił ponad 20 Niemców. 18 kwietnia 1945 podczas bitwy o wzgórza Seelow zabił ponad 10 niemieckich żołnierzy. Po wojnie został zdemobilizowany. Pracował jako ślusarz i brygadzista w Nowoczerkasku.

</doc>
<doc id="4650873" url="https://pl.wikipedia.org/wiki?curid=4650873" title="Actinanthus syriacus">
Actinanthus syriacus

Actinanthus syriacus – gatunek rośliny z rodziny selerowatych. Jest jedynym przedstawicielem monotypowego rodzaju Actinanthus . W niektórych ujęciach gatunek ten bywa włączany do rodzaju kropidło "Oenanthe". Roślina ta rośnie na Bliskim Wschodzie – w Libanie i Syrii.

</doc>
<doc id="4650874" url="https://pl.wikipedia.org/wiki?curid=4650874" title="Actinanthus">
Actinanthus



</doc>
<doc id="4650877" url="https://pl.wikipedia.org/wiki?curid=4650877" title="Bernard Henri René Jacqueline">
Bernard Henri René Jacqueline



</doc>
<doc id="4650878" url="https://pl.wikipedia.org/wiki?curid=4650878" title="Elektorat Moguncji">
Elektorat Moguncji



</doc>
<doc id="4650879" url="https://pl.wikipedia.org/wiki?curid=4650879" title="Słucham Cię w radiu co tydzień">
Słucham Cię w radiu co tydzień

Słucham Cię w radiu co tydzień – singel polskiej piosenkarki Ani Karwan, wydany 26 kwietnia 2019 i promujący album "Ania Karwan".
Kompozycja zdobyła trzy z czterech możliwych wyróżnień (nagrodę jury, za słowa do piosenki, a także za muzykę) w konkursie "Premier" podczas 56. Krajowego Festiwalu Piosenki Polskiej w Opolu. Nagranie znalazło się na 3. miejscu listy Top-15 Wietrznego Radia, a także na 15. pozycji Szczecińskiej Listy Przebojów.
Geneza utworu i historia wydania.
Tekst do utworu przy współpracy z wokalistką napisała Karolina Kozak, a muzykę wraz z wokalistką skomponowali Bogdan Kondracki oraz Tomasz Świerk. Wokalistka zapytana o to, kto jest adresatem utworu i o czym on traktuje, odpowiedziała:
Singel ukazał się w formacie promo oraz digital download 26 kwietnia 2019 na terenie Polski.
22 maja 2019 utwór został zaprezentowany telewidzom stacji TVN w programie "Dzień dobry TVN". Sześć dni później singel w wersji akustycznej został wykonany na żywo w ramach cyklu recitali Poplista Live Sessions radia RMF FM. 15 czerwca 2019 singel został zaprezentowany w konkursie "Premier" podczas 56. Krajowego Festiwalu Piosenki Polskiej w Opolu i okazał się zwycięzcą. Oprócz nagrody jury (czeku na 35 000 złotych), wokalistka otrzymała także dwie inne nagrody przyznane przez Stowarzyszenie Autorów ZAiKS (za muzykę i słowa do piosenki). 14 sierpnia 2019 utwór wybrzmiał podczas koncertu "Love to Dance" na festiwalu Top of the Top w Sopocie. 13 września 2019 wokalistka wykonała singel w ramach cyklu koncertów "Blackout" w Studiu Koncertowym S-1 Radia Szczecin.
Utwór był jedną z piętnastu finałowych propozycji w ramach organizowanego przez OGAE konkursu piosenki OGAE Song Contest 2019 (zwycięzcą konkursu okazał się inny singel wokalistki, „Głupcy”).
Teledysk.
Do utworu powstał teledysk w reżyserii Dawida Klepadło, który udostępniono w dniu premiery singla za pośrednictwem serwisu YouTube. W wideoklipie piosenkarka wystąpiła wraz z Konradem Jałowcem.
Pozycje na listach przebojów.
Utwór znalazł się na 3. miejscu listy Top-15 Wietrznego Radia, a także na 15. pozycji na Szczecińskiej Liście Przebojów Radia Szczecin.

</doc>
<doc id="4650881" url="https://pl.wikipedia.org/wiki?curid=4650881" title="Irish Premier League w piłce siatkowej mężczyzn (2018/2019)">
Irish Premier League w piłce siatkowej mężczyzn (2018/2019)

Irish Premier League 2018/2019 – 51. sezon rozgrywek o ligowe mistrzostwo Irlandii organizowane przez Irlandzki Związek Piłki Siatkowej ("Volleyball Ireland"). Zainaugurowane zostały 14 października 2018 roku i trwały do 28 kwietnia 2019 roku. 
W rozgrywkach wzięło udział sześć drużyn. W porównaniu do sezonu 2017/2018 do ligi nie zgłosiły się: , oraz . Awans z Division 1 uzyskał natomiast klub .
Po raz piąty mistrzostwo zdobył klub .
System rozgrywek.
Sześć drużyn rozegrało system każdy z każdym po dwa spotkania. Mistrzostwo zdobył zespół, który po rozegraniu wszystkich spotkań miał największą liczbę punktów.
Rozgrywki.
Tabela wyników.
 
 
 
 
 
 
 
 
 
 
 
 
 
 
 
 
 
 

</doc>
<doc id="4650882" url="https://pl.wikipedia.org/wiki?curid=4650882" title="Darius Bazley">
Darius Bazley

Darius Denayr Bazley (ur. 12 czerwca 2000 w Bostonie) – amerykański koszykarz, występujący na pozycji niskiego skrzydłowego, aktualnie zawodnik zespołu Phoenix Suns.
Do NBA trafił bezpośrednio po ukończeniu szkoły średniej.
W 2018 wystąpił w trzech meczach gwiazd amerykańskich szkół średnich McDonald’s All-American, Jordan Brand Classic, Nike Hoop Summit.
W 2019 reprezentował barwy Oklahoma City Thunder podczas rozgrywek letniej ligi NBA.
9 lutego 2023 został wytransferowany do Phoenix Suns.

</doc>
<doc id="4650883" url="https://pl.wikipedia.org/wiki?curid=4650883" title="Mistrzostwa Europy w Lekkoatletyce 1974 – maraton mężczyzn">
Mistrzostwa Europy w Lekkoatletyce 1974 – maraton mężczyzn

Bieg maratoński mężczyzn był jedną z konkurencji rozgrywanych podczas XI Mistrzostw Europy w Rzymie. Został rozegrany 8 września 1974 roku. Zwycięzcą tej konkurencji został reprezentant Wielkiej Brytanii Ian Thompson. W rywalizacji wzięło udział trzydziestu zawodników z szesnastu reprezentacji.

</doc>
<doc id="4650889" url="https://pl.wikipedia.org/wiki?curid=4650889" title="Gérard Battaglia">
Gérard Battaglia

Gérard Battaglia (ur. 26 marca 1937) – monakijski żeglarz sportowy, olimpijczyk.
Dwukrotnie reprezentował swój kraj na igrzyskach olimpijskich - w 1960 w Rzymie startując w klasie Dragon zajął 23. miejsce, a w 1976 w Montrealu zajął 23. miejsce w klasie Soling.
Jego syn Philippe oraz krewny René również reprezentowali Monako na igrzyskach olimpijskich.

</doc>
<doc id="4650900" url="https://pl.wikipedia.org/wiki?curid=4650900" title="Adenosciadium arabicum">
Adenosciadium arabicum

Adenosciadium arabicum – gatunek rośliny z rodziny selerowatych ("Apiaceae"). Jest jedynym przedstawicielem monotypowego rodzaju Adenosciadium . Klasyfikowany jest do plemienia "Apieae" z podrodziny "Apioideae". Występuje w południowo-zachodniej części Półwyspu Arabskiego.

</doc>
<doc id="4650913" url="https://pl.wikipedia.org/wiki?curid=4650913" title="Stadion Polonii Piła">
Stadion Polonii Piła

Stadion Polonii Piła – stadion piłkarsko-żużlowy w Pile, w Polsce. Wchodzi w skład obiektów sportowych „Centrum”. Może pomieścić 12 000 widzów. Obiekt użytkowany jest przez żużlowców Polonii Piła. Długość toru wynosi 348,8 m, jego szerokość na prostych to 10 m, a na łukach 15 m.
Na obiekcie rozegrano m.in. finały Drużynowych Mistrzostw Świata (1997), Indywidualnych Mistrzostw Świata Juniorów (1998), Klubowego Pucharu Europy (2000) i Mistrzostw Europy Par (2011).

</doc>
<doc id="4650915" url="https://pl.wikipedia.org/wiki?curid=4650915" title="Kevin Porter (ur. 2000)">
Kevin Porter (ur. 2000)

Kevin Porter, właśc. Bryan Kevin Porter Jr. (ur. 4 maja 2000 w Seattle) – amerykański koszykarz, występujący na pozycji rzucającego obrońcy, obecnie zawodnik Houston Rockets.
W 2018 został wybrany najlepszym zawodnikiem szkół średnich stanu Waszyngton (Washington Mr. Basketball). Wystąpił też w turnieju Allen Iverson Roundball Classic.
21 stycznia 2021 został zawodnikiem Houston Rockets.

</doc>
<doc id="4650917" url="https://pl.wikipedia.org/wiki?curid=4650917" title="Mistrzostwa Europy w Lekkoatletyce 1974 – chód na 20 km mężczyzn">
Mistrzostwa Europy w Lekkoatletyce 1974 – chód na 20 km mężczyzn

Chód na 20 kilometrów mężczyzn był jedną z konkurencji rozgrywanych podczas XI Mistrzostw Europy w Rzymie. Został rozegrany 3 września 1974 roku. Zwycięzcą tej konkurencji został reprezentant Związku Radzieckiego Wołodymyr Hołubnyczy. W rywalizacji wzięło udział dwudziestu jeden zawodników z dwunastu reprezentacji.

</doc>
<doc id="4650919" url="https://pl.wikipedia.org/wiki?curid=4650919" title="Miodojad wyspowy">
Miodojad wyspowy

Miodojad wyspowy ("Meliphaga vicina") – gatunek małego ptaka z rodziny miodojadów (Meliphagidae). Występuje endemicznie na wyspach Tagula i Junet (Panatinani) w archipelagu Luizjadów. Nie jest zagrożony wyginięciem.
Taksonomia.
Po raz pierwszy gatunek opisali Walter Rothschild i Ernst Hartert w 1912. Holotyp, dorosły samiec odłowiony 8 kwietnia 1898, pochodził z wyspy Tagula, lecz nie podano dokładnej lokalizacji jego pozyskania. Pochodził z kolekcji Alberta S. Meeka. Trafił do Muzeum Historii Naturalnej w Tring. Autorzy nadali nowemu gatunkowi nazwę "Ptilotis analoga vicina", tym samym uznając go za podgatunek miodojada długodziobego ("M. analoga"). Dawniej bywał też łączony z miodojadem cienkodziobym ("M. gracilis"). Obecnie (2021) autorzy "Kompletnej listy ptaków świata" umieszczają miodojada wyspowego w rodzaju "Meliphaga". Międzynarodowy Komitet Ornitologiczny i autorzy HBW Alive klasyfikują go w obrębie "Microptilotis", nie wyróżniają podgatunków. Epitet gatunkowy "vicina" oznacza z łaciny „bliski”. W 2016 brakowało badań genetycznych pozwalających na ustalenie, czy miodojad wyspowy powinien być uznany za podgatunek miodojada długodziobego.
Morfologia.
Długość ciała wynosi 16,5–18 cm. Miodojad wyspowy jest stosunkowo duży na tle innych przedstawicieli rodzaju. Wymiary szczegółowe podane w milimetrach przedstawia poniższa tabela (nie określono liczby zbadanych osobników):
Dziób jest długi i smukły. Od jego kącika ciągnie się jasny, żółtawy pasek. Na pokrywach usznych znajduje się mała plama o intensywnie żółtej barwie. Na spodzie ciała brak pasków. Występuje jedynie oliwkowożółty nalot. Spód skrzydła kremowy z ochrowym nalotem. Tęczówka ma barwę od szarej po ciemnobrązową, dziób – czarną lub czarniawą.
Zasięg występowania, ekologia i zachowanie.
Miodojad wyspowy występuje na wyspach Tagula (około 866 km²) oraz sąsiedniej Junet (zwanej też Panatinani, 77 km²) w archipelagu Luizjadów, u południowo-wschodnich wybrzeży Nowej Gwinei. Jest jedynym przedstawicielem rodziny na Luizjadach. Miodojady wyspowe występują we wszelkich terenach leśnych od poziomu morza do 800 m n.p.m. Przebywają głównie w piętrze koron i podszycie. Według Pratta i Beehlera (2014) miodojady wyspowe najczęściej odzywają się w parach lub trójkach głosem "cheerie! ... cheerie!" (transkrypcja anglojęzyczna). Autorzy HBW podają sprzeczną informację, jakoby głos tego gatunku był dotychczas nieopisany (choć jednocześnie wzmiankują, że różni się od głosu miodojadów: długodziobego i cienkodziobego). W skład jego diety wchodzą owady, nektar i owoce. Brak informacji o lęgach.
Status i zagrożenia.
IUCN nadaje miodojadowi wyspowemu status najmniejszej troski (LC – "Least Concern") od 2020. Wcześniej, od 1994 miał status niedostateczne dane (DD – "Data Deficient"), a od 1988 klasyfikowany był jako zagrożony ("Threatened"). BirdLife International uważa populację za bardzo dużą (około 33–57 tysięcy dorosłych osobników), a jej trend wydaje się być stabilny. Być może zagrożeniem dla miodojadów wyspowych jest wycinka; na początku lat 90. XX wieku objęta wycinką i zniszczona była ponad połowa lasów na wyspie Tagula. Blisko spokrewniony z wyspowym miodojad długodzioby dość dobrze adaptuje się do życia w lasach poddanych wycince czy innej formie degradacji.

</doc>
<doc id="4650920" url="https://pl.wikipedia.org/wiki?curid=4650920" title="Mistrzostwa Świata U-19 w Piłce Ręcznej Mężczyzn 2019">
Mistrzostwa Świata U-19 w Piłce Ręcznej Mężczyzn 2019

Mistrzostwa Świata U-19 w Piłce Ręcznej Mężczyzn 2019 – ósme mistrzostwa świata U-19 w piłce ręcznej mężczyzn, oficjalny międzynarodowy turniej piłki ręcznej o randze mistrzostw świata organizowany przez IHF mający na celu wyłonienie najlepszej męskiej reprezentacji narodowej złożonej z zawodników do lat dziewiętnastu. Odbył się w dniach 6–18 sierpnia 2019 roku w Skopje. Tytułu zdobytego w 2017 roku broniła reprezentacja Francji.
Informacje ogólne.
Prawa do organizacji turnieju zostały przyznane Macedonii podczas kongresu IHF w listopadzie 2015 roku, kandydatura Chorwacji została bowiem wycofana już w jego trakcie.
W turnieju wystąpiły dwadzieścia cztery zespoły, automatycznie do mistrzostw zakwalifikowała się reprezentacja Hiszpanii jako organizator imprezy, a o pozostałe miejsca odbywały się kontynentalne kwalifikacje. W gronie uczestników miejsce przeznaczone dla Oceanii otrzymała następnie Portugalia. Losowanie grup zaplanowano na 29 maja 2019 roku w Bazylei i w jego wyniku utworzono cztery sześciozespołowe grupy.
Zawody zostały rozegrane w dwóch halach w Skopje. Reprezentacje w pierwszej fazie rywalizowały w ramach czterech sześciozespołowych grup systemem kołowym, a cztery czołowe zespoły z każdej grupy awansowały do fazy pucharowej. Szczegółowy harmonogram gier był potwierdzany przed każdą rundą fazy play-off.
W swoich półfinałach zwyciężyły Egipt i Niemcy, co oznaczało, że w decydującym pojedynku zmierzyły się zespoły debiutujące na tym etapie rozgrywek. W finale Egipcjanie okazali się lepsi od Niemców, zostając tym samym pierwszym w historii tych zawodów pozaeuropejskim mistrzem świata, Duńczycy po pokonaniu Portugalczyków zdobyli zaś piąty medal w tej kategorii wiekowej.
Po każdym meczu zostawał wybrany jego najlepszy zawodnik, a po zakończonym turnieju IHF opublikowała statystyki indywidualne i drużynowe.
Losowanie grup.
Przed losowaniem drużyny zostały podzielone na sześć koszyków.
W wyniku losowania wyłonione zostały cztery grupy liczące po sześć zespołów.
Nagrody indywidualne.
Nagrody indywidualne otrzymali:

</doc>
<doc id="4650926" url="https://pl.wikipedia.org/wiki?curid=4650926" title="Adenosciadium">
Adenosciadium



</doc>
<doc id="4650927" url="https://pl.wikipedia.org/wiki?curid=4650927" title="Biurowiec Skalar Office Center w Poznaniu">
Biurowiec Skalar Office Center w Poznaniu

Biurowiec Skalar Office Center, także Biurowiec Hydrobudowa-9 – budynek biurowy usytuowany przy ul. Góreckiej 1, róg ul. Hetmańskiej na Łazarzu na osiedlu administracyjnym św. Łazarz w Poznaniu.
Opis.
Architektura biurowca stanowi modernistyczne połączenie elementów szkła i aluminium. Projekt budynku powstał w pracowni architektonicznej Ewy i Stanisława Sipińskich. Bryła budynku składa się z dwóch skrzydeł, północnego i południowego, przylegających wewnętrznymi bokami do wspólnego, przeszklonego patio, które umożliwia komunikację między obiema skrzydłami obiektu.
We wnętrzu biurowca Skalar, który spełnia wymagania klasy A dla obiektów biurowych, zastosowano zaawansowane technicznie rozwiązania. Obiekt zaliczany jest do tzw. inteligentnych budynków, gdzie dzięki specjalnemu systemowi BMS (Building Management System), który zainstalowano w biurowcu, umożliwiającym kontrolę klimatu w budynku, możliwe jest sterowanie ogrzewaniem, klimatyzacją oraz wilgotnością powietrza w poszczególnych pomieszczeniach.
Historia.
Budowę budynku trwającą od października 2008, zakończono w październiku 2010. Pod koniec 2010 został oddany do użytku. Generalnym wykonawcą obiektu było przedsiębiorstwo budowlane Hydrobudowa 9. Biurowiec powstał na terenie, gdzie przez długi czas funkcjonowały biura i magazyny przedsiębiorstwa Hydrobudowa S.A.
Nagroda.
W 2011 biurowiec został nagrodzony w konkursie „International Property Awards”, w części europejskiej konkursu „Europe 2011 Award Winners”, gdzie otrzymał tytuł dla najlepszego polskiego projektu architektonicznego w kategorii „Best Office Architecture”. W tej edycji konkursu, w wymienionej kategorii, Skalar Office Center był jedynym polskim obiektem wyróżnionym przez międzynarodowe jury.
Linki zewnętrzne.
Zdjęcia biurowca na stronie pracowni architektonicznej Ewy i Stanisława Sipińskich

</doc>
<doc id="4650941" url="https://pl.wikipedia.org/wiki?curid=4650941" title="Sigvard Ericsson">
Sigvard Ericsson



</doc>
<doc id="4650947" url="https://pl.wikipedia.org/wiki?curid=4650947" title="Piłka siatkowa na Światowych Wojskowych Igrzyskach Sportowych 2019 – turniej halowy mężczyzn">
Piłka siatkowa na Światowych Wojskowych Igrzyskach Sportowych 2019 – turniej halowy mężczyzn

Piłka siatkowa mężczyzn na Światowych Wojskowych Igrzyskach Sportowych 2019 – zawody w siatkówce, które odbyły się w chińskim Wuhanie w dniach 20–26 października 2019 roku podczas igrzysk wojskowych.
W turnieju brało udział łącznie 10 drużyn męskich, które w pierwszej rundzie rywalizowały w dwóch grupach. Do półfinałów awansowały 2 najlepsze drużyny z każdej z grup. 3 i 4 drużyna z każdej grupy zagrały mecz o 5–8 miejsce. Mistrzostwa rozgrywane były w Jianghan University Gymnasium.
Medaliści.
"Źródło:"
Faza półfinałowa.
Końcowa klasyfikacja.
"Źródło:".

</doc>
<doc id="4650948" url="https://pl.wikipedia.org/wiki?curid=4650948" title="Dallas Roberts">
Dallas Roberts

Dallas Mark Roberts (ur. 10 maja 1970 w Houston) – amerykański aktor. Występował w roli Miltona Mameta w serialu "Żywe trupy" i jako Eliot Delson w "".
Życiorys.
Urodził się i wychował w Houston w Teksasie jako syn Catherine i Dona Robertsa, pastora metodystów. Ma młodszego brata Briana. W Houston uczęszczał do gimnazjum im. Paula Revere’a, a później do liceum im. Roberta E. Lee. Następnie przeprowadził się do Sarasoty na Florydzie, gdzie w 1988 roku ukończył Sarasota High School, a następnie do State College of Florida, Manatee–Sarasota. Następnie przeprowadził się do Sarasoty na Florydzie, gdzie w 1988 roku ukończył Sarasota High School, a następnie do State College of Florida w Sarasota. W 1990 został przyjęty do Juilliard School w Nowym Jorku, gdzie w 1994 ukończył studia.
Jest żonaty z Christine Jones, para ma dwóch synów – Evera Reverenda i Pilota.

</doc>
<doc id="4650950" url="https://pl.wikipedia.org/wiki?curid=4650950" title="Mistrzostwa Europy w Lekkoatletyce 1974 – chód na 50 km mężczyzn">
Mistrzostwa Europy w Lekkoatletyce 1974 – chód na 50 km mężczyzn

Chód na 50 kilometrów mężczyzn był jedną z konkurencji rozgrywanych podczas XI mistrzostw Europy w Rzymie. Został rozegrany 7 września 1974 roku. Zwycięzcą tej konkurencji został reprezentant Niemieckiej Republiki Demokratycznej Christoph Höhne. W rywalizacji wzięło udział dziewiętnastu zawodników z ośmiu reprezentacji.

</doc>
<doc id="4650953" url="https://pl.wikipedia.org/wiki?curid=4650953" title="Ochid Kardanow">
Ochid Kardanow

Ochid Mussowicz Kardanow (ros. Охид Муссович Карданов, ur. 10 maja 1924 w aulu Psaucze-Dache w Karaczajo-Czerkieskim Obwodzie Autonomicznym, zm. 23 lipca 1944 w Augustowie) – radziecki wojskowy, czerwonoarmista, uhonorowany pośmiertnie tytułem Bohatera Federacji Rosyjskiej (1998).
Życiorys.
Był Czerkiesem. W 1939 skończył 7-letnią szkołę w rodzinnym aule, a w 1941 szkołę pedagogiczną w Czerkiesku, po czym wrócił do rodzinnej miejscowości, gdzie pracował jako nauczyciel w szkole podstawowej. W 1942 z powodu stanu zdrowia nie został powołany do armii, 1942-1943 pozostawał pod niemiecką okupacją. Należał do Komsomołu. W kwietniu 1943 został wcielony do Armii Czerwonej, po przeszkoleniu w zapasowym pułku w obwodzie rostowskim, od 18 września 1943 uczestniczył w wojnie z Niemcami. Walczył w składzie 65 pułku kawalerii 32 Dywizji Kawalerii 3 Gwardyjskiego Korpusu Kawalerii na Froncie Zachodnim, 1 Nadbałtyckim, 3 Białoruskim i 1 Białoruskim. Jako celowniczy stacjonarnego karabinu maszynowego 65 pułku kawalerii 3 Gwardyjskiego Korpusu Kawalerii 2 Frontu Białoruskiego szczególnie wyróżnił się podczas operacji białoruskiej. Od 23 czerwca 1944 przeszedł wraz ze swoim pułkiem ok. 1000 km, zabijając ogniem ze swojego karabinu do 150 żołnierzy i oficerów wroga i odpierając 30 niemieckich kontrataków. 16 lipca 1944 k. wsi Pyszki odparł cztery niemieckie kontrataki, zadając Niemcom duże straty. W walkach o Augustów 23 lipca 1944 odparł 6 niemieckich kontrataków, zabijając do 60 żołnierzy i oficerów wroga i walcząc do ostatniego naboju. Gdy amunicja się skończyła i Niemcy się zbliżali, Kardanow wyjął zamek z karabinu, żeby wróg nie mógł użyć jego broni, i ruszył do walki wręcz, w której zginął. 10 sierpnia 1944 pośmiertnie został przedstawiony do uhonorowania tytułem Bohatera Związku Radzieckiego, jednak nie otrzymał tego tytułu. W 2008 jego imieniem nazwano szkołę średnią w jego rodzinnej miejscowości.
Odznaczenia.
I medale.

</doc>
<doc id="4650960" url="https://pl.wikipedia.org/wiki?curid=4650960" title="Mistrzostwa Niemiec w Skokach Narciarskich 2016">
Mistrzostwa Niemiec w Skokach Narciarskich 2016

Mistrzostwa Niemiec w Skokach Narciarskich 2016 – zawody mające na celu wyłonić mistrza Niemiec w skokach narciarskich na igelicie, które zostały rozegrane 3 października w Berchtesgaden (kobiety) oraz w dniach 21–22 października 2016 w Oberhofie (mężczyźni).
Na początku października rozgrywano konkursy indywidualne pań na kompleksie Kälbersteinschanzen: na obiekcie HS64 wśród juniorek triumfowała Gianina Ernst ze sporą przewagą nad Luisą Görlich i Pauliną Heßler. W kategorii seniorek złoty medal zdobyła Anna Rupprecht, która drugą w klasyfikacji Carinę Vogt wyprzedziła o 12 punktów, a skład podium uzupełniła Katharina Althaus.
W drugim terminie rozstrzygnęła się kwestia tytułów wśród mężczyzn. 21 października na dużej skoczni Kanzlersgrund odbył się konkurs drużynowy: tytuł obronił pierwszy zespół Bawarii w składzie: Karl Geiger, Marinus Kraus, Andreas Wellinger oraz Markus Eisenbichler. Kolejne miejsca na podium zajęły drużyny SG Nickelhütte Aue i Turyngii.
Drugiego dnia zmagań przyznano medale w konkurencjach indywidualnych; mistrzem kraju wśród seniorów został David Siegel pokonując o 2,2 punktu Andreasa Wellingera i o 11,4 punktu Richarda Freitaga. W zawodach wystartowało trzydziestu sześciu zawodników. W konkursie indywidualnym juniorów złoto zdobył Felix Hoffmann. Drugie miejsce przypadło Julianowi Hahnowi, który stracił do zwycięzcy 11 punktów. Trzecim zawodnikiem konkursu został Constantin Schmid, któremu do srebrnego medalu zabrakło 1,6 punktu. Do startu przystąpiło dziewiętnastu skoczków.

</doc>
<doc id="4650962" url="https://pl.wikipedia.org/wiki?curid=4650962" title="Monika Szczepaniak">
Monika Szczepaniak

Monika Szczepaniak – polska literaturoznawczyni, dr hab. nauk humanistycznych, profesor uczelni Instytutu Nauk o Kulturze Uniwersytetu Kazimierza Wielkiego w Bydgoszczy.
Życiorys.
1 października 1998 obroniła pracę doktorską "Dekonstrukcja mitu w wybranej prozie Elfriede Jelinek", 6 marca 2007 habilitowała się na podstawie pracy zatytułowanej "Obrazy Sinobrodych w literaturze niemieckojęzycznej z perspektywy badań nad męskością". Została zatrudniona na stanowisku profesora nadzwyczajnego w Katedrze Germanistyki na Wydziale Humanistycznym Uniwersytetu Kazimierza Wielkiego.
Piastuje stanowisko profesora uczelni w Instytucie Nauk o Kulturze Uniwersytetu Kazimierza Wielkiego w Bydgoszczy, oraz pełniła funkcję członka Rady Młodych Naukowców Organów Opiniodawczego i Doradczego Ministra Ministerstwa Nauki i Szkolnictwa Wyższego, a także Zespołu Specjalistycznego, Interdyscyplinarnego, Doradczego i Zadaniowego Ministra; Zespołu Specjalistycznego Nauk Humanistycznych i Społecznych (do spraw Projektów Badawczych) Ministerstwa Nauki i Szkolnictwa Wyższego.

</doc>
<doc id="4650971" url="https://pl.wikipedia.org/wiki?curid=4650971" title="Antonina Prichot´ko">
Antonina Prichot´ko

Antonina Fiodorowna Prichot´ko (ros. Антонина Фёдоровна Прихотько, ur. 26 kwietnia 1906 w Piatigorsku, zm. 29 września 1995 w Kijowie) – radziecka fizyk, akademik Narodowej Akademii Nauk Ukrainy, specjalistka w dziedzinie niemetalowych krystalicznych ciał stałych.
Życiorys.
W 1923 skończyła szkołę średnią i wstąpiła na Wydział Fizyczno-Mechaniczny Piotrogrodzkiego Instytutu Politechnicznego, który ukończyła w 1929, później została pracownikiem naukowym Leningradzkiego Instytutu Fizyczno-Technicznego. W 1930 przeniosła się do Charkowa, gdzie pracowała w Ukraińskim Instytucie Fizyczno-Technicznym, zajmując się strukturą spektrów kryształów molekularnych. Podczas wojny z Niemcami ewakuowana do Ufy wraz z Instytutem Chemii Fizycznej Akademii Nauk Ukraińskiej SRR, w 1943 obroniła pracę doktorską. Po odbiciu Kijowa przez ZSRR przeniosła się do tego miasta, gdzie pracowała w Instytucie Fizyki Akademii Nauk Ukraińskiej SRR, w 1948 została członkiem korespondentem, a w 1964 akademikiem Akademii Nauk Ukraińskiej SRR. W 1965 objęła funkcję dyrektora Instytutu Fizyki. Była autorką i współautorem ponad 150 prac naukowych, w tym dwóch monografii, wypromowała wielu kandydatów i doktorów nauk. Jej mężem był fizyk Aleksandr Lejpunski.
Nagrody i odznaczenia.
I medale.

</doc>
<doc id="4650972" url="https://pl.wikipedia.org/wiki?curid=4650972" title="Mistrzostwa Europy w Lekkoatletyce 1974 – bieg na 3000 m kobiet">
Mistrzostwa Europy w Lekkoatletyce 1974 – bieg na 3000 m kobiet

Bieg na dystansie 3000 metrów kobiet był jedną z konkurencji rozgrywanych podczas XI mistrzostw Europy w Rzymie. Konkurencję tę rozegrano po raz pierwszy na mistrzostwach Europy. Odbył się od razu bieg finałowy 2 września 1974 roku. Zwyciężczynią tej konkurencji została reprezentantka Finlandii Nina Holmén. W rywalizacji wzięło udział siedemnaście zawodniczek z dwunastu reprezentacji.

</doc>
<doc id="4650975" url="https://pl.wikipedia.org/wiki?curid=4650975" title="Julie McNiven">
Julie McNiven

Julie McNiven (ur. 11 października 1980 w Amherst) – amerykańska aktorka, która wystąpiła m.in. w serialach "Mad Men", "Nie z tego świata" i "Doom Patrol".
Filmografia.
Seriale.
McNiven grała też w wielu pojedynczych odcinkach seriali, m.in. "Dr House", "Agenci NCIS", "".

</doc>
<doc id="4650977" url="https://pl.wikipedia.org/wiki?curid=4650977" title="Feliks Pogorzelski">
Feliks Pogorzelski

Feliks Pogorzelski (ur. 5 października 1894 w Pogorzelu, zm. 13 lub 14 kwietnia 1940 w Katyniu) – polski inżynier chemik, kapitan rezerwy uzbrojenia Wojska Polskiego, kawaler Krzyża Walecznych, ofiara zbrodni katyńskiej.
Życiorys.
W latach 1910–1915 był uczniem Wileńskiej Szkoły Chemiczno-Technicznej, po której ukończeniu podjął naukę w Charkowskim Instytucie Technologicznym. Studia przerwał z powodu wcielenia 6 kwietnia 1916 do armii. Początkowo służył w stacji szkolnej w Charkowie, następnie w odbył szkolenie w Szkole Wojskowej w Czuhujiwie. 1 października 1916 został chorążym ze starszeństwem od 1 maja i znalazł się w 164 Pułku Piechoty, w którym służył do 19 listopada 1917, a następnie – do 22 czerwca 1918 – w I Korpusie Polskim w Rosji (m.in. w Legii Rycerskiej i 1 Pułku Inżynieryjnym), po czym został zdemobilizowany, jednak 11 listopada tego samego roku wstąpił do Wojska Polskiego. Początkowo służył w Legii Akademickiej, jeszcze w tym samym roku przeniesiony do batalionu garnizonowego. 9 stycznia 1919 został wcielony do 1 Batalionu Strzelców, wyruszając na front galicyjski, na którym uczestniczył w siedmiu bitwach, m.in. jako członek 6 Pułku Strzelców. Uczestniczył w obronie Bełza (w tym czasie został członkiem 36 Pułku Piechoty Legii Akademickiej) oraz dwóch ofensywach galicyjskich.
Od 9 września do 15 października 1920 uczestniczył w wojnie polsko-bolszewickiej (głównie na froncie północno-wschodnim, krótko we wrześniu 1920 także na południowym), w bitwie pod Szpakowszczyzną został ranny. Od 21 września 1919 dowodził 8 Kompanią, a od 1 listopada 5 Kompanią 36 pp. Z dniem 1 grudnia 1919 został mianowany porucznikiem piechoty. 21 grudnia 1920 został zatwierdzony w stopniu porucznika piechoty w grupie oficerów „byłych Korpusów Wschodnich i armii rosyjskiej”. 5 stycznia 1921 otrzymał bezterminowy urlop w związku z podjęciem studiów. Znajdował się w następnych latach w stopniu porucznika rezerwy ze starszeństwem z dniem 1 czerwca 1919 i 3479 lokatą w korpusie oficerów piechoty. W 1930 został przeniesiony z korpusu oficerów piechoty do korpusu oficerów uzbrojenia i otrzymał przydział do 7 Oddziału Służby Uzbrojenia, podlegał wówczas pod PKU Gniezno. Z dniem 2 stycznia 1932 i 1 lokatą został awansowany do stopnia kapitana rezerwy uzbrojenia.
W 1926 uzyskał dyplom inżyniera chemika na Politechnice Warszawskiej, w międzyczasie pracując w ramach praktyk. Od kwietnia 1926 pracował w cukrowni w Gnieźnie, a 1 lipca 1939 został wicedyrektorem cukrowni w Żninie.
28 sierpnia 1939 został powołany jako rezerwista do wojska. Po agresji ZSRR na Polskę 17 września 1939 został wzięty do niewoli. Według stanu z kwietnia 1940 był jeńcem obozu w Kozielsku. Między 11 a 12 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 022/2 poz 58, nr akt 2312 z 9 kwietnia 1940. Został zamordowany między 13 a 14 kwietnia 1940 przez NKWD w lesie katyńskim. Podczas ekshumacji prowadzonej przez Niemców w 1943 wpis w księdze czynności pod datą 8 maja 1943. Figuruje liście AM-206-1448 jako nierozpoznany kapitan i Komisji Technicznej PCK GARF-49-01448 – jako nierozpoznany porucznik. Przy szczątkach w mundurze kapitana znaleziono wizytówki, dwa rozkazy wymarszu i listy z nadawcą J. Pogorzelski, Zein (Żnin) cukrownia.
Znajduje się na liście ofiar opublikowanej w „Gońcu Krakowskim” nr 116 i „Nowym Kurierze Warszawskim” nr 127. W 1943 i 1946 żona poszukiwała informacji przez Biuro Informacji i Badań PCK w Warszawie. W 1954 Sąd Powiatowy w Toruniu uznał go za zmarłego z dniem 31 grudnia 1946.
Wiosną 1943 Komisja Techniczna Polskiego Czerwonego Krzyża ekshumowała zwłoki ze zbiorowego dołu i pochowała w bratniej mogile. Pochowany na Polskim Cmentarzu Wojennym w Katyniu, symboliczny grób znajduje się na Centralnym Cmentarzu Komunalnym w Toruniu.
Życie prywatne.
Syn Konstantego i Władysławy z Wrzosków. Od 1933 żonaty z Jadwigą z domu Arendt (1898–1988, polonistka), miał córki: Annę Mordarską (1934–2018, stomatolog), Ewę Pogorzelską (1936–2011, polonistka, działaczka toruńskiej „Solidarności”) i Marię Kucharską (ur. 1939, pielęgniarka i pedagog).

</doc>
<doc id="4650979" url="https://pl.wikipedia.org/wiki?curid=4650979" title="Tamte dni, tamte noce (ujednoznacznienie)">
Tamte dni, tamte noce (ujednoznacznienie)



</doc>
<doc id="4650982" url="https://pl.wikipedia.org/wiki?curid=4650982" title="Osierocony Brooklyn">
Osierocony Brooklyn



</doc>
<doc id="4650984" url="https://pl.wikipedia.org/wiki?curid=4650984" title="Rachela Korn">
Rachela Korn

Rachela Häring Korn ( "Rochl Korn"; ur. 15 stycznia 1898 w Podliskach, zm. 9 września 1982 w Montrealu) – żydowska poetka i nowelistka pisząca w jidysz i po polsku.
Życiorys.
Urodziła się w Galicji Wschodniej jako najstarsze z trojga dzieci w rodzinie żydowskich rolników Chany i Wolfa Häringów. Rodzina zajmowała się prowadzeniem gospodarstwa rolnego od kilku pokoleń. Po śmierci ojca w 1908 matka dalej samodzielnie prowadziła gospodarstwo.
Jako młoda dziewczyna zaczęła pisać wiersze po polsku – w języku, w którym wyrosła i kształciła się.
Po wybuchu I wojny światowej wyjechała wraz z rodziną do Wiednia, gdzie nauczyła się niemieckiego. Po jej zakończeniu przeniosła się do Przemyśla, gdzie mieszkała od 1918 do 1941. Wyszła za mąż za Hersza Korna, z którym miała córkę Irenę.
Planowany przez rodzinę wyjazd do Stanów Zjednoczonych nie doszedł do skutku w związku z najazdem ZSRR na Polskę. W czerwcu 1941, gdy do Przemyśla wkroczyły wojska III Rzeszy, przebywała z wizytą u córki we Lwowie. Uciekła wraz z córką w głąb Związku Socjalistycznych Republik Radzieckich. Poprzez obóz przejściowy w Taszkencie dotarła do Moskwy. Jej mąż, bracia i matka, którzy pozostali w Przemyślu, nie przeżyli wojny. W Moskwie została ciepło przyjęta przez przedstawicieli żydowskiej kultury i wspierana przez Solomona Michoelsa, Pereca Markisza i Dawida Bergelsona. Po zakończeniu II wojny światowej powróciła do Polski. Mieszkała i tworzyła w Łodzi, gdzie została wybrana na szefa żydowskiego stowarzyszenia pisarzy. W 1948 jako przedstawicielka stowarzyszenia wyjechała na kongres PEN Clubu w Sztokholmie, z którego nie wróciła do Polski i wyemigrowała do Kanady, gdzie mieszkała do swojej śmierci.
Twórczość.
Pierwsze prace publikowała po polsku w syjonistycznej gazecie codziennej „Nowy Dziennik” i socjalistycznym „Głosie Przemyskim”. Za namową męża, w czasie I wojny światowej nauczyła się jidysz. Pierwszy wiersz w tym języku opublikowała w „Lemberger Togblat”. Od tamtej pory pisała już wyłącznie w jidysz.
Wydała dziewięć tomików wierszy i dwa zbiory nowel.

</doc>
<doc id="4650985" url="https://pl.wikipedia.org/wiki?curid=4650985" title="MKS Aqua-Zdrój Wałbrzych">
MKS Aqua-Zdrój Wałbrzych

Miejski Klub Sportowy Aqua-Zdrój Wałbrzych to męski klub siatkówki, który powstał w 2017 roku na bazie swojej poprzedniczki Victorii PWSZ, występującej w latach 2014-17 na zapleczu Plusligi. W lipcu 2017 uchwała Rady Miasta Wałbrzycha pozwoliła przejąć seniorski zespół w struktury spółki miejskiej Aqua-Zdrój . W sezonie 2017/18 drużyna występowała w I lidze mężczyzn, po przegranych play-outach z Olimpią Sulęcin spadła do II ligi mężczyzn, gdzie występuje od sezonu 2018/19.

</doc>
<doc id="4650991" url="https://pl.wikipedia.org/wiki?curid=4650991" title="Buławniczka skręcona">
Buławniczka skręcona



</doc>
<doc id="4651002" url="https://pl.wikipedia.org/wiki?curid=4651002" title="Topola Teletopcia">
Topola Teletopcia

Topola Teletopcia – topola włoska, jedna z najokazalszych topól w obrębie odmiany ‘Italica’ na terenie Polski. Od 2019 roku pomnik przyrody. Rośnie w Radomsku przy skrzyżowaniu ulic Piastowskiej i Tysiąclecia, w pobliżu dawnej siedziby Telekomunikacji Polskiej. Została posadzona w 1968 roku, kiedy budowano osiedla w południowo-wschodniej części miasta, jeszcze przed wzniesieniem budynków.
Drzewo ma pień z przyporami korzeniowymi oraz smukłą sylwetkę. Na pniu od strony południowej zamocowany jest krzyż z wizerunkiem ukrzyżowanego Jezusa. Walory topoli obejmują jesienne przebarwienie oraz fakt bycia osobnikiem męskim, przez co nie wydaje uciążliwego puchu nasiennego. Na początku lat 80. XX w. została włączona w szpaler dosadzonych wzdłuż ulicy Piastowskiej lip drobnolistnych.
Wiosną 2017 roku topola została poddana zabiegom pielęgnacyjnym obejmującym m.in. cięcia fitosanitarne, prześwietlające i korekcyjne oraz mikoryzację z nawożeniem kwasami humusowymi i żywienie mineralne ze zwiększoną dawką azotu i potasu.
Status pomnika przyrody radomszczańscy radni nadali drzewu na sesji Rady Miejskiej w dniu 29 października 2019 roku. Wnioskodawcą uchwały był dendrolog Ernest Rudnicki. Teletopcia została dziesiątym pomnikiem przyrody wpisanym do gminnego rejestru i pierwszą topolą włoską w Polsce, która otrzymała ten tytuł.

</doc>
<doc id="4651006" url="https://pl.wikipedia.org/wiki?curid=4651006" title="Stadion Miejski w Tarnobrzegu">
Stadion Miejski w Tarnobrzegu

Stadion Miejski – stadion piłkarski w Tarnobrzegu, w Polsce. Może pomieścić 3770 widzów. Swoje spotkania rozgrywają na nim piłkarze klubu Siarka Tarnobrzeg. Dominującym elementem obiektu jest trybuna główna po stronie południowej, wybudowana w latach 2010–2011.

</doc>
<doc id="4651012" url="https://pl.wikipedia.org/wiki?curid=4651012" title="Cmentarz parafialny w Czempiniu">
Cmentarz parafialny w Czempiniu

Cmentarz parafialny w Czempiniu – cmentarz parafialny zlokalizowany w Czempiniu przy ulicy Poznańskie Przedmieście.
Historia.
Początki nekropolii sięgają roku 1887, kiedy to od Kaspra Nitschkiego zakupiono pięć mórg ziemi z przeznaczeniem na cel grzebalny. Początkowo cmentarz funkcjonował tylko na dwóch morgach, a reszta ziemi pozostawała wydzierżawiona. Dopiero w 1922 włączono do nekropolii pozostały obszar trzech mórg, posadzono sto drzew i od tego czasu cmentarz ma obecny kształt.
Pochowani.
Na cmentarzu pochowani są m.in.:
Nad cmentarzem góruje okazały grobowiec Farulewskich. Przy wejściu stoi tablica ku czci "Powstańców Wielkopolskich, członków Czempińskiej Rady Ludowej, posłów na Sejm Dzielnicowy, członków Straży Ludowej z terenu parafii i okolic Czempinia, walczących konspiracyjnie oraz zbrojnie o wolność ojczyzny".

</doc>
<doc id="4651016" url="https://pl.wikipedia.org/wiki?curid=4651016" title="Jimmy Spicer">
Jimmy Spicer

James Bromley Spicer (ur. 12 maja 1958 na Brooklynie w Nowym Jorku, zm. 27 września 2019 tamże) – amerykański muzyk hip-hopowy, nagrywający w latach 70. i 80. jako jeden z pionierów tego gatunku. Jego najbardziej znany singel „Dollar Bill Y'all” wydany w 1983 roku został później rozpowszechniony przez grupę Wu-Tang Clan, która użyła fragmentu nagrania w swoim utworze „C.R.E.A.M.”.
W 2018 roku zdiagnozowano u niego zaawansowanego raka mózgu i raka płuc. Zmarł 27 września 2019 roku w wieku 61 lat.

</doc>
<doc id="4651023" url="https://pl.wikipedia.org/wiki?curid=4651023" title="Jožef Žabkar">
Jožef Žabkar

Jožef Žabkar (ur. 24 grudnia 1914 w Lublanie, zm. 19 maja 1984 w Rzymie) – słoweński duchowny katolicki, arcybiskup, nuncjusz apostolski.
Życiorys.
23 września 1939 otrzymał święcenia kapłańskie. W 1943 rozpoczął przygotowanie do służby dyplomatycznej na Papieskiej Akademii Kościelnej. 
17 maja 1969 został mianowany przez Pawła VI delegatem apostolskim w krajach Skandynawskich oraz arcybiskupem tytularnym "Virunum". Sakry biskupiej udzielił mu 30 czerwca 1969 kardynał Jean-Marie Villot. 
27 października 1981 przeszedł na emeryturę.
Zmarł 19 maja 1984.

</doc>
<doc id="4651024" url="https://pl.wikipedia.org/wiki?curid=4651024" title="Kozerki Open">
Kozerki Open

Kozerki Open – kobiecy turniej tenisowy rozgrywany do 2021 roku w Kozerkach na kortach ceglanych Akademia Tenisowa Tenis Kozerki – Centralny Klub Tenisowy, a od 2022 na kortach Narodowego Centrum Szkoleniowego Polskiego Związku Tenisowego na nawierzchni twardej. Impreza zaliczana jest do cyklu ITF Women’s Circuit. Dyrektorem turnieju początkowo był Jarosław Lewandowski, a funkcję tę przejęła od 2022 roku Agnieszka Radwańska. Pula nagród wynosi 100 000 dolarów amerykańskich.

</doc>
<doc id="4651026" url="https://pl.wikipedia.org/wiki?curid=4651026" title="Josip Žabkar">
Josip Žabkar



</doc>
<doc id="4651028" url="https://pl.wikipedia.org/wiki?curid=4651028" title="Bir Anzarane">
Bir Anzarane



</doc>
<doc id="4651029" url="https://pl.wikipedia.org/wiki?curid=4651029" title="Jarosław Ludzia">
Jarosław Ludzia

 
Jarosław Ludzia (ur. 1963 w Wałbrzychu) – polski koszykarz występujący na pozycji rzucającego obrońcy, wielokrotny medalista mistrzostw Polski.

</doc>
<doc id="4651031" url="https://pl.wikipedia.org/wiki?curid=4651031" title="Władysław Leja">
Władysław Leja



</doc>
<doc id="4651042" url="https://pl.wikipedia.org/wiki?curid=4651042" title="Vincent Nellaiparambil">
Vincent Nellaiparambil

Vincent Nellaiparambil (ur. 30 maja 1971 w Arippalam) – indyjski duchowny syromalabarski, biskup Bijnor od 2019.
Życiorys.
Prezbiterat.
Święcenia kapłańskie otrzymał 8 kwietnia 1999 i został inkardynowany do eparchii Bijnor. Był m.in. rektorem niższego seminarium, koordynatorem formacji w eparchii, wykładowcą seminarium regionalnego w Allahabadzie oraz przełożonym ośrodka misyjnego w Chiniyalisaur.
Episkopat.
30 sierpnia 2019 papież Franciszek zatwierdził jego nominację na biskupa eparchii Bijnor. Sakry udzielił mu 1 listopada 2019 kardynał George Alencherry.

</doc>
<doc id="4651043" url="https://pl.wikipedia.org/wiki?curid=4651043" title="Bazylika Matki Boskiej Nieustającej Pomocy i św. Marii Magdaleny w Poznaniu">
Bazylika Matki Boskiej Nieustającej Pomocy i św. Marii Magdaleny w Poznaniu



</doc>
<doc id="4651046" url="https://pl.wikipedia.org/wiki?curid=4651046" title="Rachel Korn">
Rachel Korn



</doc>
<doc id="4651049" url="https://pl.wikipedia.org/wiki?curid=4651049" title="Brian Tarantina">
Brian Tarantina

Brian Tarantina (ur. 27 marca 1959 w Nowym Jorku, zm. 2 listopada 2019 tamże) – amerykański aktor telewizyjny, teatralny i filmowy.

</doc>
<doc id="4651052" url="https://pl.wikipedia.org/wiki?curid=4651052" title="Jakub Bogusz">
Jakub Bogusz

Jakub Bogusz (ur. 7 czerwca 1987 w Gdyni) − polski koszykarz występujący na pozycjach rozgrywającego lub rzucającego obrońcy, mistrz Polski z 2006.
Przez lata reprezentował amatorski zespół Wejherowski Pakiet w Środowiskowej Basket Lidze.

</doc>
<doc id="4651055" url="https://pl.wikipedia.org/wiki?curid=4651055" title="Joel Cox">
Joel Cox

Joel Cox (ur. 2 kwietnia 1942 w Los Angeles) – amerykański montażysta filmowy. Znany ze stałej współpracy z reżyserem Clintem Eastwoodem, dla którego zmontował ponad 30 filmów.
Laureat Oscara za najlepszy montaż do filmu "Bez przebaczenia" (1992). Nominowany do tej nagrody za filmy: "Za wszelką cenę" (2004) i "Snajper" (2014). Otrzymał także nominację do Nagrody BAFTA za film "Oszukana" (2008).

</doc>
<doc id="4651057" url="https://pl.wikipedia.org/wiki?curid=4651057" title="Günter Kunert">
Günter Kunert

Günter Kunert (ur. 6 marca 1929 w Berlinie, zm. 21 września 2019 w Kaisborstel) był niemieckim pisarzem.
Życiorys.
Urodził się jako syn katolika i żydówki. Wielu jego krewnych ze strony matki zginęło podczas Holocaustu. W 1949 wstąpił do SED, w młodości interesował się twórczością B. Brechta i J. Bechera. Studiował grafikę w berlińskiej szkole artystycznej, jednak przerwał studia. Pracował w różnych gazetach, pisał teksty dla telewizji i radia. W 1962 został laureatem Nagrody Heinricha Manna. W 1976 podpisał protest przeciwko pozbawieniu obywatelstwa NRD W. Biermanna, za co został usunięty z SED. W 1979 przeniósł się do RFN. Pisał lakoniczne, sentencyjne wiersze (zbiory "Wegschilder und Mauerinschriften" z 1950, "Notizen in Kreide" z 1971, "Unterwegs nach Utopia" z 1977). Był autorem alegoryczno-parabolicznej powieści "Im Namen der Hüte" (1967), zbiorów krótkiej prozy (m.in. "Ortsangaben" z 1971, "Sekretna biblioteka" z 1972, pol. wyd. z 1980), a także reportaży, esejów i słuchowisk. Polski wybór jego poezji i miniatur literackich ukazał się pt. "Nie tylko dla mnie" (1969) i "Pogrzeb odbędzie się w ciszy" (1973).

</doc>
<doc id="4651064" url="https://pl.wikipedia.org/wiki?curid=4651064" title="Grzegorz Wójcik">
Grzegorz Wójcik



</doc>
<doc id="4651065" url="https://pl.wikipedia.org/wiki?curid=4651065" title="Turris in Mauretania">
Turris in Mauretania

Turris in Mauretania (łac. "Diocesis Turrensis in Mauretania") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4651068" url="https://pl.wikipedia.org/wiki?curid=4651068" title="Habib Jusufi">
Habib Jusufi

Habib Jusufi (tadż. Ҳабиб Юсуфӣ, ur. 1916 w Samarkandzie, zm. 22 lutego 1945 pod Warszawą) – tadżycki poeta.
Życiorys.
Urodził się w rodzinie nauczyciela wyższej szkoły religijnej. Początkowo kształcił się w domu u ojca, a w 1940 ukończył studia na Wydziale Filologicznym Uzbeckiego Uniwersytetu Państwowego. Pierwsze wiersze opublikował w prasie w 1936, pisał m.in. klasyczne w formie gazelu o tematyce współczesnej. Na jego poezję wywarła wpływ twórczość m.in. Majakowskiego. Tłumaczył również na tadżycki rosyjską poezję, m.in. utwory Puszkina (np. "Połtawa", "Jeniec kaukaski"), Lermontowa, Majakowskiego i innych. W 1939 został przyjęty do Związku Pisarzy ZSRR. Na początku 1942 został powołany do Armii Czerwonej, w marcu 1943 ukończył szkołę wojskową i w stopniu porucznika został skierowany na Front Leningradzki, gdzie dowodził baterią artylerii. Później brał udział w walkach na terytorium krajów bałtyckich i Polski. Został odznaczony Orderem Czerwonej Gwiazdy i Medalem za obronę Leningradu. Zginął w walce pod Warszawą.

</doc>
<doc id="4651083" url="https://pl.wikipedia.org/wiki?curid=4651083" title="Zosima (roślina)">
Zosima (roślina)

Zosima – rodzaj roślin z rodziny selerowatych. Obejmuje trzy lub cztery gatunki. Występują one w południowo-zachodniej Azji, z jednym gatunkiem sięgającym na wschodzie do Chin ("Z. korovinii").
Systematyka.
Jeden z rodzajów plemienia "Tordylieae" z podrodziny "Apioideae".

</doc>
<doc id="4651086" url="https://pl.wikipedia.org/wiki?curid=4651086" title="Dom Handlowy „Sezam” w Radomiu">
Dom Handlowy „Sezam” w Radomiu

Dom Handlowy „Sezam” w Radomiu – dom handlowy z 1966 położony w Radomiu przy skrzyżowaniu ulic Żeromskiego i Moniuszki.
Obiekt, wybudowany na zlecenie PSS „Społem” w Radomiu, oddano do użytku w 1966. Budynek został zaprojektowany przez Grzegorza Bauera, zaś wnętrza przez Macieja Paterkowskiego. Obiekt ma trzy przeszklone kondygnacje. Od strony ul. Żeromskiego budynek jest cofnięty w głąb działki, dzięki czemu powstał przed nim niewielki placyk. Przedłużenie jednej ze ścian budynku zachodzi na ślepą ścianę kamienicy przy ul. Żeromskiego i posiada geometryczną dekorację z klocków piaskowca.
W okresie powojennym przed wybudowaniem domu handlowego pusta działka była wykorzystywana jako kino plenerowe – filmy wyświetlano na ślepej ścianie domu przy ul. Moniuszki. Do 2018 na parterze budynku mieścił się bar mleczny „Sezam”, zastąpiony przez bar „Bolek i Lolek”. Przed budynkiem znajduje się rzeźba przedstawiająca pudełko serka waniliowego produkcji spółdzielni mleczarskiej „Rolmlecz” – jedna z czternastu rzeźb przedstawiających wyroby radomskiego przemysłu.

</doc>
<doc id="4651092" url="https://pl.wikipedia.org/wiki?curid=4651092" title="Trybunał inkwizycji na Wyspach Kanaryjskich">
Trybunał inkwizycji na Wyspach Kanaryjskich

Trybunał inkwizycji na Wyspach Kanaryjskich – trybunał inkwizycji hiszpańskiej działający na Wyspach Kanaryjskich w latach 1505–1820.
Historia.
Wyspy Kanaryjskie zostały odkryte przez Europejczyków dopiero w 1402. Podbój archipelagu przez Kastylię trwał (z przerwami) ponad 90 lat (do 1496), jednak już w 1406 ustanowiono tam biskupstwo. Nie było tam społeczności żydowskiej, jednak pod koniec XV stulecia zaczęli się tam osiedlać marrani, czyli hiszpańscy chrześcijanie żydowskiego pochodzenia. Z uwagi na powszechne podejrzenia wobec marranów o potajemne praktykowanie judaizmu, od 1480 byli oni prześladowani przez nowo powstałą hiszpańską inkwizycję. Wyspy Kanaryjskie były dla nich miejscem, w którym z jednej strony mogli chronić się przed prześladowaniami, a z drugiej, dawały większe możliwości czerpania zysków z handlu z nowo odkrytą Ameryką, wielu marranów było kupcami lub finansistami. Jednakże już w 1499 miejscowy biskup Diego de Muros ogłosił tzw. edykt łaski, w którym zobowiązał wiernych do denuncjowania osób winnych potajemnego praktykowania judaizmu lub innych występków przeciwko wierze katolickiej. Zebrane zeznania przesłał inkwizytorom trybunału w Sewilli celem konsultacji.
W 1505 Rada Najwyższej i Generalnej Inkwizycji w Hiszpanii (Suprema) mianowała Bartolome Lopeza Tribaldosa (zm. 1520) pierwszym inkwizytorem Wysp Kanaryjskich. W latach 1506-1509 przeprowadził wizytację niemal całego archipelagu, a w 1513 skazał zaocznie na śmierć moryska, który uciekł do Afryki. Jego następcą został w 1524 Martin Ximenes, który po przybyciu na wyspy ogłosił edykt wzywający wszystkich wiernych do denuncjowania heretyków. W 1526 odbyły się dwa autos da fe, w których osiem osób zostało spalonych na stosie. Kolejny inkwizytor Luis de Padilla (1527–1563) zacieśnił więzy z trybunałem sewilskim i wszelkie wyroki wydawał dopiero po konsultacjach z inkwizytorami Sewilli. W okresie jego urzędowania odbyły się pierwsze na Wyspach Kanaryjskich procesy przeciwko domniemanym zwolennikom reformacji (1557).
Po śmierci Padilli przez kilka lat nie wyznaczano jego następcy. Wszelkie denuncjacje zbierali urzędnicy diecezjalni, którzy przekazywali je inkwizytorom Sewilli. Jednak w 1567 Suprema zadecydowała o definitywnym utworzeniu na Wyspach Kanaryjskich samodzielnego, stałego trybunału inkwizycyjnego. Zadanie zorganizowania trybunału powierzono Diego Ortizowi de Funez, dotychczasowemu oskarżycielowi w trybunale toledańskim. Przybył on do Las Palmas w kwietniu 1568. Nie było już więcej konsultacji z trybunałem sewilskim, za to rozpoczęły się regularne wizytacje na całym archipelagu. Na wyspach pracowało wielu czarnych niewolników, którzy często próbowali uciekać do Afryki. Jeżeli byli ochrzczeni, Inkwizycja traktowała ich wówczas jako odstępców od wiary i rościła sobie prawo do sądzenia ich jako apostatów, a jeśli ucieczka była skuteczna, skazywała ich zaocznie na spalenie in effigie. W ręce inkwizycji wpadali także protestanccy kupcy i piraci z Anglii i Holandii i kilkoro z nich spłonęło na stosie (w 1587, 1614 i 1615). Jednakże względy polityczne i podpisane przez Hiszpanię traktaty z tymi krajami zmusiły inkwizycję hiszpańską do odstąpienia od prześladowania zagranicznych kupców, o ile tylko zachowywali się dyskretnie w sprawach wiary.
Począwszy od drugiej dekady XVII wieku zaznacza się wyraźny spadek aktywności kanaryjskiego trybunału. Po 1640 zaniechano przeprowadzania wizytacji w terenie, a kryzys finansowy wymuszał systematyczną redukcję personelu pomocniczego. W 1654 inkwizytorzy kanaryjscy przygotowali memoriał popierający zezwolenie na bezpośredni handel Wysp Kanaryjskich z Ameryką, co postrzegali jako remedium na upadek gospodarczy archipelagu i szanse na zwiększenie dochodów trybunału. Działalność inkwizycyjna skoncentrowana była na zwalczaniu pomniejszych występków przeciwko wierze i moralności, takich jak bigamia, nieortodoksyjne opinie, handel i posiadanie zakazanych ksiąg czy magia i przesądy. Nadal jednak zdarzały się poważniejsze sprawy, np. trybunał kanaryjski przeprowadził pierwszy w dziejach hiszpańskiej inkwizycji proces przeciwko członkowi masonerii (1739-1742); podsądny (kapitan Alexander French z Bostonu) został jednak uniewinniony od zarzutu herezji z braku dowodów.
Trybunał kanaryjski został zniesiony w 1813 w wyniku dekretu parlamentu (Kortezów) obradującego w Kadyksie. Jednakże już w 1814 król Ferdynand VII Burbon przywrócił inkwizycję. Sześć lat później rewolucja liberalna zniosła ją jednak definitywnie.
Obszar jurysdykcji.
Jurysdykcja trybunału kanaryjskiego przez cały okres jego istnienia obejmowała cały archipelag Wysp Kanaryjskich. Siedziba trybunału mieściła się w Las Palmas na wyspie Gran Canaria.
Archiwum i statystyki działalności.
Archiwum trybunału kanaryjskiego, przechowywane obecnie w Museo Canario (Muzeum Kanaryjskie) w Las Palmas, jest jednym z niewielu dobrze zachowanych archiwów lokalnych hiszpańskiej inkwizycji. W XIX wieku wprawdzie spora część jego dokumentacji trafiła w prywatne ręce, ale w większości została później odkupiona przez Museo Canario. Dzięki temu jest możliwe przedstawienie statystyk działalności tego trybunału, które prawdopodobnie nie odbiegają znacząco od rzeczywistości. Wszczęto co najmniej 2284 procesy formalne, przy czym znane jest rozstrzygnięcie 2279 z nich. Do tego można doliczyć 335 spraw o tzw. redukcje, które nie były procesami w ścisłym tego słowa znaczeniu. Chodziło o osoby (najczęściej cudzoziemców), które zostały wychowane w wierze protestanckiej, ale chciały dobrowolnie przejść na katolicyzm i w tym celu zgłaszały się do inkwizycji. Otrzymywały wówczas zwolnienie z ekskomuniki wraz ze zobowiązaniem do odbycia określonych praktyk pokutnych.

</doc>
<doc id="4651100" url="https://pl.wikipedia.org/wiki?curid=4651100" title="Gegi">
Gegi

Gegi (łac. "Diocesis Gegitanus") – stolica historycznej diecezji w Cesarstwie rzymskim, w prowincji Mauretania Sitifense, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4651104" url="https://pl.wikipedia.org/wiki?curid=4651104" title="Manfred Vohrer">
Manfred Vohrer

Manfred Vohrer (ur. 21 czerwca 1941 w Reutlingen) – niemiecki polityk, ekonomista i nauczyciel akademicki, deputowany Bundestagu VII, VIII i IX kadencji, poseł do Parlamentu Europejskiego III kadencji.
Życiorys.
Odbył praktyki jako technik i sprzedawca, następnie wieczorowo ukończył szkołę średnią. Studiował ekonomię na uniwersytetach w Tybindze, Lozannie i Fryburgu Bryzgowijskim. Na Uniwersytecie Albrechta i Ludwika we Fryburgu w 1971 uzyskał doktorat na podstawie pracy poświęconej mobilności rolników w okolicach Fryburga Bryzgowijskiego, pracował na tej uczelni jako asystent w katedrze polityki ekonomicznej. Wykładał również handel zagraniczny w Fachhochschule Reutlingen i prowadził własne gospodarstwo rolne. Od 1968 do 1972 w ramach organizacji Bund Badischer Landjugend prowadził sekcję młodzieży, szkolnictwa i ochrony środowiska. Od 1988 kierował instytutem doradzającym w sprawach środowiska państwom rozwijającym się (w 2002 przekształconym w Global-Woods International AG Münstertal).
W 1961 zaangażował się w działalność polityczną w ramach Wolnej Partii Demokratycznej (FDP). W latach 1972–1983 zasiadał w Bundestagu VII, VIII i IX kadencji (wybierany w Badenii-Wirtembergii). W partii odpowiadał za kwestie finansów i współpracy ekonomicznej. Należał do Zgromadzenia Parlamentarnego Unii Zachodnioeuropejskiej i Zgromadzenia Parlamentarnego Rady Europy, w którym był sekretarzem generalnym i przewodniczącym grupy liberałów. W 1989 wybrano go do Parlamentu Europejskiego III kadencji. Przystąpił do frakcji liberałów i demokratów. Był członkiem Komisji ds. Rolnictwa, Rybołówstwa i Rozwoju Wsi, Komisji ds. Środowiska Naturalnego, Zdrowia Publicznego i Ochrony Konsumentów oraz Wspólnego Zgromadzenia AKP-EWG.
Był członkiem rady programowej powiązanej z FDP Fundacji im. Friedricha Naumanna, kierował też organizacją Freundeskreis Walter Scheel. Od 1999 zaangażowany w działania chroniące klimat, w tym celu sprzedał większość swego majątku. Zakupił ziemię w różnych częściach świata w celu jej zalesiania (łącznie kilkanaście tysięcy hektarów), analogiczne działania podjęła jego firma Global-Woods International AG (w której został przewodniczącym rady nadzorczej). Zaangażował się także w system handlu uprawnieniami do emisji dwutlenku węgla.
Odznaczenia.
Odznaczony m.in. Krzyżem Zasługi na Wstędze Orderu Zasługi Republiki Federalnej Niemiec i francuskim Orderem Narodowym Zasługi.
Życie prywatne.
Jest żonaty, ma pięcioro dzieci.

</doc>
<doc id="4651108" url="https://pl.wikipedia.org/wiki?curid=4651108" title="Jungfernbrücke">
Jungfernbrücke

Jungfernbrücke (pol. „Most Dziewic”) – most zwodzony, znajdujący się w Berlinie, w dzielnicy Mitte, nad kanałem Spreekanal, będącym odnogą Sprewy. Jest przeznaczony wyłącznie do ruchu pieszego i stanowi połączenie między ulicami Friedrichsgracht i Oberwasserstraße. Jest również najstarszym zachowanym mostem w Berlinie i jedynym istniejącym do dziś mostem zwodzonym z dziewięciu tego typu budowli niegdyś wybudowanych w stolicy Niemiec.
Historia.
W miejscu dzisiejszego mostu w 1689 roku zbudowano drewnianą przeprawę z podnoszoną środkową częścią, umożliwiającą przepływ statków. Według kronikarza Friedricha Nicolaia jej projektantem był Martin Grünberg. Mostowi nadano nazwę "Spreegassenbrücke", pochodzącą od nazwy pobliskiej ulicy. Zgodnie z treścią niektórych źródeł już w 1690 roku wobec budowli po raz pierwszy została użyta nazwa "Jungfernbrücke" (pol. „Most Dziewic”) - inne źródła podają z kolei, że nazwę tę most dostał dopiero w 1748 roku. Dzięki mostowi można było przejść nad kanałem Spreekanal z ulicy Friedrichsgracht na obszarze Kölln na położoną w obrębie Friedrichstadt ulicę Alte Leipziger Straße, która prowadziła do bramy miejskiej "Leipziger Tor" (pol. „Brama Lipska”). 
W 1798 roku z inicjatywy pruskiego króla Fryderyka Wilhelma III stary most został zastąpiony zaprojektowaną przez Friedricha Becherera nową budowlą, składającą się z dwóch bocznych łuków z piaskowca i dwóch środkowych drewnianych klap, podnoszonych za pomocą żelaznych łańcuchów, kół i przeciwwag. W związku z przeprowadzoną w latach 1934–1940 rozbudową budynku Reichsbanku zmieniono przebieg ulicy Alte Leipziger Straße, przez co most utracił funkcję połączenia między Kölln a Friedrichstadt.
W latach 1937–1939, gdy pogłębiano kanał i rozbudowywano śluzę przy Mühlendamm, pod środkowymi filarami mostu wstawiono nowe podpory, a zachodni łuk przebudowano z użyciem żelbetu. W miejscu drewnianych klap zostały zamontowane stalowe dźwigary z deskami, zaś prowadzące do przeprawy pochylnie zastąpiono schodami, przez co z mostu mogli teraz korzystać wyłącznie piesi. W związku z wyłączeniem odcinka kanału z żeglugi unieruchomiono mechanizm podnoszący środkową część mostu.
W latach 1998–1999 władze Berlina we współpracy z Krajowym Urzędem do spraw Zabytków (niem. "Landesdenkmalamt") przeprowadziły gruntowną renowację Jungfernbrücke, której koszt wyniósł około 4,1 miliona marek. W ramach niej odrestaurowano większość (ponad 70%) elementów mechanizmu podnoszenia mostu, a pozostałe zastąpiono nowymi. Mechanizmowi nie przywrócono przy tym możliwości podnoszenia. Wzmocniono także fundamenty betonem oraz odnowiono drewnianą posadzkę mostu.
Dane techniczne.
Jungfernbrücke ma 28 m długości i 4,5 m szerokości, przy czym środkowa część jest długa na 8,70 m i szeroka na 4,20 m. Jego boczne łuki, wykonane z czerwonego piaskowca z Miltenbergu, różnią się szerokością: jeden mierzy 6,60 m, drugi zaś 3,60 m.
Pochodzenie nazwy.
Pochodzenie nazwy mostu jest niejasne i ma różne wersje. Są wśród nich takie, że most stanowił miejsce regularnego przychodzenia młodych dziewczyn na schadzki z mężczyznami oraz że był terenem działania dziewczyn „lekkich obyczajów”. Inna mówi o teście, jaki robiono kandydatkom na żonę przed ślubem. Wybranka musiała przejść przez most i jeśli deski skrzypiały, stanowiło to powód do wątpienia w jej dziewictwo.
Najbardziej powszechna jest wersja o dziewięciu siostrach Blanchet. Wywodziły się one z hugenockiej rodziny krawców, mieszkającej w położonym przy ulicy Friedrichsgracht 61 budynku zwanym "Französischer Hof" (pol. „Francuski Dwór”). Kobiety miały się zajmować sprzedażą wyrobów koronkowych oraz wstążek na moście i rozpowszechniać różne wieści oraz plotki, głównie dotyczące życia wyższych warstw społecznych dzięki czemu cieszyły się rozpoznawalnością w mieście. Jednak Eberhard Heinze w swojej publikacji "Berlin und seine Brücken" (pol. „Berlin i jego mosty”) z 1987 roku podał tę wersję w wątpliwość, jako że nazwisko Blanchet nie pojawiło się na żadnych listach hugenockich uchodźców. Za bardziej wiarygodną uchodzi wersja o dwóch pochodzących z Francji, wytwarzających i sprzedających wyroby z koronki mieszkankach budynku nieopodal mostu, które przez klientów były zwyczajowo nazywane „francuskimi dziewicami”.
W obiegu funkcjonuje również wersja o ślepym starcu, który mieszkał w małym domu niedaleko mostu. Człowiek ten cierpiał na bezsenność i podczas letnich nocy spędzał czas przy oknie słuchając dźwięków otoczenia. Pewnego razu usłyszał kłótnię dziewczyny z mężczyzną, a następnie krzyk, plusk wody i odgłos kroków. Następnego dnia z wody wyłowiono ciało dziewczyny, o której morderstwo oskarżono jej młodego ukochanego, do czego przyczynił się świadek, który w przesłuchaniu zeznał, że poprzedniej nocy widział na moście kłócącą się parę. Potem na przesłuchanie wezwano ślepego starca, który stwierdził, że w nocy słyszał głos starszego mężczyzny, a nie młodego i że głos ten bez problemu rozpozna. Niedługo później starca skonfrontowano z pierwszym świadkiem, a gdy ten wypowiedział kilka słów, starzec natychmiast go rozpoznał, dzięki czemu przed sądem mógł stanąć prawdziwy sprawca, który – jak się okazało – był odrzuconym adoratorem ofiary. Jako że ofiara była dziewicą, do mostu przylgnęła jego obecna nazwa.

</doc>
<doc id="4651110" url="https://pl.wikipedia.org/wiki?curid=4651110" title="Girus">
Girus

Girus (łac. "Diocesis Girensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4651111" url="https://pl.wikipedia.org/wiki?curid=4651111" title="Impeachment Donalda Trumpa (2019)">
Impeachment Donalda Trumpa (2019)

Impeachment Donalda Trumpa w 2019 roku – oficjalne postawienie przez Izbę Reprezentantów USA Donalda Trumpa, 45. prezydenta USA, w stan oskarżenia w ramach procedury impeachmentu. Przyjęcie dwóch artykułów impeachmentu nastąpiło 18 grudnia 2019 w Izbie Reprezentantów (izbie niższej Kongresu). Donald Trump, czwarty oskarżony przez Izbę Reprezentantów prezydent w historii Stanów Zjednoczonych i trzeci poddany wynikającej stąd procedurze quasi sądowej przed Senatem, został formalnie oskarżony o nadużycie władzy przez wymuszanie na obcym państwie podjęcia działań w prywatnym interesie prezydenta oraz o blokowanie pracy Kongresu.
Pierwszy artykuł impeachmentu, przegłosowany większością 230 głosów, traktuje o wykorzystaniu sprawowanego przez Trumpa urzędu do osiągania prywatnych celów. Drugi, przegłosowany większością 229 głosów, mówi o utrudnianiu prowadzonego przez Kongres śledztwa poprzez zakazywanie urzędnikom Białego Domu stawiennictwa na wezwania komisji Kongresu, w celu przesłuchania ich jako świadków w sprawie.
Donald Trump jest czwartym prezydentem Stanów Zjednoczonych, wobec którego wszczęto śledztwo w sprawie impeachmentu i trzecim, który został oficjalnie postawiony w stan oskarżenia. Poprzednimi byli Andrew Johnson w 1868 roku, Richard Nixon w 1974 roku (ustąpił ze stanowiska przed głosowaniem nad impeachmentem) i Bill Clinton w 1998 roku.
5 lutego Senat Stanów Zjednoczonych uniewinnił Trumpa. W pierwszym artykule impeachmentu 48 senatorów głosowało za, a 52 przeciw. W drugim głosowało 47 za, a 53 przeciw.
Tło.
Wybory prezydenckie w 2020.
Donald Trump ubiegał się o reelekcję z ramienia Partii Republikańskiej w wyborach prezydenckich w 2020 roku. Tymczasem Partia Demokratyczna organizowała tradycyjnie prawybory, które miały wyłonić oficjalnego kandydata partii. Latem 2019 roku były wiceprezydent Joe Biden z Partii Demokratycznej był uznawany za jednego z najmocniejszych kandydatów.
Hunter Biden i Burisma Holdings.
W latach 2009–2017, podczas pierwszej i drugiej kadencji Baracka Obamy, Joe Biden sprawował urząd wiceprezydenta Stanów Zjednoczonych. W 2014 zarejestrowana na Cyprze firma Burisma Holdings, jeden z największych światowych wydobywców gazu ziemnego, ogłosiła, że Hunter Biden, syn Joego Bidena, dołączył do zarządu. Miał on doradzać w sprawach przejrzystości, ładu korporacyjnego i ekspansji międzynarodowej. Hunter Biden był członkiem zarządu do 2019 i zarabiał w tym czasie około 50 tysięcy dolarów amerykańskich miesięcznie. Jego niespodziewana nominacja budziła kontrowersje, szczególnie ze względu na zarzucany Hunterowi Bidenowi brak doświadczenia.
Założyciel Burisma Holdings, Mykoła Złoczewski, służył wcześniej jako minister środowiska na Ukrainie. Po masowych protestach w 2014 społeczeństwo ukraińskie oraz wiele rządów zagranicznych domagało się od nowych władz Ukrainy dochodzenia w sprawie korupcji. Złoczewskiemu zarzucono pranie brudnych pieniędzy i nadużywanie władzy. Sam Złoczewski nie przyznał się do winy. Ówczesny rząd Stanów Zjednoczonych domagał się również dymisji prokuratora generalnego Ukrainy, Wiktora Szokina, zarzucając mu zbytnią pobłażliwość wobec korupcji. Dymisja Szokina nastąpiła jeszcze w tym samym roku.
Dochodzenie w sprawie Burisma Holdings zakończyło się zamknięciem sprawy bez postawienia zarzutów. W maju 2019 prokurator generalny Ukrainy Jurij Łucenko oświadczył, że Hunter Biden nigdy nie był podmiotem śledztwa, a według agencji prasowej Agence France Presse śledztwo obejmowało okres przed zatrudnieniem Bidena. W międzyczasie Hunter Biden dołączył do zarządu chińskiej firmy BHR Partners.
Zarzuty Donalda Trumpa wobec Joego Bidena.
Pierwsze spekulacje na temat tego, że Joe i Hunter Biden mogli być zamieszani w korupcję na Ukrainie, pojawiły się w książce "Secret Empires: How Our Politicians Hide Corruption and Enrich Their Families" autorstwa Petera Schweizera. W książce nie pojawiły się jednak sugestie, jakoby doszło do złamania prawa przez kogokolwiek z rodziny Bidenów.
Donald Trump publicznie oskarżał Joego Bidena i Huntera Bidena o korupcję, wymuszania i podstępne eksploatowanie innych państw. Zarzucił byłemu wiceprezydentowi, że domagał się dymisji Szokina, by zaszkodzić śledztwu w sprawie Burisma Holdings. Według kampanii wyborczej Donalda Trumpa, Joe Biden miał zaproponować rządowi ukraińskiemu miliard dolarów amerykańskich w zamian za zwolnienie prokuratora generalnego. W niektórych wpisach na Twitterze Trump cytował Schweizera.
Joe Biden nazwał zarzuty Donalda Trumpa bezzasadnymi i politycznie motywowanymi. Część mediów, na przykład agencja prasowa Bloomberg, stwierdziła, że nie ma żadnych dowodów ani na popełnienie wykroczenia przez Huntera Bidena, ani na naciski rządu amerykańskiego na rząd ukraiński w związku ze śledztwem w sprawie Burisma Holdings.
Przebieg śledztwa.
Podstawy do wszczęcia śledztwa.
Wypowiedź Rudiego Giulianiego.
W maju 2019 Rudy Giuliani, osobisty prawnik Donalda Trumpa, publicznie oświadczył, że wybiera się na Ukrainę, by interweniować w sprawie śledztwa dotyczącego korupcji, które mogłoby być bardzo przydatne dla prezydenta Stanów Zjednoczonych. Jego zdaniem śledztwo mogło pogrążyć polityków Partii Demokratycznej, Joego Bidena i Hillary Clinton. Giulianiemu zarzucano, że jego udział w prowadzonym śledztwie mógł być nielegalny i odebrany jako zabieganie o interwencję zagranicznego rządu w wybory prezydenckie w 2020.
19 września 2019 w telewizji CNN Rudy Giuliani udzielił niejednoznacznej odpowiedzi na temat tego czy zachęcał wprost ukraińskich urzędników, by zbadali działalność Joego Bidena i Huntera Bidena na terenie Ukrainy. W różnych momentach potwierdził lub zaprzeczył tym oskarżeniom. Podtrzymał jednak opinię, że w żaden sposób nie popełnił wykroczenia.
Doniesienia sygnalisty.
20 września 2019 gazeta "The Wall Street Journal" opublikowała artykuł, w którym powołując się na doniesienia anonimowego sygnalisty, poinformowała, że w lipcu 2019 Donald Trump odbył rozmowę telefoniczną z prezydentem Ukrainy Wołodymyrem Zełenskim. Miał ośmiokrotnie poprosić Zełenskiego o wszczęcie śledztwa przeciwko Joemu Bidenowi i jego synowi Hunterowi oraz o współpracę z Rudym Giulianim, prawnikiem pracującym wówczas dla Trumpa. Przed rozmową Biały Dom zablokował prawie 400 milionów dolarów amerykańskich wyasygnowanej przez Kongres pomocy dla Ukrainy, co rzekomo miało być formą nacisku na ukraiński rząd. Według sygnalisty pracownicy Białego Domu starali się zatuszować aferę, między innymi utajniając zapisy wszystkich prezydenckich rozmów telefonicznych przeprowadzonych w lecie 2019 roku, ponieważ byli świadkami próby uzyskania przez prezydenta korzyści osobistych.
Wszczęcie śledztwa.
24 września 2019 spikerka Izby Reprezentantów Nancy Pelosi z Partii Demokratycznej ogłosiła wszczęcie formalnego śledztwa w sprawie impeachmentu prezydenta Donalda Trumpa. W swojej wypowiedzi zarzuciła Trumpowi nieuczciwość, zdradę przysięgi urzędowej, zdradę bezpieczeństwa narodowego i sprzeniewierzenie się uczciwości wyborów. Trump nie przyznał się do winy i tego samego dnia odtajnił część zapisu swojej rozmowy z Wołodymyrem Zełenskim. Odtajnione fragmenty potwierdzały jednak część doniesień sygnalisty.
W październiku 2019 prokuratura federalna w Nowym Jorku wszczęła dochodzenie przeciwko Rudiemu Giulianiemu w sprawie podejrzeń o naruszenie prawa o zapobieżeniu wpływom zagranicznym na rząd Stanów Zjednoczonych.
Formalne rozpoczęcie procedury impeachmentu Izba Reprezentantów uchwaliła 31 października 2019. Rezolucję poparło 232 reprezentantów. Przeciwnych było 196.
Zapis rozmowy telefonicznej Trumpa i Zełeńskiego.
Ujawniony transkrypt rozmowy potwierdzał, że w lipcu 2019 Donald Trump poprosił Wołodymyra Zełenskiego „o przysługę” "przyjrzenia się" sprawie Joe i Huntera Bidenów. Zalecił również współpracę z prawnikiem Trumpa Rudym Giulianim i prokuratorem generalnym Stanów Zjednoczonych Williamem Barrem. Wyraził też niezadowolenie z powodu dymisji ukraińskiego prokuratora generalnego Jurija Łucenki.
Wezwania do dostarczenia komisjom dokumentów.
27 września 2019 wezwano pierwszą osobę do przesłuchania przed komisją badającą sprawę impeachmentu. Był to sekretarz stanu Mike Pompeo. Zażądano od niego pełnego zapisu rozmowy telefonicznej Donalda Trumpa z Prezydentem Ukrainy Wołodymyrem Zełenskim z 25 lipca 2019 oraz listy wszystkich urzędników Departamentu Stanu, którzy słyszeli lub otrzymywali streszczenia rozmowy. Gazeta "The Wall Street Journal" powołując się na doniesienia sygnalisty poinformowała, że Pompeo również brał udział w rozmowie.
Kolejnym wezwanym był Rudy Giuliani. Śledczy kongresowi nakazali mu dostarczenie korespondencji i dokumentów od początku roku 2017 do 15 października 2019. Uprzedzili go przy tym, że niezastosowanie się do nakazu będzie dowodem utrudniania śledztwa.
Szef personelu Białego Domu Mick Mulvaney został wezwany do dostarczenia pełnej dokumentacji związanej z rozmową telefoniczną Trumpa z Zełenskim z 25 lipca 2019. Biały Dom odmówił jednak współpracy, co zdaniem kongresmenów badających sprawę było dowodem utrudniania śledztwa.
7 października 2019 Kongres wezwał sekretarza obrony Marka Espera oraz Biuro Zarządzania i Budżetu Białego Domu do dostarczenia wszelkich dokumentów dotyczących opóźnienia dostarczenia 400 milionów dolarów amerykańskich pomocy militarnej dla Ukrainy. Pentagon odpowiedział, że jest przygotowany na współpracę z Kongresem. Biuro Zarządzania i Budżetu zapowiedziało, że nie zastosuje się do wezwania. Później Esper również wycofał się ze współpracy.
Przesłuchania.
Przesłuchania prowadzą trzy komisje Izby Reprezentantów: spraw zagranicznych, wywiadu oraz nadzoru.
3 października komisje ustaliły, że Donald Trump prawdopodobnie odwołał ambasadorkę Stanów Zjednoczonych na Ukrainie Marie Yovanovitch ze względu na skargi Rudiego Giulianiego i innych, którzy twierdzili, że blokowała wszczęcie śledztwa w sprawie Bidena i wyrażała się negatywnie o prezydencie.
8 października 2019 miało się odbyć przesłuchanie ambasadora Stanów Zjednoczonych w Unii Europejskiej Gordona Sondlanda, który specjalnie w tym celu przyleciał z Brukseli do Waszyngtonu, jednak w ostatniej chwili Departament Stanu zabronił mu składania zeznań. Dyplomata wyraził gotowość do współpracy w przyszłości.
22 października 2019 pełniący obowiązki ambasadora USA na Ukrainie Bill Taylor zeznał, że Donald Trump prowadził własną politykę wobec Ukrainy, uzależniając wartą 391 milionów dolarów amerykańskich pomoc wojskową od obietnicy, że Kijów podda śledztwu Joe i Huntera Bidenów, co miałoby ułatwić Trumpowi wygranie wyborów prezydenckich w 2020. Taylor dodał przy tym, że "nieformalne kontakty polityczne mocno odbiegały od oficjalnych celów polityki zagranicznej USA w stosunku do Ukrainy".
26 października 2019 amerykański dyplomata odpowiedzialny za sprawy europejskie w Departamencie Stanu Philip Reeker zeznał, że jego przełożeni zabronili mu wstawić się za ambasador na Ukrainie Marie Yovanovitch, gdy Donald Trump chciał ją usunąć ze stanowiska, bo była przeszkodą w nieoficjalnych rozmowach prezydenta z władzami Ukrainy.
31 października 2019 Izba Reprezentantów przyjęła rezolucję, zgodnie z którą zeznania w Kongresie w sprawie impeachmentu Donalda Trumpa miały być od tej pory jawne. Z ujawnionych transkryptów przesłuchań wynikało, że ambasadorka Stanów Zjednoczonych na Ukrainie Marie Yovanovitch czuła presję ze strony konserwatywnych mediów oraz bliskich współpracowników prezydenta, którzy kwestionowali jej lojalność wobec głowy państwa. Szczególnie mieli ją krytykować Rudy Giuliani i syn prezydenta, Donald Trump Jr., którzy publikowali niekorzystne dla niej wpisy w mediach społecznościowych. Według jej relacji, ambasador Stanów Zjednoczonych przy Unii Europejskiej Gordon Sondland powiedział jej "musisz iść na całość albo wracać do domu. Musisz, wiesz, tweetować, że popierasz prezydenta". Kilku świadków zeznało, że Sondland odegrał istotną rolę w polityce wobec Ukrainy, mimo że ten kraj nie jest częścią Unii Europejskiej. Z kolei były doradca sekretarza stanu Michael McKinley zeznał, że postanowił zrezygnować ze stanowiska po tym, jak departament stanu postanowił nie stawać w obronie ambasador Yovanovitch. McKinley miał także odnosić wrażenie, że amerykańscy dyplomaci są wykorzystywani do realizacji celów wewnętrznych.
5 listopada 2019 Gordon Sodland, który początkowo deklarował brak wiedzy o powiązaniu wstrzymania pomocy finansowej Ukrainie z prośbą o wszczęcie śledztwa wobec Huntera Bidena, zmienił swoje zeznania. Stwierdził, że wobec braku innego wyjaśnienia, takie powiązanie jest możliwe. Wspomniał, że w pewnym momencie podzielił się z Trumpem swoimi podejrzeniami telefonicznie, jednak prezydent nie chciał rozmawiać na ten temat. Odpowiedział jedynie "Niczego nie chcę, nie chcę quid pro quo, chcę żeby Zełyński postąpił właściwie".
Aresztowanie Lwa Parnasa i Igora Frumana.
10 października 2019 prokuratura na Manhattanie ogłosiła, że aresztowano dwóch amerykańskich biznesmenów wschodnioeuropejskiego pochodzenia powiązanych z Rudym Giulianim, Lwa Parnasa i Igora Frumana, założycieli firmy Fraud Guarantee. Dzień wcześniej mieli zamiar wylecieć do Wiednia, lecz zostali zatrzymani na międzynarodowym porcie lotniczym Dulles w Waszyngtonie. Postawiono im zarzuty dostarczania z zagranicy pieniędzy dla kandydatów politycznych. Według danych zebranych w czasie śledztwa w sprawie impeachmentu, to oni mieli kontaktować Giulianiego z politykami na Ukrainie. Dwaj zatrzymani przekazywali też pieniądze na kampanie polityczne wybranych osób, posługując się podstawionymi osobami. Parnas był podejrzany o to, że nielegalnie wyłożył na kampanię wyborczą Donalda Trumpa od 325 tysięcy do 478 tysięcy dolarów amerykańskich.
Wezwania.
Przesłuchania w sprawie śledztwa prowadzą trzy komisje Izby Reprezentantów: spraw zagranicznych, wywiadu oraz nadzoru. Od 25 września komisje
Odbiór.
Opinia publiczna.
26 września 2019 sondaż dla telewizji PBS i radia NPR wskazał, że 49% Amerykanów popierało impeachment Donalda Trumpa, a 46% respondentów była temu przeciwnych. Według sondażu liczba zwolenników impeachmentu od kwietnia, kiedy wykonano takie samo badanie, wzrosła o 10 punktów procentowych. W kwietniu trwała dyskusja na temat wszczęcia procedury impeachmentu na podstawie raportu Roberta Muellera i możliwości ingerencji Rosji w wybory prezydenckie w 2016.
Według sondaży CNN, od maja do października 2019 poparcie opinii publicznej dla impeachmentu Donalda Trumpa wśród wyborców niezależnych wzrosło o 11 punktów procentowych, do 44%, a wśród Republikanów o 8 punktów, do 14%.
16 października 2019 Instytut Gallupa opublikował raport, z którego wynikało, że 52% Amerykanów popierało impeachment Trumpa.
23 października 2019 według sondażu Ipsos 46% Amerykanów opowiadało się za impeachmentem Trumpa.
Biały Dom i rząd Ukrainy.
Donald Trump nie przyznaje się do stawianych mu zarzutów. Śledztwo w sprawie impeachmentu nazwał "polowaniem na czarownice", "zamachem stanu" i "linczem". 4 października 2019 publicznie wezwał Ukrainę i Chiny do rozpoczęcia śledztwa przeciwko Joemu i Hunterowi Bidenom. Część komentatorów politycznych zwróciła uwagę, że publicznie zrobił dokładnie to, o co jest oskarżony. 5 października 2019 wezwał Demokratów do wszczęcia procedury impeachmentu, zapewniając, że Senat na pewno i tak odrzuci wniosek.
W ciągu pierwszego tygodnia od wszczęcia śledztwa sztab wyborczy Donalda Trumpa zamieścił na Facebooku ponad 1,8 tysięcy reklam przeciw impeachmentowi prezydenta. Sekretarz prasowa Białego Domu Stephanie Grisham stwierdziła w oświadczeniu, że śledztwo przeciwko Trumpowi "to kolejna próba oczernienia prezydenta przez lewicowych ustawodawców i radykalnych biurokratów, którzy wytoczyli wojnę konstytucji".
25 września 2019 prezydent Ukrainy Wołodymyr Zełenski publicznie zaprzeczył jakoby Donald Trump miał wywierać naciski na rząd Ukrainy.

</doc>
<doc id="4651117" url="https://pl.wikipedia.org/wiki?curid=4651117" title="Zacharias Cenita Jimenez">
Zacharias Cenita Jimenez



</doc>
<doc id="4651165" url="https://pl.wikipedia.org/wiki?curid=4651165" title="Diether Todenhagen">
Diether Todenhagen

Diether Todenhagen (ur. 22 lipca 1920, zm. 13 grudnia 1944) – niemiecki oficer marynarki, Oberleutnant zur See, podczas II wojny światowej dowódca niemieckich okrętów podwodnych U-48, U-1008 i U-365. W trakcie działań wojennych podczas bitwy o Atlantyk zatopił jeden okręt oraz uszkodził inny. Zginął 13 grudnia 1944 roku na Morzu Norweskim na południe od wyspy Jan Mayen.
Służba.
Do służby w Kriegsmarine wstąpił w 1937 roku, po służbie na okrętach minowych, od stycznia do sierpnia 1941 roku przechodził szkolenie w zakresie pływania podwodnego, we wrześniu i październiku tego roku przeszedł szkolenie techniczne "Baubelehrung", zaś od października 1941 roku do sierpnia 1942 pełnił funkcję 1. oficera wachtowego na U-703. Od sierpnia do września 1942 roku przechodził szkolenie dowódcze w zakresie okrętów podwodnych w 24. Flotylli U-Bootów.
26 września 1942 roku objął dowództwo U-48, które sprawował do października 1943 roku, bez przeprowadzenia ani jednego patrolu i odniesienia sukcesów morskich. Od listopada 1943 do stycznia 1944 rozpoczął ponownie szkolenie, w tym ponownie "Baubelehrung". 1 lutego tego roku objął dowództwo U-1008, które sprawował do 17 listopada 1944 roku, ponownie bez przeprowadzenia patrolu i bez odniesienia sukcesów morskich.
18 listopada 1944 roku został mianowany dowódcą U-365, którym dowodził do 13 grudnia 1944 roku, kiedy zginął wraz z okrętem na Morzu Norweskim na południe od wyspy Jan Mayen. Na tym okręcie przeprowadził jeden patrol bojowy, podczas którego zatopił radziecki okręt patrolowy BO-230, oraz uszkodził brytyjski niszczyciel HMS „Cassandra”.

</doc>
<doc id="4651168" url="https://pl.wikipedia.org/wiki?curid=4651168" title="Rose Hudson-Wilkin">
Rose Hudson-Wilkin

Rose Josephine Hudson-Wilkin (ur. 19 stycznia 1961 w Montego Bay) – jamajska duchowna anglikańska.
Życiorys.
Odbyła studia na High School for Girls w Montego Bay, oraz na Uniwersytecie w Birmingham. W 1991 została wyświęcona na diakona, natomiast w 1994 otrzymała święcenia kapłańskie, a 28 czerwca 2019 nominację na biskupa Dover.
Jej mężem jest Kenneth Wilkin z którym ma troje dzieci.

</doc>
<doc id="4651171" url="https://pl.wikipedia.org/wiki?curid=4651171" title="Jaskinia Pychowicka">
Jaskinia Pychowicka

Jaskinia Pychowicka, Schronisko w kamieniołomie obok Jaskini Twardowskiego II, Jaskinia Wiślana – jaskinia krasowa w Dzielnicy VIII Dębniki w Krakowie. Znajduje się we wschodniej ścianie kamieniołomu Łom Bergera na Górze Księżej w Pychowicach przy ul. Norymberskiej.
Opis jaskini.
Otwór jaskini znajduje się na wysokości około 9 m nad dnem kamieniołomu, powyżej rdzawego osypiska. Ma trójkątny kształt, wysokość 1,2 m i szerokość 1,5 m. W 2019 r. jaskinia jest niedostępna – otwór zamknięty jest masywną stalową płytą. Od otworu biegnie główny korytarz o trapezowym kształcie i skalistym dnie. Za obniżeniem i dwumetrowej wysokości progiem znajduje się rozszerzenie, w którym korytarz rozgałęzia się. Główny, lewy ciąg po 5 m doprowadza do Sali z Eksami, prawy do Sali z Dolomitami. Obydwie połączone są korytarzem Piotrołom. Od Sali z Eksami główny korytarz z dwoma kominami doprowadza do rozszerzenia Bąbel Górny. Jest to najniższe miejsce jaskini, położone 3,4 m poniżej poziomu otworu. Ma postać korytarza o wysokości 2 m. Wznosi się on do góry i doprowadza do podstawy komina Kaziołom o wymiarach 1,5 × 1 m i wysokości 5 m. W miejscu tym jaskinia rozgałęzia się na kilka ciągów. W górę biegną dwa mniejsze i ślepo kończące się odnogi; korytarz Naciekowiec i Komin Kęsia. W kierunku północno-zachodnim biegnie Korytarz Bielski łączący Kaziołom z Salą Dolomitową, zaś w kierunku południowo-zachodnim korytarz, który rozgałęzia się na dwie ślepe odnogi; wysoki komin i obszerny, ale krótki korytarz zablokowany piaszczystymi osadami. Naciekowiec początkowo stromo wznosi się do góry, potem biegnie poziomo i staje się zbyt ciasny do przejścia. Prawdopodobnie jest on częścią większego, zamulonego piaskiem systemu. Sala Dolomitowa to największa próżnia skalna w Jaskini Pychowickiej. Ma wysokość do 3,5 m, szerokość 4 m i długość 6 m. Stromo w górę wychodzi z niej ślepa odnoga – korytarz zablokowany piaskiem i kawałkami dolomitu.
Jaskinia powstała w strefie saturacji w uławiconych wapieniach i dolomitach z okresu jury późnej. O jej powstaniu poniżej poziomu lustra wody świadczą kotły wirowe na stropie oraz korytarze o okrągłym przekroju z licznymi, wirowymi zagłębieniami na ścianach.
Oprócz wapieni i dolomitów w ścianach Kaziołomu znajdują się w niej krzaczaste krzemienie metasomatyczne. Namulisko jest piaszczysto-gliniaste, obfite. Nieznana jest jego miąższość. Jego osady są warstwowane i różnobarwne. Występują w nich warstwy rdzawego piasku z iłem, białego piasku równoziarnistego, średnioziarnistego żwiru z otoczakami granitu, gnejsu i kwarcu. oraz intruzje szarego iłu i czarnego manganu. W namulisku występuje duża ilość pochodzących z jury późnej skamieniałości małży, ramienionogów, gąbek, mszywiołów, kolcy jeżowców i in. Nacieki ubogie – w kilku miejscach na powierzchni namuliska występują kilkumilimetrowej grubości polewy naciekowe, a w Bielskim Korytarzu kilka białych stalaktytów o długości do 5 cm. Dawniej w Naciekowcu na powierzchni namuliska występowały białe nacieki grzybkowe i cienkie polewy.
Jaskinia jest wilgotna, a na jej dnie w niektórych miejscach tworzą się kałuże wody. Oświetlona jest światłem słonecznym tylko w pobliżu otworu. Nie obserwowano żadnych zwierząt współczesnych.
Historia badań i eksploracji.
Otwór jaskini odsłonięto w okresie międzywojennym podczas eksploatacji kamieniołomu. Prawdopodobnie w wyniku tej eksploatacji zniszczono odcinek o długości 35 m łączący Jaskinię Pychowicką z Tunelem Pychowickim (dawniej tworzyły one jeden system jaskiniowy). Po zamknięciu kamieniołomu (prawdopodobnie nastąpiło to podczas II wojny światowej), Jaskinia Pychowicka była tylko płytką wnęką. Cały jej obecny system powstał w wyniku odkopania, jaskinia była bowiem całkowicie zamulona. Początkowo, w nieznanym czasie, odkopano tylko jej pierwszy, ośmiometrowy odcinek. W 1992 roku zainteresowali się nią grotołazi, którzy usunęli osady z odcinka o długości 21 m. Od 1995 jej eksploatację prowadzili liczni grotołazi z ośrodka bielskiego, krakowskiego i katowickiego, którzy usuwali osad z dalszych partii korytarzy. W rezultacie ich prac odkryto następne 80 m korytarzy. W pracach tych brało udział około 50 grotołazów. W 1999 r. otwór zamknięto stalową płytą.
Po raz pierwszy jaskinię wzmiankowali M. Szelerewicz i A. Górny w 1986 r. Nadali jej nazwę Schronisko w kamieniołomie obok J. Twardowskiego II. W 1992 r. R. Stachnik opisał wówczas znane jej korytarze o łącznej długości 21 m pod nazwą Jaskinia Wiślana. W 1998 r. M. Szelerewicz sporządził nowy jej opis i plan. Jaskinia miała wówczas 54 m znanych korytarzy. Aktualną dokumentację jaskini sporządzili A. Górny i P. Kulbicki w grudniu 1999 r.
W jaskini nie stwierdzono żadnych śladów obecności ludzi, prócz grotołazów usuwających jej osady, którymi zamulone były korytarze.

</doc>
<doc id="4651172" url="https://pl.wikipedia.org/wiki?curid=4651172" title="Zagadka zbrodni">
Zagadka zbrodni

Zagadka zbrodni (hangul: 살인의 추억, hancha: 殺人의 追憶, MOCT: "Sarinui Chueok") – południowokoreański film kryminalny z 2003 roku w reżyserii Bonga Joon-ho o śledztwie dotyczącym pierwszej w historii Korei serii zabójstw w Hwaseong.
Obraz otrzymał Nagrodę Koreańskiego Stowarzyszenia Krytyków Filmowych w 2003 roku. Reżysera nagrodzono m.in. na Międzynarodowym Festiwalu Filmowym w San Sebastián w 2003 roku.
Fabuła.
Na koreańskiej prowincji dochodzi do serii gwałtów i morderstw na młodych kobietach. Na posterunek przybywa młody detektyw, by razem z miejscowymi stróżami prawa odnaleźć i pochwycić ich sprawcę.
Obsada.
W filmie wystąpili m.in.:

</doc>
<doc id="4651173" url="https://pl.wikipedia.org/wiki?curid=4651173" title="Mistrzostwa Europy w Lekkoatletyce 1974 – skok wzwyż mężczyzn">
Mistrzostwa Europy w Lekkoatletyce 1974 – skok wzwyż mężczyzn

Skok wzwyż mężczyzn był jedną z konkurencji rozgrywanych podczas XI mistrzostw Europy w Rzymie. Kwalifikacje rozegrano 3 września, a finał 4 września 1974 roku. Zwycięzcą tej konkurencji został reprezentant Danii Jesper Tørring. W rywalizacji wzięło udział trzydziestu zawodników z piętnastu reprezentacji.
Wyniki.
Kwalifikacje.
Minimum wynosiło 2,14 m.

</doc>
<doc id="4651177" url="https://pl.wikipedia.org/wiki?curid=4651177" title="Jaskinia Wiślana">
Jaskinia Wiślana



</doc>
<doc id="4651179" url="https://pl.wikipedia.org/wiki?curid=4651179" title="Bambaia (region Oio)">
Bambaia (region Oio)

Bambaia – wieś w Gwinei Bissau, w regionie Oio.

</doc>
<doc id="4651180" url="https://pl.wikipedia.org/wiki?curid=4651180" title="Cumeré">
Cumeré

Cumeré – miasto w Gwinei Bissau, w regionie Oio.

</doc>
<doc id="4651183" url="https://pl.wikipedia.org/wiki?curid=4651183" title="Za Koleją">
Za Koleją



</doc>
<doc id="4651184" url="https://pl.wikipedia.org/wiki?curid=4651184" title="Piłka siatkowa na światowych wojskowych igrzyskach sportowych">
Piłka siatkowa na światowych wojskowych igrzyskach sportowych

Piłka siatkowa na światowych wojskowych igrzyskach sportowych – multidyscyplinarne zawody dla sportowców-żołnierzy, które odbywają się w ramach igrzysk wojskowych organizowanych przez Międzynarodową Radę Sportu Wojskowego (CISM) w interwale czteroletnim. W programie igrzysk wojskowych jest jako dyscyplina siatkówka halowa, a także jej odmiana w wersji plażowej.

</doc>
<doc id="4651186" url="https://pl.wikipedia.org/wiki?curid=4651186" title="Richard Hildt">
Richard Hildt

Richard Hildt (ur. 23 lipca 1870 w Fraustadt, zm. 4 lutego 1959 w Derenburgu) – niemiecki duchowny protestancki, pastor, superintendent i członek władz zwierzchnich Ewangelickiego Kościoła Unijnego w Polsce, doktor teologii "honoris causa", od 1928 dziekan Ewangelickiego Seminarium Kaznodziejskiego i Szkoły Teologicznej w Poznaniu, do 1940 proboszcz ewangelicko-unijnej parafii św. Mateusza w Poznaniu-Wildze.
Życiorys.
Został superintendentem superintendentury Wągrowiec. Po śmierci pastora Adolfa Schneidera powołano go w 1928 na dziekana Ewangelickiego Seminarium Kaznodziejskiego i Szkoły Teologicznej w Poznaniu. Był także radcą konsystorza Ewangelickiego Kościoła Unijnego w Polsce oraz pastorem ewangelicko-unijnej parafii św. Mateusza w Poznaniu-Wildze. Z funkcji kościelnych w Poznaniu zrezygnował w 1940, gdy opuścił miasto na stałe. Jego następcą na stanowisku proboszcza został pastor Karl Brummack.
Uzyskał tytuł doktora teologii "honoris causa".
W 1911 ożenił się z Else (ur. 1888). Był ojcem dzieci: Dorothee, Annemarie, Susanne, Werner Eberhard.
Opublikował m.in. opracowanie: "Die Unierte Evangelische Kirche in Polen", w: "Die Osteuropaeischen Laender: die evangelischen Kirchen in Polen. Ekklesia. Eine Sammlung von Selbstdarstellungen der christlichen Kirchen", red. Friedruch Siegmund-Schultze, Leipzig 1938, ss. 111–127.

</doc>
<doc id="4651187" url="https://pl.wikipedia.org/wiki?curid=4651187" title="Enxalé">
Enxalé

Enxalé – wieś w Gwinei Bissau, w regionie Oio.

</doc>
<doc id="4651189" url="https://pl.wikipedia.org/wiki?curid=4651189" title="Drezden (album)">
Drezden (album)

Drezden – debiutancki album białoruskiego zespołu synth popowego Drezden, wydany 30 sierpnia 2018 roku przez wydawnictwo Soyuz Music. Płyta zawiera jedenaście rosyjskojęzycznych utworów, utrzymanych w stylistyce Neue Deutsche Welle i nowej fali. Album został nagrany przez lidera zespołu Siarhieja Michałoka wraz z serbskim muzykiem Vladimirem Opsenicą jeszcze przed uformowaniem się późniejszego składu zespołu. "Drezden" został wydany zarówno na płycie kompaktowej, jak i kasecie czy płycie winylowej.

</doc>
<doc id="4651191" url="https://pl.wikipedia.org/wiki?curid=4651191" title="Zarośle (województwo łódzkie)">
Zarośle (województwo łódzkie)



</doc>
<doc id="4651192" url="https://pl.wikipedia.org/wiki?curid=4651192" title="Štiavnička (dopływ Bystrianki)">
Štiavnička (dopływ Bystrianki)

Štiavnička – potok na Słowacji, lewostronny dopływ Bystrianki. Spływa dnem doliny Štiavnička.
Wypływa na wysokości około 1180 m na południowo-zachodnich zboczach przełęczy Czertowica ("Čertovica", 1238 m). Górna część potoku na zboczach Czertowicy na niektórych mapach ma nazwę Oravcová. Štiavnička spływa nieco krętym korytem w kierunku południowo-zachodnim. Przepływa przez zabudowane obszary wsi Jarabá, Mýto pod Ďumbierom i wpływa do wsi Bystrá. We wschodniej części zabudowań tej wsi uchodzi do Bystrianki jako jej prawy dopływ. Następuje to na wysokości 559 m n.p.m.
Cała zlewnia potoku Štiavnička znajduje się w Niżnych Tatrach, a koryto Štiavnički tworzy naturalną granicę dzielącą południowe stoki Niżnych Tatr na dwie części; zachodnią – większą i skupiającą wszystkie szczyty przekraczające 2000 m (Ďumbierske Tatry) oraz wschodnią – niższą i nieco mniej rozległą (Kráľovohoľské Tatry). Ďumbierske Tatry tworzą prawe zbocza doliny Štiavnička, Kráľovohoľské Tatry lewe. Bocznymi dolinami z obydwu tych części Niżnych Tatr spływają potoki zasilające Štiavničkę. Większe z nich to: Kumštovský potok, Mlynná, Jasienok.
Štiavnička zasilana jest także źródłami wód mineralnych. Jedno z nich znajduje się w górnej części doliny wsi Jarabá (Horná Jarabá), przy drodze krajowej nr 72 z Podbrezovéj przez przełęcz Czertowica do Kráľovej Lehoty. Na źródle tym znajduje się ogólnodostępne, obudowane i bezpłatne ujęcie wody mineralnej.

</doc>
<doc id="4651194" url="https://pl.wikipedia.org/wiki?curid=4651194" title="Fachr ad-Din Ibn Szajch al-Szujuch">
Fachr ad-Din Ibn Szajch al-Szujuch

Fachr ad-Din Ibn Szajch al-Szujuch, arab. فخر الد بن شيخ الشيوخ, (pełne imię: Fachr ad-Din Jusuf Ibn Szajch al-Szujuch), ur. ok. 1184 - zm. 9 lutego 1250 – jeden z najważniejszych emirów w służbie Al-Kamila (1218 - 1238) i As-Saliha (1238 - 1249).
Fachr ad-Din wywodził się z Aulad asz-Szajch, rodziny irańskich sufich i szafi’ickich fakihów, z których jedna gałąź wyemigrowała do Syrii i odgrywała ważną rolę w religijnym i politycznym życiu państwa Ajjubidów za panowania Al-Kamila i jego synów. Jego ojciec, Sadr ad-Din Abu al-Hasan Muhammad (żył 1148 - 1220), urodził się w Chorasanie i przybył do Damaszku wraz ze swoim ojcem, by potem odziedziczyć po nim pozycję naczelnika sufich ("szajch al-szujuch") w tym mieście. Fachr ad-Din miał jeszcze trzech braci, Imad ad-Dina Umara, Kamal ad-Dina Ahmada oraz Muʿin ad-Dina Hassana, którzy wszyscy brali aktywny udział w życiu politycznym. Fachr ad-Dina po raz pierwszy spotykamy w źródłach w otoczeniu Al-Kamila. W roku 1217 był wysłannikiem sułtana do kalifa. Od roku 1227 w imieniu swojego pana prowadził negocjacje z cesarzem Fryderykiem II (1198 - 1250), które zakończyły się podpisaniem traktatu w Jafie 18 lutego 1229. W trakcie rozmów Fachr ad-Din miał zaprzyjaźnić się z cesarzem, który wysłał do niego dwa listy już po powrocie do Włoch.
Fachr ad-Din piastował kilka ważnych stanowisk pod koniec panowania Al-Kamila. Po jego śmierci w 1238 był członkiem rady emirów, która decydowała o następstwie tronu w Kairze i Damaszku. Wbrew jego opozycji Damaszek został oddany we władanie Al-Dżawwada Junusa. Po powrocie do Kairu Al-Adil Abu Bakr (1238 - 1240) pozbawił Fachr ad-Dina jego stanowiska i pomimo jego lojalnej służby umieścił go w więzieniu. Także As-Salih Ajjub (1238 - 1249) przez jakiś czas trzymał Fachr ad-Dina w więzieniu, a następnie areszcie domowym. Dopiero w roku 1246 sułtan przywrócił mu wszystkie funkcje i mianował głównodowodzącym egipskiej armii. Gdy w roku 1249 VI wyprawa krzyżowa zaatakowała Egipt, śmiertelnie chory As-Salih postawił Fachr ad-Dina na czele obrony kraju. 5 czerwca krzyżowcy pod wodzą króla Ludwika IX (1226 - 1270) wylądowali w pobliżu Damietty i po krótkiej walce na plaży Fachr ad-Din opuścił miasto, oddając je przeciwnikowi bez stawiania oporu. Ten skądinąd niewytłumaczalny odwrót prawdopodobnie był spowodowany tym, że Fachr ad-Din chciał być blisko sułtana w momencie jego śmierci, tak by móc wziąć udział w nieuchronnej walce o schedę po zmarłym władcy. As-Salih nie miał dość siły by ukarać potężnego emira i nie pozostało mu nic innego niż skoncentrowanie swojej armii w obozie w Al-Mansurze.
As-Salih zmarł 22 listopada 1249 roku i wdowa po nim, Szadżar ad-Durr, działając w porozumieniu z Fachr ad-Dinem postanowiła ukryć jego śmierć przed armią. Wkrótce potem wydano rzekomy dekret As-Saliha nakazujący złożyć przysięgę lojalności jemu oraz jego synowi i następcy tronu, Al-Mu’azzamowi Turan Szahowi (1249 - 1250), oraz oddający Fachr ad-Dinowi "dowództwo nad armią i jej "Atabakijja", a także prowadzenie spraw królestwa". Tym samym Fachr ad-Din został głównodowodzącym armii ("atabak al-asakir"), co było zwyczajową prerogatywą sułtana, oraz administratorem królestwa i "zaczął wypełniać funkcje sułtana". Jednocześnie do Al-Mu’azzama, przebywającego w Hisn Kajfie (dzis. Hasankeyf), wysłano posłańców z wiadomością by ten jak najszybciej przybył do Egiptu. Fachr ad-Din, mający także oparcie w swojej potężnej rodzinie, wydawał się zajmować wygodną pozycję w nadchodzącej rozgrywce o władzę jednak wszelkie jego kalkulacje zostały brutalnie przerwane przez nagły atak krzyżowców na Al-Mansurę, w wyniku którego zginął w bitwie w dniu 9 lutego 1250 roku.

</doc>
<doc id="4651197" url="https://pl.wikipedia.org/wiki?curid=4651197" title="Titian Peale">
Titian Peale



</doc>
<doc id="4651198" url="https://pl.wikipedia.org/wiki?curid=4651198" title="International Standard Book Number">
International Standard Book Number



</doc>
<doc id="4651203" url="https://pl.wikipedia.org/wiki?curid=4651203" title="Czukurkul">
Czukurkul

Czukurkul (tadż. Чукукркӯл) – słone jezioro tektoniczne w Tadżykistanie, w Górskim Badachszanie. 
Jest jednym z grupy niedużych i płytkich jezior leżących we wschodnim Pamirze w kotlinie jeziora Sasikkul. Jeziora te są zasolone ze względu na pustynny klimat, w którym parowanie przeważa nad opadami. Zasilane jest głównie wodami podziemnymi. Jego powierzchnia to 25-50 ha, a głębokość 1,6 m. Podłoże jeziora i okolic jest zbudowane z granitu.
Wśród ptaków zasiedlających jezioro pospolita jest sieweczka mongolska z podgatunku "Charadrius mongolus pamirensis".

</doc>
<doc id="4651215" url="https://pl.wikipedia.org/wiki?curid=4651215" title="Churszed Hasanow">
Churszed Hasanow

Churszed Hasanow (tadż. Хуршед Ҳасанов; ur. 19 sierpnia 1973) – tadżycki bokser, olimpijczyk. 
Na igrzyskach olimpijskich w Atlancie (1996) wystąpił w zawodach wagi koguciej. W 1/16 finału pokonał na punkty Nigeryjczyka Kehindego Awedę. Odpadł w 1/8 finału po porażce na punkty z Węgrem Istvánem Kovácsem, który został mistrzem olimpijskim na tych igrzyskach. Na igrzyskach w Sydney (2000) nie wystartował w zawodach, jednak był chorążym reprezentacji podczas ceremonii otwarcia igrzysk.
Zdobył srebrny medal na mistrzostwach Azji w wadze koguciej z 1995 roku.

</doc>
<doc id="4651216" url="https://pl.wikipedia.org/wiki?curid=4651216" title="Mistrzostwa Azji w boksie 1995">
Mistrzostwa Azji w boksie 1995



</doc>
<doc id="4651218" url="https://pl.wikipedia.org/wiki?curid=4651218" title="Mistrzostwa Azji w boksie 1980">
Mistrzostwa Azji w boksie 1980



</doc>
<doc id="4651220" url="https://pl.wikipedia.org/wiki?curid=4651220" title="Mistrzostwa Azji w boksie 1983">
Mistrzostwa Azji w boksie 1983



</doc>
<doc id="4651221" url="https://pl.wikipedia.org/wiki?curid=4651221" title="Krótkolotka Taczanowskiego">
Krótkolotka Taczanowskiego



</doc>
<doc id="4651225" url="https://pl.wikipedia.org/wiki?curid=4651225" title="8 samodzielny pułk obserwacyjno-meldunkowy">
8 samodzielny pułk obserwacyjno-meldunkowy

8 samodzielny pułk obserwacyjno-meldunkowy (8spobsmel) – nieistniejący już pułk obserwacyjno-meldunkowy Wojska Polskiego.
Historia.
Formowanie.
W 1952 na podstawie rozkazu nr 0048/Org. z 14 maja 1952 r. dowódcy wojsk OPL OK gen. bryg. Nikołaja Trawina, na bazie 49 batalionu obserwacyjno-meldunkowego i dwóch kompanii obserwacyjno-meldunkowych z Gdyni i Świnoujścia, powstał w Bydgoszczy 8 samodzielny pułk obserwacyjno-meldunkowy (8spobsmeld) o stanie 1784 wojskowych i 16 kontraktowych. Reorganizacja była związana z dostawą do Wojsk Obserwacyjno-Meldunkowych pierwszych stacji radiolokacyjnych. Dowódcą pułku został dotychczasowy dowódca 49 batalionu – mjr Wiktor Kamiński, a szefem sztabu – kpt. Lucjan Ratyński. W 1952 po reorganizacji w skład pułku weszło sześć kompanii obserwacyjno-meldunkowych, które rozmieszczono: Olsztyn, Chojnice, Wałcz, Gdynia-Orłowo, Mrzeżyno, Szczecin oraz cztery kompanie radiotechniczne pułku, które rozlokowano: Babie Doły, Duninowo, Chynowo, Chojnice.
Zadania, szkolenie, stacjonowanie, reorganizacje.
Zadaniem 8 spobsmeld było prowadzenie ciągłego rozpoznania nieprzyjaciela powietrznego w północnym i północno-zachodnim rejonie kraju poprzez posterunki rozpoznania wzrokowego rozmieszczone na rubieży: Nowa Karczma, Gdynia, Puck, Poddębie (pierwsza linia) i 60–80 km na południe (druga linia): Siemiany, Pelplin, Lipnica. Jedynymi środkami technicznymi były stoliki kursowe, lornetki, dwa aparaty telefoniczne AP-48, busola, zegar – budzik i pięć kilometrów kabla telefonicznego. We własnym zakresie, w razie potrzeby, żołnierze wykonywali drewnianą wieżę, dół nasłuchowy i schron. System obserwacji przestrzeni powietrznej i wczesnego ostrzegania stanowił i był dość prymitywny. Posterunki 8 pułku były od siebie oddalone o 8–10 km, na głębokości 10–12 km i tworzyły kompanijne rejony obserwacyjno-meldunkowe o szerokości 60 km i głębokości 30 km, albo batalionowy rejon o szerokości 80 km i głębokości 60 km. W 1954 powstało Dowództwo Wojsk Lotniczych i Obrony Przeciwlotniczej Obszaru Kraju, które połączono z dwóch dowództw: Dowództwa Wojsk Obrony Przeciwlotniczej Obszaru Kraju i Dowództwa Wojsk Lotniczych (WLiOPLOK). Dowódcą został gen. Iwan Turkiel. Zadania bojowe służby obserwacyjno-meldunkowej 8 pułku wykonywało trzynaście stacji radiolokacyjnych typu P-3A i P-8 z dywizji lotnictwa myśliwskiego, które w strukturze pododdziałów obserwacyjno-meldunkowych nie były. Niedostateczna liczba stacji radiolokacyjnych powodowała, że służbę pełniły cztery podwójne posterunki radiotechniczne i trzy pojedyncze posterunki, zgrupowane zasadniczo na kierunku północnym, oprócz jednego posterunku zlokalizowanego w Warszawie. Stacje zabezpieczały głównie naprowadzanie własnego lotnictwa, ale włączały się też w ogólny system radiotechnicznego zabezpieczenia OPLOK.
W latach 1955-1956 przystąpiono do kolejnej reorganizacji oddziałów i systemu obserwacyjno-meldunkowego, który został ostatecznie zastąpiony przez
system radiolokacyjny. Pierwszym pułkiem, który przereorganizowano, był 8 pułk obserwacyjno-meldunkowy. W drugiej połowie 1955 w skład pułku weszła nowo zorganizowana kompania radiotechniczna w Witkowie, na początku 1956 kompania w Chynowie. Dwie kompanie obserwacyjno-meldunkowe w Mrzeżynie i Słupsku rozwiązano, a w ich miejsce zafunkcjonowały dwie dalsze kompanie radiotechniczne. Pod koniec 1956 pułk zmienił nazwę na 8 pułk radiotechniczny. W jego składzie znajdowało się dziewięć kompanii radiotechnicznych i tylko dwie kompanie obserwacyjno-meldunkowe. Przeprowadzona reorganizacja pułku spowodowała zmianę jego ugrupowania bojowego i zakresu wykonywanych zadań. Z końcem 1956 kompanie radiotechniczne pułku rozmieszczono w następujących miejscowościach: Chynowie, Przećmin, Darżewo, Duninowo, Lisewo Kaszubskie, Babie Doły, Pruszcz Gdański, Chojnice i Łękinia. Kompanie obserwacyjno-meldunkowe do końca 1956 zostały rozwiązane.
Rozformowanie pułku, powstanie samodzielnych batalionów radiotechnicznych.
Na podstawie rozkazu organizacyjnego dowódcy WLiOPL OK nr 033 z 4 lipca 1957 r. w Wojskach Radiotechnicznych przystąpiono do reorganizacji,
którą przeprowadzono etapami. Dowódca WLiOPL OK nakazał rozformowanie istniejących samodzielnych pułków radiotechnicznych, a na ich bazie sformowanie dziewięciu samodzielnych batalionów radiotechnicznych (sbrt) każdy w składzie pięciu krt (tylko 7. sbrt miał zaplanowane cztery krt). Najważniejsze zmiany organizacyjne przeprowadzono w latach 1958–1961. Utworzony batalion w 1958 na bazie 8 spobsmeld otrzymał numerację 8 sbrt. z miejscem dyslokacji Słupsk. 8 samodzielny batalion radiotechniczny przejął pododdziały po byłym 8 sprt: krt z Duninowa k. Ustki, Darżewa k. Zegrza Pomorskiego i z Pruszcza Gdańskiego.
Żołnierze pułku.
Dowódcy 
W okresie funkcjonowania pułku dowódcami byli:
Oficerowie
Skład etatowy, uzbrojenie, sprzęt.
Struktura, skład etatowy.
8 samodzielny pułk obserwacyjno-meldunkowy w 1952 w swojej strukturze miał sześć kompanii obserwacyjno-meldunkowych: w Pucku, w Koszalinie i w Szczecinie, tworzyły linię 45 posterunków, obejmując odcinek 600 km wzdłuż granicy morskiej i części lądowej północno-zachodniej. 
Uzbrojenie, sprzęt, zaopatrzenie.
Z uzbrojenia żołnierze pułku posiadali broń etatową: PM wz. 43, amunicję, granaty ręczne RG-42 i F-1 (po 5 szt.). Dowódca pułku miał do dyspozycji samochód GAZ-69, dowódcy kompań GAZ-67. Pułk dysponował radarami P 12 i P 20, samochodami ciężarowymi GAZ-MM, GAZ-51, sanitarką FSC Lublin-51. Ponadto na wyposażeniu batalionu był także sprzęt typu: aparaty TAJ-43 i lornetki obserwacyjne.

</doc>
<doc id="4651229" url="https://pl.wikipedia.org/wiki?curid=4651229" title="Niepoczołowski">
Niepoczołowski

Niepoczołowski (Niepoczolowski, Witk odmienny) − herb szlachecki, używany przez rodzinę osiadłą na Kaszubach. Herb własny rodziny Niepoczołowskich. Według Przemysława Pragerta odmiana herbu Witk.
Opis herbu.
Opis z wykorzystaniem klasycznych zasad blazonowania:
Niepoczołowski: "W polu błękitnym trzy lilie srebrne, jedna nad dwiema. Klejnot: nad hełmem w koronie samo godło. Labry błękitne, podbite srebrem."
Najwcześniejsze wzmianki.
Wizerunek herbu znany jest z prac Emiliana Szeliga-Żernickiego ("Der Polnische Adel", 1900, Die polnischen Stammwappen, 1904), który stworzył go na podstawie materiałów z 1818 roku z Archiwum w Królewcu.
Rodzina Niepoczołowskich.
Kaszubska rodzina szlachecka biorąca swoje nazwisko od wsi Niepoczołowice w dawnym powiecie mirachowskim. W roku 1368 wieś ta została sprzedana sześciu rycerzom o imionach Niepoczał, Jarogniew, Michał, Piotr, Marcin i Mikołaj. Wieś stała się w tym momencie typową wsią drobnoszlachecką, z wieloma właścicielami, podzielona na działy. Wśród właścicieli Niepoczołowic od XVII wieku wymieniane są przy nazwisku Niepoczołowski rozmaite przydomki, które są zapewne pierwotnymi nazwiskami rodowymi. Omawiany tu herb przynależał do Niepoczołowskich o przydomku Witk. Witków wymienia się tutaj po raz pierwszy w 1662 roku.
Herbowni.
Niepoczołowski (Niepoczolowski, Niepoczolowsky, błędnie Niepocztowski) z przydomkiem Witk. Rodzina ta mogła także posługiwać się którymś z herbów Witków (Witk, Witk II, Witk III, Witk IV, Witk V).
Rodziny Niepoczołowskich z innymi przydomkami używały zapewne innych herbów (Bronk, Domaros, Kos, Borski).

</doc>
<doc id="4651232" url="https://pl.wikipedia.org/wiki?curid=4651232" title="Maria Springwald">
Maria Springwald



</doc>
<doc id="4651239" url="https://pl.wikipedia.org/wiki?curid=4651239" title="Kamienica przy ul. Piłsudskiego 2 w Radomiu">
Kamienica przy ul. Piłsudskiego 2 w Radomiu

Kamienica przy ul. Piłsudskiego 2 w Radomiu ("Dom Zajdensznirów") – zabytkowa secesyjna kamienica z 1911, położona w Radomiu na rogu ul. Piłsudskiego i ul. Traugutta.
Okazała kamienica powstała prawdopodobnie w 1911, co sugeruje data umieszczona nad bramą wjazdową. Zaprojektowano ją w stylu secesyjnym z elementami rodzącego się modernizmu (uproszczenie form). Fasada budynku podzielona jest na trzy części: elewacja od ul. Piłsudskiego, elewacja od ul. Traugutta oraz zaokrąglony narożnik, różniące się detalami zdobniczymi. Kamienica jest też określana jako "dom Zajdensznirów".
Kamienica wpisana jest do rejestru zabytków Narodowego Instytutu Dziedzictwa pod numerem 847/A z 15.03.1975 oraz 497/A/91 z 6.11.1991. Znajduje się też w gminnej ewidencji zabytków miasta Radomia.
W nocy z 1 na 2 listopada 1918 w kamienicy w mieszkaniu Jana Wigury powstał z inicjatywy Polskiej Partii Socjalistycznej tzw. "Komitet Pięciu", mający przejąć w Radomiu władzę z rąk austriackich. Komitet uchwalił powołanie niezależnej Republiki Radomskiej, istniejącej do 9 listopada. W listopadzie 2018 na ścianie budynku odsłonięto tablicę upamiętniającą powstanie Komitetu Pięciu.

</doc>
<doc id="4651249" url="https://pl.wikipedia.org/wiki?curid=4651249" title="Maria Gołkowska">
Maria Gołkowska

Maria Gołkowska (ur. 14 stycznia 1935 w Sochaczewie, zm. 27 grudnia 2016 tamże) – polska nauczycielka, działaczka społeczna i kulturalna, honorowa obywatelka Sochaczewa.
Życiorys.
Córka Władysławy Kozłowskiej, działaczki kulturalnej. W 1951 skazana przez komunistyczne władze na 9 miesięcy więzienia za „szerzenie wrogiej propagandy". Po przesiedzeniu pół roku w warszawskim więzieniu na ul. Ratuszowej, resztę kary zamieniono na dozór milicyjny.
Z zawodu nauczycielka. Od 1 grudnia 1951 do 31 sierpnia 1963 pracowała w Szkole Podstawowej nr 1 w Sochaczewie. Od 1 września 1963 do 31 października 1969 była zastępczynią dyrektora w Technikum Ekonomicznym w Chodakowie. Od 1 listopada 1969 do 31 sierpnia 1970 kierowała Powiatowym Domem Kultury w Sochaczewie. Od 1 września 1970 do 31 sierpnia 1997 pracowała w Liceum Ogólnokształcącym im. F. Chopina, gdzie od kwietnia 1974 do końca sierpnia 1978 pełniła funkcję wicedyrektorki. Ukończyła w międzyczasie zaocznie Wydział Polonistyki Uniwersytetu Warszawskiego.
Zaangażowana w NSZZ „Solidarność” oraz Komitet Obywatelski. Po 1989 współtworzyła pierwsze lokalne pismo – „Sochaczewianin", którego była redaktorką naczelną. Współzakładała także „Ziemię Sochaczewską", z którą współpracowała do 1994. Organizatorka przedsięwzięć kulturalnych, np. spektakli teatralnych, spotkań autorskich, prelekcji.
Mieszkała przy ul. Staszica. Z mężem Janem miała syna Marka Gołkowskiego i córkę Justynę Grajek. Jej wnukiem jest Michał Gołkowski.

</doc>
<doc id="4651254" url="https://pl.wikipedia.org/wiki?curid=4651254" title="Włodzimierz Latawiec">
Włodzimierz Latawiec

Włodzimierz Andrzej Latawiec (ur. 1 kwietnia 1896 w Sieteszu, zm. 21 października 1985 w Londynie) – major piechoty Wojska Polskiego, kawaler Orderu Virtuti Militari, awansowany przez władze RP na uchodźstwie na stopień podpułkownika.
Życiorys.
Urodził się 1 kwietnia 1896 w Sieteszu, w ówczesnym powiecie łańcuckim Królestwa Galicji i Lodomerii, w rodzinie Piotra. 
Po wybuchu I wojny światowej służył w Legionach Polskich w szeregach II batalionu 1 pułku piechoty w składzie I Brygady. 
3 września 1919 Naczelny Wódz mianował go z dniem 1 września 1919 podporucznikiem w piechocie. W tym czasie jako podoficer byłych Legionów Polskich służył w 5 Pułku Piechoty Legionów. Później został przeniesiony do 32 pułku piechoty i w jego szeregach walczył w wojnie polsko-bolszewickiej, za co otrzymał Order Virtuti Militari. Został awansowany na stopień porucznika piechoty ze starszeństwem z 1 czerwca 1919 (w 1923 lokata 42), a następnie na stopień kapitana piechoty z dniem 1 lipca 1923. W latach 20. był oficerem 35 pułku piechoty w Łukowie, a później w Brześciu (w 1923, 1924 oficerem w tym pułku był kpt. Celestyn Piotr Latawiec (ur. 1894), potem przydzielony do KOP). Następnie w Szkole Podchorążych Rezerwy Piechoty w Zambrowie na stanowisku dowódcy 5. kompanii. W 1932 był oficerem Korpusu Ochrony Pogranicza. Służył w Batalionie KOP „Skałat” na stanowisku dowódcy 3 kompanii granicznej „Toki”. Na stopień majora został mianowany ze starszeństwem z 19 marca 1937 i 3. lokatą w korpusie oficerów piechoty. W marcu 1939 pełnił służbę na stanowisku zastępcy komendanta Korpusu Kadetów Nr 1.
Po wybuchu II wojny światowej 1939, w okresie kampanii wrześniowej był kwatermistrzem pułku Strzelców Pieszych. Po agresji ZSRR na Polskę znalazł się na obszarze Związku Sowieckiego, a po zawarciu układu Sikorski-Majski z 30 lipca 1941 został oficerem Armii Polskiej w ZSRR gen. Władysława Andersa. Był dowódcą III batalionu 16 pułku piechoty (istniejącym na przełomie 1941/1942). Później, w ramach Polskich Sił Zbrojnych od 1 listopada 1942 do 7 lipca 1943 sprawował stanowisko dowódcy 16 Lwowskiego Batalionu Strzelców.
Po wojnie pozostał na emigracji w Wielkiej Brytanii. Został awansowany przez władze RP na uchodźstwie na stopień podpułkownika. Zmarł 21 października 1985 w Londynie.

</doc>
<doc id="4651261" url="https://pl.wikipedia.org/wiki?curid=4651261" title="Darius Garland">
Darius Garland

Darius Kinnard Garland (ur. 26 stycznia 2000 w Gary) – amerykański koszykarz, występujący na pozycjach rozgrywającego, obecnie zawodnik Cleveland Cavaliers.
W 2017 wziął udział w Adidas Eurocampie, Under Armor SC30 Select Camp, Nike Skills Academy (również w 2016). W 2018 wystąpił w kilku meczach wschodzących gwiazd – McDonald’s All-American, Jordan Brand Classic, Nike Hoop Summit. Wybrano go trzykrotnie najlepszym zawodnikiem szkół średnich stanu Tennessee (Tennessee Mr. Basketball Division II AA – 2016–2018, Tennessee Gatorade Player of the Year – 2018).
Jego ojciec, Winston grał w koszykówkę na Southwest Missouri State, a następnie w NBA (1987–1990 – Golden State Warriors, 1990–1991 – Los Angeles Clippers, 1991–1992 – Denver Nuggets, 1992–1993 – Houston Rockets, 1994–1995 – Minnesota Timberwolves) i we Włoszech (1994–1995 – Benetton Treviso).

</doc>
<doc id="4651266" url="https://pl.wikipedia.org/wiki?curid=4651266" title="Zbigniew Pańpuch">
Zbigniew Pańpuch

Zbigniew Pańpuch (ur. 1968) – polski filozof, dr hab. nauk humanistycznych, adiunkt Instytutu Filozofii Wydziału Filozofii Katolickiego Uniwersytetu Lubelskiego Jana Pawła II.
Życiorys.
W 1994 ukończył studia filozoficzne w Katolickim Uniwersytecie Lubelskim, natomiast 15 listopada 2005 obronił pracę doktorską "ARETE jako sposób spełniania się człowieka w życiu indywidualnym i społecznym według Platona i Arystotelesa", 28 stycznia 2016 habilitował się na podstawie pracy zatytułowanej "Spór o cielesność. Analiza ujęć wybranych problemów u tomistów egzystencjalnych oraz propozycja wprowadzenia do antropologii filozoficznej rozróżnienia między ciałem a organizmem".
Piastuje stanowisko adiunkta w Instytucie Filozofii na Wydziale Filozofii Katolickiego Uniwersytetu Lubelskiego Jana Pawła II.

</doc>
<doc id="4651269" url="https://pl.wikipedia.org/wiki?curid=4651269" title="Kevin Porter">
Kevin Porter



</doc>
<doc id="4651271" url="https://pl.wikipedia.org/wiki?curid=4651271" title="Śląska Deklaracja Solidarnej i Sprawiedliwej Transformacji">
Śląska Deklaracja Solidarnej i Sprawiedliwej Transformacji

Śląska Deklaracja Solidarnej i Sprawiedliwej Transformacji () – deklaracja ogłoszona przez polską Prezydencję COP24 podczas szczytu klimatycznego ONZ w Katowicach w grudniu 2018 r. Zakłada ochronę klimatu przy jednoczesnym utrzymaniu rozwoju gospodarczego i miejsc pracy, a także odpowiedzialność państw w wymiarze gospodarczym, społecznym, środowiskowym i klimatycznym, przy nacisku na modernizację, zmiany technologiczne i wdrażanie innowacji, umożliwiających efektywniejsze i bardziej przyjazne dla środowiska wykorzystanie zasobów. Do grudnia 2019 r. deklarację przyjęło 56 państw.
Solidarna transformacja stała się jednym z trzech priorytetów polskiej Prezydencji COP24 (obok elektromobilności i lasów dla klimatu). 
Podczas trwania polskiej Prezydencji COP24 zorganizowano warsztaty, spotkania i konferencję w międzynarodowym gronie, mające na celu propagowanie koncepcji solidarnej transformacji jako podejścia, które może pozwolić zminimalizować społeczne koszty transformacji gospodarczej. 
Na podstawie dyskusji prowadzonych podczas tych spotkań, powstał raport, którego główną częścią jest zbiór konkretnych strategii wprowadzenia solidarnej transformacji. Raport został zaprezentowany podczas Szczytu Działań Klimatycznych zorganizowanego przez Sekretarza Generalnego ONZ w Nowym Jorku we wrześniu 2019 roku
Solidarna transformacja (z ang. just transition) zakłada ochronę pracowników, którzy tracą pracę w wyniku likwidowania wysokoemisyjnych zakładów przemysłowych. Ma na celu zabezpieczenie wynagrodzeń, szkolenia, opiekę socjalną społeczności objętych transformacją w kierunku bardziej zrównoważonych gospodarek. Solidarna transformacja to termin kojarzony przede wszystkim z przemysłem węglowym. Może być jednak rozumiana szerzej i obejmować wszystkie gałęzie przemysłu, które w znaczący sposób zanieczyszczają środowisko. Solidarna transformacja zakłada tworzenie nowych, "zielonych" miejsc pracy.
Na świecie ideę solidarnej transformacji promuje wiele organizacji, w tym Międzynarodowa Organizacja Pracy i Międzynarodowa Konfederacja Związków Zawodowych. 

</doc>
<doc id="4651280" url="https://pl.wikipedia.org/wiki?curid=4651280" title="Sasikkul">
Sasikkul

Sasikkul (tadż. Сасиқкӯл) – słone jezioro tektoniczne w Tadżykistanie, w Górskim Badachszanie. Jest bezodpływowe, leży w zlewni jeziora Jaszilkul.
Jest jednym z grupy płytkich i z reguły niedużych jezior leżących we wschodnim Pamirze, w kotlinie noszącej nazwę od tego właśnie jeziora. Jeziora te są zasolone ze względu na pustynny klimat, w którym parowanie przeważa nad opadami. Zasilane jest głównie wodami podziemnymi. Jego powierzchnia to ok. 700-900 ha, a głębokość 3,41 m. 
Jego woda jest alkaliczna (pH około 10) i silnie zasolona. Jej mineralizacja wynosi 133 g/l, na co składają się następujące jony: chlorkowy 40 100 mg/l, węglanowy 22 750 mg/l, siarczanowy 9530 mg/l wodorowęglanowy 9190 mg/l oraz suma jonów sodu i potasu 51 447 mg/l oraz jon magnezowy 10 mg/l, podczas gdy jony wapnia są niewykrywalne. Charakteryzuje ją również wysokie stężenie arsenu 8000 μg/l, wolframu 1900 μg/l, srebra 950 μg/l, manganu 684 μg/l, molibdenu 570 μg/l i cynku 570 μg/l. Stężenia innych pierwiastków to: miedź 103 μg/l, ołów 53 μg/l, beryl 5,7 μg/l, bizmut 2,8 μg/l, niob 57 μg/l, wanad 57 μg/l. Brak wapnia, którego sole są często słabo rozpuszczalne i odkładają jako osady jeziorne, sprawia, że pierwiastki te w znacznej mierze występują w anionach łatwo rozpuszczalnych soli sodowych (molibdenian, wolframian, arsenian, wanadian). W osadach również częste są sole sodu, podczas gdy sole potasu są znacznie rzadsze. Podłoże jeziora i okolic jest zbudowane z granitu. Wysokie stężenie niektórych pierwiastków zwykle będących pierwiastkami śladowymi może być skutkiem dopływu głębokich wód podziemnych przez kominy hydrotermalne. W związku z tym region ten jest uważany za potencjalne źródło pozyskania tego typu surowców kopalnych.
W strefie przybrzeżnej jeziora występuje roślinność słonolubna z dużym udziałem ostrzewu rudego, "Carex orbicularis", świbki błotnej i ponikła skąpokwiatowego.

</doc>
<doc id="4651285" url="https://pl.wikipedia.org/wiki?curid=4651285" title="Justin Wright-Foreman">
Justin Wright-Foreman

Justin Wright-Foreman (ur. 27 października 1997 w Nowym Jorku) – amerykański koszykarz, występujący na pozycji rozgrywającego.
W 2019 reprezentował Utah Jazz podczas rozgrywek letniej ligi NBA w Las Vegas i Salt Lake City.

</doc>
<doc id="4651287" url="https://pl.wikipedia.org/wiki?curid=4651287" title="Encyklopedie Sztuki WAiF i PWN">
Encyklopedie Sztuki WAiF i PWN



</doc>
<doc id="4651288" url="https://pl.wikipedia.org/wiki?curid=4651288" title="Pawłowski (herb szlachecki)">
Pawłowski (herb szlachecki)

Pawłowski (Haugwicz-Pawłowski, Haugwitz-Pawłowski, Pawlowski, Haugwicz odmienny) − herb szlachecki, używany przez rodzinę wywodzącą się z Kaszub. Herb własny rodu Pawłowskich. Odmiana herbu Haugwicz.
Opis herbu.
Herb znany w kilku wariantach. Opisy z wykorzystaniem klasycznych zasad blazonowania.
Pawłowski I (Haugwicz odmienny): "W polu czerwonym głowa kozła srebrna. Klejnot: nad hełmem w koronie pięć piór strusich, dwa srebrne między trzema czerwonymi. Labry: czerwone, podbite srebrem."
Pawłowski Ia (Haugwicz odmienny, Haugwicz I): "W polu czerwonym głowa barania wprost, srebrna. Klejnot: nad hełmem w koronie trzy pióra strusie. Labry: czerwone podbite srebrem."
Pawłowski II (Junosza odmienny): "W polu czerwonym pół barana wspiętego, srebrnego. Klejnot: nad hełmem w koronie samo godło. Labry: czerwone podbite srebrem."
Najwcześniejsze wzmianki.
Herb w wersji podstawowej przytoczył Ostrowski ("Księga herbowa rodów polskich", 1897, 1906), bazując na "Nowym Siebmacherze" ("Der Adel des Königreichs Preußen", 1906).
Wersja Ia pojawiła się w rękopisie Dachnowskiego z XVII wieku, na podstawie którego przytoczył ją również Ostrowski.
Wersja II to herb własny Jana Pawłowskiego z Pawłowa, zmarłego w 1620, opisany na jego nagrobku. Przytacza go m.in. Dachnowski.
Rodzina Pawłowskich.
Nazwisko Pawłowski nosiło aż 30 różnych rodzin szlacheckich, z czego 4 na terenie Pomorza Gdańskiego. Omawiane tutaj herby nosili Pawłowscy wywodzący się z rodziny Haugwitzów, wywodzący się z Pawłowa w ziemi człuchowskiej. Rodzina ta w XVII/XVIII wieku zaczęła posługiwać się polskim herbem Półkozic, zapewne z racji podobieństwa herbów.
Herbowni.
Pawłowski (Paulawski, Paulowski, Pavlowski, Pawlawski, Pawlowski, Pawlowsky). Rodzina ta w XVII/XVIII wieku zaczęła posługiwać się herbem Półkozic. Inne kaszubskie rodziny Pawłowskich używały herbów Kospot, Leliwa i Jastrzębiec.

</doc>
<doc id="4651289" url="https://pl.wikipedia.org/wiki?curid=4651289" title="Ilustrowana Encyklopedia dla Wszystkich">
Ilustrowana Encyklopedia dla Wszystkich



</doc>
<doc id="4651293" url="https://pl.wikipedia.org/wiki?curid=4651293" title="Encyklopedia Gospodarstwa Domowego">
Encyklopedia Gospodarstwa Domowego



</doc>
<doc id="4651295" url="https://pl.wikipedia.org/wiki?curid=4651295" title="Jan Czyrek">
Jan Czyrek

Jan Czyrek (ur. 25 stycznia 1871 w Studzianie, zm. 29 stycznia 1949 w Jarosławiu) – duchowny rzymskokatolicki, prałat, dziekan dekanatu buskiego, budowniczy neogotyckiego kościoła pw. Wniebowzięcia Najświętszej Maryi Panny w Kamionce Strumiłowej. 
Dzieciństwo.
Rodzice Antoni i Anna z Przewrockich wzięli ślub 21 lutego 1870 w Przeworsku. Jan był ich najstarszym dzieckiem, urodzonym w Studzianie pod Przeworskiem, gdzie rodzice prowadzili gospodarstwo rolne. Miał pięcioro rodzeństwa: Wojciecha, Józefa, Anielę, Tomasza oraz Katarzynę. W 1891 ukończył gimnazjum w Rzeszowie. 
Posługa kapłańska.
Kształcił się w Seminarium Duchownym we Lwowie, gdzie przyjął święcenia kapłańskie w 1896 roku prawdopodobnie z rąk abp. Seweryna Morawskiego. Od początku świadczył posługę kapłańską na polskich kresach wschodnich:
Był też dziekanem dekanatu buskiego.
Kościół w Kamionce Strumiłowej.
W 1908 rozebrano XIX-wieczny kościół w Kamionce Strumiłowej, który nie nadawał się do użytku z powodu wad budowlanych. Zapadła decyzja o budowie nowej świątyni, którą w latach 1910–1914 nadzorował proboszcz ks. Jan Czyrek. Budynek wzniesiono w stylu neogotyckim według projektu  inż. arch. Teodora Talowskiego z Politechniki Lwowskiej.
Podczas I wojny światowej parafia odniosła poważne straty. Proboszcz, aresztowany przez Rosjan 21 czerwca 1915 r. wraz z kilkoma innymi mieszkańcami miasta, w tym z kapłanem unickim, pozostawał do 1917 roku w niewoli w Łucku, później w Kijowie. W 1918 był więziony przez władze ukraińskie. Świątynia uległa w tych latach dużym zniszczeniom.Dwumiesięczne bombardowanie w lipcu i sierpniu 1915 r. kościoła ogniem artylerii rosyjskiej zniszczyło wieżę, zrujnowało posadzkę, pobito witraże i dach cały na kościele, podziurawiono w wielu miejscach sklepienie, a zwłaszcza w krzyżu i koło chóru. Na pamiątkę zniszczenia w niektórych miejscach wmurowano łuski pocisków armatnich (…). W czasie wojny polsko-ukraińskiej polska kula armatnia w maju 1919 roku jeszcze raz uszkodziła część filaru i sklepienie od strony Batiatycz (...).Po wojnie ks. Jan Czyrek nadzorował odbudowę świątyni w latach 1918–1929. Wyremontowany kościół został konsekrowany przez abp. Bolesława Twardowskiego 16 maja 1929 roku. 
Ks. Jan Czyrek był gorliwym czcicielem Matki Bożej. Jako dziekan buski aktywnie wspierał działania Akcji Katolickiej i polecał szerzyć nabożeństwo różańcowe w każdej podległej parafii. Za zasługi w budowie kościoła oraz zorganizowanie życia duchowego parafian papież Pius XI uhonorował go tytułem Szambelana Jego Świątobliwości.
Lata po drugiej wojnie światowej i śmierć.
W roku 1944 proboszcz i wikariusze parafii kamioneckiej opuścili Kamionkę Strumiłową. Ks. Jan Czyrek udał się do Jarosławia (w dzisiejszym woj. podkarpackim), gdzie w roku 1946 obchodził 50-lecie święceń kapłańskich. Koniec swojego pracowitego życia spędził przy rodzinie, otoczony troską i opieką najbliższych. Zmarł w szpitalu powiatowym w Jarosławiu.
Ostatnie pożegnanie księdza Jana odbyło się w jarosławskiej kolegiacie. We mszy uczestniczył między innymi abp Eugeniusz Baziak oraz proboszcz kolegiaty ks. Władysław Opaliński. Przed bramą jarosławskiego cmentarza kondukt żałobny został w niejasnych okolicznościach zatrzymany przez grupę osób. Pomimo protestów księży i wiernych trumna z ciałem ks. Jana została zabrana do Przeworska. Tam szybko i bez rozgłosu został pochowany w grobowcu Chmurowiczów na cmentarzu komunalnym.
Upamiętnienie.
17 listopada 2019 roku w kościele parafialnym w Kamionce Strumiłowej odsłonięto dwujęzyczną, polsko-ukraińską tablicę pamiątkową o treści:Księdzu Prałatowi Janowi Czyrkowi (1870–1949), 
proboszczowi i budowniczemu kościoła, 
który przez 40 lat prowadził ludzi do Boga, 
dla upamiętnienia zasług 
tablicę ufundowali wdzięczni parafianie i rodacy
"Kamionka Bużańska (Strumiłowa) 2019"

</doc>
<doc id="4651296" url="https://pl.wikipedia.org/wiki?curid=4651296" title="Leszek Konieczny">
Leszek Konieczny

Leszek Konieczny może dotyczyć:

</doc>
<doc id="4651298" url="https://pl.wikipedia.org/wiki?curid=4651298" title="Michał Mrozowski">
Michał Mrozowski

Michał Mrozowski (ur. 12 maja 1959) – polski profesor nauk technicznych. Specjalizuje się w zagadnieniach z zakresu elektroniki, telekomunikacji oraz teorii pola elektromagnetycznego. Członek korespondent Polskiej Akademii Nauk od 2013 roku. Wykładowca oraz kierownik w Katedrze Inżynierii Mikrofalowej i Antenowej na Wydziale Elektroniki, Telekomunikacji i Informatyki Politechniki Gdańskiej. Członek Komitetu Elektroniki i Telekomunikacji PAN, zasiada w Radzie Naukowej Instytutu Maszyn Przepływowych im. Roberta Szewalskiego PAN. 
Wszystkie stopnie naukowe uzyskiwał na PG – doktoryzował się tam w 1990 roku na podstawie pracy zatytułowanej "Waves in shielded lossless isotropic waveguiding structures," habilitował się cztery lata później pisząc rozprawę "Eigenfunction Expansion Techniques in the Numerical Analysis of Inhomogeneously Loaded Waveguides and Resonators".
Tytuł profesora nauk technicznych nadano mu w 2001 roku.
Nagrody i wyróżnienia.
Uhonorowany m.in.:

</doc>
<doc id="4651302" url="https://pl.wikipedia.org/wiki?curid=4651302" title="The Capture">
The Capture



</doc>
<doc id="4651303" url="https://pl.wikipedia.org/wiki?curid=4651303" title="Pępowski">
Pępowski

Pępowski (Pempowski, Pepowsky, Junosza odmienny) – pomorski herb szlachecki, odmiana herbu Junosza, herb własny rodziny Pępowskich. Herb ten jest nieznany klasycznym herbarzom, ani polskim, ani niemieckim.
Opis herbu.
Opis zgodnie z klasycznymi regułami blazonowania:
"W polu baran kroczący, głową odwrócony w lewo, nad którego grzbietem półksiężyc w prawo. Klejnot: nad hełmem w zawoju trzy pióra strusie. Labry. Barwy nieznane."
Najwcześniejsze wzmianki.
Herb z płyty nagrobnej Jerzego Pępowskiego (zm. 1617) z kościoła Św. Jana w Żukowie.
Herbowni.
Pępowski (Pampaw, Pampow, Pamppaw, Pampowski, Pempowski, Pepowsky, Pęmpowski). Rodzinie tej niesłusznie przypisywano herb Gozdawa albo Poronia wielkopolskiej rodziny Pępowskich.
Rodzina Pępowski.
Bardzo mało znana rodzina szlachecka, biorąca nazwisko od wsi Pępowo koło Żukowa. Jej protoplastą może być Niclos von Pampow, właściciel Pępowa w 1403 roku. W roku 1412 wymieniono Dytrycha z Pępowa. Prawa do wsi potwierdził król polski w 1526 roku Maciejowi, Jakubowi i Jerzemu Pępowskim. Znany jest tylko jeden przedstawiciel rodu pełniący jakąkolwiek funkcję - Marcin Pempowski w latach 1564-70 ławnik ziemski mirachowski. Rodzina wygasła w XVII wieku.

</doc>
<doc id="4651306" url="https://pl.wikipedia.org/wiki?curid=4651306" title="Kawalerskie życie">
Kawalerskie życie

Kawalerskie życie (org. "The Bachelors") – amerykański komediodramat z 2017 w reżyserii Kurta Voelkera, z J.K. Simmonsem i Joshem Wigginsem w rolach głównych, o ojcu i synu borykającymi się z zaburzeniem depresyjnym po śmierci żony i matki.
Film miał swoją premierę 20 czerwca 2017 podczas Festiwalu Filmowego w Los Angeles, na ekrany kin trafił 20 października 2017 roku. Obraz nagrodzono na Festiwalu Filmu Młodzieżowego w Adelajdzie w 2017, w tym samym roku otrzymał również nagrody na festiwalach w Heartland (nagroda publiczności) i San Diego (najlepszy film pełnometrażowy).
Fabuła.
Po śmierci Jeanie Bill wraz z synem Wesem przeprowadzają się do innego miasta. Bill znajduje pracę w szkole, gdzie dyrektorem jest jego dawny kolega, były chłopak zmarłej żony. Naukę w tej samej szkole rozpoczyna Wes. Ojciec i syn starają się ułożyć sobie nowe życie. Bill zaczyna spotykać się z koleżanką z pracy, a Wes udziela korepetycji z francuskiego przeżywającej trudności rodzinne Lacy.
Obsada.
W filmie wystąpili m.in.:

</doc>
<doc id="4651309" url="https://pl.wikipedia.org/wiki?curid=4651309" title="Mała Encyklopedia Górnicza">
Mała Encyklopedia Górnicza



</doc>
<doc id="4651310" url="https://pl.wikipedia.org/wiki?curid=4651310" title="Słownik Historii Szwajcarii">
Słownik Historii Szwajcarii



</doc>
<doc id="4651312" url="https://pl.wikipedia.org/wiki?curid=4651312" title="L'Orient">
L'Orient



</doc>
<doc id="4651320" url="https://pl.wikipedia.org/wiki?curid=4651320" title="Citroën C3 Aircross (Brazylia)">
Citroën C3 Aircross (Brazylia)

Citroën C3 Aircross – samochód osobowy typu crossover klasy aut miejskich produkowany w latach 2010−2021 przez francuską markę Citroën.
Historia i opis modelu.
Po raz pierwszy nazwę C3 Aircross zastosował brazylijski oddział koncernu PSA w 2010 roku, który przy okazji rozpoczęcia produkcji miejskiego minivana C3 Picasso w fabryce w Porto Real opracował dodatkową, uterenowioną wersję. Tego typu wariacje na temat samochodów osobowych są w Brazylii bardzo popularne, jednak Citroen do Brazil poszedł o krok dalej. Samochód zyskując wyższy prześwit, dodatkowe nakładki na karoserię, koło zapasowe na klapie i zmienione wymiary nadwozia ze specjalnej odmiany minivana stał się pełnoprawnym miejskim crossoverem.
Premiera samochodu miała miejsce latem 2010 roku, a produkcja w lokalnych zakładach ruszyła chwilę potem w sierpniu tego samego roku. C3 Aircross pierwszej generacji oferowany był na większości rynków Ameryki Południowej, a PSA nie wiązało wtedy żadnych planów z wprowadzeniem tego modelu do Europy. Samochód m.in. na rynku brazylijskim napędzany był silnikiem na bioetanol i oferowany był jedynie z dwoma wariantami manualnej skrzyni biegów.
W drugiej połowie 2015 roku zaprezentowano samochód po gruntownej modernizacji - pojawił się nowy pas przedni z wąskimi reflektorami i nowym grillem, a z tylnej klapy zniknęło charakterystyczne koło zapasowe. Wówczas zmieniono też nazwę na po prostu Citroën Aircross.
W październiku 2019 roku pojawiły się informacje, że Aircross będzie produkowany w Brazylii jeszcze do 2021 roku. Wtedy to zostanie przedstawiony zupełnie nowy model opracowany ponownie specjalnie z myślą o Ameryce Południowej.

</doc>
<doc id="4651327" url="https://pl.wikipedia.org/wiki?curid=4651327" title="Boguchwała Bramińska">
Boguchwała Bramińska

Boguchwała Bramińska (ur. 25 listopada 1922 w Starogardzie Gdańskim, zm. 3 października 2019 w Gdyni) – polska malarka, uczestniczka odbudowy historycznego Śródmieścia Gdańska.
Życiorys.
Córka Tadeusza Bramińskiego. Absolwentka Państwowej Szkoły Sztuk Plastycznych w Sopocie w pracowni profesora Juliusza Studnickiego (1952), dyplom uzyskała w 1960 roku.
W latach 1953–1954 pracowała w zespołach profesorów Stanisława Teisseyre i Józefy Wnukowej przy ozdabianiu dekoracjami plastycznymi zrekonstruowanych fasad kamienic przy Drodze Królewskiej (ulice Długi Targ, Długa i Targ Węglowy), a także przy odnawianiu gdańskich kościołów. Odrestaurowywała m.in. fasadę budynku przy ul. Długiej 1, gdzie pod kierunkiem Józefy Wnukowej pracował z nią Jan Rzyszczak.
W latach 1953–1971 była wykładowczynią na Wydziale Architektury Politechniki Gdańskiej (Katedra Malarstwa, Rysunku i Rzeźby, w której pracowała jako asystentka prof. Adama Gerżabka i prof. Władysława Lama). Uczyła także w Liceum Sztuk Plastycznych i Ognisku Plastycznym dla dzieci na ul. Fredry w Gdyni w latach 1972–1978.
Brała udział w wielu wystawach ogólnopolskich i okręgowych, takich jak: I Wystawa Malarstwa Młodych w Sopocie (1957), Ogólnopolska Wystawa Malarstwa w Zakopanem (1959), II Ogólnopolska Wystawa Malarstwa Współczesnego w Szczecinie (1964), Ogólnopolska Wystawa Malarstwa, Grafiki i Rysunku „Bielska Wiosna” (1966) czy Szkoła Sopocka – między sztuką a polityką (2015). Ponadto zorganizowane zostały dwie wystawy indywidualne jej prac – w Gdańsku i Puławach.
Należała do Związku Polskich Artystów Plastyków. Poza malarstwem sztalugowym, tworzyła także rysunki i monotypie.

</doc>
<doc id="4651330" url="https://pl.wikipedia.org/wiki?curid=4651330" title="Bystrianka">
Bystrianka

Bystrianka – potok na Słowacji, prawostronny dopływ Hronu. Ma długość 18,8 km.
Wypływa kilkoma ciekami na południowych zboczach głównego grzbietu Niżnych Tatr, na odcinku od szczytu Deresze ("Dereše", 2004 m) po szczyt Dziumbier ("Ďumbier", 2043 m). Spływa dnem Bystrej doliny w Niżnych Tatrach na Słowacji. Źródłowe cieki stopniowo łączą się z sobą i od wysokości około 1010 m, poniżej centrum turystycznego Trangoška, Bystrianka jednym już korytem spływa w kierunku południowym. W zabudowanym obszarze wsi Bystrá uchodzi do niej potok Štiavnička. Od jego ujścia Bystrianka zmienia kierunek na południowo-zachodni. Wpływa na Kotlinę Brezneńską i w miejscowości Podbrezová, w jej części zwanej Štiavnička, uchodzi do Hronu na wysokości około 475 m.
Zlewnia potoku Štiavnička znajduje się głównie w Niżnych Tatrach, tylko niewielka jej część w Kotlinie Brezneńskiej. Na odcinku od źródeł do ujścia Štiavnički Bystrianka to typowy potok górski o dużym spadku, z licznymi, choć niewysokimi kaskadami i bystrzami. Wzdłuż jej koryta od centrum wsi Bystrá do turystyczno-narciarskiego ośrodka Trangoška poprowadzono asfaltową drogę, która kilkukrotnie mostami przekracza koryto Bysrtrianki.
Z obydwu zboczy Bystrej doliny spływają do Bystrianki liczne potoki. Największy z nich to Čierny potok. Poniżej ujścia Štiavnički Bystrianka nie posiada już żadnych dopływów.

</doc>
<doc id="4651331" url="https://pl.wikipedia.org/wiki?curid=4651331" title="John O’Brien">
John O’Brien



</doc>
<doc id="4651333" url="https://pl.wikipedia.org/wiki?curid=4651333" title="Elizabeth Twining">
Elizabeth Twining

Elizabeth Twining (ur. 10 kwietnia 1805 r. w Londynie, zm. 24 grudnia 1889 r.) – brytyjska botaniczka, malarka, ilustratorka i działaczka społeczna.
Życiorys.
Urodzona 10 kwietnia 1805 r. w Londynie, jako jedno z dziewięciorga dzieci bankiera i kupca herbacianego Richarda Twininga (1772-1857) i jego żony Elizabeth Mary z domu Smythies (ok. 1780-1866). Wykształcona w domu, kilkukrotnie podróżowała po kontynencie. Autorka licznych książek poświęconych roślinom kwitnącym oraz książek poświęconych tematyce religijnej i społecznej. Najbardziej jest znana za sprawą dwutomowej pracy "Ilustracje naturalnego porządku roślin" (ang. "Illustrations of the Natural Orders of Plants"), jednak księga ta wykorzystywała raczej klasyfikację roślin Alphonse'a de Candolle'a niż klasyfikację Karola Lineusza. Jej ilustracje znajdują się w zbiorach British Museum. Od młodości zaangażowała się w nauczanie, ze szczególnym zainteresowaniem edukacją ubogich. Należała do sekcji żeńskiej Church of England Temperance Society. Po śmierci rodziców przeniosła się do rodzinnej rezydencji Dial House w Twickenham, a w pobliżu założyła szpital św. Jana. Była zwolennikiem kampanii na rzecz praw kobiet.

</doc>
<doc id="4651334" url="https://pl.wikipedia.org/wiki?curid=4651334" title="Feliks Serbeński">
Feliks Serbeński

Feliks Mieczysław Serbeński (ur. 31 stycznia 1897, zm. 11 grudnia 1985 w Londynie) – doktor praw, major audytor Wojska Polskiego.
Życiorys.
Urodził się 31 stycznia 1897 w rodzinie Mieczysława (ur. 1868) i Franciszki z Czarkowskich (ur. 1872). Po wybuchu I wojny światowej, w 1914 wstąpił do Legionu Wschodniego, po rozwiązaniu którego został wcielony do c. i k. armii. Jako podporucznik armii austriackiej od początku maja 1918 został odkomenderowany na studia medycyny we Lwowie. Wówczas został przydzielony do szpitala wojskowego przy ulicy Łyczakowskiej. Od około lipca / sierpnia 1918 był zaprzysiężonym członkiem Polskiej Organizacji Wojskowej (wprowadzony do organizacji przez ppor. Branko Groö, a współpracował z kpt. Tadeuszem Kudelskim). W tym roku przebywał we Lwowie z siostrą, zaś jego rodzice zamieszkiwali w Kołomyi. 1 listopada 1918 zgłosił się do wojsk polskich i jako były oficer armii austriackiej został przyjęty do Wojska Polskiego i zatwierdzony w stopniu podporucznika. Od początku listopada 1918 brał udział w obronie Lwowa w czasie wojny polsko-ukraińskiej. Początkowo działał w otoczeniu Domu Techników kierując oddziałem ochotników. 15 listopada jako dowódca liczącego ok. 30 osób plutonu został wysłany do szkoły kadeckiej celem wzmocnienia załogi. Wraz z żołnierzami 17 listopada dokonał odparcia natarcia nieprzyjaciela w sile ok. 150–200 osób, po czym przeszedł do kontrataku. Za obronę odcinka „szkoła kadecka” i odparcie ataku przeważających sił ukraińskich, został wraz z innymi żołnierzami tego samego dnia przedstawiony przez komendę odcinka do odznaczenia. Był wymieniony w gronie obrońców Lwowa pochwalonych za dzielne zachowanie wobec nieprzyjaciela. Po wyzwoleniu Lwowa przez Polaków został 23 listopada przydzielony jako oficer młodszy do kompanii wartowniczej, z cz czego zrezygnował i przeszedł do formowanego przez por. Bolesława Bujalskiego ochotniczego 3 pułku piechoty Strzelców Lwowskich, wchodząc w skład 2 kompanii tegoż. Pod koniec grudnia 1918 3 p.p. Strzelców Lwowskich już w sile trzech kompanii został wcielony jako III batalion do 2 pułku piechoty Strzelców Lwowskich, a jego 2 kompania (wywodząca się ze szkoły kadeckiej) została 9 kompanią w 2 p.p., w 1919 przemianowanym na 39 pułk piechoty. Podporucznik Feliks Serbeński za swoje czyny podczas obrony Lwowa otrzymał Order Virtuti Militari. Był autorem wspomnień o charakterze przyczynku, zatytułowanych "Na I odcinku obrony Lwowa".
Został zweryfikowany w stopniu kapitana rezerwy piechoty ze starszeństwem z dniem 1 czerwca 1919. W 1923, 1924 był oficerem rezerwowym macierzystego 39 pułku piechoty, garnizonującego w Jarosławiu. Później został przyjęty do służby czynnej i zweryfikowany w stopniu kapitana korpusu sądowego ze starszeństwem z dniem 1 sierpnia 1928. Dysponując stopniem doktora praw służył w Wojskowym Sądzie Okręgowym Nr VI we Lwowie, gdzie w 1932 był prokuratorem, a według stanu z marca 1939 już w stopniu majora był sędzią śledczym.
Po wybuchu II wojny światowej 1939 w okresie kampanii wrześniowej jako major audytor pełnił stanowiska szefa służby sprawiedliwości w Kwaterze Głównej Podolskiej Brygady Kawalerii ze Stanisławowa oraz szefa sądu polowego nr 46. Później w Polskich Siłach Zbrojnych jako major dowództwa 3 Dywizji Strzelców Karpackich 2 Korpusu Polskiego we Włoszech walczył m.in. w bitwie o Monte Cassino.
Po wojnie pozostał na emigracji w Wielkiej Brytanii. Zmarł 11 grudnia 1985 w Londynie.
Był mężem Stanisławy z Sienkiewiczów, ojcem Stanisława i Franciszka.

</doc>
<doc id="4651337" url="https://pl.wikipedia.org/wiki?curid=4651337" title="Paweł Zięba">
Paweł Zięba

Paweł Zięba (ur. 8 maja 1956) – polski profesor nauk technicznych. Specjalizuje się w zagadnieniach z zakresu inżynierii materiałowej oraz metaloznawstwa. Członek korespondent Polskiej Akademii Nauk od 2016 roku. Wykładowca w Instytucie Metalurgii i Inżynierii Materiałowej im. Aleksandra Krupkowskiego PAN.
Absolwent Wydziału Odlewnictwa Akademii Górniczo-Hutniczej w Krakowie (rocznik 1981). Doktoryzował się w 1987 roku w IMIM PAN, habilitował się dziesięć lat później na podstawie rozprawy zatytułowanej "Rola składu chemicznego w przemianach fazowych typu nieciągłego""." Nominację profesorską otrzymał w 2003 roku z rąk ówczesnego Prezydenta RP Aleksandra Kwaśniewskiego.
Nagrody i wyróżnienia.
Uhonorowany m.in.:

</doc>
<doc id="4651340" url="https://pl.wikipedia.org/wiki?curid=4651340" title="Od kołyski aż po grób (album)">
Od kołyski aż po grób (album)



</doc>
<doc id="4651345" url="https://pl.wikipedia.org/wiki?curid=4651345" title="Zostawić Las Vegas">
Zostawić Las Vegas



</doc>
<doc id="4651348" url="https://pl.wikipedia.org/wiki?curid=4651348" title="Jan Fedorowicz">
Jan Fedorowicz

Jan Fedorowicz herbu Oginiec, ukr. Іван Федорович, Iwan Fedorowycz (ur. 10 czerwca 1811 w Hnilicach Wielkich, w pow. zbaraskim, zm. 2 listopada 1870 w Oknie, pow. skałackim) – prawnik, ziemianin, uczestnik powstania listopadowego, członek tajnych organizacji niepodległościowych, poseł na Sejm Ustawodawczy w Kromieryżu.
Życiorys.
Ukończył kolegium jezuickie w Tarnopolu. Po wybuchu powstania listopadowego udał się do Królestwa Polskiego, gdzie wstąpił do armii polskiej. Najpierw służył w artylerii konnej. Ranny, przebywał w szpitalu. Wyleczony służył jako oficer ordynansowy dowódcy 10 pułku krakusów – płk. Piotra Wysockiego. Ranny podczas obrony Warszawy został przewieziony do Galicji. Tu w latach 1831-1840 studiował na wydziale prawa uniw. we Lwowie, gdzie otrzymał tytuł doktora praw. Jednocześnie działał aktywnie w tajnych organizacjach niepodległościowych. W 1846 uczestniczył w przygotowaniach do powstania przeciw Austriakom, za co został aresztowany i więziony wraz z braćmi Antonim i Adrianem.
Po wybuchu Wiosny Ludów wyszedł na wolność w wyniku amnestii cesarskiej. Poseł na Sejm Ustawodawczy w Wiedniu i Kromieryżu (sierpień 1848 – 6 lutego 1849), wybrany z okręgu galicyjskiego Tarnopol. Uczestniczył w Powstaniu Wiedeńskim w październiku 1848, gdzie walczył pod dowództwem Wenzela Messenhausera z wojskami cesarskimi. W parlamencie należała do "Stowarzyszenia" skupiającego polskich posłów demokratycznych. Z mandatu poselskiego zrezygnował 11 grudnia 1848, mandat utracił po objęciu funkcji przez swego następcę.
Ziemianin, dzierżawca majątku Grzymałów w pow. skałackim (1849). Był inicjatorem założenia Towarzystwa Wzajemnej Pomocy Oficjalistów prywatnych. W 1850 zakupił od Antoniego Paygerta dobra Okno w przyszłym pow. skałackim. W tym okresie wycofał się z życia publicznego a także z działalności w tajnych organizacjach spiskowych będąc przeciwnym próbom wywołania powstania w Galicji. Poświęcił się wówczas sprawom prowadzenia swego majątku, który znacznie powiększył, od 1856 był także właścicielem dóbr Wierniaki oraz współwłaścicielem dóbr Czerniechowce w pow. zbaraskim. Od 30 czerwca 1853 był członkiem Galicyjskiego Towarzystwa Gospodarskiego we Lwowie, od 1861 oddziału tarnopolskiego (1853-1870). Członek Galicyjskiego Towarzystwa Kredytowego Ziemskiego oraz Wydziału Okręgowego w Skałacie (1869-1870). Brał także udział w pracach Towarzystwa Agronomicznego. Przeznaczał znaczne kwoty na działalność charytatywną, był współinicjatorem założenia szpitala w Tarnopolu. Odbył także wiele podróży po Europie, m.in. był w Anglii, Francji, Niemczech, Włoszech i Szwajcarii.
Członek Rady Powiatu z grupy większej własności i członek Wydziału Powiatowego w Skałacie (1867-1870).
Rodzina i życie prywatne.
Urodził się w rodzinie ziemiańskiej, jako syn Andrzeja i Rozalii z Hryniewiczów. Miał czterech braci: Antoniego (1806-1881), Ambrożego (1817-1858), Adriana (1818-1856) i Alojzego (1830-1902). W 1839 poślubił córkę urzędnika Karolinę z Nahlików. Miał z nią córkę Ludmiłę (1840-1849) i syna Władysława Walentego (1845-1917) – znanego działacza ukraińskiego. Umarł nagle na polowaniu.

</doc>
<doc id="4651353" url="https://pl.wikipedia.org/wiki?curid=4651353" title="Tlenek grafenu">
Tlenek grafenu

Tlenek grafenu (GO) – utleniona forma grafenu, w której do płaszczyzny węglowej dołączone są liczne tlenowe grupy funkcyjne. Strukturalnie ma postać monowarstwy węglowej o grubości około 1,1 ± 0,2 nm, w której grupy funkcyjne występują po obu stronach płaszczyzny oraz na jej krańcach.
Otrzymywanie.
Podstawowym źródłem tlenku grafenu jest tlenek grafitu. Dzięki wprowadzeniu grup tlenowych do jego struktury możliwe jest jego rozwarstwienie do pojedynczych warstw tlenku grafenu z wykorzystaniem ultradźwięków. Sam tlenek grafitu można otrzymać na wiele sposobów, które opierają się na jego utlenieniu w obecności mocnych kwasów oraz soli typu lub .
Struktura.
Spośród kilku modeli budowy za najbardziej wiarygodny uznaje się model Lerfa i Klinowskiego. Zakłada on występowanie w nim dwóch regionów. Pierwszy z nich zawiera nieutlenione pierścienie benzenowe, natomiast drugi zawiera alifatycznie sześcioczłonowe pierścienie węglowe, w których węgiel tworzy wiązania o hybrydyzacji sp³. Grupy epoksydowe oraz hydroksylowe są zlokalizowane w płaszczyźnie GO, z kolei grupy karbonylowe oraz karboksylowe występują w pobliżu krawędzi.
W zależności od wybranej metody syntezy prekursora tlenek grafenu będzie posiadał różny stosunek ilości atomów węgla do tlenu. Możliwe jest także wprowadzenie heteroatomów w celu poprawy jego właściwości do zastosowania w konkretnych celach.
Obecność grup tlenowych znacząco zaburza aromatyczną sieć węgli o hybrydyzacji sp². W miejscach przyłączenia się grup funkcyjnych sieć grafenowa jest zdefektowana, co objawia się m.in. zmianą hybrydyzacji atomów węgla. Powstałe zaburzenie wpływa na właściwości fizykochemiczne tlenku grafenu (traci przewodnictwo elektryczne obecne w grafenie).
Właściwości.
Właściwości tlenku grafenu są zdeterminowane obecnością tlenowych grup funkcyjnych. Ich polarny charakter nadaje mu właściwości hydrofilowe, dzięki czemu GO – w przeciwieństwie do grafenu – dobrze miesza się z wodą. Tlenek grafenu bardzo słabo przewodzi prąd. Jest to spowodowane przede wszystkim znaczną ilością ugrupowań węglowych o hybrydyzacji sp³, jednakże kontrolowana redukcja prowadząca do usunięcia z powierzchni GO grup tlenowych i częściowego odtworzenia aromatycznego układu węglowego warunkuje zmiany elektrycznych właściwości GO. Pozwala otrzymać materiał o właściwościach przewodzących prąd elektryczny na poziomie przewodnictwa grafenu.
GO przejawia także ciekawe właściwości optyczne. Wykazuje fluorescencję w bardzo szerokim zakresie promieniowania bliski UV – bliska podczerwień. Właściwość tę tłumaczy się rekombinacją par elektron-dziura w GO. Właściwości fluorescencyjne tlenku grafenu mogą być z powodzeniem wykorzystane w projektowaniu biosensorów czy znaczników fluorescencyjnych.
Charakterystyka.
Do badania struktury i właściwości tlenku grafenu – podobnie jak innych nanomateriałów – wykorzystuje się metody spektro- i mikroskopowe. Wśród technik spektroskopowych do najczęściej stosowanych można wymienić spektroskopię w podczerwieni, spektroskopię ramanowską oraz spektroskopię fotoelektronów. Dostarczają one informacje o strukturze sieci węglowej, grupach funkcyjnych oraz charakterze wiązań występujących w GO.
Z kolei techniki mikroskopowe umożliwiają wizualizację pojedynczych warstw tlenku grafenu. Stosuje się przede wszystkim skaningową mikroskopię elektronową, mikroskopię sił atomowych oraz rzadziej skaningową mikroskopię tunelowania.
Zastosowania.
Tlenek grafenu cieszy się ogromną popularnością w chemii nanomateriałów. Znajduje zastosowanie w projektowaniu różnego rodzaju sensorów chemicznych (optycznych oraz elektrochemicznych), urządzeń magazynujących energię czy membran oczyszczających wodę oraz gazy. Wykorzystuje się go także jako materiał do celów katalitycznych oraz w elektronice.

</doc>
<doc id="4651356" url="https://pl.wikipedia.org/wiki?curid=4651356" title="Jan Mieczysław Polinkiewicz">
Jan Mieczysław Polinkiewicz

Jan Mieczysław Polinkiewicz (ur. 20 czerwca 1899, zm. 19 listopada 1985) – polski inżynier, oficer.
Życiorys.
Urodził się 20 czerwca 1899. Brał udział w walkach o Lwów 1919-1920. Ukończył studia na Politechnice Lwowskiej z tytułem inżyniera. Podczas II wojny światowej był więziony przez sowietów na Sybirze. Później był oficerem 2 Korpusu w ramach Polskich Sił Zbrojnych.
Po wojnie przebywał na emigracji w Wielkiej Brytanii. Należał do Koła Lwowian i zaprojektował winietę czasopisma tej organizacji, „Biuletynu”. Od 24 marca do 12 lipca 1972 był członkiem Rady Stanu Rzeczypospolitej Polskiej z ramienia Ruchu Niezależnej Polityki Polskiej. Zmarł nagle podczas pobytu w Polsce 19 listopada 1985. Został pochowany na Cmentarzu Centralnym w Gliwicach.

</doc>
<doc id="4651358" url="https://pl.wikipedia.org/wiki?curid=4651358" title="Polinkiewicz">
Polinkiewicz



</doc>
<doc id="4651360" url="https://pl.wikipedia.org/wiki?curid=4651360" title="Kamienica przy Rynku 16 w Radomiu">
Kamienica przy Rynku 16 w Radomiu

Dom przy Rynku 16 w Radomiu – zabytkowa klasycystyczna kamienica z przełomu XVIII/XIX w., położona w Radomiu na rogu Rynku i ul. Rwańskiej.
Kamienica została zbudowana na przełomie XVIII i XIX w. na fundamentach z XVII w. sklepionych kolebkowo ("Gminny Program Opieki nad Zabytkami" podaje czas powstania na koniec XVIII w. i lata 1817–1830). Od frontu budynku znajduje się ryzalit z balkonem, zaś w osi budynku długa sklepiona sień. Kamienica posiada też oficynę. W materiałach budynek jest określany zarówno jako „dom”, jak i „kamienica”.
Obiekt wpisany jest do rejestru zabytków Narodowego Instytutu Dziedzictwa pod numerami 763 z 5.05.1972 oraz 419/A/90 z 14.02.1990. Znajduje się też w gminnej ewidencji zabytków miasta Radomia. "Program Rewitalizacji Gminy Miasta Radomia na lata 2014–2023" przewiduje adaptację kamienicy na cele mieszkalne, gospodarcze (inkubator przedsiębiorczości) i społeczno-edukacyjne (żłobek i przedszkole).

</doc>
<doc id="4651366" url="https://pl.wikipedia.org/wiki?curid=4651366" title="DS 3 Crossback">
DS 3 Crossback

DS 3 Crossback – samochód osobowy typu crossover klasy miejskiej produkowany pod francuską marką DS od 2018 roku.
Historia modelu.
Samochód zaprezentowano po raz pierwszy jesienią 2018 roku na Paris Motor Show. 
DS3 Crossback to drugi opracowany z myślą o rynku europejskim model DS Automobiles i zarazem kolejny samochód z gatunku SUV-ów i crossoverów, jaki francuska marka opracowała dla klientów na Starym Kontynencie. Miejski crossover powstał na platformie, na której zbudowano w kolejnych miesiącach serię nowości koncernu PSA w klasie samochodów segmentu B: nowego Peugeota 208 i 2008, a także nowego Opla Corsę i drugą generację Mokki X.
Sprzedaż DS 3 Crossback ruszyła w Polsce wiosną 2019 roku..
Lifting.
We wrześniu 2022 roku auto przeszło lifting. Wycofano nazwę DS 3 Crossback i przywrócono nazwę DS 3. Zmiany estetyczne w miejskim SUV-ie są bardzo subtelne. Awangardowy crossover zyskał nowe lampy zgodne zgodne z aktualna identyfikacją świetlną marki. Z tylu samochodu zniknęła nazwa CROSSBACK.
Stylistyka.
Samochód otrzymał awangardowe proporcje i nietypowe rozwiązania stylistyczne, jak m.in. trójkątna lotka oddzielająca powierzchnię boczną szyb, chromowane obwódki tylnych lamp czy reflektory o nieregularnym kształcie. Awangardowe wzornictwo widoczne jest też w środku, co przejawia się m.in. bocznymi nawiewami ulokowanymi w boczkach drzwi, potrójne nawiewy w konsoli centralnej, które razem z przyciskami klimatyzacji utrzymano w kształcie rombów i bogate możliwości personalizacji wykończenia.
Wersje napędowe.
DS 3 Crossback zastąpił w gamie miejskiego hatchbacka DS 3 opracowanego jeszcze za czasów, kiedy był on modelem w gamie Citroena. Jako pierwszy model w ofercie, miejski crossover będzie oferowany zarówno w wariancie benzynowym, jak i wysokoprężnym, a także elektrycznym pod nazwą E-Tense. Ta ostatnia będzie zarazem najmocniejszym, nie licząc 155-konnej benzyny, wariantem w ofercie. DS 3 Crossback E-Tense wyróżnia się mocą układu wynoszącą 136 KM i momentem obrotowym równym 260 Nm. Zasięg, według deklaracji producenta, wynosi ok. 350 kilometrów. Elektryczną wersję DS 3 Crossback można ładować na kilka różnych sposobów, m.in. ze stacji ładowania Wallbox (czas ładowania to 8h). Natomiast przy użyciu szybkiej ładowarki, akumulatory wersji E-TENSE, których pojemność jest równa 50kWh, mogą zostać naładowane do 80% pojemności w 30 minut. 

</doc>
<doc id="4651368" url="https://pl.wikipedia.org/wiki?curid=4651368" title="Ghostrunner">
Ghostrunner

Ghostrunner – gra komputerowa stworzona przez polskie studio deweloperskie One More Level w koprodukcji z amerykańskim 3D Realms i duńskim Slipgate Ironworks. Wydawcą jest firma All in! Games zaś współwydawcą 505 Games. Produkcja łączy w sobie w sobie elementy cyberpunku i gry akcji. Premiera na PC, Xbox One, Nintendo Switch i PS4 miała miejsce w 2020 roku, a na 2021 rok zapowiedziano premierę gry na XSX i PS5.
Gameplay.
Akcja gry ma miejsce w przyszłości, po globalnym kataklizmie. Ostatnim schronieniem ludzkości jest wielka wieża-miasto. Implanty determinują przynależność do grupy społecznej, a wszechobecna przemoc sprawia, że rozpoczyna się bunt.
Gracz wciela się w postać bohatera, który jako jedyny może walczyć w świecie fizycznym i w cyberprzestrzeni. Celem jest dotarcie na szczyt wieży, by pokonać władcę wieży-miasta, Klucznika. Gracz korzysta z miecza, może również wspinać się na platformy, biegać po ścianach i spowalniać czas. Rozgrywka opiera się na mechanice one-hit-one-kill, co oznacza, że wystarczy jeden cios, by zabić przeciwnika i bohatera.
Gra powstaje na silniku Unreal Engine 4 i wspiera technologię Nvidia RTX.
Odbiór gry.
Ghostrunner został ogłoszony podczas targów gamescom 2019. Gra spotkała się z dużym zainteresowaniem, a artykuły o niej pojawiły się na takich stronach jak Forbes, GameSpot, PCGamer i Rock, Paper, Shotgun. W polskich mediach o grze pisały na swoich stronach internetowych między innymi CD-Action, CHIP i Graczpospolita.
Od 6 do 13 maja 2020 roku na stronie Steam dostępne było darmowe demo gry Ghostrunner. Demo zostało ciepło przyjęte przez graczy. Pisały o nim między innymi GameSpot, Eurogamer, PC Gamer i Destructoid, a także rodzime “CD-Action” i benchmark.pl.
Ghostrunner po premierze otrzymał wiele pozytywnych recenzji. IGN oceniło produkcję na 8/10, a w serwisie Metacritic gra uzyskała wynik 81/100.

</doc>
<doc id="4651374" url="https://pl.wikipedia.org/wiki?curid=4651374" title="FC Pasching">
FC Pasching



</doc>
<doc id="4651378" url="https://pl.wikipedia.org/wiki?curid=4651378" title="Pieszczanka (rejon mostowski)">
Pieszczanka (rejon mostowski)

Pieszczanka (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, przy ujściu Sipy do Szczary.
W dwudziestoleciu międzywojennym leżała w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4651379" url="https://pl.wikipedia.org/wiki?curid=4651379" title="Perrine Goulet">
Perrine Goulet

Perrine Goulet (ur. 19 marca 1978 w Nevers) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Nièvre.

</doc>
<doc id="4651380" url="https://pl.wikipedia.org/wiki?curid=4651380" title="Wielkopolski Słownik Biograficzny">
Wielkopolski Słownik Biograficzny



</doc>
<doc id="4651381" url="https://pl.wikipedia.org/wiki?curid=4651381" title="Pętkowski">
Pętkowski

Pętkowski (Penkoffski, Pentekofski, Pentkowski, Ponnthkowszki) – pomorski herb szlachecki, herb własny rodziny Pętkowskich. Herb ten jest nieznany klasycznym herbarzom, ani polskim, ani niemieckim.
Opis herbu.
Opis zgodnie z klasycznymi regułami blazonowania:
"W polu zwierzę (baran? ryś?) wspięte. Klejnot: nad hełmem w koronie nieokreślone godło (jakby krzyż równoramienny wpisany w okrąg). Labry. Barwy nieznane." 
Herb tu przedstawiony jest rekonstrukcją na bazie niewyraźnego odcisku pieczętnego.
Najwcześniejsze wzmianki.
Pieczęć Tomasza Pętkowskiego, ławnika ziemskiego puckiego w latach 1586-1593, odciśnięta na dokumencie z 15 czerwca 1592 roku. Dokument przechowywany jest w Archiwum Państwowym w Gdańsku. 
Herbowni.
Pętkowski (Pantkewitz, Pantkowitz, Pantkowski, Pantoffszky, Pantofski, Penkoffski, Pentekofski, Pentkowitz, Pentkowski, Petkowski, Pętkowsky, Piętkowski, Ponnthkowszki). Polskim herbarzom znane są wyłącznie inne rodziny tego nazwiska, głównie mazowieccy Piętkowscy herbu Jastrzębiec, którzy w gałęziach używali także herbów Junosza, Ostoja i Pernus. Paweł Piętkowski, możliwe że z tego rodu, przyjął herb Piestnik, być może omyłkowo, nie znając własnego herbu.
Rodzina Pętkowski.
Bardzo mało znana rodzina szlachecka, biorąca nazwisko od wsi Pętkowice koło Wjherowa. Jej protoplastą może być Piotr z Pętkowic, wzmiankowany w 1392 roku. Piotr i Paweł Pętkowski wystąpili w 1399 roku. Następnie w 1406 roku wymieniono Więcka z Pętkowic i w 1450 roku Swabura i Piotra z Pętkowic. W roku 1526 król Polski potwierdził Walpurdze z Pętkowic z synami prawo do Pętkowic i dwóch łąk. Wymieniony w 1570 roku Tomasz Piętkowski był jedynym znanym przedstawicielem rodziny pełniącym jakąś służbę ziemską - piastował godność ławnika ziemskiego puckiego w latach 1586-93. W późniejszych czasach rodowa siedziba podzieliła się na Wielkie i Małe Pętkowice. Wydaje się, że ród wygasł lub opuścił Kaszuby w połowie XVII wieku.

</doc>
<doc id="4651383" url="https://pl.wikipedia.org/wiki?curid=4651383" title="Renault Alpine">
Renault Alpine



</doc>
<doc id="4651385" url="https://pl.wikipedia.org/wiki?curid=4651385" title="Rodziszki (obwód grodzieński)">
Rodziszki (obwód grodzieński)

Rodziszki (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze.
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4651388" url="https://pl.wikipedia.org/wiki?curid=4651388" title="Kamienica przy Rynku 13 w Radomiu">
Kamienica przy Rynku 13 w Radomiu

Kamienica przy Rynku 13 w Radomiu – zabytkowa kamienica z XIX w., położona w Radomiu na rogu Rynku i ul. Grodzkiej.
Kamienica powstała przed 1808. W XIX w. miała też miejsce jej przebudowa. Elewacja budynku ozdobiona jest dekoracyjnym gzymsem z rozetami. Kamienica posiada też oficynę. W materiałach budynek jest określany zarówno jako „dom”, jak i „kamienica”.
Obiekt wpisany jest do rejestru zabytków Narodowego Instytutu Dziedzictwa pod numerem 760 z 5.05.1972 oraz 417/A/90 z 14.02.1990. Znajduje się też w gminnej ewidencji zabytków miasta Radomia. "Program Rewitalizacji Gminy Miasta Radomia na lata 2014–2023" przewiduje rewitalizację kamienicy.

</doc>
<doc id="4651389" url="https://pl.wikipedia.org/wiki?curid=4651389" title="Dżamoat">
Dżamoat

Dżamoat () – jednostka administracyjna trzeciego poziomu w Tadżykistanie, podobna do gminy. Jest ich w tym państwie ponad 400. Dżamoaty się dzielą na miejscowości. Poniżej przedstawiono niektóre z dżamoatów.

</doc>
<doc id="4651392" url="https://pl.wikipedia.org/wiki?curid=4651392" title="Renault Alpine A110">
Renault Alpine A110



</doc>
<doc id="4651395" url="https://pl.wikipedia.org/wiki?curid=4651395" title="Alpine A110">
Alpine A110



</doc>
<doc id="4651396" url="https://pl.wikipedia.org/wiki?curid=4651396" title="Sophie Errante">
Sophie Errante

Sophie Errante (ur. 22 lipca 1971 w Nantes) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Loary Atlantyckiej. 

</doc>
<doc id="4651398" url="https://pl.wikipedia.org/wiki?curid=4651398" title="Rybołowicze">
Rybołowicze

Rybołowicze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze.
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4651399" url="https://pl.wikipedia.org/wiki?curid=4651399" title="Roman Zdzieński">
Roman Zdzieński

Roman Zdzieński herbu Korab (ur. 3 lipca 1908 w Posadzie, zm. 18 kwietnia 1986 w Londynie) – polski iranista, dyplomata.
Życiorys.
Urodził się 3 lipca 1908 w Posadzie. Ukończył studia na Wydziale Humanistycznego Uniwersytetu Jana Kazimierza we Lwowie z tytułem magistra filozofii.
Sprawował funkcję konsula RP w Iranie, w Indiach i w Palestynie (był wicekonsulem w Palestynie). W latach 1942–1946 zajmował się opieką nad Polakami na obszarze Środkowego Wschodu, w trakcie ich ewakuacji z ZSRR. Jako iranista pracował w sekcji orientalistycznej powołanego pod koniec 1945 Polskiego Humanistycznego Instytutu Naukowego w Jerozolimie. Od 1948 kierował biblioteką przy Instytucie Polskim w Bejrucie. Od tego czasu prowadził także badania wschodnioznawcze. Był członkiem Polsko-Libańskiego Towarzystwa Naukowego w Bejrucie.
W 1950 przybył statkiem SS Oxfordshire z Bejrutu do Hull w Wielkiej Brytanii (wraz z nim Dorota Zdzieńska, ur. 1917). Po wojnie przebywał na emigracji w Wielkiej Brytanii. Zmarł 18 kwietnia 1986 w Londynie. Nabożeństwo żałobne odbyło się 26 kwietnia 1986 w kościele Angielskich Męczenników w Streatham, po czym jego ciało poddano kremacji. Był żonaty, miał syna i córkę.

</doc>
<doc id="4651400" url="https://pl.wikipedia.org/wiki?curid=4651400" title="Miye Oni">
Miye Oni

Olumiye "Miye" Oni (ur. 4 sierpnia 1997 w Los Angeles) – amerykański koszykarz, występujący na pozycji rzucającego obrońcy lub niskiego skrzydłowego, posiadający także nigeryjskie obywatelstwo, obecnie zawodnik New Orleans Pelicans.
W 2019 reprezentował Utah Jazz podczas rozgrywek letniej ligi NBA w Las Vegas i Salt Lake City.
4 stycznia 2022 trafił w wyniku wymiany do Oklahoma City Thunder. 7 stycznia 2021 opuścił klub. 4 lutego 2022 zawarł 10-dniową umowę z New Orleans Pelicans.

</doc>
<doc id="4651409" url="https://pl.wikipedia.org/wiki?curid=4651409" title="Renault Alpine A310">
Renault Alpine A310



</doc>
<doc id="4651410" url="https://pl.wikipedia.org/wiki?curid=4651410" title="Renault Alpine GTA">
Renault Alpine GTA



</doc>
<doc id="4651411" url="https://pl.wikipedia.org/wiki?curid=4651411" title="Renault Alpine A610">
Renault Alpine A610



</doc>
<doc id="4651412" url="https://pl.wikipedia.org/wiki?curid=4651412" title="Fernando Daniel">
Fernando Daniel

Fernando Daniel (ur. 11 maja 1996 w Estarreji) – portugalski piosenkarz i muzyk.
Zwycięzca czwartej edycji programu "The Voice Portugal" (2016). Laureat Europejskiej Nagrody Muzycznej MTV dla najlepszego portugalskiego wykonawcy (2019).

</doc>
<doc id="4651415" url="https://pl.wikipedia.org/wiki?curid=4651415" title="Survivalowa Rodzina">
Survivalowa Rodzina

Survivalowa Rodzina – polska seria dokumentalna, emitowana na Planete+, w której prowadzący Łukasz Tulej, znany praktyk sztuki przetrwania – zabiera polskie rodziny w dzikie tereny, aby mogły sprawdzić swoich sił w starciu z survivalem. Cykl został zrealizowany przez dom produkcyjny Tv Working Studio. Producentem programu jest Jakub Sebastian Bałdyga.
Opis serii.
Znany podróżnik i instruktor sztuki przetrwania, prowadzący serii „Naturalnie Polska” – Łukasz Tulej – powraca w całkiem nowej odsłonie. W każdym odcinku inna rodzina wybierze się w konkretny rejon Polski, aby spróbować swoich sił w kontakcie z dziką naturą. Survival to sztuka przetrwania w ekstremalnych warunkach. Jednym z podstawowych zadań człowieka w sytuacji opresyjnej jest ochrona przed zimnem, opadami i wiatrem. Bohaterowie będą musieli zapomnieć o wygodach miejskiego życia. Prowadzący towarzyszy rodzinom cały czas, dzieląc się swoją wiedzą, służąc radą i profesjonalną pomocą. To właśnie on wprowadza ich do świata survivalu i pomaga im przebrnąć przez nierzadko trudne, wymagające sporej dozy samozaparcia wyzwania.
Opisy odcinków.
Odcinek 1..
W pierwszym odcinku Łukasz Tulej zabierze rodzinę do Trzebiatowa w województwie zachodniopomorskim. Karina z dwoma synami – Olkiem i Antkiem – na co dzień mieszkają w Poznaniu i z prawdziwym survivalem nigdy nie mieli styczności. Na początek muszą odnaleźć zakopaną w piasku skrzynię, aby odnaleźć Łukasza, który zaprowadzi ich w miejsce kolejnego zadania – tuż nad krawędź stromej skarpy. Bohaterowie będą musieli zmierzyć się także z budową tratwy ze znalezionych w okolicy śmieci i złowieniem swojej kolacji. Spać będą pod drzewami w lesie.
Odcinek 2..
Bohaterami kolejnego odcinka programu są Asia, Olaf i Sara – niestandardowa rodzina, której ciągle brakuje spędzonego wspólnie czasu. Chcą spróbować swoich sił w sztuce przetrwania i poczuć adrenalinę. Łukasz zabiera ich w dzikie Bieszczady, gdzie będą musieli nauczyć się posługiwać sierpem i kosą, aby zdobyć pożywienie dla koni i owiec. W kolejnym zadaniu okaże się, że nawigacja w nieznanym terenie nie jest tak łatwa, jak się wydaje, a przemierzanie bieszczadzkich lasów wymaga odpowiedniego przygotowania. Czeka ich nocleg w hamakach pod gołym niebem.
Odcinek 3..
W trzecim odcinku programu w nadmorski survival Łukasz zabierze tatę z dwiema córkami. Przed Adamem, Zosią i Marysią stoi niełatwe zadanie – muszą podjąć tonącego Łukasza z wody i wyciągnąć go na brzeg. Dziewczyny będą też musiały przełamać strach w kontakcie z żywymi rybami. Wieczorem czeka ich rozpalenie ogniska i nocleg wśród drzew, który okazuje się być sporym wyzwaniem – ogień trzeba podtrzymywać całą noc. Kolejnego dnia bohaterowie dostaną do ręki kompas, z pomocą którego muszą dotrzeć do wyznaczonego celu.
Odcinek 4..
Ula, Hubert i Wojtek to zgrana rodzina z Gorzowa Wielkopolskiego, która na co dzień nie ma zbyt wiele czasu na aktywności fizyczne. Swoją przygodę rozpoczynają w Twierdzy Modlin, gdzie będą musieli odnaleźć Łukasza. Ciemne, kręte korytarza okazują się jednak być sporą przeszkodą, z którą bohaterowie muszą sobie jakoś poradzić. Następnie Łukasz przygotuje dla nich bogaty w białko posiłek. Noc będą musieli spędzić… na drzewie. Rano powita ich Łukasz z kolejnym, orzeźwiającym zadaniem, a ostatnim punktem ich wyprawy będzie przeprawa przez Wisłę.
Odcinek 5..
W piątym odcinku Łukasz zabierze rodzinę z Łodzi do województwa warmińsko-mazurskiego. To region znany z pięknych jezior i dziewiczej przyrody, oferującej miłośnikom natury prawdziwy raj.
Bohaterki – Ola z córką Wiktorią – to dwie z pozoru drobne dziewczyny, którym aktywności fizyczne nie są jednak obce. Ale survival to coś więcej, o czym przekonają się już na samym początku. Okaże się, że przepłynięcie jeziora łódką może być sporym wyzwaniem, a przejście po linach nad betonową śluzą wymaga determinacji i przezwyciężenia strachu. Dziewczyny będą też musiały sprawdzić się w strzelaniu z samodzielnie wykonanego łuku. Na kolację przygotują zupę z pokrzywy, a noc spędzą w namiocie, otoczone skarpą i drzewami. Pod czujnym okiem Łukasza zabezpieczą swoje obozowisko przed intruzami. Zwieńczeniem ich przygody będzie jazda konna na oklep.
Odcinek 6..
W kolejnym odcinku Łukasz Tulej wybierze się wraz z rodziną na malownicze Roztocze – piękną, ale mało popularną krainę geograficzną, gdzie ze względu na niepowtarzalne walory przyrodnicze utworzono park narodowy oraz liczne rezerwaty. To właśnie w jednym z nich rozpocznie się survivalowa przygoda Honoraty, Mieczysława i Kornelii – rodziny spod Szczecina. To zgrana, pozytywnie zakręcona ekipa, której nie straszne są żadne wyzwania. Będą ich czekały spływ kajakowy, przeprawa przez rzekę oraz transport wody do obozowiska w lesie. Do dyspozycji jednak będą mieli tylko kij oraz poncho przeciwdeszczowe. Zanim przygotują się do noclegu w ziemiance, Łukasz zapewni im kolację w postaci… świerszczy. Następnego dnia czeka ich wyzwanie w kuźni.
Odcinek 7..
W siódmym odcinku programu Łukasz zabierze polsko-włoską rodzinę na Podlasie, do Biebrzańskiego Parku Narodowego. To największy park narodowy w Polsce, słynący z bagiennych łąk i lasów, które są domem m.in. dla łosi, wilków i bobrów. Króluje tu przyroda, ludzie żyją w zgodzie z naturą, a współczesność przeplata się z bogatą tradycją i historią. Nicola, Anita i ich córka Eliza spotkają się z Łukaszem w środku biebrzańskiego lasu. Czeka ich przygoda z bartnictwem – nauczą się, jak pozyskiwać miód od dzikich pszczół oraz spróbują swoich sił we wspinaczce na drzewo z użyciem leziwa. Noc spędzą na tratwie, a za posiłek posłuży im zebrany na łące makaron oraz kurki. Następnego dnia Łukasz będzie czekał na nich z kolejnymi zadaniami. Będą musieli przeprawić się przez głębokie do pasa bagno. Nauczą się też, jak wykonać świecę z huby i puszki po mielonce.
Odcinek 8..
Janusza, Agę i Tymka czeka survival w Jurze Krakowsko-Częstochowskiej. To wyjątkowy region, który zachwyca malowniczymi dolinami, tajemniczymi grotami i skalnymi ostańcami. To właśnie przy jednym z nich rodzina wraz z Łukaszem rozpocznie swoją przygodę. Na pierwszy rzut pójdą rowery i zadanie na orientację w terenie. Później będą musieli skonstruować prowizoryczne nosze, aby donieść syna do obozowiska, gdzie czeka ich typowo turystyczna kolacja ze słoika oraz nocleg na hamakach w środku lasu. Okaże się on być całkiem sporym wyzwaniem. Rano cała trójka pozna smak korników oraz techniki maskowania w terenie. Czeka ich też wspinaczka po skałach Jury.
Odcinek 9..
W kolejnym odcinku Łukasz Tulej zabierze Tomasza, Kajtka i Mikołaja do Bolimowskiego Parku Krajobrazowego. Położony jest on na granicy dwóch województw: łódzkiego oraz mazowieckiego. Swoim urokiem przyciąga miłośników przyrody, wycieczek pieszych i rowerowych oraz osoby, które chcą wypocząć na łonie natury. Będzie też miejscem, gdzie nasi bohaterowie zmierzą się m.in. z marszem na azymut, oporządzaniem koni i dojeniem krów. Czeka ich też spływ kajakami, ognisko oraz nocleg na sianie.
Odcinek 10..
W ostatnim odcinku programu Łukasz zabierze Artura, Madzię i Sebastiana do województwa Świętokrzyskiego. Sercem regionu, który przyciąga wielu turystów bogactwem atrakcji, są jedne z najstarszych gór w Europie – Góry Świętokrzyskie. To właśnie w ich rejonie rodzina spróbuje swoich sił w sztuce przetrwania. Czeka ich marsz przez las na azymut, przeprawa przez głęboką rzekę oraz przygotowanie obozowiska. Spać będą w szałasie, a na kolację zjedzą oczy i wątrobę surowej, świeżo złowionej ryby. Rano nauczą się, jak wzywać pomocy w terenie – zbudują i zapalą ognisko sygnalizacyjne. Zmierzą się też z wspinaczką po skałach.

</doc>
<doc id="4651426" url="https://pl.wikipedia.org/wiki?curid=4651426" title="Jorge Masvidal">
Jorge Masvidal

Jorge Masvidal (ur. 12 listopada 1984 w Miami) – amerykański zawodnik mieszanych sztuk walki wagi półśredniej. Od 2 listopada 2019 roku posiadacz pasa mistrzowskiego Baddest Motherfucker in MMA. Autor najszybszego nokautu w historii UFC. Podczas swojej kariery toczył pojedynki dla takich organizacji jak: Bellator MMA, Strikeforce oraz UFC.
Wczesne życie.
Urodził się i wychował w Miami. Jego ojciec był Kubańczykiem, a matka Peruwianką. Jego ojciec opuścił Kubę na samodzielnie zbudowanej tratwie, gdy był młody, trafiając na Wyspy Dziewicze, a później został później osadzony na ponad dwadzieścia lat w więzieniu za nieumyślne spowodowanie śmierci i handel narkotykami. Masvidal od najmłodszych lat często brał udział w walkach ulicznych. Na YouTube można znaleźć filmy z jego walk, w których pokonał podopiecznego Kimbo Slice'a "Raya". Rywalizował w zapasach w St. Brendan High School, ale nie został zakwalifikowany z powodu swoich ocen. Następnie rozpoczął treningi w karate i mieszanych sztukach walki.
Profesjonalny wrestling.
All Elite Wrestling.
24 września 2021 roku zadebiutował w All Elite Wrestling podczas AEW Grand Slam, u boku American Top Team i zaatakował Chrisa Jericho i Jake'a Hagera.
Interesy biznesowe.
W 2020 roku uruchomił markę Mezcal, El Recuerdo de Oaxaca Joven, poprzez partnerstwo z Recuerdo Mezcal.
W kwietniu 2021 ogłosił, że rozpoczyna promocję MMA na gołe pięści, tworząc galę Gamebred Fighting Championship. Wydarzenie odbyło się na 18 czerwca 2021 r. w Biloxi, w stanie Missisipi. Oprócz tego można je było oglądać w usłudze pay-per-view.
Życie prywatne.
Ma troje dzieci (dwie córki i syna) z Imaną Kawą, jordańsko-amerykańską przedsiębiorczynią i specjalistką ds. zakupów, która jest siostrą zawodnika MMA Malki Kawy. Był z nią w związku przez około 10 lat, zanim rozstali się w 2019 roku.

</doc>
<doc id="4651429" url="https://pl.wikipedia.org/wiki?curid=4651429" title="Animatsuri">
Animatsuri

Warszawski Festiwal Kultury Japońskiej Animatsuri – ogólnopolski konwent fanów mangi i anime. Sztandarowa impreza Stowarzyszenia Animatsuri, która organizowana jest od 2008 roku w Warszawie. Co roku odwiedza go kilka tysięcy osób i jest uznawany za jedną z największych imprez o tej tematyce w Polsce. W 2019 roku jedenasta edycja tej imprezy została odwiedzona 6793 razy.
Historia.
Animatsuri narodziło się jako pomysł niedługo po zorganizowaniu trzeciej edycji konwentu Ecchicon w grudniu 2017 r. Miał być wizytówką powstającego w tym okresie stowarzyszenia, z którym dzieliło nazwę, a także poruszać bezpieczniejszą tematykę. Nazwa "Animatsuri" powstała z dwóch członów, "ani" będące skrótem od słowa "anime" oraz "matsuri", które w języku japońskim oznacza festiwal. Razem tworzyły "Festiwal Anime". Pierwsza edycja odbyła się w dniach 1-3 sierpnia 2008 roku w Szkole Podstawowa nr 218 im. Michała Kajki w Warszawie.
W 2010 roku, w związku z organizacją piątej edycji konwentu Ecchicon, organizatorzy postanowili zrobić przerwę od Animatsuri, a na jego miejsce zorganizować przy współpracy z wydawnictwem Studio JG jednodniowe wydarzenie w postaci Warszawskiego Festiwalu Kultury Japońskiej (w skrócie WFKJ).Od 2011 nazwa ta została włączona do nazwy każdej kolejnej edycji Animatsuri.
W latach 2011-2012 Animatsuri odbywało się w XXI Liceum Ogólnokształcącym im. Hugona Kołłątaja. Od 2013 do 2015 roku kolejne edycje Animatsuri były organizowane w Zespole Szkół nr 55 im. gen. Stanisława Maczka. W roku 2016, w związku z ciągle rosnącą liczbą uczestników, Animatsuri zostało przeniesione do Centrum Konferencyjno-Szkoleniowego Fundacji Nowe Horyzonty, w którym nadal się odbywa.
Od 2012 roku każdej edycji Animatsuri towarzyszy temat przewodni, z którym jest związany konwentowy LARP, stanowiący główną tematyczną atrakcję imprezy. 

</doc>
<doc id="4651450" url="https://pl.wikipedia.org/wiki?curid=4651450" title="Ainsworthia trachycarpa">
Ainsworthia trachycarpa

Ainsworthia trachycarpa - gatunek rośliny jednorocznej, zioła z rodziny selerowatych. Kwalifikuje się do rodzaju Ainsworthia. Rośnie od Bałkan do Turcji, na Cyprze oraz na Bliskim Wschodzie, w lasach, na stepach, pustyniach oraz półpustyniach.
Morfologia.
Pokrój.
Pędy tego gatunku sięgają 35-50 cm.
Liście.
Rozeta liściowa, naprzemienne, ząbkowane.
Kwiaty.
Białe, złożone w baldachy, kwitną od marca do czerwca.

</doc>
<doc id="4651453" url="https://pl.wikipedia.org/wiki?curid=4651453" title="Takafumi Nishitani">
Takafumi Nishitani

 – japoński łyżwiarz szybki specjalizujący się w short tracku, mistrz olimpijski z Nagano (1998), trzykrotny medalista mistrzostw świata, multimedalista zimowej uniwersjady.
Początkowo trenował koszykówkę. W 1998 roku został mistrzem Japonii na dystansie 500 m, uzyskując w ten sposób prawo startu w igrzyskach olimpijskich w Nagano. Wystąpił w jednej konkurencji – biegu na 500 m i zdobył w nim złoty medal olimpijski. Uczestniczył również w dwóch kolejnych zimowych igrzyskach olimpijskich – w Salt Lake City zajął piąte miejsce w sztafecie i ósme w biegu na 500 m, a w Turynie był piętnasty na 500 m i nie został sklasyfikowany w sztafecie.
W latach 1998–2005 wielokrotnie uczestniczył w mistrzostwach świata. Trzykrotnie stanął na podium zawodów tej rangi – w 2000 roku w Sheffield zdobył srebrny medal w biegu sztafetowym, a w 1999 i 2004 został brązowym medalistą w drużynowych mistrzostwach świata.
W 2003 roku zdobył dwa medale zimowych igrzysk azjatyckich w Aomori. W biegu na 500 m zdobył srebrny medal, a w biegu sztafetowym brązowy.
Pięciokrotnie zdobył medale zimowej uniwersjady. W 1999 roku w Popradzie wywalczył brąz na 500 m, srebro na 3000 m i złoto w biegu sztafetowym. W 2001 roku w Zakopanem zdobył złoto na 500 m i brąz w sztafecie.
Po starcie olimpijskim w Turynie w 2006 roku zakończył karierę w short tracku i zaczął uprawiać kolarstwo torowe.

</doc>
<doc id="4651456" url="https://pl.wikipedia.org/wiki?curid=4651456" title="Mistrzostwa Europy w Lekkoatletyce 1974 – skok wzwyż kobiet">
Mistrzostwa Europy w Lekkoatletyce 1974 – skok wzwyż kobiet

Skok wzwyż kobiet był jedną z konkurencji rozgrywanych podczas XI mistrzostw Europy w Rzymie. Kwalifikacje rozegrano 6 września, a finał 8 września 1974 roku. Zwyciężczynią tej konkurencji została reprezentantka Niemieckiej Republiki Demokratycznej Rosemarie Witschas, która w finale ustanowiła rekord świata wynikiem 1,95 m. W rywalizacji wzięło udział dwadzieścia zawodniczek z trzynastu reprezentacji.
Wyniki.
Kwalifikacje.
Minimum wynosiło 1,80 m.

</doc>
<doc id="4651459" url="https://pl.wikipedia.org/wiki?curid=4651459" title="Nanocząstki złota">
Nanocząstki złota

Nanocząstki złota (złoto koloidalne) – cząstki złota o rozmiarze między 1 a 100 nm. Zazwyczaj zawieszone są w roztworze wodnym, który może przyjmować barwę czerwoną, rzadziej niebieską lub fioletową (barwa zależna od kształtu i rozmiaru nanocząstek). Na drodze różnych metod syntezy można otrzymać nanocząstki o różnych kształtach: sfery, gwiazdki, sześciany, rurki. Ze względu na swoje właściwości, nanocząstki złota są ważnym materiałem do zastosowań w różnych dziedzinach nauki, m.in. w biomedycynie.
Otrzymywanie.
Metoda Turkevicha i jej modyfikacje.
Pierwsza metoda syntezy nanocząstek złota została opisana przez J. Turkevicha w 1951 r. Polega ona na reakcji gorącego kwasu chlorozłotowego z cytrynianem sodu, który pełni rolę reduktora i stabilizatora. Reakcja prowadzona jest w wodzie. Metoda została udoskonalona przez Frensa poprzez kontrolowanie rozmiaru otrzymanych nanocząstek za pomocą stosunku dodawanych reagentów. Procedurę te stosuje się zwykle do otrzymania nanocząstek sferycznych o średnicy 10–20 nm, chociaż możliwe jest również otrzymanie większych cząstek (nawet do 100 nm). Navarro wprowadził modyfikację pozwalającą na otrzymanie stabilnych nanocząstek o rozmiarach większych od 30 nm.
Metoda Brusta-Schiffrina.
Metoda opisana w 1994 r., pozwalająca na otrzymywanie nanocząstek złota w rozpuszczalnikach organicznych. Opiera się na reakcji kwasu chlorozłotowego z toluenowym roztworem bromku tetraoktyloamoniowego (TOAB) oraz borowodorkiem sodu jako reduktorem. W wyniku reakcji otrzymuje się małe nanocząstki (1,5 do 5 nm).
Metody biologiczne.
Nanocząstki złota mogą zostać otrzymane przy użyciu roślin lub bakterii.
Otrzymywanie nanocząstek o różnych kształtach.
Z pomocą odpowiednich metod syntezy można otrzymać nanocząstki o kształcie gwiazdek, sześcianów czy rurek.
Właściwości.
Nanocząstki złota mają zdolność zarówno do pochłaniania, jak i rozpraszania światła, co sprawia, że przyjmują różne barwy: od czerwieni przez niebieską do czarnej (zależne od wielkości i kształtu). Powodem występowania tych kolorów jest powierzchniowy rezonans plazmonowy. Złoto koloidalne charakteryzuje się niewysoką toksycznością oraz wysoką biokompatybilnością. Przydatną właściwością nanocząstek jest duży stosunek ich powierzchni do objętości. Właściwości nanocząstek różnią się w zależności od kształtu i rozmiaru.
Zastosowanie.
Nanocząstki złota cieszą się bardzo dużą popularnością w biomedycynie. Ich różnorodne cechy znalazły wiele zastosowań, między innymi opisane poniżej.
Biosensory.
Nanocząstki złota są używane w biosensorach do detekcji molekuł takich jak: cukry, nukleotydy, DNA, białka, toksyny, wirusy. Działanie sensorów może być oparte na różnorodnych technikach analitycznych: kolorymetrii (zmiany barwy nanocząstek po agregacji), fluorescencji (gaszenie fluorescencji przez nanocząstki) czy spektroskopii SERS (nanocząstki stosowane jako podłoża, na których adsorbowane są analizowane molekuły).
Transport leków.
Duży stosunek powierzchni do objętości nanocząstek złota umożliwia pokrywanie ich powierzchni setkami cząsteczek, w tym środkami terapeutycznymi. Możliwość otrzymania różnorodnych kształtów nanocząstek zwiększa ich atrakcyjność jako nośnika leków.
Inne.
Nanocząstki złota wykorzystywane są jako katalizatory w reakcjach chemicznych, jako przewodniki w elektronice, jako sondy do obrazowania biologicznego czy do monitorowania wewnątrzkomórkowego pH.

</doc>
<doc id="4651464" url="https://pl.wikipedia.org/wiki?curid=4651464" title="131 Skrzydło Myśliwskie">
131 Skrzydło Myśliwskie



</doc>
<doc id="4651465" url="https://pl.wikipedia.org/wiki?curid=4651465" title="133 Skrzydło Myśliwskie">
133 Skrzydło Myśliwskie



</doc>
<doc id="4651469" url="https://pl.wikipedia.org/wiki?curid=4651469" title="Medaliści światowych wojskowych igrzysk sportowych w piłce siatkowej">
Medaliści światowych wojskowych igrzysk sportowych w piłce siatkowej

Medaliści światowych wojskowych igrzysk sportowych w piłce siatkowej – zestawienie zawodników i zawodniczek, którzy przynajmniej raz stanęli na podium igrzysk wojskowych w piłce siatkowej.
Rywalizacja o medale w piłce siatkowej przeprowadzana jest od I Igrzysk wojskowych, które odbyły się w 1995 roku w Rzymie. Wówczas, medale przyznano jedynie w konkurencji halowej. Od igrzysk wojskowych w Rio de Janeiro w 2011 roku o medale rywalizują zawodnicy i zawodniczki również w odmianie plażowej.
Pierwsze miejsce w klasyfikacji medalowej wszech czasów zajmuje Brazylia z dorobkiem 8 złotych medali, 1 srebrnego i 2 brązowych. Drugie w klasyfikacji wszech czasów, a także z największą liczbą wszystkich medali są Chiny (10 medale – 4 złotych i 8 srebrnych). Trzecie natomiast są Włochy. Siatkarze z tego kraju wywalczyli 2 złote i 3 brązowe.
Piłka siatkowa halowa.
W poniższych statystykach przedstawiono medalistów igrzysk w konkurencjach siatkarskich.
Kobiety.
W poniższej tabeli przedstawiono medalistki igrzysk wojskowych w piłce siatkowej w konkurencji halowej kobiet.
Piłka siatkowa plażowa.
Mężczyźni.
W poniższej tabeli przedstawiono medalistów igrzysk wojskowych w piłce siatkowej w konkurencji plażowej mężczyzn.
Kobiety.
W poniższej tabeli przedstawiono wszystkie medalistki igrzysk wojskowych w piłce siatkowej w konkurencji plażowej kobiet.
Klasyfikacja medalowa państw.
Poniższa tabela przedstawia klasyfikację państw, które zdobyły przynajmniej jeden medal w piłce siatkowej. Pod uwagę wzięto wszystkie konkurencje jednocześnie – piłkę siatkową halową kobiet i mężczyzn oraz piłkę siatkową plażową kobiet i mężczyzn.

</doc>
<doc id="4651470" url="https://pl.wikipedia.org/wiki?curid=4651470" title="Girardota">
Girardota

Girardota – miasto w Kolumbii, w departamencie Antioquia.

</doc>
<doc id="4651474" url="https://pl.wikipedia.org/wiki?curid=4651474" title="Gómez Plata">
Gómez Plata

Gómez Plata – miasto w Kolumbii, w departamencie Antioquia.

</doc>
<doc id="4651477" url="https://pl.wikipedia.org/wiki?curid=4651477" title="Niderlandy">
Niderlandy



</doc>
<doc id="4651482" url="https://pl.wikipedia.org/wiki?curid=4651482" title="Kraj (państwo)">
Kraj (państwo)



</doc>
<doc id="4651488" url="https://pl.wikipedia.org/wiki?curid=4651488" title="Granada (Antioquia)">
Granada (Antioquia)

Granada – miasto w Kolumbii, w departamencie Antioquia.

</doc>
<doc id="4651489" url="https://pl.wikipedia.org/wiki?curid=4651489" title="Mistrzostwa Europy w Lekkoatletyce 1974 – skok o tyczce mężczyzn">
Mistrzostwa Europy w Lekkoatletyce 1974 – skok o tyczce mężczyzn

Skok o tyczce mężczyzn był jedną z konkurencji rozgrywanych podczas XI mistrzostw Europy w Rzymie. Rozegrano od razu finał 6 września 1974 roku. Zwycięzcą tej konkurencji został reprezentant Związku Radzieckiego Władimir Kiszkun. W rywalizacji wzięło udział piętnastu zawodników z dziewięciu reprezentacji.

</doc>
<doc id="4651490" url="https://pl.wikipedia.org/wiki?curid=4651490" title="Nicole Dubré-Chirat">
Nicole Dubré-Chirat

Nicole Dubré-Chirat (ur. 18 grudnia 1951 w Felletin) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Maine i Loara.

</doc>
<doc id="4651493" url="https://pl.wikipedia.org/wiki?curid=4651493" title="Krystalizacja in situ">
Krystalizacja in situ

Krystalizacja "in situ" jest to jedna z technika krystalizacji. Termin "in situ" oznaczający "w miejscu" odnosi się do wielu dziedzin. W krystalografii oznacza on zazwyczaj przeprowadzenie procesu krystalizacji na główce goniometrycznej dyfraktometru bądź w komorze wysokociśnieniowej. Znanych jest wiele metod krystalizacji, które ze względu na sposób przeprowadzenia mogą zostać nazwane "in situ." Techniki te pozwalają na otrzymanie kryształów bądź kokryształów substancji, związków gazowych, ich kompleksów, układów ciekłokrystalicznych, cieczy jonowych, materiałów wybuchowych, hydratów gazów i cieczy, czyli takich układów, których krystalizacja jest niezwykle trudna lub wręcz niemożliwa, czy też bardzo czasochłonna w klasyczny sposób.
Technika krystalizacji "in situ" R. Boesego (wspomagana laserem).
Jedna z technik została zaproponowana przez Rolanda Bosego (University of Duisburg-Essen) w latach 90 XX wieku"." Oparta jest na metodzie topienia strefowego. W technice tej sprzęga się ze sobą przystawkę niskotemperaturową z laserem. Proces krystalizacji kontrolowany jest poprzez Optical Heating and Crystaliization Device (OHCD).
Opis działania.
Metoda krystalizacji "in situ" polega na wprowadzeniu substancji (w stanie ciekłym lub gazowym) lub mieszaniny substancji do cienkościennej kapilary oraz zatopienie jej. Kapilara ta umieszczana jest na główce goniometrycznej w dyfraktometrze monokrystalicznym w strumieniu azotu o odpowiedniej temperaturze (z reguły poniżej temperatury topnienia próbki umieszczonej w kapilarze) regulowanej poprzez kontroler przystawki niskotemperaturowej. Pod wpływem nagłej zmiany temperatury dochodzi do przechłodzenia cieczy, jej zeszklenia lub powstania wielu małych krystalitów wypełniających kapilarę - fazy polikrystalicznej. Tak otrzymane ciało stałe jest strefowo topione przez laser IR, który zapewnia precyzyjne, lokalne podgrzanie próbki. Zmiana położenia strefy topnienia, bądź jej zmniejszanie (powodowane odpowiednią zmianą położenia wiązki lasera względem kapilary lub mocą wiązki) powoduje kontrolowaną krystalizację na granicy strefy topnienia. Otrzymanie kryształów jest z reguły czasochłonne. Może trwać od kilku minut do kilku dni.
Technika ta nie zawsze doprowadza do otrzymania monokryształu. W niektórych przypadkach otrzymuje się oligokryształy. Rozdzielenie sieci krystalicznych pochodzących od poszczególnych komponentów jest możliwe i w ogólności nie stanowi przeszkody w integracji danych uzyskanych metodą dyfrakcji promieni rentgenowskich na monokrysztale w celu uzyskania struktury przestrzennej badanego układu chemicznego.
Przykładowy zastosowania metody.
Metoda ta wykorzystywana jest głównie do krystalizacji mieszaniny substancji, które w temperaturze pokojowej są cieczami. Prostymi związkami chemicznymi, które wykazują taką właściwość są m.in.: alkany i aminy. Struktura krystalograficzna większości układów tego typu zostały poznane dopiero po zastosowaniu metody krystalizacji "in situ". Przykładowe prace to:
Krystalizacja "in situ" bez wykorzystania lasera.
Próbkę można precyzyjnie nadtapiać i krystalizować dzięki wykorzystaniu lasera, jednak nie jest to jedyny możliwy sposób. W jednej z technik substancja w kapilarze umieszcza się w strumieniu ciekłego azotu analogicznie do metody R. Boesego. Gdy uzyska się fazę polikrystaliczną temperatura jest powoli podwyższana do ok. 5K poniżej temperatury topnienia. Następnie kapilara jest częściowo wysuwana ze strumienia ciekłego azotu, po czym z powrotem w nim umieszczana. Powtórzenie tego kroku kilkukrotnie powoduje nadtapianie fazy polikrystalicznej i powstanie w kapilarze jednego bądź kilku monokryształów.
Wysokociśnieniowa krystalizacja "in situ".
Substancja chemiczna krystalizuje nie tylko pod wpływem zmniejszania temperatury, ale również przy zwiększaniu ciśnienia. Techniką, która wykorzystuje to zjawisko jest wysokociśnieniowa krystalizacja "in situ." Próbka umieszczana jest w komorze diamentowej (DAC), w której pod wpływam wzrostu ciśnienia dochodzi do wykrystalizowania substancji. Pomiary dyfrakcji rentgenowskiej wykonywane są dla kryształów znajdujących się w komorze DAC. Jest to możliwe dzięki bardzo małej absorpcji promieniowania rentgenowskiego przez diament. 

</doc>
<doc id="4651494" url="https://pl.wikipedia.org/wiki?curid=4651494" title="Dorota Pauluk">
Dorota Pauluk

Dorota Pauluk – polska pedagożka, dr hab. nauk społecznych, adiunkt Instytutu Pedagogiki Wydziału Filozoficznego Uniwersytetu Jagiellońskiego i profesor nadzwyczajny Zakładu Pedagogiki Szkoły Wyższej i Polskiej Myśli Pedagogicznej.
Życiorys.
Uzyskała tytuł magistra w zakresie pedagogiki i psychologii na Uniwersytecie Jagiellońskim w Krakowie, natomiast 19 września 2002 obroniła pracę doktorską "Modele identyfikacji kobiety z jej rolą w społeczeństwie w podręcznikach do wychowania seksualnego", 20 kwietnia 2017 habilitowała się na podstawie pracy zatytułowanej "Ukryte programy uniwersyteckiej edukacji i ich rezultaty. Doświadczenia studentów pedagogiki".
Objęła funkcję adiunkta w Instytucie Pedagogiki na Wydziale Filozoficznym Uniwersytetu Jagiellońskiego, oraz profesora nadzwyczajnego w Zakładzie Pedagogiki Szkole Wyższej i Polskiej Myśli Pedagogicznej.

</doc>
<doc id="4651495" url="https://pl.wikipedia.org/wiki?curid=4651495" title="Guadalupe (Antioquia)">
Guadalupe (Antioquia)

Guadalupe – miasto w Kolumbii, w departamencie Antioquia.

</doc>
<doc id="4651499" url="https://pl.wikipedia.org/wiki?curid=4651499" title="Guarne">
Guarne

Guarne – miasto w Kolumbii, w departamencie Antioquia.

</doc>
<doc id="4651500" url="https://pl.wikipedia.org/wiki?curid=4651500" title="Orzeł (taksonomia ludowa)">
Orzeł (taksonomia ludowa)

Orły w szerokim znaczeniu tego słowa – nazwa zwyczajowa kilkunastu gatunków ptaków drapieżnych z rodzaju "Aquila", "Hieraaetus" i "Harpagornis" z rodziny jastrzębiowatych (Accipitridae). Ponadto tak zwane duże ptaki drapieżne, mające podobieństwa z przedstawicielami powyższej grupy ptaków, czyli o twarzy orła. Orły charakteryzują się masywną sylwetką, długimi i stosunkowo szerokimi skrzydłami z rozłożonymi jak palce piórami, masywnym dziobem i mocnymi nogami z dużymi wygiętymi pazurami i wydłużonymi piórami na zewnętrznej stronie uda i dolnej części nogi („spodnie”). Podczas polowania z reguły unoszą się wysoko nad powierzchnią ziemi, polegając na wzroku w poszukiwaniu zdobyczy. Skład pokarmowy zależy od gatunku i siedliska ptaków, ale we wszystkich przypadkach orły znajdują się na najwyższych stopniach piramid troficznych.
W języku angielskim słowo orzeł określa jeszcze większą liczbę gatunków, w tym orły (Haliaeetus) – orły rybne i zjadacze węży (Circaetus) – orły wężowe, które są bardzo daleko związane z orłami.

</doc>
<doc id="4651501" url="https://pl.wikipedia.org/wiki?curid=4651501" title="Guatapé">
Guatapé

Guatapé – miasto w Kolumbii, w departamencie Antioquia.

</doc>
<doc id="4651502" url="https://pl.wikipedia.org/wiki?curid=4651502" title="Heliconia">
Heliconia

Heliconia – miasto w Kolumbii, w departamencie Antioquia.

</doc>
<doc id="4651504" url="https://pl.wikipedia.org/wiki?curid=4651504" title="(5514) Karelraska">
(5514) Karelraska

(5506) Artiglio – planetoida z pasa głównego planetoid.
Odkrycie i nazwa.
Odkryła ją Zdeňka Vávrová 29 stycznia 1989 roku w Obserwatorium Kleť. Nazwa planetoidy pochodzi od Karla Raška (1909–1987) – czeskiego lekarza i epidemiologa. Przed nadaniem nazwy planetoida nosiła oznaczenie tymczasowe 1989 BN1.
Orbita.
(5514) Karelraska obiega Słońce w średniej odległości 2,56 j.a. w czasie 4 lat i 40 dni.

</doc>
<doc id="4651507" url="https://pl.wikipedia.org/wiki?curid=4651507" title="Telefoniczne kody krajów">
Telefoniczne kody krajów



</doc>
<doc id="4651512" url="https://pl.wikipedia.org/wiki?curid=4651512" title="Sasikul">
Sasikul



</doc>
<doc id="4651514" url="https://pl.wikipedia.org/wiki?curid=4651514" title="Julian Steward">
Julian Steward

Julian Haynes Steward (ur. 31 stycznia 1902 w Waszyngtonie, zm. 6 lutego 1972 w Urbana) – amerykański antropolog, najbardziej znany ze swojej roli w rozwijaniu „koncepcji i metody” ekologii kulturowej, a także naukowej teorii zmiany kultury.
Wczesne życie i edukacja.
Steward urodził się w Waszyngtonie, gdzie mieszkał na Monroe Street, a później na Macomb Street w Cleveland Park.
W wieku 16 lat Steward rozpoczął edukację w szkole z internatem w Deep Springs Valley w Kalifornii w Great Basin. Doświadczenie Stewarda w nowo utworzonej Deep Springs Preparatory School, położonej wysoko w Białych Górach (która później stała się Deep Springs College), miało znaczący wpływ na jego zainteresowania naukowe i zawodowe. Bezpośrednie zaangażowanie Stewarda w uprawę ziemi (w szczególności utrzymanie przez nawadnianie) oraz mieszkający tam Północni Pajutowie przyczyniły się do rozwoju jego teorii i metody ekologii kulturowej.
Steward studiował przez rok w Berkeley u Alfreda Kroebera i Roberta Lowie, po czym przeniósł się na Cornell University: naukę tam ukończył w 1925 r. z tytułem licencjata z zoologii. Chociaż Cornell, jak większość ówczesnych Uniwersytetów, nie miał wydziału antropologicznego, jego kierownik Livingston Farrand wcześniej był mianowany profesorem antropologii na Columbia University. Farrand poradził Stewardowi, aby kontynuował swoje zainteresowanie (lub, jak mówił Steward, jego już wybraną „pracę życiową”) antropologią w Berkeley. Steward studiował u Kroebera i Lowiego (geografii regionalnej uczył go Oskar Schmieder) w Berkeley, gdzie jego praca doktorska "The Ceremonial Buffoon of American Indian, Study of Ritualized Clowning and Role Reversals" została przyjęta w 1929 roku.
Kariera naukowa.
Steward założył Wydział Antropologii na Uniwersytecie Michigan, gdzie wykładał do 1930 r. Następnie zastąpił go Leslie White, z którym co modelu „uniwersalnej” ewolucji kulturowej się nie zgadzał, jednak zyskał dzięki temu popularność i stał się sławny. W 1930 r. Steward przeniósł się na University of Utah, który odpowiadał mu ze względu na jego bliskość do Sierra Nevada i możliwości badań archeologicznych w Kalifornii, Nevadzie, Idaho i Oregonie.
Zainteresowania naukowe Stewarda koncentrowały się na „egzystencji” – dynamicznej interakcji człowieka, środowiska, technologii, strukturze społecznej i organizacji pracy – podejściu, które Kroeber uważał za „ekscentryczne”, oryginalne i innowacyjne. W 1931 r. Steward, zmuszony do zdobycia pieniędzy, rozpoczął prace w terenie nad Shoshone Great Basin pod auspicjami Kroeber's Culture Element Distribution (CED); w 1935 roku otrzymał nominację do Smithsonian's Bureau of American Ethnography (BAE), które opublikowało niektóre z jego najbardziej wpływowych dzieł. Wśród nich znalazły się: Basin-Plateau Aboriginal Sociopolitical Groups (1938), które „w pełni wyjaśniły” paradygmat ekologii kulturowej i oznaczały odejście od dyfuzjonistycznej orientacji antropologii amerykańskiej.
Steward był wydawcą monograficznej serii "Handbook of South American Indians" ["Podręcznik Indian Ameryki Południowej"]. W 1943 r. w Smithsonian Institution założył Institute for Social Anthropology. Działał również w komitecie utworzonym w celu reorganizacji American Anthropological Association i brał udział w tworzeniu National Science Foundation. Był także aktywny w dziedzinie archeologii: z powodzeniem lobbował w Kongresie, aby utworzyć Komitet ds. Odzyskiwania Pozostałości Archeologicznych (początek tak zwanej dziś „archeologii ratunkowej”) i współpracował z Gordonem Willeyem nad ustanowieniem projektu Viru Valley, ambitnego programu badawczego przeprowadzonego w Peru.
Steward szukał międzykulturowych prawidłowości, starając się dostrzec prawa kultury i zmiany kulturowe. W swojej pracy wyjaśnił zmienność złożoności organizacji społecznej jako ograniczoną w zakresie możliwości środowiska. W kategoriach ewolucyjnych umieścił to podejście do ekologii kulturowej jako „wieloliniowe”, w przeciwieństwie do jednowymiarowych modeli typologicznych popularnych w XIX wieku i „uniwersalnego” podejścia Leslie White'a.
Najważniejszy wkład teoretyczny Stewarda odbył się podczas jego lat nauczania na Uniwersytecie Columbia (1946–53r.). W tym czasie na uczelni pojawiła się fala weteranów II wojny światowej, którzy uczęszczali do szkoły, dzięki GI Bill. Steward szybko utworzył grupę studentów, którzy mieliby mieć ogromny wpływ na historię antropologii, w tym Sidney Mintz, Eric Wolf, Roy Rappaport, Stanley Diamond, Robert Manners, Morton Fried, Robert F. Murphy i wpłynął na innych uczonych, takich jak jako Marvin Harris. Wielu z tych studentów uczestniczyło w Portoryko Project, kolejnym na dużą skalę badaniu grupowym, które koncentrowało się na modernizacji w Puerto Rico.
Następnie Steward kontynuował swoją karierę na Uniwersytecie Illinois w Urbana i Champaign, gdzie przewodniczył Zakładowi Antropologii i kontynuował nauczanie aż do przejścia na emeryturę w 1968 r. Tam podjął się jeszcze jednego dużego badania: porównawczej analizy modernizacji w jedenastu społeczeństwach trzeciego świata. Wyniki tych badań zostały opublikowane w trzech tomach zatytułowanych „"Współczesna zmiana w tradycyjnych społeczeństwach”".
Steward zmarł w 1972 r.
Praca i wpływ.
Oprócz roli nauczyciela i administratora, Steward jest najbardziej znany ze swojej metody i teorii ekologii kulturowej. W pierwszych trzech dekadach XX wieku antropologia amerykańska była podejrzliwa wobec uogólnień i często nie chciała wyciągać szerszych wniosków z drobiazgowo szczegółowych monografii opracowanych przez antropologów. Steward jest znany z oddalania antropologii od tego bardziej szczegółowego podejścia i rozwijania bardziej nomotetycznego kierunku społeczno-naukowego. Jego teoria „wieloliniowej” ewolucji kulturowej badała sposób, w jaki społeczeństwa dostosowały się do swojego środowiska. To podejście było bardziej zniuansowane niż teoria „uniwersalnej ewolucji” Lesliego White'a, na którą wpływ mieli myśliciele tacy jak Lewis Henry Morgan.
Zainteresowanie Stewarda ewolucją społeczeństwa, skłoniło go również do zbadania procesów modernizacji. Był jednym z pierwszych antropologów, którzy zbadali sposób, w jaki poziomy społeczne i krajowe były ze sobą powiązane. Zakwestionował możliwość stworzenia teorii społecznej, która obejmowałaby całą ewolucję ludzkości; argumentował również, że antropologowie nie ograniczają się do opisu konkretnych, istniejących kultur. Steward uważał, że możliwe jest stworzenie teorii analizujących typową, wspólną kulturę, reprezentatywną dla określonych epok lub regionów. Jako czynniki decydujące o rozwoju danej kultury wskazał na technologię i ekonomię, zwracając uwagę, że istnieją czynniki wtórne, takie jak systemy polityczne, ideologie i religie.
Opierając się na podstawach naukowych, Steward początkowo koncentrował się na ekosystemach i środowiskach fizycznych, ale wkrótce zainteresował się, w jaki sposób środowiska te mogą wpływać na kultury. To właśnie podczas lat nauczania, które trwały do 1952 r., napisał zapewne swój najważniejszy wkład teoretyczny: „Przyczynowość kulturowa i prawo: próbne sformułowanie rozwoju wczesnych cywilizacji (1949r.)”, „Badania terenowe: teoria i praktyka” „(1950), „ Levels of Socialociultural Integration ”(1951r.),„Evolution and Process (1953r.) oraz „The Cultural Study of Contemporary Soc Communities: Puerto Rico” (Steward and Manners 1953 r.). Publikacje wydane w latach 1949–1953 według badaczy dorobku Stewarda "reprezentują prawie całą gamę Stewarda”.
Clemmer mówił o Stewardzie: „... [jego podejście] można scharakteryzować jako perspektywę, która mówi, że ludzie są w dużej mierze zdefiniowani przez to, co robią w trakcie swojego życia". Clemmer wskazywał dwie prace Stewarda, które zaprzeczają jego charakterystycznemu stylowi i ujawniają mniej znany aspekt jego pracy, a mianowicie „Aborygenom i historycznym grupom Indian Ute z Utah: Analizy i rodzimych składników Indian Ute z White River” (1963r.) oraz „The Northern Paiute Indians”.

</doc>
<doc id="4651516" url="https://pl.wikipedia.org/wiki?curid=4651516" title="Bir an-Nasran">
Bir an-Nasran



</doc>
<doc id="4651520" url="https://pl.wikipedia.org/wiki?curid=4651520" title="Alpine A110 (2017)">
Alpine A110 (2017)

Alpine A110 – dwumiejscowy samochód sportowy klasy kompaktowej produkowany pod francuską marką Alpine od 2017 roku.
Historia i opis modelu.
A110 to pierwszy seryjnie produkowany samochód sportowy marki Alpine od czasu zawieszenia jej działalności w 1995 roku. Jego premierę w marcu 2017 roku poprzedziła prezentacja studyjnego modelu Alpine Vision, który bezpośrednio oddawał kształty seryjnego modelu. Alpine A110 to bezpośredni hołd dla modelu o takiej samej nazwie z 1963 roku, co obrazuje przede wszystkim stylistyką. Zarówno kształt lamp, jak i proporcje nadwozia oraz inne kluczowe rozwiązania w jego wyglądzie są nowoczesną interpretacją słynnego francuskiego auta sportowego przedstawionego pół wieku wcześniej. 
W przeciwieństwie do protoplasty, nowe Alpine A110 jest co prawda samochodem tylnonapędowym, ale z silnikiem umieszczonym centralnie, a nie z tyłu. Czterocylindrowa jednostka napędowa ma pojemność 1,8 litra, 320 Nm maksymalnego momentu obrotowego i moc 252 KM, działając w połączeniu z siedmiobiegową, dwusprzęgłową automatyczną skrzynią biegów. Podczas jazdy, kierujący ma do dyspozycji trzy tryby jazdy - normalny, sportowy i ekstremalny Track. Maksymalna prędkość została ograniczona elektronicznie do 250 km/h. 
Sprzedaż Alpine A110 ruszyła na przełomie 2017 i 2018 roku. Z kolei w połowie 2018 roku otwarto pierwszy w historii punkt autoryzowanej sprzedaży samochodów Alpine w Polsce (w Katowicach).
Alpine Célébration.
Pierwszy model koncepcyjny przedstawiony w Le Mans w 2015 z okazji 60. rocznicy powstania marki Alpine. Zapowiadał wznowienie produkcji samochodów tej marki w postaci odnowionej wersji kultowego Alpine A110 Berlinette.
Alpine Vision.
Koncept nowego modelu Alpine. Oficjalnie zaprezentowany w 2016 roku w Monte Carlo w Monako, a następnie na targach samochodowych w Genewie. Według twórców prototyp w 80% odpowiadał zaplanowanej wersji produkcyjnej nowego modelu.
Gracze Gran Turismo w 2015 również doczekali się wersji Alpine Vision, która, podobnie jak Alpine Célébration, powstała w ramach świętowania 60. rocznicy założenia marki. Model dostępny w grze można było podziwiać w wersji 1:1 podczas Festival Automobile International w Paryżu.
Alpine A110 Première Edition.
Limitowana seria 1955 samochodów, które jako pierwsze zjechały z linii produkcyjnej po reaktywacji marki. Liczba wyprodukowanych aut nawiązywała do daty powstania Alpine. Auta wyprzedano w 5 dni.
Pierwszy model nowego Alpine 110 został wyposażony w umieszczony centralnie 4 cylindrowy silnik Renault Sport o pojemności 1,8 z turbodoładowaniem i wtryskiem bezpośrednim. Jednostka napędowa osiąga maksymalną moc 185 kW/252 KM i moment obrotowy 320 Nm. W połączeniu z niską masą Alpine A110 zyskuje optymalny stosunek mocy do wagi – 4,2 kg/KM. Samochód przyspiesza od 0 do 100 km/h w 4,5 sekundy.
Każdy z egzemplarzy tej serii został wyposażony w tabliczkę z numerem umieszczoną w konsoli centralnej i dostępny był w trzech kolorach nadwozia: Bleu Alpine (niebieski), Noir Profond (czarny), Blanc Solaire (biały). Ceny rezerwowanych egzemplarzy w Polsce rozpoczynały się od 256 000 zł.
Alpine A110 Pure.
Wersja Pure to jeden z dwóch pierwszych modeli z produkcji seryjnej. Ten model Alpine A110 pod względem specyfikacji technicznej nie różni się od Première Edition.
Alpine A110 Pure prezentowane jest jako lżejsza i prostsza forma o sportowym charakterze. Głównym elementem wyposażenia wyróżniającym tę wersję są ultralekkie kubełkowe fotele Sabelt o masie 13 kg. Wersja Pure posiada uboższe wyposażenie niż wersje Première i Légende, jednakże można ją wyspecyfikować do pełnego wyposażenia na życzenie.
Produkowany od 2018.
Alpine A110 Légende.
Légende to wersja GT z bogatszym wyposażeniem. Podobnie jak Pure, nie różni się pod względem technicznym od pierwowzoru: A110 Première Edition.
W standardowym wyposażeniu tej wersji znajdują się czujniki parkowania z kamerą cofania i system Focal Audio oraz aluminiowe pedały. Wnętrze i detale zewnętrzne mają nieco inny charakter niż w wersji Pure. Znajdziemy tu również fotele Sabelt, jednak już wykończone skórą oraz regulowane w wielu płaszczyznach.
Produkowany od 2018 roku.
Alpine A110S.
Najszybsza z trzech dostępnych w seryjnej produkcji wersja A110. W porównaniu do poprzednich wersji Alpine A110S posiada mocniejszy turbodoładowany silnik 4-cylindrowy o pojemności 1,8, a moc wzrosła do 292 KM. A110S seryjnie została wyposażona w hamulce z wentylowanymi tarczami i zaciskami Brembo. Zmieniono również zawieszenie – wzmocniono stabilizator poprzeczny i zmieniono nastawy amortyzatorów. Zawieszenie jest niższe o 4 mm.
A110S wyróżnia się również stylistyką – detale i różne elementy zewnętrzne widoczne elementy (np. zaciski hamulców, czy przeszycia elementów wnętrza) są w kolorze pomarańczowym i podkreślają indywidualny charakter tej wersji A110.
Produkowany od 2019 roku.
Alpine A110 Rally.
Trzecia rajdowa odsłona modelu A110 (wcześniej dostępne były Alpine A110 Cup i GT4) stworzona we współpracy z Signatech. Została oficjalnie zaprezentowana podczas Rallye Mont-Blanc Morzine we wrześniu 2019, a pierwsze testy dla klientów odbyły się w ramach rajdu Rallye du Var dwa miesiące później.
Alpine A110 Rally jest wyposażone w turbodoładowy silnik o pojemności 1,8l i mocy 320 lub 330 KM (w zależności od rodzaju paliwa) i sześciobiegową sekwencyjną skrzynię biegów. Waży 1080 kg.
Pierwsze egzemplarze będą dostępne w sprzedaży na początku 2020 roku.

</doc>
<doc id="4651521" url="https://pl.wikipedia.org/wiki?curid=4651521" title="Kamienica przy Rynku 10 w Radomiu">
Kamienica przy Rynku 10 w Radomiu

Kamienica przy Rynku 10 w Radomiu – zabytkowa kamienica z XIX w., położona w Radomiu na rogu Rynku i ul. Żytniej.
Kamienica została wybudowana w XIX wieku. W materiałach budynek jest określany zarówno jako „dom”, jak i „kamienica”. Obiekt wpisany jest do rejestru zabytków Narodowego Instytutu Dziedzictwa pod numerem 758 z 5.05.1972 oraz 414/A/89 z 11.12.1989. Znajduje się też w gminnej ewidencji zabytków miasta Radomia. W kamienicy siedzibę ma firma informatyczna Komtech Sp. z o.o.

</doc>
<doc id="4651524" url="https://pl.wikipedia.org/wiki?curid=4651524" title="Stadion Garm">
Stadion Garm

Stadion Garm (tadż. Варзишгоҳи Гарм) – wielofunkcyjny stadion w Garm w Tadżykistanie, położony w południowej części miasta. Stadion ma pojemność 3000 osób. Podczas wojny domowej w Tadżykistanie, stadion uległ poważnych uszkodzeniom, a w roku 2000 został częściowo zrekonstruowany. Na stadionie oprócz meczów piłkarskich, odbywane są również regionalne święta i ceremonie.

</doc>
<doc id="4651525" url="https://pl.wikipedia.org/wiki?curid=4651525" title="Raymond Roussin">
Raymond Roussin

Raymond Olir Roussin SM (ur. 17 czerwca 1939 w Saint-Vital, zm. 24 kwietnia 2015 w Winnipeg) – kanadyjski duchowny katolicki, arcybiskup Vancouver w latach 2004-2009.
Życiorys.
Święcenia kapłańskie przyjął 21 marca 1970 w zgromadzeniu marianistów. Był m.in. dyrektorem centrum duszpasterskiego, przełożonym kanadyjskiej prowincji zakonu, a także kapelanem Kolegium św. Pawła przy Uniwersytecie Manitoba.
10 kwietnia 1995 papież Jan Paweł II mianował go biskupem Gravelbourg. Sakry biskupiej udzielił mu 17 czerwca tegoż roku jego poprzednik, bp Noël Delaquis.
14 września 1998 został mianowany biskupem koadiutorem Victoria. 18 marca 1999 przejął rządy w diecezji.
10 stycznia 2004 ogłoszono jego nominację na arcybiskupa Vancouver (rządy objął 17 lutego 2004). Urząd ten pełnił do 2 stycznia 2009.
Zmarł w Winnipeg 24 kwietnia 2015.

</doc>
<doc id="4651526" url="https://pl.wikipedia.org/wiki?curid=4651526" title="Albane Gaillot">
Albane Gaillot

Albane Gaillot (ur. 7 lipca 1971 w Paryżu) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Dolina Marny.

</doc>
<doc id="4651528" url="https://pl.wikipedia.org/wiki?curid=4651528" title="Pierwszy rząd Ludovika Orbana">
Pierwszy rząd Ludovika Orbana

Pierwszy Ludovika Orbana – rząd Rumunii funkcjonujący od 4 listopada 2019 do 14 marca 2020.
W wyborach parlamentarnych z grudnia 2016 zdecydowane zwycięstwo odniosła Partia Socjaldemokratyczna (PSD), która zawarła koalicję z Sojuszem Liberałów i Demokratów (ALDE). Ugrupowania te współtworzyły od stycznia 2017 rząd Sorina Grindeanu, w czerwcu 2017 powołali rząd Mihaia Tudosego, a w styczniu 2019 utworzyli gabinet Vioriki Dăncili. W sierpniu 2019 partia ALDE opuściła koalicję rządową. 10 października tegoż roku parlament uchwalił wobec gabinetu Vioriki Dăncili wotum nieufności.
W tym samym miesiącu prezydent Klaus Iohannis desygnował na nowego premiera Ludovika Orbana, lidera opozycyjnej dotąd Partii Narodowo-Liberalnej, powierzając mu misję sformowania gabinetu. Ludovic Orban przedstawił proponowany skład mniejszościowego i monopartyjnego gabinetu. 4 listopada 2019 połączone izby parlamentu zaaprobowały jego rząd. Poza PNL oficjalnie wsparły go partia ALDE, Demokratyczny Związek Węgrów w Rumunii, Związek Zbawienia Rumunii, Partia Ruchu Ludowego oraz posłowie mniejszości narodowych. Ugrupowania PSD i PRO Rumunia zbojkotowały głosowanie, jednak kilkoro ich przedstawicieli wsparło nowy rząd, który ostatecznie poparło 240 posłów i senatorów (7 więcej niż wymagany próg 233 głosów). Tego samego dnia członkowie gabinetu zostali zaprzysiężeni przez prezydenta, rozpoczynając urzędowanie. 5 lutego 2020 parlament przegłosował wotum nieufności wobec gabinetu Ludovika Orbana. Dzień później Klaus Iohannis ponownie powierzył dotychczasowemu premierowi misję utworzenia nowego rządu; przy czym prezydent i premier deklarowali dążenie do przedterminowych wyborów parlamentarnych.
Gabinet funkcjonował do 14 marca 2020, gdy (w szczególnym trybie w trakcie trwającej pandemii COVID-19) utworzony został drugi rząd dotychczasowego premiera (w niezmienionym składzie).

</doc>
<doc id="4651530" url="https://pl.wikipedia.org/wiki?curid=4651530" title="Wybory parlamentarne w Kanadzie w 2019 roku">
Wybory parlamentarne w Kanadzie w 2019 roku

43. wybory parlamentarne w Kanadzie odbyły się 21 października 2019 roku. W ich wyniku Kanadyjczycy wybrali 338 posłów do Parlamentu Kanady
Zarejestrowane komitety wyborcze.
Czterema głównymi komitetami były:
Wyniki wyborów.
Wybory wygrała Liberalna Partia Kanady, jednak znalazła się w rządzie mniejszościowym. Frekwencja wyniosła 66%.

</doc>
<doc id="4651531" url="https://pl.wikipedia.org/wiki?curid=4651531" title="Houdan (rasa kury)">
Houdan (rasa kury)

Houdan – rasa kur. Dawniej zwana kurą normandzką.
Pochodzenie.
Kury tej rasy zostały wyhodowane w okolicach miasta Houdan we Francji w XVII wieku poprzez krzyżowanie ptaków miejscowych z rasą padewską. Jest to jedna z najstarszych francuskich ras kur.
Do Niemiec sprowadził je w 1870 roku znany hodowca o nazwisku Martens.
Opis cech.
Wygląd.
Są to kury średniej wielkości, masywnej budowy, o walcowatym tułowiu i pełnej, dużej piersi. Oczy w barwie pomarańczowo-czerwonej. Szyja mocna, krótka. Broda ptaków jest bardzo obficie opierzona, pełna. Bokobrody wyraźnie gęste i bardzo bujne. Dzwonki małe, u kogutów częściowo zakryte brodą, u kur całkowicie. Dziób jest dość krótki, szeroki u nasady i mocno zagięty. Ich grzbiet powinien być szeroki, masywny i długi. Ramiona pełne i zaokrąglone. Skrzydła duże, ułożone w pozycji pionowej, przylegające do ciała. Ogon pełny, mocno osadzony z bardzo szerokimi i zagiętymi sierpówkami u kogutów, natomiast u kur pełny i obfity w szerokie i duże sterówki. Jest wyraźnie uniesiony, jednak nie powinien być w pozycji pionowej. Nogi długie, gładkie, barwy jasnoróżowej, ale dopuszczalne są ciemniejsze lub niebieskie. Ma pięć palców na każdej stopie.
Pomimo że ptaki te mają czub, baki i brodę, nie są zaliczane do kur ras ozdobnych, lecz zostały zakwalifikowane do kategorii kur mięsnych.
Jaja.
Nieśność jaj jest na poziomie 120 rocznie. Skorupa jaja jest biała. Masa jaja to 43 g.

</doc>
<doc id="4651532" url="https://pl.wikipedia.org/wiki?curid=4651532" title="48 Dywizja Piechoty (austro-węgierska)">
48 Dywizja Piechoty (austro-węgierska)

48 Dywizja Piechoty (48. Inf.-Trup.-Div., 48. ITDiv.) – wielka jednostka piechoty cesarskiej i królewskiej Armii.

</doc>
<doc id="4651535" url="https://pl.wikipedia.org/wiki?curid=4651535" title="Przestrzenie funkcyjne">
Przestrzenie funkcyjne



</doc>
<doc id="4651536" url="https://pl.wikipedia.org/wiki?curid=4651536" title="Anissa Khedher">
Anissa Khedher

Anissa Khedher (ur. 1 kwietnia 1980 w Vénissieux) – francuska polityk reprezentująca partię La République En Marche! 
Życiorys.
W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Rodan

</doc>
<doc id="4651538" url="https://pl.wikipedia.org/wiki?curid=4651538" title="Chwyt literacki">
Chwyt literacki



</doc>
<doc id="4651541" url="https://pl.wikipedia.org/wiki?curid=4651541" title="Yaël Braun-Pivet">
Yaël Braun-Pivet

Yaël Braun-Pivet (ur. 7 grudnia 1970 w Nancy) – francuska polityk, prawniczka i działaczka społeczna, posłanka do Zgromadzenia Narodowego i jego przewodnicząca od 2022, w 2022 minister.
Życiorys.
Pochodzi z rodziny polskich i niemieckich Żydów; w latach 30. jej dziadkowie osiedlili się we Francji. Ukończyła studia prawnicze na Université Paris-Nanterre, uzyskała magisterium z prawa gospodarczego. Podjęła praktykę prawniczą, zajmując się głównie prawem karnym. Początkowo w swojej kancelarii zatrudnił ją Hervé Témime, później otworzyła własną kancelarię adwokacką. Przez kilka lat mieszkała na Tajwanie, w Japonii i w Portugalii, dokąd delegowany był jej mąż, zajmujący dyrektorskie stanowiska w koncernie L’Oréal. W 2012 rodzina powróciła do Francji. Zaangażowała się wówczas w działalność społeczną w ramach organizacji charytatywnej Les Restaurants du Cœur, zajmującej się dożywianiem osób potrzebujących. Organizowała jeden z jej ośrodków, a także koordynowała utworzenie sieci punktów bezpłatnych porad prawnych w ośrodkach tej organizacji.
W trakcie pobytu w Tokio działała w Partii Socjalistycznej. W 2016 dołączyła do ugrupowania En Marche!, które powołał Emmanuel Macron. W wyborach parlamentarnych w 2017 z jego ramienia uzyskała mandat posłanki do Zgromadzenia Narodowego z departamentu Yvelines. Z powodzeniem ubiegała się o reelekcję w 2022.
W 2020 została wybrana na radną miejską w Le Vésinet. W maju 2022 powołana na urząd ministra do spraw terytoriów zamorskich w rządzie Élisabeth Borne. 25 czerwca 2022 odeszła z rządu w związku z kandydowaniem na urząd przewodniczącego Zgromadzenia Narodowego XVI kadencji. 28 czerwca tegoż roku została wybrana na tę funkcję, stając się pierwszą kobietą stojącą na czele tej izby.
Życie prywatne.
Jest mężatką, ma pięcioro dzieci.

</doc>
<doc id="4651543" url="https://pl.wikipedia.org/wiki?curid=4651543" title="Schronisko w kamieniołomie obok Jaskini Twardowskiego II">
Schronisko w kamieniołomie obok Jaskini Twardowskiego II



</doc>
<doc id="4651546" url="https://pl.wikipedia.org/wiki?curid=4651546" title="Mistrzostwa Europy w Lekkoatletyce 1974 – skok w dal mężczyzn">
Mistrzostwa Europy w Lekkoatletyce 1974 – skok w dal mężczyzn

Skok w dal mężczyzn był jedną z konkurencji rozgrywanych podczas XI mistrzostw Europy w Rzymie. Kwalifikacje rozegrano 3 września, a finał 4 września 1974 roku. Zwycięzcą tej konkurencji został reprezentant Związku Radzieckiego Wałerij Pidłużny. W rywalizacji wzięło udział dwudziestu dwóch zawodników z dwunastu reprezentacji.
Wyniki.
Kwalifikacje.
Minimum wynosiło 7,70 m.

</doc>
<doc id="4651550" url="https://pl.wikipedia.org/wiki?curid=4651550" title="Smart EQ Fortwo">
Smart EQ Fortwo



</doc>
<doc id="4651553" url="https://pl.wikipedia.org/wiki?curid=4651553" title="Bogumił Książek">
Bogumił Książek

Bogumił Książek (ur. 4 grudnia 1974 w Krakowie) − polski malarz, profesor Akademii Sztuk Pięknych im. Jana Matejki w Krakowie.
Życiorys.
Syn Marii Rostworowskiej. Wychowywał się na krakowskim Salwatorze. Ukończył Liceum Plastyczne w Krakowie.
Studiował filozofię na Uniwersytecie Jagiellońskim i malarstwo na Akademii Sztuk Pięknych w Krakowie. W trakcie studiów wraz z grupą przyjaciół założył klub i galerię studentów „Pod Ręką”. Dyplom obronił w 2000 roku w pracowni Sławomira Karpowicza.
Po studiach wyjechał na siedem lat do Toskanii. Poznał tam Silvio Loffredo i Mario Luzi. Mieszkał i pracował we Florencji oraz Tizzano do 2009 roku, kiedy to powrócił do Krakowa.
W 2007 roku na jego prace zwrócił uwagę założyciel Frissiras Museum w Atenach, Vlasis Frissiras, który zaprosił Bogumiła Książka do udziału w wystawie "Eclectic Affinities Among European Artists" prezentującej współczesnych figuratystów europejskich, a następnie pokazywał jego prace w ramach szeregu projektów realizowanych przez ateńską instytucję.
Poza ateńskim Frissiras Museum, Bogumił Książek na przestrzeni lat współpracował m.in. z A100 Gallery w Galatinie, Dominik Rostworowski Gallery oraz Galerią Olympia w Krakowie. Jego prace znajdują się w kolekcjach prywatnych we Włoszech, Grecji, Wielkiej Brytanii i Polsce.
W 2015 roku uzyskał stopień doktora sztuk plastycznych a w 2020 habilitację. Jest wykładowcą na Wydziale Malarstwa Akademii Sztuk Pięknych im. Jana Matejki w Krakowie, gdzie od 2019 roku prowadzi Pracownię Interdyscyplinarną.
W swej twórczości podejmuje tematy nawiązujące do historii sztuki, literatury oraz historii politycznej. Niekiedy jego pracom towarzyszą odautorskie komentarze literackie (np. "Śpiąca Agata Duda", 2018, Galeria Olympia). W 2019 odkrywa na własnym obrazie zaginione dzieło, Młodzieńca Rafaela Santi. (Znaczące Wymiary, 2019).
Wybrane wystawy.
Opracowano na podstawie materiału źródłowego.

</doc>
<doc id="4651554" url="https://pl.wikipedia.org/wiki?curid=4651554" title="Milow (piosenkarz)">
Milow (piosenkarz)

Milow, właśc. Jonathan Ivo Gilles Vandenbroeck (ur. 14 lipca 1981 w Borgerhout) – belgijski piosenkarz i autor tekstów piosenek.
Zainspirowany koncertem zespołu Pink Floyd, który odbył się we wrześniu 1994 w Werchterze, postanowił również tworzyć muzykę. W latach 1999–2000 przebywał w Kalifornii, gdzie – uczestnicząc w wymianie uczniów w ramach międzykulturowego programu AFS – stworzył pierwsze autorskie piosenki. W 2003 przyjął pseudonim Milow, pod którym wydał siedem albumów studyjnych: "The Bigger Picture" (2006), "Coming of Age" (2008), "Milow" (2009), "North and South" (2011), "Silver Linings" (2014), "Modern Heart" (2016) i "Lean into Me" (2019). Trzeci z nich promował singlem „Ayo Technology”, który był jego interpretacją przeboju 50 Centa, Justina Timberlake’a i Timbalanda. Nagranie zapewniło mu międzynarodowy rozgłos i trafiło na szczyt listy przebojów w kilku krajach. Dwa wydane przez niego albumy dotarły do pierwszego miejsca Ultratop 200 Albums.
Laureat Europejskiej Nagrody Muzycznej MTV dla najlepszego belgijskiego wykonawcy, dwóch European Border Breakers Awards, Swiss Music Award i dwunastu Music Industry Awards.

</doc>
<doc id="4651557" url="https://pl.wikipedia.org/wiki?curid=4651557" title="Dżamoaty w Tadżykistanie">
Dżamoaty w Tadżykistanie



</doc>
<doc id="4651561" url="https://pl.wikipedia.org/wiki?curid=4651561" title="Biblioteka Uniwersytetu Opolskiego">
Biblioteka Uniwersytetu Opolskiego

Biblioteka Uniwersytetu Opolskiego.
Biblioteka Uniwersytetu Opolskiego to największa biblioteka naukowa Opolszczyzny. Wspiera pracowników i studentów w pracy naukowej i dydaktycznej, ponadto stanowi otwarte i przyjazne miejsce dla wszystkich, którzy pragną korzystać z jej zbiorów. Według stanu na koniec 2018 r. liczyły one ponad 1 milion woluminów, czyli książek, czasopism i zbiorów specjalnych, których profil dziedzinowy odpowiada kierunkom studiów i badań naukowych prowadzonych na Uniwersytecie Opolskim. Do podstawowych dziedzin, z których gromadzony jest księgozbiór, należą: literaturoznawstwo, językoznawstwo, historia, pedagogika, politologia, psychologia, socjologia, filozofia, teologia, prawo, ekonomia, matematyka, fizyka, chemia, informatyka, biologia, biotechnologia, ochrona środowiska oraz nauki techniczne. W związku z prężnym funkcjonowaniem na Uniwersytecie Opolskim od 2017 r. kierunku lekarskiego i powstaniem w 2019 r. Wydziału Lekarskiego Biblioteka posiada coraz bogatszy księgozbiór i kolekcję źródeł elektronicznych z zakresu nauk medycznych.
Dzięki wyszukiwarce PRIMO w połączeniu z systemem HAN użytkownicy BUO mogą z dowolnego miejsca, za pomocą jednego okna wyszukiwawczego znaleźć i uzyskać dostęp do zbiorów niezależnie od ich formatu i lokalizacji.
Biblioteka jest członkiem Śląskiej Biblioteki Cyfrowej, udostępniając w niej nieodpłatnie użytkownikom Internetu cenne publikacje ze swoich zbiorów. Tworzy Bazę Wiedzy stanowiącą uczelniane repozytorium oraz pełni funkcję koordynatora Platformy Czasopism Elektronicznych Uniwersytetu Opolskiego.
Biblioteka posiada w swoich zbiorach kolekcję starodruków pochodzących z oficyn polskich i europejskich z XVI–XVIII w., wśród których znajdują się dzieła: historyczne, literackie, religijne, z zakresu biologii, prawa, geografii, matematyki, medycyny oraz zbiór rękopisów z XIX i XX w.
Historia.
Historia Biblioteki nierozerwalnie związana jest z historią Wyższej Szkoły Pedagogicznej, przekształconej w 1994 r. w Uniwersytet Opolski.

</doc>
<doc id="4651562" url="https://pl.wikipedia.org/wiki?curid=4651562" title="Wydział Psychologii i Kognitywistyki Uniwersytetu im. Adama Mickiewicza w Poznaniu">
Wydział Psychologii i Kognitywistyki Uniwersytetu im. Adama Mickiewicza w Poznaniu

Wydział Psychologii i Kognitywistyki Uniwersytetu im. Adama Mickiewicza w Poznaniu (WPiK UAM) – jeden z 20 wydziałów Uniwersytetu im. Adama Mickiewicza w Poznaniu, należący do Szkoły Nauk Społecznych UAM.
Historia.
Wydział Psychologii i Kognitywistyki powstał w 2019 roku, wskutek reorganizacji uczelni, w miejsce istniejącego wcześniej Instytutu Psychologii. 
W ramach Wydziału od 2019 roku funkcjonuje Muzeum Poznańskiej Psychologii, którego celem jest utrwalenie i zachowanie materialnego i niematerialnego dziedzictwa dotyczącego historii rozwoju psychologii w Poznaniu.
Kierunki kształcenia.
Dostępne kierunki:
Władze Wydziału.
W kadencji 2020–2024:

</doc>
<doc id="4651565" url="https://pl.wikipedia.org/wiki?curid=4651565" title="Ion Marcel Vela">
Ion Marcel Vela

Ion Marcel Vela (ur. 2 czerwca 1963 w Armeniș) – rumuński polityk i samorządowiec, senator, w latach 2019–2020 minister spraw wewnętrznych.
Życiorys.
Z wykształcenia inżynier mechanik, w 1989 ukończył studia w Institutul Politehnic „Traian Vuia” din Timișoara. W latach 1993–1997 studiował prawo na prywatnej uczelni Universitatea Europeană „Drăgan” din Lugoj. Od 1984 do 1992 pracował w instytucji ubezpieczeniowej. W latach 1996–2000 i 2001–2004 był dyrektorem przedsiębiorstwa Asirom, a od 2006 do 2008 wykładowcą na Universitatea Hyperion din București.
W 1990 dołączył do Partii Narodowo-Liberalnej. Stopniowo awansował w jej strukturach, m.in. w 2008 został przewodniczącym okręgu Caraș-Severin, w 2009 sekretarzem wykonawczym, a w 2010 dołączył do krajowego biura politycznego. Przez ponad dwadzieścia lat pełnił różne funkcje w samorządzie miasta Caransebeș. Był zastępcą burmistrza (1992–1996), radnym miejski (1996–2000, 2001–2004), a także przez trzy kadencje burmistrzem tej miejscowości (2004–2016). Od 2000 do 2001 zajmował stanowisko prefekta okręgu Caraș-Severin.
W wyborach w 2016 z ramienia PNL został wybrany w skład Senatu; w 2020 z powodzeniem ubiegał się o reelekcję.
W listopadzie 2019 w nowo powołanym rządzie Ludovika Orbana objął urząd ministra spraw wewnętrznych. Pozostał na tej funkcji również w utworzonym w marcu 2020 drugim gabinecie dotychczasowego premiera. Zakończył urzędowanie w grudniu 2020.

</doc>
<doc id="4651567" url="https://pl.wikipedia.org/wiki?curid=4651567" title="Ainsworthia">
Ainsworthia

Ainsworthia – rodzaj roślin z rodziny selerowatych. Jego status jest niepewny – zaliczane tu dwa gatunki bywają włączane do rodzaju "Tordylium".
Systematyka.
Rodzaj bywa wyodrębniany w podrodzinie "Apioideae" Seemann.

</doc>
<doc id="4651570" url="https://pl.wikipedia.org/wiki?curid=4651570" title="Nadnotecki Instytut UAM w Pile">
Nadnotecki Instytut UAM w Pile

Nadnotecki Instytut UAM w Pile – jedna z 4 filii Uniwersytetu im. Adama Mickiewicza w Poznaniu.
Historia.
Zamiejscowy Ośrodek Dydaktyczny w Pile powstał w 2004 roku, wskutek uchwały Senatu UAM. Od roku akademickiego 2016/2017, zarządzeniem Rektora UAM, ośrodek funkcjonuje jako Nadnotecki Instytut UAM w Pile
Kierunki kształcenia.
Dostępne kierunki:

</doc>
<doc id="4651571" url="https://pl.wikipedia.org/wiki?curid=4651571" title="Smart EQ Forfour">
Smart EQ Forfour



</doc>
<doc id="4651572" url="https://pl.wikipedia.org/wiki?curid=4651572" title="Jewgienij Szubin">
Jewgienij Szubin

Jewgienij Gieorgijewicz Szubin (ros. Евгений Георгиевич Шубин, ur. 5 sierpnia 1947 w Stalingradzie) – radziecki lekkoatleta, specjalista skoku w dal, medalista mistrzostw Europy z 1974.
Zdobył brązowy medal w skoku w dal na mistrzostwach Europy w 1974 w Rzymie, przegrywając jedynie ze swym kolegą z reprezentacji Wałerijem Pidłużnym i Nenadem Stekiciem z Jugosławii Ustanowił wówczas swój najlepszy wynik w karierze – 7,98 m.
Był brązowym medalistą ZSRR w skoku w dal w 1974.
W 1972 ukończył Leningradzki Uniwersytet Państwowy im. Andrieja Żdanowa. Po zakończeniu kariery pracował jako wykładowca w katedrze kultury fizycznej i sportu Petersburskiego Państwowego Uniwersytetu Oprzyrządowania Lotniczego, dochodząc do stanowiska profesora. Ma stopień kandydata nauk pedagogicznych.

</doc>
<doc id="4651575" url="https://pl.wikipedia.org/wiki?curid=4651575" title="Jean Wahl">
Jean Wahl

Jean Wahl (ur. 25 maja 1888 – zm. 19 czerwca 1974) – francuski filozof, historyk filozofii, poeta.
Życiorys.
Urodził się 25 maja 1888 r. w Marsylii, w rodzinie pochodzenia żydowskiego, która zerwała z tradycjami religijnymi. W 1907 r. wstąpił do Ecole Normale Supérieure, a trzy lata później uzyskał "agrégation" (uprawnienie do nauczania) z filozofii, zajmując wśród absolwentów pierwsze miejsce przed swym przyjacielem Gabrielem Marcelem. W kolejnych latach prowadził zajęcia w liceach (Nantes, Tours i Le Mans), a po uzyskaniu doktoratu w 1920 r., nauczał na uniwersytetach w Besançon, Nancy oraz Lyonie. W 1936 r. objął katedrę filozofii na Sorbonie. W 1941 r. został aresztowany przez Gestapo i skierowany do obozu w Drancy, skąd jednak przyjaciołom udaje się go wydostać i umożliwić mu w następnym roku wyjazd do USA. W Ameryce otrzymał posadę w "New School for Social Research" w Nowym Jorku. W 1945 r. powrócił do Francji, by ponownie objąć katedrę filozofii na Sorbonie. Jednocześnie pełnił funkcję "visiting professor" w Chicago, Berkeley i Tunisie. W 1946 r. założył "Collège Philosophique" w Paryżu, którym kierował przez 20 lat. W tym samym roku został wybrany przewodniczącym Francuskiego Towarzystwa Filozoficznego, a w 1950 r. został redaktorem naczelnym głównego periodyku filozoficznego „Przegląd Metafizyki i Moralności" ("Revue de Métaphysique et de Moral"). Zmarł 19 czerwca 1974 r., pozostawiając bogatą spuściznę naukową, a także kilka zbiorów poezji – poezja była bowiem jego życiową pasją. Widział w niej źródło odnowy filozofii.
Wkład w rozwój filozofii.
Wahl był zasłużonym historykiem i propagatorem myśli filozoficznej. Przez kilkadziesiąt lat odgrywał ważną rolę we francuskim życiu filozoficznym, zasiadając w ważniejszych gremiach naukowych i dydaktycznych, inspirując dzięki temu nowy styl i nowe kierunki badań. Poprzez swoje wykłady na Sorbonie i ogłaszane drukiem prace przyczynił się (obok Aleksandra Kojeva), do odrodzenia zainteresowania Heglem na gruncie francuskim, we wczesnych latach trzydziestych. To on, w parę lat później, głosząc hasło „powrotu do konkretu” i wprowadzając poprzez pionierskie studia do świadomości filozoficznej Francuzów spuściznę S. Kierkegaarda, przyczynił się do stworzenia gruntu dla egzystencjalizmu, nie podzielając jednakże tego stanowiska. To on również współtworzył istotny dla dzisiejszej tożsamości filozofii francuskiej wizerunek M. Heideggera, poświęcając jego filozofii w latach 1951-1961 wykłady i publikując na ten temat studia.
Poglądy filozoficzne.
Inspiracje.
Jean Wahl poszukiwał ponadto własnej koncepcji metafizycznej. Nie stworzył on nowego kierunku czy szkoły filozoficznej, lecz jego próby teoretyczne stanowią ilustrację przemian, jakie dokonywały się we współczesnej francuskiej (i nie tylko) filozofii. 
Wahl powiadał, że wpływ na kształtowanie się jego wizji filozoficznej mieli z jednej strony L. Brunschvicg, a także P. Valéry z tezą, że wszechświat jest nigdy niezakończoną i coraz subtelniejszą, idealną siatką relacji, ale też z drugiej strony – A.N. Whitehead, jak również francuski poeta i dramaturg Paul Claudel z przeświadczeniem, że wszystkie rzeczy i wydarzenia, nie tracąc swej „masywności”, zazębiają się i przenikają wzajemnie, dając poczucie „gęstości” otaczającego świata. Dalszy wpływ miała rehabilitacja idei przejawiania się tego, co istotne i ukryte (idea „pojawu” – "apparence"), upatrywana przez Wahla w dziełach F. Nietzschego, W. Jamesa i E. Husserla. To ci trzej filozofowie uczą dostrzegać istoty tego co jest – błysku esencji w zmiennej tkance niekończącego stawania się. 
Pojęcie nie-idei.
Stojąc na takim gruncie, Wahl nie może oprzeć budowanej przez siebie filozofii ani na idealistycznej wierze, że świat cały da się prześwietlić, odwzorować i zamknąć w wyczerpujący system pojęć, w idealny system wiedzy, ani też na naiwnym realizmie: na wierze w bezpośrednią oczywistość obecnych tu i teraz rzeczy. Zarówno poczucie ciągłej obecności rzeczy, jak i poczucie nieciągłości, domagającej się myślowego dopełnienia, nie wyczerpują rzeczywistości. Rzeczywistość „wylewa się” poza wszelkie nasze pojedyncze doznania i poza wszelkie pojęcia. Dlatego aby do niej dotrzeć, przekroczyć trzeba fałszywe alternatywy dotychczasowych filozofii: subiektywność-obiektywność, wewnątrz-zewnątrz, dusza-ciało, itp. Dlatego właśnie doświadczenie opisane przez Heideggera, że mianowicie jesteśmy bytami w świecie, a nie inteligencjami ogarniającymi świat w dialektycznym ruchu, zachowuje swą ważność. Dlatego sama filozofia nie wystarcza – domaga się ona tego, co ją poprzedza i dopełnia, czegoś, co Wahl nazywa nie-ideą ("non-idée"), nie-filozofią, czegoś, co jest przed-myślowym, przed-świadomym źródłem myślenia, odkrywanym jednakże (choć nigdy do końca) poprzez świadomy zwrot.
Odrzucenie idei nicości.
Wahl, w swoich poszukiwaniach klucza do zrozumienia rzeczywistości, nie idzie drogą fenomenologii, ani nie przypisuje sobie etykiety egzystencjalisty, choć dzieli z tym ostatnim nurtem niektóre poglądy (i stanowi on przecież przedmiot jego wieloletnich studiów). Odrzuca jednak zupełnie niezbywalny dla rozważań egzystencjalistycznych problem nicości. Wahl powiada, że ideę nicości należy odrzucić, bo niczego do idei bytu ona nie dodaje. Gdyby idea bytu była w ogóle ideą, to musiałaby ogarniać wszystko. Opozycji do bytu nie stanowi nicość, ale byt konkretny – nicość zatem należy wykluczyć z rozważań. Nie oznacza to dla Wahla wykluczenia idei negatywności. Zachowuje ona swą ważność jako jeden z wyznaczników doświadczenia. Natomiast ideę nicości traktuje Wahl, za H. Bergsonem, jako pseudoideę.
Główne zadanie filozofii (doświadczenie metafizyczne).
Wahl nie zajmował się metafizycznymi dylematami życia i śmierci i dramatycznymi wyborami, jak Blaise Pascal, S. Kierkegaard i ich następcy. Z racji tego, że dalekie mu było również nastawienie spekulatywne, nie ugrzązł ponadto w kartezjański (czy pokartezjański) dualizm. Tym co go interesuje jest, jak mówi znawca jego filozofii Vladimir Jankélévitch, tajemnicza „trzecia substancja”, pojmowana jako nierozdzielna jedność duszy i ciała, „idea duchowości psychosomatycznej” objawiająca się w nierozłączności znaku i sensu, formy i treści, substancji i akcydensów. Inaczej mówiąc, tym co go interesuje najbardziej, nie jest ani spekulatywne ogarnięcie rzeczywistości w spójnej doktrynie, ani penetrowanie mroków ludzkiego losu, lecz dotarcie do uniwersalnego fundamentu wszelkich przejawów życia – do bytu. Czy takie dotarcie jest w ogóle możliwe ? – jest to dla Wahla pytanie zasadnicze. Szansę na znalezienie odpowiedzi, upatruje Wahl w doświadczeniu metafizycznym. Nie może to być doświadczenie zewnętrzne (empiryzm), ani doświadczenie wewnętrzne (psychologizm), lecz właśnie doświadczenie metafizyczne: próba bezpośredniego uchwycenia tego, co tkwi u podstaw wszelkich doświadczeń.
Wahl jako historyk, skłania się ku tezie, że nie istnieje jedno, lecz wiele doświadczeń metafizycznych. Inaczej niż Heidegger (z jego jednolitą wizją metafizyki Zachodu), Wahl zwraca uwagę na wielość i zróżnicowanie występujących w historii filozofii wizji metafizycznych, będących jego zdaniem zawsze odwzorowaniem jakiegoś doświadczenia metafizycznego, i uznaje je za równoprawne. W tej sytuacji zasadne okazuje się pytanie o tożsamość przedmiotu doświadczenia metafizycznego: czy jest on jeden, czy też jest ich wiele? Czy istnieje w ogóle jakiś uniwersalny fundament wszelkich zjawisk, wszelkich doświadczeń, jakiś byt uniwersalny, i czy da się do niego dotrzeć? Jest to główny problem filozofii Wahla.
„Przewrót metafizyczny” i rola sztuki.
Wahl wyrażał przekonanie, że współcześnie uczestniczymy w rewolucji filozoficznej, dotyczącej jej podstawowej i najstarszej dziedziny, i że rewolucja ta jest zadaniem naszych czasów. Nawet powrót do starych koncepcji filozoficznych może być rewolucyjny. Trzeba im tylko nadać nową formę, nie ograniczającą się tylko do operacji pojęciowych – bowiem, jak dziś widać, filozofia jest w swej istocie poszukiwaniem i zgłębianiem bezpośrednio danej rzeczywistości. Dlatego właśnie, oprócz rozumienia i uznawania za ważne osiągniętych już w historii propozycji, musi ona odwołać się jeszcze do innego rodzaju doświadczeń: do kontemplacji sztuki i do świata życia codziennego (potocznego), które lepiej oddają pierwotne uwarunkowania myślenia ludzkiego, niż przekaz pojęciowy, właściwy przede wszystkim nauce. Nie oznacza to jednak, że bezpośrednio dana rzeczywistość – przedrefleksyjny kontakt z tym wszystkim co nas otacza, jest nam dany wprost i gotowy. Trzeba dopiero do niego dotrzeć, trzeba go wytworzyć. Wtedy, być może, współczesna rewolucja filozoficzna będzie nawet większa od poprzedniej – kartezjańskiej (XVII w.). Zaproponowana przez Wahla próba uchwycenia istoty doświadczenia metafizycznego ma być krokiem na tej drodze.
Tak więc sztuka (poezja), filozofia (antytetyczna), historia, a także inne nauki (jeśli traktować ich twierdzenia relatywistycznie) – wszystko to są uprawnione drogi docierania do podstaw, do zasad bycia. Tyle tylko, że ta „sfera metafizyczna” nie jawi się pod postacią jakiegoś jednolitego przedmiotu, jest w ścisłym sensie słowa bezprzedmiotowa. Doświadczenie metafizyczne, nie mając swego przedmiotu, pozostaje jednak metafizycznym: nie dając się ostatecznie wysłowić, wskazuje przecież na pierwotność sfery przekraczającej pojedyncze i określone doświadczenia – sfery bycia. Tę pierwotną rzeczywistość Wahl próbuje przybliżać nazywając ją transcendencją (dwuznacznie rozumianą – stawaniem się i bezpośredniością). Okazuje się jednak, że nazwać jej wyraźnie, wysłowić do końca bez ryzyka zaprzepaszczenia jej istoty – nie można. Wszak ostatnim słowem jednego z jego dzieł ("Traktat z metafizyki") jest „cisza”. 
Wahl sam pragnął być poetą – nie tylko filozoficznie interpretować sens poezji, ale urzeczywistniać dzięki poezji właściwą ambicję filozofii. Pisał: Dzieło sztuki JEST w najmocniejszym sensie słowa; jest ono otwarciem na świat i bycie. Poeta jest tym, który przez byt pragnie i realizuje bycie, a we wspomnianym wyżej "Traktacie metafizycznym", podkreślał, że tylko w obecności dzieła sztuki doznajemy pełni, nie oddzielamy już zewnętrzności od wewnętrzności, nieskończoności od skończoności i niekończący się dialog dobiega swego kresu w ciszy.
Doświadczenie metafizyczne – metoda.
Sformułowanie „doświadczenie metafizyczne”, sugeruje indywidualny sposób uprawiania filozofii, jako filozofii „branej na siebie”, przeżywanej. Tak pojmowana metafizyka nie jest ani zespołem dogmatów dotyczących natury świata, ani metodologią poznania (do czego zdaniem Wahla sprowadzano rozważania filozoficzne w XIX w.), ani Kantowskie poszukiwanie warunków możliwego doświadczenia, ani fenomenologiczny opis, ani logiczna czy lingwistyczna analiza. Właściwością pytań metafizycznych jest angażowanie samego pytającego, adresowanie pytania zarówno do świata, jak i do siebie samego. Doświadczenie metafizyczne, tzn. akt zadawania pytania o zasadę, podstawę wszystkiego, nie jest tak jak doświadczenie naukowe – powtarzalne, niezależne od tego, czyim jest doświadczeniem. Jest to doświadczenie niepowtarzalne – i dlatego właśnie głównym zagrożeniem dla współczesnej rewolucji w metafizyce są doktryny absolutyzujące paradygmat naukowości: pozytywizm logiczny, analiza lingwistyczna i materializm dialektyczny. Wahl dostrzega klucz do odkrycia doświadczenia metafizycznego w sztuce, dając na to dowody historyczne. Pierwsze chronologicznie świadectwa doświadczenia metafizycznego znajduje on u Hezjoda i Homera. Zawarte w ich dziełach doświadczenia były przeżywaniem czegoś nieokreślonego, co znajduje się u podstaw wszystkich rzeczy, ale czego jasnej idei nigdy nie mamy, a co jednocześnie ma charakter absolutny – doświadczenia stawania się, które początkowo wyraża się w homeryckiej wizji oceanu jako ojca wszechrzeczy, by przejść następnie w ideę wody Talesa z Miletu jako arché (ἀρχή), czy w inne metaforyczne idee jego następców.
Filozofia Wahla a surrealizm filozoficzny Ferdinanda Alquié.
Wahl zgadza się w dużej mierze ze współczesnym sobie francuskim filozofem, F. Alquié. Zwraca uwagę na ustanowioną przez niego „sferę metafizyczną”, będącą korelatem takiej świadomości metafizycznej, która już w żadną substancjalistyczną metafizykę nie wierzy – jest to sfera przypadkowości, miłości, poezji, sfera nadrzeczywistości. Wahl stwierdza, że surrealistyczne doświadczenie, jest analogiczne do doświadczenia metafizycznego. Jednocześnie zgadza się z Alquié, że nie dysponujemy żadnym doświadczeniem bytu jako takiego i więcej nawet - żadną ideą ogólną bytu. Idea bytu, podobnie jak idea niebytu, jest jak stwierdzono wcześniej – ideą pozorną, pustą. Byt bowiem, jako fundament wszystkich rzeczy i zjawisk, nie może mieć charakteru przedmiotowego, nie może być uchwycony w idei, która służy dyskursowi, wiążąc podmiot gramatyczny z atrybutami. Istnieje raczej poczucie bytu ("sentiment de l’être"), albo lepiej: bycia, które nie jest żadną ideą, które jest nie-ideą, a które w dyskursie może się wyrazić jedynie poprzez antytezy. Tak więc jedność i przeciwieństwo, separacja i dopełnianie wzajemne, sytuacja wolnego wyboru i presja tego, co gotowe – oto adekwatne charakterystyki poczucia tego, co nas przekracza, tej nie dającej się zrozumieć obecności ("un incompréhensible"). W dyskursie nie można przejść od idei poszczególnych bytów do bycia jako takiego, gdyż nie da się go zamknąć w żadnej syntezie.
Dialektyka Wahla.
A jednak owo poczucie bycia jako fundamentu i zasady istnieje. Filozoficznie (czyli dyskursywnie) najlepiej wyraża się ono w antytezach bez możliwego pojednania, w antynomiach, których człony prezentowały się historycznie jako pewniki, w eksponowaniu napięcia ("tension"), jakie pojawia się, kiedy koincydują sprzeczności. Metodę filozofii Wahla można określić jako taką niekonkluzywną dialektykę, w której, całkiem inaczej niż u Hegla, nie dochodzi do żadnej syntezy, w której tradycyjne opozycje zostają przekroczone (bo nie wybiera się żadnego z członów), ale i zachowane zarazem. Wahl dlatego nie jest „wrogiem filozofów” – przeciwnie niż Heidegger (surowy dla swoich poprzedników), dostrzega we wszystkich właściwie stanowiskach występujących w historii filozofii autentyczną troskę ontologiczną, chęć „osiągnięcia bytu”.
Wahl nie znosi systemów, ale też i nie ucieka w subiektywność i poczucie nieskrępowanej wolności. Kieruje nim nieprzeparte poczucie wielorakości form bycia. Ta konstatacja prowadzi go wprost do eksponowania tego, co bezpośrednio dane, do poszukiwania bogactwa konkretu. Dotyczy to również czasu: Wahl myśli w kategoriach chwili ("1’instant") i zajmuje się raczej „problemami czasów” niż „problemem czasu”. Dostrzega przede wszystkim nieciągłość ("discontinuité") trwania i nadbudowującego się nad nim myślenia, akcentując znaczenie idei nieciągłości, pozwalającej każdemu momentowi bycia czy każdej myśli na zaprezentowanie swojej własnej, nie dającej się wymienić czy zastąpić prawdy. Jego stanowisko jest autentycznym pluralizmem ontologicznym. Czas nie jest funkcją świadomości, lecz rodzi się z ciągłej zmienności, stawania się świata. Samo stawanie się jest jakby esencją bycia. Podsumowując: idee bytu i nicości (niebytu) są ideami pustymi. Tylko idea stawania się (w rozumieniu Heraklita i Bergsona) odpowiada rzeczywistości konkretnej.
Doświadczenie metafizyczne jako transcendencja.
Transcendencja dla Wahla to absolutna niepowtarzalność, jednostkowość treści doświadczenia metafizycznego, to niemożność jej zunifikowania czy uniwersalizacji. Nie można tej treści po prostu zredukować do czegoś innego, jest ona pierwotna względem jakichkolwiek ujęć świadomości. Pierwotność transcendencji to zatem nieustanna dysproporcja świadomości wobec siebie samej, to ciągłe jej napięcie. Transcendencja wyprzedza jakikolwiek dający się zwerbalizować czy zuniwersalizować byt. Nie chodzi tu zatem o żadną intencjonalność świadomości, lecz o dotykanie w doświadczeniu metafizycznym tego, co od niej pierwotniejsze, co poza nią, przy czym to „poza” trzeba tu rozumieć w sensie mocnym. Transcendencja rozumiana pluralistycznie, dana bezpośrednio jako konkret – absolutna jednostkowość, jest ową „sferą metafizyczną”, poszukiwaną przez Wahla. Zauważyć jednak należy rysującą się tu dwuznaczność: transcendencja dla całej niemal tradycji filozoficznej jest tym co „ponad”, tym co „u góry” (Bóg). Tymczasem Wahl poszukuje czegoś elementarnego, czegoś pierwotnego, czegoś surowego, czegoś, co tkwi u podstaw wszelkich doświadczeń, jak sam napisze – "wszystko jedno, diabła lub anioła". Taki rodzaj transcendencji lepiej nazwać, co Wahl czyni, „trans-descendencją” ("transdescendence"). Doświadczenie metafizyczne, przy wielości swych form, rozgrywa się zatem między bezpośredniością percepcyjną pierwotnych danych, a bezpośredniością mistyczną nieosiągalnej przecież Całości czy Jedni doświadczenia i sensu, którą można by nazwać „trans-ascendencją” (Paul Ricoeur).

</doc>
<doc id="4651576" url="https://pl.wikipedia.org/wiki?curid=4651576" title="Jan Sas-Giliczyński">
Jan Sas-Giliczyński

Jan Sas-Giliczyński (ur. 5 lipca 1896 w Tarnopolu, zm. 19 kwietnia 1986 w Krakowie) – polski doktor chemii, bakteriolog, żołnierz ZWZ-AK, fotograf, bibliofil, numizmatyk, muzealnik.
Życiorys.
Urodził się 5 lipca 1896 w Tarnopolu. Był wyznania greckokatolickiego. W 1914 ukończył VIII klasę i zdał egzamin dojrzałości w C. K. Gimnazjum we Lwowie. Ukończył studia na Uniwersytecie Jana Kazimierza we Lwowie.
U kresu I wojny światowej w listopadzie 1918 brał udział w obronie Lwowa w ramach wojny polsko-ukraińskiej. Podczas II wojny światowej był żołnierzem Związku Walki Zbrojnej-Armii Krajowej. Od młodości był fotografem amatorem. Był współzałożycielem Lwowskiego Towarzystwa Fotograficznego i Krakowskiego Towarzystwa Fotograficznego i został członkiem honorowym tych stowarzyszeń.. Był także współorganizatorem i kustoszem Muzeum Fotografii w Krakowie. Był bibliofilem, posiadał zbiory numizmatyczne. Współpracował z Muzeum Narodowym-Zbiorami E. Hutten-Czapskiego. Z wykształcenia był doktorem chemii. Z zawodu był bakteriologiem. Współpracował z emigracyjnym Kołem Lwowian w Londynie i rozpowszechniał w PRL treści publikowane w „Biuletynie” tej organizacji.
Zmarł 19 kwietnia 1986 w Krakowie
Został pochowany na cmentarzu wojskowym przy ul. Prandoty w Krakowie 29 kwietnia 1986.

</doc>
<doc id="4651580" url="https://pl.wikipedia.org/wiki?curid=4651580" title="Florin Cîțu">
Florin Cîțu

Florin-Vasile Cîțu (ur. 1 kwietnia 1972 w Bukareszcie) – rumuński polityk i ekonomista, senator, w latach 2019–2020 minister finansów publicznych, w latach 2020–2021 premier Rumunii, od 2021 do 2022 przewodniczący Partii Narodowo-Liberalnej, w latach 2021–2022 przewodniczący Senatu.
Życiorys.
Kształcił się w Stanach Zjednoczonych. W 1996 został absolwentem ekonomii i matematyki w Grinnell College. W 1999 uzyskał magisterium na Iowa State University. Zawodowo związany z sektorem finansowym i bankowym, w tym przez kilka lat z rumuńskim oddziałem ING. Był tam głównym ekonomistą (2006–2007) i dyrektorem do spraw rynków finansowych (2007–2011). Prowadził także własną działalność w branży konsultingowej. W wyborach w 2016 z ramienia Partii Narodowo-Liberalnej (PNL) został wybrany w skład Senatu. W 2017 stanął na czele senackiej frakcji swojego ugrupowania.
W listopadzie 2019 w nowo powołanym rządzie Ludovika Orbana objął urząd ministra finansów publicznych. W lutym 2020, kilka tygodni po przegłosowaniu wotum nieufności dla gabinetu, prezydent Klaus Iohannis powierzył mu misję stworzenia nowego rządu. Zrezygnował z niej jednak w marcu przed głosowaniem w parlamencie. Umożliwiło to w tym samym miesiącu pilne (w obliczu panującej pandemii COVID-19) powołanie drugiego gabinetu Ludovika Orbana, w którym Florin Cîțu zachował stanowisko ministra finansów.
W grudniu 2020 po raz drugi wszedł w skład izby wyższej rumuńskiego parlamentu. Kilkanaście dni po wyborach PNL podpisała porozumienie ze Związkiem Zbawienia Rumunii, partią PLUS oraz Demokratycznym Związkiem Węgrów w Rumunii o utworzeniu koalicji rządowej. Florin Cîțu został oficjalnym kandydatem tych ugrupowań na premiera. 22 grudnia Klaus Iohannis desygnował go na tę funkcję, powierzając mu misję utworzenia gabinetu. Następnego dnia rząd został zatwierdzony przez parlament większością 260 głosów. Gabinet Florina Cîțu rozpoczął funkcjonowanie tego samego dnia po tym, jak prezydent podpisał dekret o jego powołaniu i dokonał zaprzysiężenia członków rządu.
We wrześniu 2021, w trakcie trwającego kryzysu politycznego związanego z odejściem z rządu przedstawicieli USR PLUS, Florin Cîțu został nowym przewodniczącym Partii Narodowo-Liberalnej, pokonując dotychczas kierującego ugrupowaniem Ludovika Orbana. Na początku października 2021 parlament przegłosował wobec jego gabinetu wotum nieufności. Ostatecznie 25 listopada 2021 na funkcji premiera zastąpił go związany również z PNL Nicolae Ciucă. Dwa dni wcześniej Florina Cîțu wybrano natomiast na przewodniczącego Senatu (objął tę funkcję 26 listopada 2021). W kwietniu 2022 zrezygnował ze stanowiska przewodniczącego PNL. W czerwcu tegoż roku, po utracie partyjnej rekomendacji, ustąpił z funkcji przewodniczącego Senatu.

</doc>
<doc id="4651581" url="https://pl.wikipedia.org/wiki?curid=4651581" title="XXVI Liceum Ogólnokształcące im. Krzysztofa Kamila Baczyńskiego w Łodzi">
XXVI Liceum Ogólnokształcące im. Krzysztofa Kamila Baczyńskiego w Łodzi

XXVI Liceum Ogólnokształcące im. K.K. Baczyńskiego w Łodzi – łódzkie liceum ogólnokształcące mieszczące się przy ulicy Wileńskiej 22A. Liceum zajmuje 9 miejsce w rankingu szkół ponadgimnazjalnych w województwie łódzkim.
Historia.
Dnia 15 listopada 1947 roku wmurowano kamień węgielny i zapowiedziano powstanie szkoły w ciągu 2 lat. Szkoła została otwarta 25 września 1949 roku. Na uroczystości otwarcia pojawił się szef rządu Józef Cyrankiewicz. Otwarcie szkoły było ważnym elementem propagandowym. Szkoła otrzymała nazwę VI Szkoły Towarzystwa Przyjaciół Dzieci Stopnia Podstawowego i Licealnego. Pierwszym dyrektorem został Wacław Lipiński. W szkole uczyło się 714 uczniów, nauczało 12 nauczycieli.
Wraz z przejęciem stanowiska przez Antoniego Wojteckiego nastąpił rozpad dotychczasowej szkoły na VI Szkołę Stopnia Podstawowego i Licealnego im. Małgorzaty Fornalskiej oraz Szkołę Podstawową nr 4, której dyrektorem została p. Lewińska. Rozdzielenie szkół okazało się być błędem, który przyniósł między kierownictwem wiele napięć i nieporozumień. Dlatego też w 1954 roku nastąpiło scalenie obu szkół i tak powstała VI Szkoła Towarzystwa Przyjaciół Dzieci im. M. Fornalskiej. W szkole uczyło się 1800 uczniów, nad którymi pieczę sprawowało 45 nauczycieli.
W sierpniu 1957 roku Kuratorium Okręgu Szkolnego Miasta Łodzi wydało decyzję o przekształceniu szkoły w 2 odrębne placówki: XXVI LO im. M. Fornalskiej i SP nr 6 im. M. Fornalskiej. W 1961 roku dyrektorem został mgr Henryk Konarzewski. Za jego czasów szkoła zyskała rozgłos i prestiż.
W 1978 r. dyrektorem szkoły została absolwentka szkoły z 1958 r. mgr Danuta Falak. W trakcie kadencji dyrektor Danuty Falak szkoła przystąpiła do Towarzystwa Szkół Twórczych. Na początku lat 90. pojawiła się możliwość tworzenia własnych programów autorskich. Rada Pedagogiczna odpowiedziała na apel dyrektor Falak i w szkole powstały nowe klasy z autorskimi programami: kulturoznawczymi, edukacji menedżerskiej, językowo-prawnym, cywilizacji europejskiej i kultury romańskiej, intensywnej nauki języka angielskiego, matematyczno-informatycznym, zintegrowanym programem biologii i chemii, z programem kultury fizycznej. XXVI LO jako pierwsze w Łodzi zainicjowało tworzenie i wprowadzanie programów autorskich.
20 marca 1990 r. – na podstawie Zarządzenia nr 35 Ministra Edukacji Narodowej – Kuratorium Oświaty w Łodzi wyraziło zgodę na zaniechanie używania w nazwie XXVI LO imienia Małgorzaty Fornalskiej. Odtąd oficjalna nazwa szkoły brzmiała XXVI Liceum Ogólnokształcące w Łodzi. Wybory nowego patrona szkoły odbyły się 14 marca 1996 r. Został nim poeta Krzysztof Kamil Baczyński.
W 2005 r. dyrektorem szkoły została Małgorzata Wiśniewska. W czasie kadencji dyrektor Małgorzaty Wiśniewskiej szkoła przeszła modernizację, rozwój nowych form aktywności takich jak: Festiwal Ekspresji Twórców Amatorów „FETA”, działalność szkolnego klubu wolontariatu.
Od początku funkcjonowania szkoły ukończyło ją kilkanaście tysięcy absolwentów.
Profile klas.
W klasach C i E uczniowie są zobligowani do nauki przedmiotu dodatkowego, jakim jest „język łaciński dla medyków”. Klasy F zostały powołane wraz z zaprzestaniem przyjmowania roczników gimnazjalnych na mocy reformy edukacji minister Anny Zalewskiej.
Tradycje i zwyczaje szkoły, aktywności uczniów.
Chór szkolny.
Chór szkolny liczył przeszło 200 uczniów. Był to zespół mieszany, dzielony na wszystkie głosy: sopran I, sopran II, alty, tenory, barytony i basy. Chór brał udział w corocznie organizowanych koncertach w Filharmonii Łódzkiej oraz na festiwalach w całej Polsce. Pierwszym opiekunem chóru był Jerzy Środkowski, później Bożena Dobruchowska-Kapuścińska i Czesław Salski, któremu w ostatnich latach działalności chóru pomagał syn Jerzy Salski – nauczyciel muzyki.
Orkiestra szkolna.
Została utworzona w 1974 r. i dzięki dyrektorowi Konarzewskiemu stała się charakterystycznym dla XXVI LO elementem. Pod batutą pierwszego dyrygenta Jerzego Jędrycha orkiestra dęta rozwinęła swoją działalność poza szkołą. Charakterystyczne biało-granatowe mundurki rozpoznawalne były w czasie różnego rodzaju defilad, apeli i młodzieżowych parad. Kolejnymi dyrygentami byli: pułkownik Longin Kaszewski, major Michał Szachnowski, od 1984 r. major Zdzisław Borkowski.
Hymn.
Hymn szkoły został stworzony przez absolwenta roku 1951/52 Bogdana Koprowskiego.

</doc>
<doc id="4651589" url="https://pl.wikipedia.org/wiki?curid=4651589" title="Gluziński">
Gluziński



</doc>
<doc id="4651590" url="https://pl.wikipedia.org/wiki?curid=4651590" title="Adam Neumann">
Adam Neumann

Adam Marian Neumann (ur. 18 maja 1959 w Siemianowicach Śląskich) – polski samorządowiec, inżynier, przedsiębiorca i nauczyciel akademicki, w latach 2006–2019 zastępca prezydenta Gliwic, a od 2020 prezydent Gliwic.
Życiorys.
W 1978 zdał maturę, kończąc I Liceum Ogólnokształcące im. Edwarda Dembowskiego w Gliwicach. W 1983 został absolwentem Wydziału Mechanicznego Energetycznego Politechniki Śląskiej. W czasie studiów w klubie studenckim Program organizował lokalne wystawy: „Gdańsk 70” oraz „Pomnik Poległych Stoczniowców”. W trakcie stanu wojennego w klubie studenckim Spirala aranżował koncerty i widowiska z udziałem bojkotujących telewizję artystów scen polskich.
Pracował w przemyśle: w Zakładach Pomiarowo-Badawczych Energetyki Energopomiar Gliwice oraz w Przedsiębiorstwie Energetyki Cieplnej Gliwice. Później prywatny przedsiębiorca, przez 18 lat prowadził firmę Interior w Gliwicach. 1 grudnia 2006 objął stanowisko zastępcy prezydenta Gliwic Zygmunta Frankiewicza. Został również wykładowcą na studiach podyplomowych z zakresu zarządzania nieruchomościami, m.in. na Uniwersytecie Śląskim, w Wyższej Szkole Technicznej w Katowicach oraz w Akademii Wyższej Szkoły Biznesu w Dąbrowie Górniczej.
Zakończył pełnienie funkcji zastępcy prezydenta Gliwic 13 października 2019 w wyniku wyboru Zygmunta Frankiewicza na senatora. W przeprowadzonych w styczniu 2020 przedterminowych wyborach na prezydenta miasta wystartował z ramienia KWW Koalicja dla Gliwic Zygmunta Frankiewicza. Wybory wygrał, uzyskując 51,18% głosów w pierwszej turze głosowania. Urząd objął po zaprzysiężeniu 9 stycznia 2020.
Życie prywatne.
Jest żonaty, ma troje dzieci.

</doc>
<doc id="4651591" url="https://pl.wikipedia.org/wiki?curid=4651591" title="Lucia Mangano">
Lucia Mangano

Lucia Mangano (ur. 8 kwietnia 1896 w Trecastagni, zm. 10 listopada 1946 w Mascalucia) – włoska służąca, mistyczka i stygmatyczka.
Życiorys.
W dzieciństwie jej rodzina żyła w biedzie i nie stać jej było na naukę w szkole. Sama, w tajemnicy, nauczyła się czytania i pisania. Według jej biografa, ojca Generoso Fontanorosy, wcześnie przejawiała zainteresowanie mistycyzmem. Z uwagi na niedostatek pracowała jako służąca. W wieku 19 lat zaczęła nauczać katechizmu, a w 1919 rozpoczęła apostolat u Urszulanek. Po Wielkanocy 1920 miała pierwszą ekstazę modlitewną i przez następne pięć lat przeżywała okres, który określiła jako "oschłość duchową", pustkę, smutek i poczucie nicości. Od 1920 do 1933 miała około 5000 ekstaz, zarówno olśniewających, jak i bolesnych, współuczestniczących w męce Jezusa. Pasyjne ekstazy rozpoczęły się 9 stycznia 1927 i trwały do Wielkiego Tygodnia 1928 w każdy czwartek i piątek. Modliła się wówczas o oszczędzenie stygmatów, ale według świadków co najmniej dwukrotnie pojawiły się na jej ciele rany stygmatyzujące. Przeżywała również ataki szatana - potwora, który według jej opisów, obsypywał ją razami, po których miała faktyczne sińce, widoczne dla otoczenia i czuła się obolała. Według jej przekazów szatan zapewniał ją, że czeka ją piekło, i że jest stracona. Przejawiała dowody zdolności profetycznych. Jako wyjątkowa wśród stygmatyczek cieszyła się dobrym zdrowiem, a ślady na jej ciele szybko się goiły.
W 1994 uznana została za czcigodną przez papieża Jana Pawła II.

</doc>
<doc id="4651594" url="https://pl.wikipedia.org/wiki?curid=4651594" title="Christopher (piosenkarz)">
Christopher (piosenkarz)

Christopher Nissen (ur. 31 stycznia 1992 we Frederiksbergu) – duński piosenkarz i autor piosenek.
Karierę muzyczną zaczynał od publikowania w sieci własnych wersji przebojów innych wykonawców. Debiutował w 2011 singlem „Against the Odds”. Od tamtej pory wydał cztery albumy studyjne: "Colours" (2012), "Told You So" (2014), "Closer" (2016) i "Under the Surface" (2019). Jedna wydana przez niego płyta dotarła do pierwszego miejsca najchętniej kupowanych albumów w Danii. Za sprzedaż swoich albumów i singli otrzymał dwie potrójnie platynowe płyty, pięć platynowych i siedem złotych.
Laureat dwóch Europejskich Nagród Muzycznych MTV dla najlepszego duńskiego wykonawcy, trzech Danish Music Awards oraz Zulu Award.

</doc>
<doc id="4651599" url="https://pl.wikipedia.org/wiki?curid=4651599" title="Aubakir Arstanbekow">
Aubakir Arstanbekow

Aubakir Abdraimowicz Arstanbekow (kaz. "Әубәкір Әбдірайымұлы Арыстанбеков", ur. w aule nr 2 w gminie karabałykskiej w obwodzie turgajskim, zm. 13 marca 1970 w Ałma-Acie) – radziecki generał major KGB.
Życiorys.
Urodził się w rodzinie kazachskiego robotnika rolnego. W 1929 ukończył technikum, pracował jako pastuch i robotnik rolny, działał w Komsomole, w grudniu 1931 został przyjęty do WKP(b). W listopadzie 1931 podjął pracę w organach GPU, w 1934 został funkcjonariuszem Zarządu Bezpieczeństwa Państwowego (UGB) Zarządu NKWD obwodu aktiubińskiego, od marca 1936 do listopada 1937 był szefem amangeldyńskiego rejonowego oddziału NKWD w obwodzie aktiubińskim, później do 1939 pomocnikiem szefa wydziału Zarządu NKWD obwodu kustanajskiego. Od 1939 do lipca 1940 był szefem Sekcji Śledczej Zarządu NKWD obwodu kustanajskiego, od lipca 1940 do kwietnia 1941 starszym śledczym i starszym pełnomocnikiem operacyjnym Wydziału 5 NKWD Kazachskiej SRR, od kwietnia do sierpnia 1941 zastępcą szefa Wydziału 1 NKGB Kazachskiej SRR, a od sierpnia 1941 do maja 1943 zastępcą szefa Wydziału Wywiadowczego NKWD Kazachskiej SRR. Od maja 1943 do października 1944 ponownie był zastępcą szefa Wydziału 1 NKGB Kazachskiej SRR, od października 1944 do 14 czerwca 1947 szefem Zarządu NKGB/MGB obwodu dżambulskiego, od 14 czerwca 1947 do 4 września 1951 szefem Zarządu MGB obwodu semipałatyńskiego, a od 4 września 1951 do 18 lutego 1952 szefem Zarządu MGB obwodu południowokazachstańskiego. Od 18 lutego 1952 do 16 marca 1953 był wiceministrem bezpieczeństwa państwowego Kazachskiej SRR, od 31 marca 1953 do 18 maja 1954 szefem Zarządu MWD obwodu karagandyjskiego, później p.o. szefa i od 16 lipca 1954 do 9 stycznia 1956 szefem Zarządu KGB obwodu karagandyjskiego. Od 9 stycznia 1956 do 12 kwietnia 1960 był zastępcą przewodniczącego, a od 12 kwietnia 1960 do 6 listopada 1963 przewodniczącym KGB Kazachskiej SRR, 19 grudnia 1963 został zwolniony z powodu stanu zdrowia. Był deputowanym do Rady Najwyższej ZSRR 6 kadencji.
Odznaczenia.
I medale.

</doc>
<doc id="4651600" url="https://pl.wikipedia.org/wiki?curid=4651600" title="Bandonegro">
Bandonegro

Bandonegro – polska grupa muzyczna, założona w 2010 roku w Poznaniu, wykonująca szeroko pojętą muzykę tango.
W swoim repertuarze łączą tradycję z nowoczesnością, grając taneczne tango argentyńskie, ale równocześnie sięgając po nowoczesne style takie jak tango nuevo i neotango oraz tworząc własne kompozycje z elementami jazzu, rocka i elektroniki. Artyści są uważani za najlepszy europejski zespół tango młodego pokolenia i wschodzące gwiazdy tego gatunku.
Historia.
W skład czteroosobowej orkiestry wchodzą: Michał Główka – bandoneon i akordeon, Jakub Czechowicz – skrzypce, Marek Dolecki – fortepian i Marcin Antkowiak – kontrabas i kompozycja.
Na scenie muzycznej zadebiutowali w 2011 roku, wygrywając prestiżowy, międzynarodowy konkurs „Pif Castelfidardo” we Włoszech w kategorii „Tango Nuevo”, a po roku nagrali swój pierwszy album „Tango Nuevo by Astor Piazzolla”.
W 2016 roku zespół zaistniał na polskiej scenie muzycznej, łącząc tango z elementami jazzu i elektroniki. Efektem tego były nieoczywiste artystyczne partnerstwa i występy z Edytą Górniak, Mieczysławem Szcześniakiem, Andrzejem Piasecznym, Raz Dwa Trzy, Marylą Rodowicz czy Heleną Vondrackovą. W maju 2016 roku wzięli udział w trasie koncertowej w Polsce „Atmasfera”, dając 16 koncertów.
W grudniu 2017 roku ukazał się ich drugi album „Tanchestron”, który sprawił, że zespół rozpoczął intensywną działalność koncertową w Europie grając rocznie ponad 70 koncertów. Pomysł muzyczny i wyczucie stylu sprawiły, że muzycy rozpoczęli regularne występy podczas festiwali w Polsce m.in. Krakus Aires Festival, Recuerdo Tango Festival, Łódź Tango Salon Festival i za granicą w Argentynie (Argentina Tango Salon), Niemczech (Embrace Berlin Tango Festival), Holandii, Belgii, Włoszech (Torino Tango Festival), Francji (Tarbes en Tango Festival), Danii (Copenhagen Jazz Festival), Szwecji (Stockholm Tango Festival), Irlandii, Szwajcarii, Finlandii (World of Tango Festival) czy Norwegii (Oslove Tango Festival).
Na początku 2019 roku zespół odbył 5 tygodniowe tournée w Argentynie, występując w kultowych klubach: Salon Canning, La Viruta oraz podczas prestiżowego festiwalu Argentina Tango Salon w Buenos Aires. Utwór Gallo Ciego w wykonaniu Bandonegro został zaprezentowany podczas finałów World tango dance tournament – największej imprezy tango na świecie. Jako jedyni polscy muzycy mieli okazję wystąpić przed legendarnym skrzypkiem Fernando Suárez Paz, który przez wiele lat koncertował w kwintecie Astora Piazzolli. W czerwcu 2019 roku ukazała się trzecia, autorska płyta zespołu zatytułowana „Hola Astor”, łącząca tango z elementami jazzu i rocka, która przez krytyków muzycznych została okrzyknięta rewolucją gatunku. W październiku 2020 roku nakładem wydawnictwa Dux ukazała się czwarta płyta zespołu „Tangostoria”, stworzona we współpracy z urugwajskim wokalistą Andres Martorell.
Współpracowali z wybitnymi gwiazdami tanga: José Colángelo, Nelson Pino, Roberto Siri, Nito &amp; Elba Garcia, Clarisa Aragone &amp; Jonathan Saavedra, Los Totis czy Maria Ines Bogado &amp; Roberto Zuccarino.
Osiągnięcia.
Zespół Bandonegro jest stypendystą Prezydenta Miasta Poznania za wybitne osiągnięcia artystyczne oraz posiada honorowy patronat Ambasady Argentyny w Polsce. Na swoim koncie ma również szereg nagród na konkursach ogólnopolskich i międzynarodowych m.in.:

</doc>
<doc id="4651602" url="https://pl.wikipedia.org/wiki?curid=4651602" title="George Chesebro">
George Chesebro

George Chesebro (ur. 29 lipca 1888, zm. 28 maja 1959) – amerykański aktor filmowy. 

</doc>
<doc id="4651603" url="https://pl.wikipedia.org/wiki?curid=4651603" title="TC39">
TC39

TC39 (Ecma Technical Committee 39) – komisja będąca częścią Ecma International, której celem jest wsparcie standaryzacji języka ECMAScript. Komisja przygotowuje przede wszystkim tekst samego standardu, ale pracuje również nad przeglądaniem i oceną propozycji zmian oraz przygotowuje testy używane do weryfikacji standardu ECMA-262 i pokrewnych. Według stanu na listopad 2021 w skład TC39 wchodzi 41 organizacji w tym 2 kandydujące.
Notatki z posiedzeń komitetu są dostępne online.
Historia.
W 1996 Netscape zdecydował się przekazać JavaScript do standaryzacji przez Ecma. Dzięki temu język miał stać się mniej zależny od jednej przeglądarki. W ramach Ecma stworzona została komisja nazwana TC39, która miała kierować pracami nad standardem. Członkami TC39 stali się przedstawiciele producentów przeglądarek oraz firm zajmujących się tworzeniem rozwiązań internetowych.
W 2007 roku przy pracach nad nową wersją po ES3 w grupie pojawił się rozłam. Część chciała pracować na wersją ES3.1, która miała być zasadniczo zgodna z ES3, a inni chcieli rozwijać ES4 ze znacznym zmianami składni (w tym klasami). Koniec konfliktu został ogłoszony w 2008 roku na liście dyskusyjnej przez Brendanda Eicha, twórcę JS i wówczas pracownika Mozilli. W skład komisji wchodził wówczas John Neumann (przewodniczący TC39) oraz m.in. Lars Hansen (Adobe), Mark Miller (Google) i Allen Wirfs-Brock (Microsoft). Ostatecznie w wyniku kompromisu w 2009 roku wydano ES5.
6 lat później w 2015 roku wydano ES6. Jednocześnie jednak wypracowano nowe reguły procesu standaryzacji, czyli nowe reguły pracy komisji. Od tego czasu komisja wydaje nową wersję ECMAScript co roku.
Proces standaryzacji.
Praca komisji przy dodawaniu nowych funkcjonalności, do standardu ECMAScript, przebiega w 5 etapach (ang. "stage"). Ponumerowane są one od 0 do 4. Gdzie w trakcie etapu 0 spływają różne propozycje i mogą to robić osoby nie będące członkami TC39. 
Etap 1 to czas na przedstawienie nowej funkcji przez wyznaczoną osobę pełniącą rolę opiekunki danej funkcji. Komisja ocenia wówczas wstępnie propozycję i identyfikuje potencjalne problemy i ocenia rozwiązania. Na tym etapie w propozycji mogą zajść bardzo duże zmiany. 
Etap 2 to moment w którym powstaje wersja robocza standardu opisującego nową funkcję. Składnia i semantyka jest wtedy opisywana językiem formalnym. Od tego momentu mogą powstawać eksperymentalne implementacje, ale wciąż możliwe są jeszcze znaczące zmiany. 
Etap 3 to czas na uwagi od organizacji implementujących standard i użytkowników języka. Po tym etapie standard powinien być już kompletny i nie należy spodziewać się dużych zmian, chyba że przy implementacji zostaną wskazane krytyczne problemy. Standard na tym etapie wciąż może zostać porzucony. W szczególności by przejść dalej muszą być gotowe co najmniej dwie implementacje zgodne ze specyfikacją. 
Etap 4 to moment gdy są już testy i implementacje, które je przechodzą. To na tym etapie dana propozycja i specyfikacja osiąga ostateczną formę i wejdzie do następnej wersji ECMAScript. 

</doc>
<doc id="4651609" url="https://pl.wikipedia.org/wiki?curid=4651609" title="Jaylen Nowell">
Jaylen Nowell

 
Jaylen Clinton Andrew Nowell (ur. 9 lipca 1999 w Seattle) – amerykański koszykarz, występujący na pozycji rzucającego obrońcy, aktualnie zawodnik Minnesoty Timberwolves.

</doc>
<doc id="4651611" url="https://pl.wikipedia.org/wiki?curid=4651611" title="Taekwondo na Letnich Igrzyskach Olimpijskich 2008 – 69–80 kg mężczyzn">
Taekwondo na Letnich Igrzyskach Olimpijskich 2008 – 69–80 kg mężczyzn

Zmagania mężczyzn w wadze do 80 kg zostały rozegrane podczas XXIX Letnich Igrzysk Olimpijskich w dniu 22 sierpnia 2008 roku w Hali Uniwersytetu Nauki i Techniki.
Terminarz.
Wyniki.
Repasaże.
Legenda

</doc>
<doc id="4651613" url="https://pl.wikipedia.org/wiki?curid=4651613" title="Nicolae Ciucă">
Nicolae Ciucă

Nicolae Ionel Ciucă (ur. 7 lutego 1967 w m. Plenița w okręgu Dolj) – rumuński wojskowy, generał, w latach 2015–2019 szef sztabu generalnego, w latach 2019–2021 minister obrony narodowej, w grudniu 2020 pełniący obowiązki, a od listopada 2021 premier Rumunii, od 2022 przewodniczący Partii Narodowo-Liberalnej.
Życiorys.
W 1985 ukończył liceum wojskowe w Krajowie, a w 1988 szkołę oficerską Şcoala Militară de Ofiţeri Activi „Nicolae Bălcescu” w Sybinie. Absolwent licznych kursów i szkoleń w uczelniach wojskowych. Doktorat z zakresu nauk wojskowych uzyskał w 2003 na Uniwersytecie Obrony Narodowej im. Karola I w Bukareszcie. Długoletni żołnierz sił zbrojnych Rumunii, w 2015 otrzymał najwyższy stopień generalski. W trakcie swojej kariery brał udział w misjach w Angoli, Bośni i Hercegowinie, Afganistanie oraz Iraku, gdzie w 2004 dowodził wojskami rumuńskimi w pierwszej po II wojnie światowej bitwie z udziałem żołnierzy swojego kraju.
W 2007 został zastępcą dowódcy brygady wojsk zmechanizowanych, następnie od 2009 pełnił funkcję jej dowódcy. W latach 2011–2014 dowodził dywizją piechoty. W październiku 2014 powołany na zastępcę szefa sztabu generalnego, a w styczniu 2015 objął funkcję szefa sztabu generalnego, najwyższe wojskowe stanowisko w siłach zbrojnych. W grudniu 2018 prezydent Klaus Iohannis przedłużył mu kadencję o rok, co doprowadziło do sporu z socjaldemokratyczną premier Vioriką Dăncilą.
W październiku 2019 został ogłoszony kandydatem na ministra obrony narodowej w tworzonym wówczas rządzie Ludovika Orbana, lidera Partii Narodowo-Liberalnej. W tym samym miesiącu przeszedł do rezerwy. W listopadzie 2019 rozpoczął urzędowanie na stanowisku ministra. Pozostał na tej funkcji również w utworzonym w marcu 2020 drugim gabinecie dotychczasowego premiera.
7 grudnia 2020, dzień po wyborach parlamentarnych, które według wstępnych wyników wygrała opozycyjna Partia Socjaldemokratyczna, Ludovic Orban ogłosił swoją rezygnację z funkcji premiera. Tego samego dnia Nicolae Ciucă decyzją prezydenta Klausa Iohannisa został pełniącym obowiązki premiera. Wykonywał je do 23 grudnia 2020, kiedy to powołany został rząd Florina Cîțu. W nowym gabinecie z rekomendacji PNL utrzymał stanowisko ministra obrony narodowej. W październiku 2021 w trakcie kryzysu politycznego otrzymał misję utworzenia nowego rządu, która zakończyła się jednak niepowodzeniem.
Ostatecznie w listopadzie 2021 PNL porozumiała się z Partią Socjaldemokratyczną i UDMR. Nicolae Ciucă został wspólnym kandydatem tych ugrupowań na premiera. 22 listopada został desygnowany na ten urząd, a następnie przedstawił kandydatów na członków gabinetu. 25 listopada nowy rząd został zatwierdzony przez parlament – za zagłosowało 318 posłów do Izby Deputowanych oraz członków Senatu. Gabinet Nicolae Ciuki rozpoczął funkcjonowanie tego samego dnia po tym, jak prezydent Klaus Iohannis podpisał dekret o jego powołaniu i dokonał zaprzysiężenia członków rządu.
W kwietniu 2022 wybrany na nowego przewodniczącego Partii Narodowo-Liberalnej.

</doc>
<doc id="4651614" url="https://pl.wikipedia.org/wiki?curid=4651614" title="Konstantin Kukin">
Konstantin Kukin

Konstantin Michajłowicz Kukin (ros. Константин Михайлович Кукин, ur. 23 listopada 1897 w Kursku, zm. 25 listopada 1979 w Moskwie) – funkcjonariusz radzieckich służb specjalnych, pułkownik.
Życiorys.
Po ukończeniu w 1916 szkoły realnej w Kursku wstąpił do rosyjskiej armii, walczył w I wojnie światowej, w 1917 został zdemobilizowany. Wrócił do Kurska, w styczniu 1918 wstąpił do partii komunistycznej, później wstąpił do Armii Czerwonej, w 1919 został dowódcą kompanii, później zastępcą komisarza wojskowo-politycznego 53 pułku kawalerii, pod koniec 1919 był pomocnikiem kierownika Wydziału Politycznego 9 Dywizji Kawalerii. W 1920 podjął studia medyczne na Uniwersytecie Krymskim (wkrótce przeniósł się na Uniwersytet Charkowski), których jednak nie ukończył, później pracował w komisariatach wojskowych, 20 marca 1926 został zdemobilizowany. Pracował jako funkcjonariusz partyjny, w 1930 był delegatem na XVI Zjazd WKP(b), w maju 1931 ukończył Instytut Czerwonej Profesury i został skierowany do pracy w Wydziale Zagranicznym (INO) OGPU. Pracował m.in. w rezydenturze INO OGPU w Anglii i od października 1933 w Harbinie, w 1934 został odwołany do Moskwy, później pracował w Grupie Specjalnej przy ludowym komisarzu spraw wewnętrznych ZSRR, działał na Zabajkalu, biorąc udział w likwidacji japońskich grup dywersyjnych. W 1937 został zwolniony z powodu choroby, jednak w grudniu 1937 wrócił do pracy w NKWD, skierowano go wówczas do rezydentury NKWD w Waszyngtonie pod przykrywką 2 sekretarza Ambasady ZSRR, później pracował w rezydenturze NKWD w Nowym Jorku. W maju 1940 wrócił do Moskwy, gdzie pracował w Wydziale 5 GUGB NKWD ZSRR, następnie od marca do 11 sierpnia 1941 był zastępcą szefa i od 11 sierpnia do 3 października 1941 szefem Oddziału 1 Wydziału 5 1 Zarządu NKWD ZSRR. Od 3 października 1941 do 18 stycznia 1942 był pomocnikiem szefa Wydziału 2 NKWD ZSRR, od 18 stycznia do 16 czerwca 1942 zastępcą szefa Wydziału 1 Zarządu 4 NKWD ZSRR, od 16 czerwca 1942 do 14 maja 1943 zastępcą szefa Wydziału 3 Zarządu 1 NKWD ZSRR, a od 14 maja do 16 czerwca 1943 zastępcą szefa Wydziału 3 Zarządu 1 NKGB ZSRR. Następnie ponownie został wysłany za granicę, jako rezydent NKGB/MGB w Londynie pod przykrywką rady Ambasady ZSRR, później od sierpnia do października 1947 pozostawał w dyspozycji MGB ZSRR, po czym został skierowany do pracy w Komitecie Informacji jako szef jego Zarządu 1 (od października 1947 do sierpnia 1950). W KI pracował do 11 marca 1952, później pozostawał w dyspozycji MGB ZSRR, a 19 września 1952 odszedł na emeryturę.
Odznaczenia.
I 5 medali.

</doc>
<doc id="4651617" url="https://pl.wikipedia.org/wiki?curid=4651617" title="Szeferdia">
Szeferdia

Szeferdia ("Shepherdia" L.) – rodzaj roślin z rodziny oliwnikowatych. Obejmuje trzy gatunki. Wszystkie rosną w Ameryce Północnej, przy czym najszerszy zasięg obejmujący obszar od Alaski po Nową Fundlandię i Arizonę ma szeferdia kanadyjska. Pozostałe dwa mają mniejsze zasięgi w zachodniej części kontynentu. Rosną w miejscach zwykle suchych, kamienistych. Na ich korzeniach znajdują się brodawki, w których żyją bakterie promieniowce z rodzaju "Frankia", mające zdolność asymilowania wolnego (atmosferycznego) azotu.
Gatunkiem uprawianym jako ozdobny, zwłaszcza w żywopłotach, jest szeferdia srebrzysta, rzadziej pozostałe gatunki. Owoce szeferdii srebrzystej i kanadyjskiej są jadalne. Owoce tej pierwszej, w smaku kwaśne, podobne do porzeczki czerwonej, spożywane były przez Indian zimą z mięsem bizonów. Ze względu na dużą zawartość przeciwutleniacza, likopenu, uznawane są współcześnie za tzw. „superfood”. Owoce szeferdii kanadyjskiej wymieszane z cukrem dają tzw. „indiańskie lody” ("Indian ice cream"). W Polsce rzadko uprawiana jest szeferdia srebrzysta i kanadyjska.
Nazwa rodzaju upamiętnia Johna Shepherda (1764-1836), w początku XIX wieku opiekuna ogrodu botanicznego w Liverpoolu i przyjaciela Thomasa Nuttalla, który nadał nazwę naukową temu rodzajowi.
Systematyka.
Jeden z trzech współczesnych rodzajów wyróżnianych w rodzinie oliwnikowatych ("Elaeagnaceae"). W obrębie rodziny najbliżej spokrewniony jest z rodzajem oliwnik "Elaeagnus", a taksonem siostrzanym tej pary rodzajów jest rokitnik "Hippophaë".

</doc>
<doc id="4651618" url="https://pl.wikipedia.org/wiki?curid=4651618" title="Shepherdia">
Shepherdia



</doc>
<doc id="4651621" url="https://pl.wikipedia.org/wiki?curid=4651621" title="Zobowiązania długoterminowe">
Zobowiązania długoterminowe

Zobowiązania długoterminowe – część zobowiązań jednostki, które są wymagalne po upływie 12 miesięcy od dnia bilansowego. Do zobowiązań długoterminowych nie zalicza się zobowiązań z tytułu dostaw i usług, zobowiązań wobec pracowników i innych, które wiążą się z normalnym cyklem operacyjnym.

</doc>
<doc id="4651626" url="https://pl.wikipedia.org/wiki?curid=4651626" title="JVG">
JVG

JVG, również Jare &amp; VilleGalle – fiński zespół muzyczny, założony w 2009, który tworzą Jare Joakim Brand (ur. 8 października 1987) i Ville-Petteri Galle (ur. 4 października 1987).
Duet wydał sześć albumów studyjnych: "Mustaa kultaa" (2011), "jvg.fi" (2012), "Voitolla yöhön" (2014), "247365" (2015), "Popkorni" (2017) i "Rata/raitti" (2019). Pięć wydanych przez nich płyt dotarło do pierwszego miejsca najchętniej kupowanych albumów w Finlandii.
Laureaci trzech Europejskich Nagród Muzycznych MTV dla najlepszego fińskiego wykonawcy.

</doc>
<doc id="4651628" url="https://pl.wikipedia.org/wiki?curid=4651628" title="Walerian Wieleżyński">
Walerian Wieleżyński

Walerian Wieleżyński (ur. 15 lub 16 grudnia 1898 we Lwowie, zm. 27 lub 28 czerwca 1986 w Londynie) – major piechoty Wojska Polskiego, awansowany przez władze RP na uchodźstwie na stopień podpułkownika.
Życiorys.
Urodził się 15 lub 16 grudnia 1898 we Lwowie. Był synem Teresy i Kazimierza.
Po wybuchu I wojny światowej służył w Legionach Polskich w szeregach 1 pułku piechoty w składzie I Brygady. U kresu wojny jako były członek Polskiej Organizacji Wojskowej od początku listopada 1918 brał udział w obronie Lwowa w ramach wojny polsko-ukraińskiej, będąc w załodze Szkoły Sienkiewicza.
W Wojsku Polskim został awansowany na stopień porucznika piechoty ze starszeństwem z 1 czerwca 1919. W 1923, 1924 służył w szeregach 1 pułku piechoty Legionów w Wilnie. Następnie został awansowany na stopień kapitana piechoty z dniem 1 lipca 1925. W 1928 był przydzielony z 1 p.p. Legionów do Szkoły Podchorążych Piechoty. W 1932 był oficerem 75 pułku piechoty w Królewskiej Hucie. Został przeniesiony do Korpusu Ochrony Pogranicza. W 1934 był dowódcą 1 kompanii granicznej w batalionie KOP „Dederkały”. od 22 marca 1934 do kwietnia 1937 był dowódcą kompanii granicznej KOP „Malinów”. W tym okresie został awansowany na stopień majora. Według stanu z marca 1939 był dowódcą II batalionu 15 pułku piechoty „Wilków”. Na tym stanowisku pozostawał po wybuchu II wojny światowej 1939 w okresie kampanii wrześniowej, zaś w dniach 4-6 września był p.o. dowódcy 15 pułku piechoty „Wilków”. Został wzięty przez Niemców do niewoli i był osadzony w Oflagu II D Gross-Born, gdzie był szefem sztabu konspiracyjnego.
Po wojnie pozostał na emigracji w Wielkiej Brytanii. Został awansowany przez władze RP na uchodźstwie na stopień podpułkownika. Zmarł 27 lub 28 czerwca 1986 w Londynie. Został pochowany w kwaterze wojennej na cmentarzu w Pabianicach.

</doc>
<doc id="4651635" url="https://pl.wikipedia.org/wiki?curid=4651635" title="Ge ifix">
Ge ifix



</doc>
<doc id="4651643" url="https://pl.wikipedia.org/wiki?curid=4651643" title="Władimir Wiertiporoch">
Władimir Wiertiporoch

Władimir Iwanowicz Wiertiporoch (ros. Владимир Иванович Вертипорох, ukr. Володимир Іванович Вертипорох, ur. 8 stycznia 1915 w Berdiańsku, zm. 15 lutego 1960 w Pekinie) – funkcjonariusz radzieckich służb specjalnych, generał major.
Życiorys.
Był Ukraińcem. Uczył się w szkole uniwersytetu fabryczno-zawodowego, od 1932 pracował jako ślusarz w fabryce im. 1 Maja w Bierdiańsku, od 1933 do 1938 studiował w Moskiewskim Instytucie Chemiczno-Technologicznym, po ukończeniu którego został skierowany do pracy w NKWD. Od listopada 1938 był pełnomocnikiem operacyjnym Oddziału 4 Wydziału 2 Głównego Zarządu Ekonomicznego NKWD ZSRR, później starszym pełnomocnikiem operacyjnym Oddziału 7 i od 1940 zastępcą szefa Oddziału 6 Wydziału 1 Głównego Zarządu Ekonomicznego. W 1939 został komenderowany na Daleki Wschód, później w październiku i listopadzie 1939 prowadził pracę agenturalną wśród polskich jeńców w obozie w Ostaszkowie. Po ataku Niemiec na ZSRR w składzie Grupy Specjalnej przy ludowym komisarzu spraw wewnętrznych ZSRR zajmował się organizowaniem podziemia komunistycznego na tyłach wroga, wyjeżdżając do Homla i Kijowa, później pracował w Zarządzie 1 NKWD ZSRR. W 1941 został członkiem WKP(b). W latach 1942-1943 był rezydentem NKWD w Meszhedzie (Iran), a od 1943 do 1947 rezydentem NKGB/MGB w Meszhedzie, zajmował się m.in. zapewnianiem bezpieczeństwa konferencji w Teheranie. Później pracował w Komitecie Informacji, od 1948 do listopada 1951 był rezydentem KI w Tel Awiwie, a od listopada 1951 do marca 1953 rezydentem MGB w Tel Awiwie, po powrocie do ZSRR w marcu 1953 został zastępcą szefa Wydziału 7 Drugiego Głównego Zarządu MWD ZSRR. Od czerwca 1953 do marca 1954 był szefem Wydziału 4 Drugiego Głównego Zarządu MWD ZSRR, od marca do lipca 1954 szefem Wydziału 4 Pierwszego Głównego Zarządu KGB ZSRR, od lipca 1954 do kwietnia 1955 p.o. zastępcy szefa tego zarządu, od kwietnia 1955 do 1957 szefem Wydziału 13 Pierwszego Głównego Zarządu KGB i od 1957 do końca życia starszym doradcą KGB przy Ministerstwie Bezpieczeństwa Chin. Od 1956 miał stopień generała majora. Został pochowany na Cmentarzu Nowodziewiczym. Był odznaczonym Orderem Lenina i Orderem Czerwonej Gwiazdy.

</doc>
<doc id="4651649" url="https://pl.wikipedia.org/wiki?curid=4651649" title="Tatuator">
Tatuator



</doc>
<doc id="4651651" url="https://pl.wikipedia.org/wiki?curid=4651651" title="Adele Schopenhauer">
Adele Schopenhauer

Luise Adelaide Lavinia Schopenhauer (ur. 12 lipca 1797 w Hamburgu, zm. 25 sierpnia 1849 w Bonn) – niemiecka pisarka. Używała pseudonimów Henriette Sommer i Adrian van der Venne.
Życie i twórczość.
Była córką pisarki Johanny z domu Trosiener i bogatego kupca gdańskiego Heinricha Florisa Schopenhauera, młodszą siostrą Arthura Schopenhauera.
Po samobójczej śmierci ojca w 1805 jej matka przeprowadziła się do Weimaru. W salonie literacko-artystycznym matki Adele poznała czołowych artystów tamtych czasów. Przyjaźniła się z Ottilie von Pogwisch, synową Johanna Wolfganga von Goethego, którego nazywała „ojcem”.
Nie otrzymała formalnego wykształcenia, ale była bardzo uzdolniona. Uczyła się języków klasycznych oraz nowożytnych, muzyki oraz malarstwa. Dużo czytała. Pisała bajki, wiersze, powieści, wykonywała modne w tamtych czasach "silhouettki" – wycinanki z czarnego papieru.
W 1819 upadł gdański bank, w którym jej matka i brat zdeponowali pieniądze odziedziczone po ojcu. Z powodu niekorzystnej sytuacji finansowej zmieniła się ich pozycja towarzyska w Weimarze. W 1828 matka i córka przeprowadziły się do Unkel w pobliżu Bonn. W Bonn Adele zaprzyjaźniła się z Sibylle Mertens-Schaaffhausen i Annette von Droste-Hülshoff. Między Sibyllą Schaaffhausen i Adelą Schopenhauer rozwinął się związek miłosny.
W 1837 z chorą matką przeprowadziła się do Jeny. Po śmierci matki w 1838, zaczęła zarabiać pisarstwem. Opublikowała niedokończony pamiętnik matki "Jugendleben und Wanderbilder (Młodość i obrazki z wędrówek)". Ostatnie lata życia spędziła z Sybille Mertens-Schaaffhausen przeważnie w Rzymie i Neapolu. Z Włoch wróciła chora do Bonn, gdzie zmarła 25 sierpnia 1849 i została pochowana na tamtejszym cmentarzu Alter Friedhof.

</doc>
<doc id="4651666" url="https://pl.wikipedia.org/wiki?curid=4651666" title="Peter Harman">
Peter Harman

Peter C. Harman (ur. 1 marca 1973 w Quincy, Illinois) – amerykański duchowny katolicki, rektor Papieskiego Kolegium Północnoamerykańskiego od 2016.
Życiorys.
Święcenia kapłańskie otrzymał 17 lipca 1999. Został inkardynowany do diecezji Springfield w Illinois.
1 lutego 2016 został rektorem Papieskiego Kolegium Północnoamerykańskiego w Rzymie. 

</doc>
<doc id="4651667" url="https://pl.wikipedia.org/wiki?curid=4651667" title="Josh Pais">
Josh Pais

Joshua Atwill Pais (ur. 21 czerwca 1958 w Nowym Jorku) – amerykański aktor i trener aktorstwa.
Życiorys.
Urodził się w Nowym Jorku jako syn Lili Lee (z domu Atwill), malarki i poetki oraz urodzonego w Holandii fizyka, profesora i pisarza Abrahama Paisa (zm. 2000). Jego ojciec pochodził z rodziny żydowskiej, a matka przeszła na judaizm.

</doc>
<doc id="4651674" url="https://pl.wikipedia.org/wiki?curid=4651674" title="Gerard Timoner">
Gerard Timoner

Gerard Francisco P. Timoner III (ur. 26 stycznia 1968 w Daet) – filipiński prezbiter katolicki, dominikanin, generał Zakonu Braci Kaznodziejów od 2019.
Życie zakonne.
Gerard Timoner III do zakonu wstąpił w roku 1985. Święcenia kapłańskie przyjął 14 maja 1995. 23 września 2014 papież Franciszek ustanowił go członkiem Międzynarodowej Komisji Teologicznej.
13 lipca 2019 kapituła generalna dominikanów wybrała go na nowego generała Zakonu.

</doc>
<doc id="4651677" url="https://pl.wikipedia.org/wiki?curid=4651677" title="Portret Camila Goi">
Portret Camila Goi

Portret Camila Goi (hiszp. "Retrato de Camilo Goya") – obraz olejny hiszpańskiego malarza Francisca Goi. Portret przedstawiający młodszego brata malarza w Domu Muzeum Ignacia Zuloagi w Zumaii.
Okoliczności powstania.
Tożsamość portretowanego nie jest pewna, tradycyjnie jest identyfikowany jako Camilo Goya y Lucientes, młodszy brat malarza. Camilo został wyświęcony na kapłana w 1785 roku, co mogło być okazją do realizacji tego portretu. Historyk sztuki Arturo Ansón Navarro z pewnymi zastrzeżeniami sugeruje, że portret może przedstawiać Antonia Artetę de Monteseguro (1745–1813), duchownego i pisarza z Hueski. Arteta był znajomym Goi i innych Aragończyków z kręgu malarza, takich jak Martín Zapater i Juan Martín de Goicoechea.
August L. Mayer i Xavier Desparmet Fitz-Gerard datują obraz na 1785, rok ordynacji kapłańskiej Camila. Arturo Ansón Navarro sugeruje przedział 1780–1785, ze względu na neoklasyczne i formalne cechy portretu, a także okres, w którym Antonio Arteta przebywał w Madrycie. W latach 80. Goya sportretował w podobny sposób innych przyjaciół z kręgu ilustrados, m.in. "Juana Agustína Ceána Bermúdeza" ok. 1785 roku i "Ramóna Pignatellego" ok. 1790. Historycy José Gudiol i José Camón Aznar proponują datę 1800, okres, w którym Goya namalował wiele portretów, zarówno klasycznych, jak i bardziej wystawnych. Neutralne tło i pionowa sylwetka przypominają "Portret Ferdinanda Guillemardeta, ambasadora francuskiego w Hiszpanii", "Portret Antonia Noriegi" i "Portret markizy de Lazán". Bezpośrednie spojrzenie przywołuje "Portret księcia Wellingtona".
Opis obrazu.
Kanonik został przedstawiony w półpostaci, lekko obrócony, na neutralnym brązowawym tle. Siedzi w fotelu obitym zieloną tkaniną, po lewej stronie widoczny jest stół z książkami. Ma na sobie czarny habit kanonika. Jego dłonie są częściowo ukryte, prawa trzyma kapelusz, a lewa jest wsunięta pod habit. Światło delikatnie pada na twarz i ręce modela, wydobywając je z cienia. Wyraźnie pionowa postura podkreśla godność profesji. Bezpośrednie spojrzenie na widza jest pełne wigoru, co według zachowanej korespondencji odpowiada charakterowi Camila Goi.
Proweniencja.
W XIX w. obraz należał do aragońskiej kolekcji hrabiów de Quinto. Został sprzedany na aukcji w Paryżu w 1861, a następnie na początku XX w. nabył go malarz Ignacio Zuloaga.

</doc>
<doc id="4651681" url="https://pl.wikipedia.org/wiki?curid=4651681" title="Protologia (ujednoznacznienie)">
Protologia (ujednoznacznienie)



</doc>
<doc id="4651702" url="https://pl.wikipedia.org/wiki?curid=4651702" title="Perłopiórka">
Perłopiórka

Perłopiórka ("Elachura formosa") – gatunek małego ptaka zamieszkującego nieregularnie Azję Południowo-Wschodnią. Należy do monotypowego rodzaju Elachura w monotypowej rodzinie perłopiórek (Elachuridae). Reprezentuje starą linię rozwojową, nie ma współcześnie blisko sobie spokrewnionych taksonów. Nie jest zagrożony wyginięciem.
Taksonomia.
Po raz pierwszy gatunek formalnie opisał szkocki ornitolog i żołnierz Arthur Hay, 9. markiz Tweeddale w 1874, wówczas jeszcze znany jako wicehrabia Walden. Holotyp pochodził z Dardżyling (Bengal Zachodni, Indie). Autor nadał nowemu gatunkowi nazwę "Troglodytes formosus". Wcześniej w 1845 perłopiórkę opisał Edward Blyth, jednak nadał jej nazwę "T. punctatus", która ówcześnie była już zajęta; Hay skorygował tę pomyłkę na łamach „The Ibis”.
Obecnie (2019) Międzynarodowy Komitet Ornitologiczny umieszcza perłopiórkę w monotypowym rodzaju Elachura w monotypowej rodzinie perłopiórek (Elachuridae). Wcześniej tradycyjnie przypisywana była ona do rodziny tymaliowatych (Timaliidae), najczęściej w rodzaju "Spelaeornis". Rodzaj "Elachura" został opisany w 1889 przez Eugene’a Williama Oatesa, który jednak zachował stary epitet gatunkowy i opisał perłopiórkę jako "E. punctata". Nową rodzinę Elachuridae opisali w 2014 Alström "et al" w oparciu o wyniki badań genetycznych. Stanowi ona klad bazalny w kladzie Passerida. Nie ma współczesnych, blisko spokrewnionych z perłopiórką taksonów; reprezentuje ona reliktową linię rozwojową. Pokrewieństwo z innymi taksonami w obrębie Passerida jest niejasne. Pod względem morfologii i ekologii perłopiórka przypomina skąpoogonki (Pnoepygidae). W wielu aspektach podobna jest także do strzyżyków "Troglodytes". Pieśń perłopiórki jest mało podobna do pieśni innych azjatyckich wróblowych. Prawdopodobnie podobieństwo do przedstawicieli "Spelaeornis" i "Troglodytes" wynika z paralelizmu ewolucyjnego.
W 1923 John David Digues La Touche opisał nowy gatunek "Elachura laurentei", którego holotypem był jeden osobnik o nieznanej płci i wieku pochodzący z Junnanu. La Touche przypuszczał, że mogła być to melanistyczna lub młoda perłopiórka (wówczas wyglądu młodego osobnika jeszcze nie znano), lecz uznał ubarwienie spodu ciała i proporcje za znacząco odmienne. W "Check-list of birds of the world" (1964) uznano "Elachura laurentei" za synonim "E. formosa". Osobniki z odkrytej w czasach współczesnych populacji z Laosu nie mają białych plamek na gardle i piersi, być może reprezentują osobny podgatunek perłopiórki.
Przed zmianami w systematyce w języku polskim gatunek był znany jako tajwaneczka lub tymalek nakrapiany; nazwa perłopiórka została wprowadzona w 2017.
Morfologia.
Długość ciała wynosi około 10 cm, w tym około 3 cm przypada na ogon. U dwóch zbadanych osobników, samca i samicy, długość skrzydła wynosi 46 mm, długość dzioba – 14 mm, długość skoku – 18 mm, a długość ogona – 30 mm u samca i 25 mm u samicy. W upierzeniu dymorfizm płciowy nie występuje. Ciemię, kark, pokrywy uszne i wierzch ciała pokrywają brązowoszare pióra, z których wiele ma przed końcem białawą lub jasnopłową plamkę i różnorodne czarniawe wzory. Pierś i gardło zdobią szaro-brązowe cętki, na niektórych piórach przed końcem występują białawe lub czarniawe wzory. Pozostała część spodu ciała ma barwę jasnordzawą, zaś na wielu piórach znajdują się ulokowane przed końcem czarniawe wzory i białe końcówki; szczególnie wyraźnie widać to na bokach ciała. Zewnętrzne chorągiewki lotek i sterówki są rdzawe z szerokimi, dość daleko od siebie rozłożonymi czarniawymi paskami. Tęczówka brązowa (ciemnobrązowa), podobnie jak dziób i nogi. Osobniki młodociane wyróżniają się znacznie ciemniejszym upierzeniem, mają również intensywniej białe kropki.
Zasięg występowania.
Zasięg występowania perłopiórki rozciąga się od wschodniego Nepalu na wschód po wzgórza północno-wschodnich Indii, północno-wschodni Bangladesz, północną i zachodnią Mjanmę, północną Tajlandię, północno-wschodnie Chiny (południowo-wschodni Tybet, zachodni, centralny i północno-wschodni Junnan na wschód po Hunan, północno-zachodni Fujian i północny Guangdong), północny i centralny Laos oraz północny Wietnam (północny Tonkin, północny Annam). Według szacunków BirdLife International obejmuje 2,84 mln km².
Ekologia i zachowanie.
Środowiskiem życia perłopiórek jest podszyt i gęste zarośla w podmokłych lasach szerokolistnych strefy umiarkowanej i subtropikalnej. Są to między innymi lasy rododendronów z gęsto porastającymi runo paprociami, omszałymi skałami i murszejącymi pniami drzew. Ogółem występują na terenach położonych powyżej 480 m n.p.m. W Nepalu perłopiórki odnotowywano na wysokości 800–2300 m n.p.m., w Chinach – 1100–2150 m n.p.m., w Indiach – do 2300 m n.p.m. (Sikkim). Żywią się owadami, jednak brakuje dokładniejszych informacji o składzie ich pożywienia.
Lęgi.
Okres lęgowy w Indiach trwa od kwietnia do maja. Brak potwierdzonych informacji o gnieździe. Jedno przypisywane perłopiórce (inne źródło sugeruje, że takich gniazd było więcej) miało kształt głębokiej, częściowo zadaszonej miseczki. Budulec stanowiły liście, uschnięte trawy, korzenie i inna materia roślina, a gęstą wyściółkę – pierze. Gniazdo mieściło się na ziemi, na skarpie, w połowie ukryte. Zniesienie liczy 3 lub 4 jaja. Mają białą skorupkę pokrytą rdzawobrązowymi plamami i wymiary około 16,5 na 12,5 mm.
Status i zagrożenia.
IUCN uznaje perłopiórkę za gatunek najmniejszej troski od 2000 roku (stan w 2019). Wcześniej w 1988 i 1994 została sklasyfikowana jako gatunek bliski zagrożenia. BirdLife International uznaje trend liczebności populacji za prawdopodobnie spadkowy. W Nepalu perłopiórki w 2016 były określane jako bardzo rzadkie (w 2001 – jako rzadkie), występujące bardzo lokalnie we wschodniej części kraju.

</doc>
<doc id="4651714" url="https://pl.wikipedia.org/wiki?curid=4651714" title="Kryzys kwietniowy">
Kryzys kwietniowy

Kryzys kwietniowy (ros. Апрельский кризис) – protesty i zamieszki, do jakich doszło w Piotrogrodzie w dniach 20-21 kwietnia/3-4 maja 1917 r. Ich przyczyną było niezadowolenie rosyjskich żołnierzy wywołane deklaracją Rządu Tymczasowego, w której zapowiadano dalszy udział w wojnie i wywiązanie się z zobowiązań sojuszniczych względem Wielkiej Brytanii i Francji. Kryzys kwietniowy doprowadził do przesilenia w Rządzie Tymczasowym i wejścia do niego przedstawicieli Partii Socjalistów-Rewolucjonistów (eserowców).
Tło wydarzeń.
27 marca/9 kwietnia 1917 r. Rząd Tymczasowy ogłosił deklarację o swoim stosunku do dalszego prowadzenia wojny, w której deklarował, że celem Rosji jest trwały pokój oparty na zasadzie samostanowienia narodów. Jej treść była uzgodniona z Komitetem Wykonawczym Piotrogrodzkiej Rady Delegatów Robotniczych i Żołnierskich. Krótko potem do Rosji wrócił ze Szwajcarii jeden z liderów Partii Socjalistów-Rewolucjonistów Wiktor Czernow, który natychmiast rozpoczął starania o to, by deklaracja ta została przekazana zagranicznym sojusznikom Rosji jako oficjalne stanowisko w sprawie celów wojennych Rosji. Poparł go Aleksandr Kiereński, za sprawą którego deklaracja została faktycznie przekazana, ale z notą wyjaśniającą, w której zapewniano o gotowości do wywiązania się z sojuszniczych zobowiązań.
20 kwietnia/3 maja w rosyjskich gazetach opublikowano obydwa dokumenty, co spotkało się ze sprzeciwem Komitetu Wykonawczego Piotrogrodzkiej Rady. Przegłosował on uchwałę, w której deklarował, że Rosja jest wprawdzie zmuszona kontynuować wojnę, ale tylko do chwili, gdy wszystkie mocarstwa zgodzą się na pokój bez aneksji. Wśród przebywających w Piotrogrodzie żołnierzy, we flocie oraz w dzielnicach robotniczych wybuchły protesty.
Przebieg kryzysu.
20 kwietnia/3 maja porucznik Fiodor Linde z fińskiego pułku gwardii wezwał delegatów żołnierskich ze swojego pułku oraz z innych jednostek do protestów przeciwko ministrowi spraw zagranicznych w Rządzie Tymczasowym Pawłowi Milukowowi, którego uważano za odpowiedzialnego za kontynuowanie wojny. Linde był socjaldemokratą, przekonanym, że wojna powinna być prowadzona dalej, ale w celu szerzenia ideałów demokratycznych. W efekcie agitacji tego samego dnia po południu kilka jednostek wojskowych udało się pod Pałac Maryjski, siedzibę rządu, domagając się dymisji Milukowa. Wznoszono również okrzyki przeciwko polityce aneksji i nawet hasło "Precz z Rządem Tymczasowym". Żołnierze nie wiedzieli, że rząd tego dnia obraduje w budynku ministerstwa wojny. Na posiedzenie przybył dowódca piotrogrodzkiego okręgu wojskowego gen. Ławr Korniłow, który zaproponował, że rozpędzi siłą demonstracje. Ministrowie uznali jednak, że nie ma takiej potrzeby. Manifestacje zakończyły się samoistnie przed wieczorem tego samego dnia.
Tego samego dnia na specjalnym posiedzeniu zebrał się komitet centralny partii bolszewickiej, który przyjął rezolucję autorstwa Lenina. Charakteryzowano w nim Rząd Tymczasowy jako imperialistyczny, kontrolowany przez kapitalistów, a przez to niezdolny do walki o pokój bez aneksji i kontrybucji. W rezolucji wzywano Piotrogrodzką Radę Delegatów Robotniczych i Żołnierskich do przejęcia całej władzy. Po tym, gdy żołnierze 20 kwietnia/3 maja wrócili już do koszar, bolszewicy zorganizowali kolejną demonstrację z udziałem popierających ich robotników i żołnierzy. Manifestacji tej zastąpiła drogę na Newskim Prospekcie kontrdemonstracja pod hasłem "Precz z Leninem". Doszło do konfrontacji i starcia.
21 kwietnia/4 maja bolszewicki komitet centralny spotkał się ponownie i postanowił skierować do fabryk i koszar agitatorów w celu zachęcania do udziału w kolejnych protestach. Nikołaj Podwojski, kierujący Bolszewicką Organizacją Wojskową, zaapelował również do bazy marynarki wojennej w Kronsztadzie o przysłanie do Piotrogrodu zaufanego oddziału marynarzy. Odzew w zakładach pracy był jednak bardzo ograniczony. Największe fabryki, w tym Zakłady Putiłowskie, Zakłady Obuchowskie oraz zradykalizowane zakłady w Dzielnicy Wyborskiej nie poparły wezwań bolszewików. Mimo to zaplanowana demonstracja na Newskim Prospekcie odbyła się. Ponownie doszło do konfrontacji: przed soborem Kazańskiej Ikony Matki Bożej kolumna bolszewicka zetknęła się z kontrdemonstracją, doszło do szamotaniny i chaotycznej wymiany ognia, w której zginęły trzy osoby.
Manifestanci zignorowali wezwania Rządu Tymczasowego do spokoju i rezygnacji z protestów. Zakończyli uliczne marsze dopiero wtedy, gdy wezwała do tego Rada Piotrogrodzka. 21 kwietnia/4 maja jej komitet wykonawczy zabronił manifestowania w ciągu najbliższych 48 godzin, ostrzegając, że każdy, kto zorganizowałby protest z bronią, byłby zdrajcą rewolucji. Faktycznie do wieczora tego dnia wszystkie demonstracje wygasły. Bolszewicy nie odnieśli sukcesu również podczas demonstracji w Moskwie, które miały miejsce tego samego dnia. 22 kwietnia/5 maja w kolejnej rezolucji bolszewickiego komitetu centralnego stwierdzono, że hasła wymierzone w rząd były przedwczesne, masy pozostały pod wpływem partii "prokapitalistycznych", a partia miała za zadanie nadal uświadamiać robotników. Lenin, który sam dwa dni wcześniej był zwolennikiem próby przejęcia władzy przez rady, teraz twierdził, że jego organizacja wykazała "awanturnictwo".
Skutki kryzysu kwietniowego.
W rezultacie kryzysu kwietniowego Rząd Tymczasowy musieli opuścić ministrowie kojarzeni z niepopularną polityką zagraniczną oraz z prowadzeniem wojny – Pawieł Milukow oraz minister wojny Aleksandr Guczkow. Do wejścia do rządu zaproszono natomiast przedstawicieli eserowców. Przywódca partii Wiktor Czernow objął ministerstwo rolnictwa, Irakli Cereteli otrzymał stanowisko ministra poczty i telegrafu, Michaił Skobielew został ministrem pracy. Ministerstwo wojny objął Aleksandr Kiereński, zaś tekę ministra sprawiedliwości objął Pawieł Pieriewierziew. Na stanowisko ministra żywności powołano natomiast Aleksieja Pieszechonowa z Ludowej Partii Socjalistycznej. Wreszcie ministrem spraw zagranicznych został kadet Michaił Tierieszczenko. Rekonstrukcja rządu, na czele którego pozostał Gieorgij Lwow, doprowadziła do dalszych napięć w gabinecie. Rząd był odtąd podzielony. Liberałowie opowiadali się za kontynuowaniem wojny do zwycięskiego końca, wzmocnieniem armii oraz odbudową autorytetu rządu. Reformy zamierzali natomiast odkładać na czas po wyborze Zgromadzenia Konstytucyjnego. Natomiast socjaliści głosili potrzebę zawarcia pokoju bez aneksji i kontrybucji, a także chcieli natychmiast odpowiadać na oczekiwania mas. Wejście eserowców do rządu sprawiło, że w oczach robotników i żołnierzy zaczęli być uważani za współodpowiedzialnych jego niepowodzeń. W sposób całkowicie nieograniczony mogli natomiast krytykować Rząd Tymczasowy bolszewicy, którzy w krótkim czasie zaczęli odnosić korzyści z takiej sytuacji i szybko zwiększać swoją popularność oraz liczbę członków.

</doc>
<doc id="4651717" url="https://pl.wikipedia.org/wiki?curid=4651717" title="Laskowa (gmina Góra)">
Laskowa (gmina Góra)



</doc>
<doc id="4651718" url="https://pl.wikipedia.org/wiki?curid=4651718" title="Działy (powiat ciechanowski)">
Działy (powiat ciechanowski)



</doc>
<doc id="4651719" url="https://pl.wikipedia.org/wiki?curid=4651719" title="Benedykt Odya">
Benedykt Odya

Benedykt Stanisław Odya (ur. 4 grudnia 1975 w Starogardzie Gdańskim) – polski dyrygent, dr hab. sztuk muzycznych, profesor nadzwyczajny Wydziału Edukacji Muzycznej Uniwersytetu Kazimierza Wielkiego w Bydgoszczy.
Życiorys.
7 marca 2008 obronił pracę doktorską "Próba interpretacji sztuki wykonawczej polskich pieśni pasyjnych epoki średniowieczna i XVI wieku". 18 stycznia 2016 habilitował się na podstawie pracy zatytułowanej "Haydn Siedem Ostatnich Słów Chrystusa na Krzyżu, Rheinberger Satabat Mater w wykonaniu Orkiestry Kameralnej Capella Bydgostiensis oraz Chóru Uniwersytetu Kazimierza Wielkiego w Bydgoszczy pod dyrekcją Benedyka Odya ISMN 979-0-9013378-3-1".
Został zatrudniony na stanowisku adiunkta w Instytucie Edukacji Muzycznej na Uniwersytecie Kazimierza Wielkiego w Bydgoszczy, oraz objął funkcję profesora nadzwyczajnego na Wydziale Edukacji Muzycznej UKW w Bydgoszczy, a także prorektora na UKW w Bydgoszczy.

</doc>
<doc id="4651721" url="https://pl.wikipedia.org/wiki?curid=4651721" title="Piłka siatkowa na Światowych Wojskowych Igrzyskach Sportowych 1995 – turniej halowy mężczyzn">
Piłka siatkowa na Światowych Wojskowych Igrzyskach Sportowych 1995 – turniej halowy mężczyzn

Piłka siatkowa mężczyzn na Światowych Wojskowych Igrzyskach Sportowych 1995 – zawody w siatkówce zorganizowane dla sportowców-żołnierzy przez Międzynarodową Radę Sportu Wojskowego "(CISM)", które odbywały się we włoskim Rzymie w dniach 7–14 września 1995 roku.
Uczestnicy.
W turnieju brało udział 12 drużyn męskich.
Mecze eliminacyjne.
7 września 1995;
8 września 1995; 
9 września 1995;
11 września 1995; 
12 września 1995; 

</doc>
<doc id="4651722" url="https://pl.wikipedia.org/wiki?curid=4651722" title="Mistrzostwa Europy w Lekkoatletyce 1974 – skok w dal kobiet">
Mistrzostwa Europy w Lekkoatletyce 1974 – skok w dal kobiet

Skok w dal kobiet był jedną z konkurencji rozgrywanych podczas XI mistrzostw Europy w Rzymie. Kwalifikacje rozegrano 2 września, a finał 3 września 1974 roku. Zwyciężczynią tej konkurencji została reprezentantka Węgier Ilona Bruzsenyák. W rywalizacji wzięło udział osiemnaście zawodniczek z dziesięciu reprezentacji.
Wyniki.
Kwalifikacje.
Minimum wynosiło 6,30 m.

</doc>
<doc id="4651724" url="https://pl.wikipedia.org/wiki?curid=4651724" title="Szachy losowe">
Szachy losowe



</doc>
<doc id="4651739" url="https://pl.wikipedia.org/wiki?curid=4651739" title="Dom przy Rynku 3 w Radomiu">
Dom przy Rynku 3 w Radomiu

Dom przy Rynku 3 w Radomiu – murowany dom z XVIII/XIX wieku przy Rynku w Radomiu.
Budynek położony jest w północnej pierzei Rynku pod numerem 3. Czas budowy obiektu to XVIII w. i połowa XIX wieku. Dom wpisany jest do gminnej ewidencji zabytków miasta Radomia. Obiekt stanowi własność prywatną. W latach 2008–2012 został wykonany gruntowny remont budynku, połączony z badaniami archeologicznymi. Obecnie w budynku mieści się hotel i restauracja „Nihil Novi”. Hotel obejmuje również sąsiednią kamienicą przy Rynku 2.

</doc>
<doc id="4651741" url="https://pl.wikipedia.org/wiki?curid=4651741" title="Patricia St. John">
Patricia St. John

Patricia Mary St. John (ur. 5 kwietnia 1919, zm. 16 sierpnia 1993) – brytyjska protestancka misjonarka i pisarka. Najbardziej znana jako autorka utworów literackich dla dzieci, zawierających chrześcijańskie przesłanie.
Biografia.
Pod koniec życia zamieszkała w Canley w Coventry, gdzie prowadziła zajęcia biblijne dla dzieci. Zmarła 16 sierpnia 1993 roku z powodu problemów z sercem.
Jest autorką licznych publikacji, w których przeważały utwory dla dzieci, zawierające chrześcijańskie ewangeliczne przesłanie. Do najbardziej znanych należą "Tajemnica Dzikiego Boru", "Skarby śniegu", "Tajemnica Bażanciej Chatki". Oprócz książek dla dzieci jest autorką utworów biograficznych oraz historycznych.
Przypisy.
 

</doc>
<doc id="4651743" url="https://pl.wikipedia.org/wiki?curid=4651743" title="Deportacje z terenów Śląska do Związku Radzieckiego w 1945 roku">
Deportacje z terenów Śląska do Związku Radzieckiego w 1945 roku



</doc>
<doc id="4651747" url="https://pl.wikipedia.org/wiki?curid=4651747" title="Come in un film">
Come in un film

Come in un film – singel zespołu Modà wykonywany wspólnie z Emmą Marrone, wydany 12 grudnia 2014 i promujący album "2004–2014 – L’originale".
Singel był notowany na 93. miejscu na oficjalnej liście sprzedaży we Włoszech.
W dniu premiery singla ukazał się także teledysk do utworu, wyprodukowany przez Run Multimedia i wyreżyserowany przez Gaetano Morbioli’ego.
Lista utworów.
Promo, digital download

</doc>
<doc id="4651754" url="https://pl.wikipedia.org/wiki?curid=4651754" title="Edward Idzikowski">
Edward Idzikowski

Edward Idzikowski (ur. 13 sierpnia 1894 w Nowym Mieście, zm. 14 sierpnia 1944 w Warszawie) – poseł na Sejm RP II kadencji i III kadencji w latach 1928–1934.
Ukończył Seminarium nauczycielskie i kursy pedagogiczne. W czasie I wojny światowej organizował do czerwca 1918 Związek Wojskowych Polaków w Rosji, był delegatem na zjazdy Związku Wojskowych Polaków w Moskwie i Piotrogrodzie. Jako przedstawiciel Związku organizował pomoc dla Polaków w wojsku rosyjskim i dla emigrantów polskich - szkoły, ochronki, dokumenty i żywność - odwiedzał więzienia, miejsca katorgi i obozy jenieckie. Zorganizował transport 70 wagonów repatriantów umożliwiając im powrót do Polski. W latach 1918-1920 służył jako ochotnik w Wojsku Polskim. Współtwórca i wiceprezes Związku Izb Rzemieślniczych RP oraz sekretarz Rady Naukowej Rzemiosła i sekretarz generalny Rady Zjednoczenia Stanu Średniego. Od 1928 członek BBWR z jego list wybrany posłem z okręgu 1 Miasta Stołecznego Warszawy posłem na Sejm II RP II kadencji i następnie w 1930 poseł III kadencji. Pracował w komisji przemysłowo-handlowej, do walki z drożyzną, od 1930 był sprawozdawcą komisji skarbowej. Oskarżony o łapownictwo, został w październiku 1934 wykluczony z BBWR i zmuszony 30 października 1934 do rezygnacji z mandatu. Ostatecznie 15 czerwca 1938 został skazany sądownie na 5 lat pozbawienia wolności i 10 lat utraty praw publicznych, obywatelskich i honorowych. Po procesie rozesłano za nim listy gończe. 21 czerwca 1938 zgłosił się sam do prokuratora, dzięki temu zgłoszeniu nie przepadła mu kaucja 5 tys. zł, za którą opuścił areszt. W czasie II wojny światowej mieszkał w Warszawie. Od 1943 pomagał wymieniać, pobierając wysoką prowizję, złoto żydowskich rodzin Pokornych i Rotblatów, jeżdżąc pomiędzy Warszawą i Otwockiem. Aresztowany został na ulicy w Warszawie. Jako robotnik przymusowy skierowany do kopania rowów a następnie rozstrzelany. Uznany za zmarłego postanowieniem Sądu Grodzkiego w Warszawie z 18 grudnia 1947.

</doc>
<doc id="4651765" url="https://pl.wikipedia.org/wiki?curid=4651765" title="Janowo (powiat ciechanowski)">
Janowo (powiat ciechanowski)



</doc>
<doc id="4651766" url="https://pl.wikipedia.org/wiki?curid=4651766" title="Lucile Browne">
Lucile Browne

Lucile Browne (ur. 18 marca 1907 w Memphis, zm. 10 maja 1976 w Lexington) – amerykańska aktorka filmowa.

</doc>
<doc id="4651770" url="https://pl.wikipedia.org/wiki?curid=4651770" title="Sportowe ratownictwo wodne na Światowych Wojskowych Igrzyskach Sportowych 2019 – holowanie manekina – sztafeta 4 × 25 m mężczyzn">
Sportowe ratownictwo wodne na Światowych Wojskowych Igrzyskach Sportowych 2019 – holowanie manekina – sztafeta 4 × 25 m mężczyzn

Sztafeta 4 x 25 m z manekinem mężczyzn – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 21 października 2019 roku na pływalni Wuhan Five Rings Sports Center Natatorium. Złoty medal zdobyła sztafeta Polski z czasem 1:05,31 min, ustanawiając nowy rekord Igrzysk wojskowych.
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
W trakcie zawodów ustanowiono nowy rekord Igrzysk wojskowych.
Terminarz.
Wszystkie godziny podane są w czasie chińskim.
Wyniki.
Kwalifikacje.
Wyścig 1.
"Źródło:" 
Wyścig 2.
"Źródło:" 
Finał.
"Źródło:" 

</doc>
<doc id="4651773" url="https://pl.wikipedia.org/wiki?curid=4651773" title="Emergency (seria gier)">
Emergency (seria gier)



</doc>
<doc id="4651776" url="https://pl.wikipedia.org/wiki?curid=4651776" title="Rei Kawakubo">
Rei Kawakubo

 – japońska projektantka mody, swoją działalność prowadzi w Tokio i w Paryżu. Jest założycielką Comme des Garçons (CDG) oraz Dover Street Market. Znana ze swoich awangardowych projektów ubrań, wpływowa projektantka końca XX wieku.
Młodość i życie prywatne.
Rei Kawakubo urodziła się w Tokio. Studiowała sztukę na Uniwersytecie Keio (1964). Po raz pierwszy spotkała się z twórczością modową, gdy w 1964 roku podjęła pracę w dziale reklamy w koncernie chemicznym Asahi Kasei. W 1967 roku opuściła firmę i została niezależną stylistką.
W latach 80. i 90. Kawakubo była związana z innym projektantem mody, Yohji Yamamoto. W 1992 roku poślubiła Adriana Joffe’a, aktualnego dyrektora Comme des Garçons i Dover Street Market.
Początki kariery.
W 1969 Kawakubo założyła w Tokio swoją pierwszą własną markę Comme des Garçons, a w 1975 roku otworzyła pierwszy butik. Początkowo jej projekty i kolekcje obejmowały ubrania damskie, jednak w 1978 roku dodała linię męską do swoich kolekcji. Trzy lata później zaczęła prezentować swoje kolekcje w Paryżu. Comme des Garçons od początku cechowało się stylem awangardowym, abstrakcją i dekonstrukcją formy ubioru.
Działalność.
W latach 80. jej projekty skupiały się głównie wokół czerni, szarości i bieli. Czerń, która w tamtym czasie stanowiła kolor przewodni marki sprawiła, że japońskie media zaczęły nazywać fanów Kawakubo krukami. Kawakubo tworzy modne i wygodne projekty, które w myśl nazwy swojej marki CDG mają być „jak dla chłopców” (z franc. comme des garçons). W latach 80. nastąpił rozkwit marki, na terenie Japonii funkcjonowało łącznie sto pięćdziesiąt sklepów z osiemdziesięcioma pracownikami i rocznym przychodem w wysokości 30 milionów dolarów.
Projekty Kawakubo oscylują wokół abstrakcji, materiałów asymetrycznie owiniętych wokół ciała, niedoszytych części, dziur pośrodku ubrań. Gdy w 1981 Kawakubo zadebiutowała na paryskim pokazie mody, dziennikarze i krytycy określili jej styl mianem „Hiroshima chic”.
Oprócz bycia projektantką, Kawakubo była też bardzo zaangażowana w projektowanie graficzne, marketing i wystrój wnętrz swoich sklepów, ponieważ wierzyła, że te wszystkie elementy łączą się mocno ze sobą.
Na początku lat 90. Kawakubo wydawała ukazujący się dwa razy w roku magazyn „Six”, który zawierał jej sezonowe kolekcje ubrań. Nazwa magazynu nawiązywała do „szóstego” zmysłu, a jego treści w dużej mierze dotyczyły sztuki współczesnej i mody. Większość egzemplarzy zawierała jedynie ilustracje i fotografie, w tym takich fotografów modowych jak Bruce Weber i Peter Lindbergh. CDG wydało 8 numerów magazynu, a ostatni ukazał się w 1991 roku.
Dzięki Adrianowi Joffe marka CDG rozwinęła się w nowych kierunkach. W 1994 roku wydała pierwszą linię perfum, a jednym z najbardziej niekonwencjonalnych i zaskakujących zapachów był Odeur 53 (nazywany abstrakcyjnym „anty-zapachem”). W 2004 roku CDG pojawiły się w wielu miejscach na świecie "sklepy pop-up", które były otwierane jedynie na rok. W 2008 roku marka zaprzestała otwierania "sklepów pop-up", gdy stało się to coraz modniejsze i powszechniejsze.
W kontrze do swojej ekskluzywnej i drogiej marki CDG, Rei Kawakubo zdecydowała się stworzyć bardziej dostępne i komercyjne linie ubrań, w tym Play (2002), specjalną linię we współpracy z H&amp;M (2008) i Black (2009).
Kawakubo i Joffe stworzyli również dom towarowy tzw. "high-fashion" Dover Street Market. Jego koncept opierał się na promowaniu wielu utalentowanych marek alternatywnych, utrzymanych w stylu CDG. Najpierw otworzyli sklep w Londynie w 2004 roku, później w: Tokio, Pekinie, Nowym Jorku i Los Angeles.
Na podstawie wyglądu Kawakubo oraz Edith Head była wzorowana postać Edny Mode z filmu "Iniemamocni".
Nagrody i odznaczenia.
Kawakubo otrzymała nagrodę od Fashion Group International w 1986 roku, a także nagrodę Excellence in Design Award od Harvard University Graduate School of Design w 2000 roku. W 1993 roku została odznaczona przez rząd francuski Orderem Sztuki i Literatury (klasa Kawaler). Została laureatką Nagrody Asahi za 2002 rok.
Jej projekty znalazły się na wielu wystawach, między innymi "Mode et Photo, Comme des Garçon"s w muzeum Pompidou w Paryżu (w 1986 roku), "Three Women: Madeleine Vionnet, Claire McCardell, and Rei Kawakubo" w Fashion Institute of Technology w Nowym Jorku (w 1987 roku), "ReFusing Fashion: Rei Kawakubo" w Detroit Institute of Arts w 2008 roku.
W 2017 roku Metropolian Museum of Art w Nowym Jorku poświęciło całą wystawę "Rei Kawakubo/Comme des Garçons: Art of the In-Between" twórczości projektantki. Eksponaty zostały ułożone tematycznie według ośmiu motywów: Fashion/Anti-Fashion, Design/Not Design, Model/Multiple, Then/Now, High/Low, Self/Other, Object/Subject oraz Clothes/Not Clothes.

</doc>
<doc id="4651778" url="https://pl.wikipedia.org/wiki?curid=4651778" title="Przełamanie linii Zygfryda">
Przełamanie linii Zygfryda

Przełamanie linii Zygfryda (znane również jako kampania linii Zygfryda) – jedna z najważniejszych kampanii frontu zachodniego II wojny światowej. Trwała od zakończenia bitwy o Normandię, czyli operacji Overlord (31 sierpnia 1944 r.), do przekroczenia Renu przez siły alianckie, obejmując również niemiecką ofensywę w Ardenach oraz operację Nordwind w Alzacji i Lotaryngii.
Tło sytuacyjne.
Siły niemieckie we Francji zostały zdezorganizowane po przerwaniu przez aliantów frontu w Normandii. Kilkadziesiąt tysięcy żołnierzy zginęło w kotle Falaise. Jednak po wyzwoleniu Paryża pod koniec sierpnia 1944 r. alianci zatrzymali się, by przegrupować swoje wojska, zanim kontynuowali wyprawę w kierunku Renu. Ta przerwa pozwoliła Niemcom zespolić swoje linie obronne, czego nie byli w stanie zrobić na zachód od Paryża.
Do połowy września 1944 r. trzy grupy armii zachodnich aliantów; anglo-kanadyjska 21 Grupa Armii (feldmarsz. Bernard Law Montgomery) na północy, amerykańska 12 Grupa Armii (gen. Omar Bradley) w centrum oraz amerykańsko-francuska 6 Grupa Armii (gen. Jacob Devers) na południu uformowały szeroki front pod rozkazami naczelnego dowódcy sił sprzymierzonych, gen. Dwighta Eisenhowera.
Podczas gdy Montgomery i Bradley opowiadali się za punktowymi atakami w celu przełamania frontu w kilku miejscach na zachodniej granicy Niemiec (przy czym zaproponowali, że ich siły będą szpicą takiego ataku), gen. Eisenhower nie zgodził się na to. Zamiast tego wybrał strategię „szerokiego frontu”, która pozwoliła Sojuszom uzyskać przewagę nad pokonanymi Niemcami we wszystkich sektorach, pozwalała posuwającym się siłom alianckim wspierać się nawzajem i minimalizowała trudności w zaopatrywaniu najszybciej nacierających sił.
Szybki marsz przez Francję spowodował znaczne obciążenie linii zaopatrzeniowych, pogarszające się z powodu braku jakiegokolwiek większego portu poza stosunkowo odległym Cherbourgiem w zachodniej Francji. Chociaż Antwerpia była postrzegana jako klucz do rozwiązania problemów logistycznych aliantów, jej port pozostawał poza zasięgiem alianckiej żeglugi, dopóki ujście rzeki Skalda nie było wolne od sił niemieckich. W miarę postępu kampanii wszyscy walczący, zarówno sojusznicy, jak i Niemcy, odczuwali skutki braku dostarczania odpowiednich zapasów dla oddziałów na pierwszej linii.
Alianci mieli do pokonania dwie główne przeszkody. Pierwszą z nich były naturalne bariery tworzone przez rzeki płynące z południa na północ. Drugą była linia Zygfryda, która wraz ze wszystkimi siłami Wehrmachtu na froncie zachodnim podlegała dowództwu feldmarsz. Gerda von Rundstedta.
Logistyka i zaopatrzenie.
Chociaż kampania w Normandii trwała dłużej niż planowano, postępy aliantów do września znacznie przekroczyły oczekiwania. Na przykład Bradley miał cztery dywizje więcej niż planowano, a wszystkie jego siły były wówczas o 240 km dalej niż zakładano. Jednym z efektów takiego stanu rzeczy były niewystarczające dostawy zaopatrzenia, którego większą niż planowaną ilość trzeba było dostarczać na większą niż zakładano odległość.
Wiele materiałów wojennych wciąż musiało być wyładowywanych na brzeg bezpośrednio na plażach, na których lądowały siły inwazyjne w D-Day, przez jeden ocalały port Mulberry (drugi został zniszczony podczas sztormu na kanale La Manche). Chociaż używane były małe porty, takie jak Isigny-sur-Mer, Port-en-Bessin, czy Courcelles, większe porty morskie, takie jak Calais, Boulogne, Dunkierka i Hawr albo pozostawały wciąż w rękach niemieckich jako „fortece”, albo zostały zdobyte w stanie nienadającym się do użytku z powodu niemieckiego sabotażu. Port w Cherbourgu udało się co prawda naprawić, ale jego duża odległość od szybko posuwających się naprzód armii alianckich stała się czynnikiem mocno ograniczającym jego przydatność.
Chociaż duże ilości paliwa były z powodzeniem pompowane z Wielkiej Brytanii do Normandii podwodnym rurociągiem Pluton, musiało ono jeszcze dotrzeć do oddziałów frontowych, które posuwały się znacznie szybciej, niż rurociągi mogły być przedłużane. Linie kolejowe zostały w dużej mierze zniszczone przez ataki alianckiego lotnictwa i wymagały napraw, dlatego w międzyczasie potrzebna była duża liczba ciężarówek. Próbując zaradzić temu poważnemu brakowi środków transportowych, trzy nowo przybyłe amerykańskie dywizje piechoty USA – 26, 95 i 104 – zostały całkowicie pozbawione ciężarówek, które oddelegowano do służb zaopatrzeniowych. Postępujące dywizje 12 Grupy Armii pozostawiły całą ciężką artylerię i połowę średniej artylerii na zachód od Sekwany, oddając holujące armaty ciężarówki do przewożenia zapasów dla innych jednostek. Cztery brytyjskie firmy produkujące samochody ciężarowe zostały przekazane zwierzchnictwu amerykańskiej armii. Okazało się jednak, że 1500 brytyjskich ciężarówek ma poważne usterki silnika i jest z tego powodu bezużytecznych, co ograniczało pomoc z tego tytułu. Słynny Red Ball Express był najskuteczniejszą próbą przyspieszenia dostaw za pomocą ciężarówek, ale nawet jego przepustowość okazała się niewystarczająca w tamtych warunkach.
Jedynie 6. Grupa Armii przebywająca w południowej Francji była odpowiednio zaopatrzona z Tulonu i Marsylii, ponieważ zdobyła porty w stanie nienaruszonym, a lokalny system kolei był mniej uszkodzony. To źródło zaspokoiło około 25% potrzeb zaopatrzeniowych Aliantów.
Uważa się, że amerykańska organizacja dostaw – Communications Zone (COMZ) – nie przyspieszyła rozwiązania problemu i była zbyt biurokratyczna, zatrudniając ok. 11 tys. pracowników. COMZ i jego dowódca, gen. John C.H. Lee, byli mocno krytykowani przez innych amerykańskich generałów. Ciągłe niedostarczanie uzupełnień na czasu lub omyłkowe kierowanie ich do złych jednostek potęgowało frustrację dowódców frontowych. Gen. Eisenhower uważał jednak, że nie może wywierać presji na oficerów i urzędników COMZ, ponieważ byli oni odpowiedzialni bezpośrednio przed Waszyngtonem, a nie przed SHAEF. Pomimo to gen. Eisenhower sam był krytykowany za bierność w tej sprawie.
W tym czasie główne linie zaopatrzeniowe aliantów nadal biegły z powrotem do Normandii, powodując poważne problemy logistyczne. Rozwiązaniem mogło być szybkie uruchomienie portu w Antwerpii. Chociaż został on zdobyty prawie nietknięty, samo kontrolowanie stolicy Belgii nie wystarczyło, ponieważ 21 Grupa Armii nie uzyskała dostępu do morza poprzez oczyszczenie ujścia rzeki Skaldy.
Za opóźnienie w zabezpieczeniu tego obszaru obwiniono gen. Eisenhowera i dowódcę 21 Grupy Armii, feldmarsz. Montgomery' ego, który faworyzował ryzykowną operację Market Garden kosztem oczyszczenia obszaru Skaldy, gdy ten był jeszcze słabo broniony. Pozwoliło to niemieckiej 15 Armii okopać się tam, co wymagało następnie od aliantów kosztownej, przedłużającej się kampanii prowadzonej przez 1 Armię Kanadyjską, która opóźniła możliwość korzystania z portu w Antwerpii o miesiące.
Siła ludzka.
Niemieckie armie straciły dużą liczbę żołnierzy w Normandii i w czasie odwrotu za linię Zygfryda. Aby częściowo uzupełnić straty, ok. 20 tys. żołnierzy z personelu naziemnego Luftwaffe zostało przeniesionych do piechoty, na linię frontu wysłano inwalidów z poprzedniej wojny światowej, a jednostki Volkssturmu tworzono naprędce z ledwie przeszkolonych cywilów, głównie nastolatków.
Brytyjskie zasoby siły ludzkiej również były ograniczone po pięciu latach wojny i z powodu zaangażowania wielu pracowników w produkcję sprzętu dla sojuszników w ramach programu lend-lease. Napływające na front uzupełnienia nie były już wystarczające do pokrycia bieżących strat, a niektóre formacje zostały rozwiązane, aby zasilić inne ocalałymi żołnierzami. Kanadyjskiej armii również brakowało ludzi z powodu niechęci rządu i społeczeństwa do wysyłania poborowych do służby poza Kanadą. Wynikało to z wewnętrznych trudności politycznych Kanady podczas I wojny światowej, kiedy zawarto szeroki konsensus przeciwko poborowi do służby zagranicznej.
Straty amerykańskie wymagały teraz odbierania uzupełnień bezpośrednio ze Stanów Zjednoczonych. Nowi żołnierze z uzupełnień nie mieli na ogół żadnego doświadczenia bojowego i nie przyzwyczaili się do trudnych warunków panujących w Europie Środkowej jesienią i zimą. Pojawiły się również skargi na niską jakość żołnierzy przeniesionych do wojsk lądowych z mniej obciążonych rodzajów sił zbrojnych. W pewnym momencie, po ofensywie w Ardenach zwrócił uwagę na brak piechoty, armia złagodziła swoją politykę segregacji rasowej i zezwoliła na ograniczone wykorzystanie czarnoskórych żołnierzy w formacjach bojowych. Czarni ochotnicy spisali się dobrze i spowodowali trwałą zmianę w amerykańskiej polityce wojskowej.
Próby ominięcia linii Zygfryda. Północna Grupa Armii (21 Grupa Armii).
Porty przy kanale La Manche.
Porty kanału La Manche były pilnie potrzebne do utrzymania armii alianckiej. Do czasu wyzwolenia Brukseli trudno było odpowiednio zaopatrzyć 21 Grupę Armii. VIII Korpus został wycofany z czynnej służby, aby zwolnić swoje środki transportowe do powszechnego użytku. Przed 1 Armią Kanadyjską postawiono zadanie zdobycia portów w ramach jej przemieszczania się wzdłuż północnego wybrzeża Francji. Chodziło w szczególności o Hawr, Dieppe, Boulogne, Calais i Dunkierkę we Francji, a także Ostendę w Belgii. Adolf Hitler docenił ich wartość strategiczną. Wydał rozkaz, w którym ogłosił wszystkie francuskie i belgijskie porty „fortecami”, które muszą być bronione przez wojska niemieckie do ostatniego człowieka.
Jednak miasto Dieppe zostało ewakuowane przez Niemców jeszcze przed otrzymaniem rozkazu Hitlera, w związku z czym Kanadyjczycy przyjęli je bez trudu, z instalacjami portowymi w dużej mierze nienaruszonymi. Ostenda została pominięta w rozkazie führera i również nie była broniona, chociaż rozpoczęte rozbiórki opóźniły jej użycie. Pozostałe porty były jednak mniej lub bardziej silnie bronione, a już po zdobycie wymagały znacznej pracy wojsk inżynieryjnych, aby je wykorzystać, z wyjątkiem Dunkierki, którą pozostawiono oblężoną na tyłach alianckich wojsk.
Operacja Market Garden.
Pierwszą operacją w Nadrenii, o kryptonimie Market Garden, dowodził feldmarsz. Montgomery, który chciał zabezpieczyć przyczółek na wschodnim brzegu Renu w Arnhem, oskrzydlając w ten sposób linię Zygfryda.
Operacja Market Garden składała się dwóch odrębnych części. "Market" miał być jedną z największych operacji powietrznodesantowych w historii, angażując trzy i pół amerykańskiej dywizji, jedną brytyjską i brygadę polskich spadochroniarzy, aby zdobyć kluczowe mosty i zapobiec ich zniszczeniu przez Niemców. "Garden" był atakiem naziemnym brytyjskiej 2 Armii w celu połączenia przyczółków na zdobytych przez aliantów mostach. Założono, że siły niemieckie nadal będą w trakcie reorganizacji po poprzednich kampaniach, a Niemcy nie stawią silnego oporu.
Jeśli plan by się powiódł, alianci mieliby otwartą drogę na terytorium Niemiec, która omijała główne niemieckie umocnienia na linii Zygfryda, a także zajęliby terytorium, z którego wróg wystrzeliwał rakiety V1 i V2 przeciwko Londynowi, Antwerpii i innym alianckim miastom.
Gen. Eisenhower zatwierdził plan Market Garden. Dał pierwszeństwo w zaopatrywaniu 21 Grupie Armii i skierował amerykańską 1 Armię na północ od Ardenów, aby tam przeprowadzały ograniczone ataki, mające na celu odciągnięcie części niemieckich obrońców na południe, z dala od celów wojsk Montgomery’ ego.
operacja rozpoczęła się 17 września. Początek walki był pomyślny. 101 i 82 Dywizja Powietrznodesantowa zajęły swoje cele w Eindhoven, Veghel i Nijmegen. Wszystkie jednostki trafiły w swoje strefy lądowania z wyjątkiem brytyjskiej 1. Dywizji Powietrznodesantowej, która wylądowała w pewnej odległości od mostu Arnhem i tylko po północnej stronie rzeki. Jeszcze większe trudności pojawiły się, gdy dywizja straciła niezbędny sprzęt, jeepy i ciężkie działa przeciwpancerne, podczas katastrofy szybowców desantowych. Nastąpiło również poważne niedocenienie sił niemieckich w obszarze zrzutów. Co gorsza, zła pogoda uniemożliwiła szybkie przybycie posiłków drogą powietrzną oraz zrzut zaopatrzenia. Niemiecki opór przeciwko lądowym zmierzającym do Arnhem był zbyt silny, a w dodatku Niemcy znaleźli kopię planu operacji w jednym z rozbitych alianckich samolotów.
Operacja Market Garden zakończyła się klęską. Most w Arnhem nie został utrzymany, a brytyjscy i polscy spadochroniarze ponieśli ogromne straty – około 77% zginęło lub trafiło do niewoli do zakończenia operacji 25 września.
Bitwa o Skaldę.
Po fiasku operacji Market Garden sytuacja zaopatrzeniowa aliantów stała się krytyczna, dlatego odblokowanie portu w Antwerpii stało się teraz priorytetem. 12 września 1944 r. 1 Armii Kanadyjskiej powierzono zadanie oczyszczenia ujścia Skaldy z sił niemieckich. 1 Armia składała się z II Korpusu Kanadyjskiego, w skład którego wchodziła polska 1 Dywizja Pancerna, brytyjska 49 Dywizja Piechoty i 52 Dywizja Piechoty Lowland oraz cały brytyjski I Korpus.
Zadanie obejmowało cztery główne fazy: pierwsza polegała na oczyszczeniu obszaru na północ od Antwerpii i zapewnieniu dostępu do holenderskiej prowincji Zuid-Beveland. Celem fazy drugiej było oczyszczenie rejonu miasta Breskens na północ od Kanału Leopolda. Trzecia faza polegała na zdobyciu Zuid-Beveland. Ostatnim etapem było zdobycie wyspy Walcheren, która została zamieniona w ufortyfikowaną niemiecką twierdzę.
21 września 1944 r. rozpoczęło się natarcie. Kanadyjska 4 Dywizja Pancerna, przemieszczająca się na północ w kierunku południowego brzegu Skaldy wokół holenderskiego miasta Breskens była pierwszą aliancką jednostką, która stanęła w obliczu ogromnej przeszkody podwójnej linii kanałów Leopolda i Schipdonka. Kanały zostały sforsowane i ustanowiono przyczółek na drugim brzegu, ale zacięte kontrataki Niemców zmusiły Kanadyjczyków do wycofania się z ciężkimi stratami. Polska 1 Dywizja Pancerna odniosła większy sukces, przenosząc się na północny wschód, w stronę wybrzeża, zajmując Terneuzen i oczyszczając południowy brzeg Skaldy na wschód do Antwerpii. Było już wtedy jasne, że wszelkie dalsze postępy będą się wiązać z ogromnymi kosztami.
Kanadyjska 2 Dywizja Piechoty rozpoczęła swój atak na północ od Antwerpii 2 października. Okupiła go ciężkimi stratami, w tym prawie całkowitym zniszczeniem 5 Brygady Piechoty Black Watch 13 października. Jednak 16 października zdobyto Woensdrecht, po huraganowym ostrzale artyleryjskim, który zmusił Niemców do wycofania się. To odcięło wojska nieprzyjacielskie w prowincji Zuid-Beveland i na wyspie Walcheren od reszty swoich sił; tym sposobem osiągnęło cel pierwszej operacji.
Montgomery wydał dyrektywę, która uczyniła otwarcie ujścia Skaldy najwyższym priorytetem. Na wschodzie brytyjska 2 Armia zaatakowała nietypowo w kierunku zachodnim, aby oczyścić tereny na południe od Mozy. Pomogło to zabezpieczyć rejon Skaldy przed spodziewanym kontratakiem.
W operacji Switchback, drugim etapie bitwy o Skaldę, kanadyjska 3 Dywizja Piechoty przeprowadziła dwutorowy atak, podczas gdy 7 Brygada Piechoty przekroczyła Kanał Leopolda, a 9 Brygada Piechoty rozpoczęła lądowanie na pokładzie amfibii od strony wybrzeża. Pomimo silnego oporu ze strony Niemców, 10 Brygada Piechoty przekroczyła Kanał Leopolda, a 8 Brygada ruszyła na południe, otwierając sojusznikom linie zaopatrzeniowe.
Operacja Vitality, trzecia faza bitwy o Skaldę rozpoczęła się 24 października. Kanadyjska 2 Dywizja Piechoty rozpoczęła swój atak w kierunku Zuid-Beveland, ale została spowolniona przez miny, błoto i silną obronę wroga. Brytyjska 52 Dywizja Piechoty Lowland dokonała desantu, aby dostać się na tyły pozycji obronnych Niemców na Kanale Beveland. W efekcie najsilniejszy wycinek niemieckiej obrony został oskrzydlony, a kanadyjska 6 Brygada Piechoty rozpoczęła frontalny atak w barkach desantowych. Wojska inżynieryjne były w stanie pokonać kanał po głównej drodze. Gdy pozycje oparte o linię kanału zniknęły, niemiecka obrona rozpadła się, a prowincja Zuid-Beveland została wyzwolona.
Ostatnią fazą bitwa o Skaldę była operacja Infatuate, atak na silnie ufortyfikowaną wyspę Walcheren u ujścia zachodniej Skaldy. Tamy na wyspie zostały uszkodzone przez ataki bombowców RAF-u 3, 7 i 11 października. W efekcie środkowa część wyspy została zalana, co zmusiło obrońców do przeniesienia się na wyższe pozycji i umożliwiło użycie pojazdów desantowych. Jednostki kanadyjskiej 2 Dywizji Piechoty zaatakowały groblę 31 października, a po ponurych zmaganiach ustanowiły niepewny przyczółek. Zostali wtedy wzmocnieni przez jeden z batalionów brytyjskiej 52 Dywizji
Desant morski przy użyciu amfibii rozpoczął się 1 listopada od lądowania brytyjskiej 155 Brygady Piechoty na plaży w południowo-wschodniej części Vlissingen. Przez kilka następnych dni toczono ciężkie walki uliczne z niemieckimi obrońcami. 1 listopada, po ciężkim ostrzale artylerii okrętowej w wykonaniu Royal Navy, oddziały 4 Brygady Komandosów (z jednostkami 10 Międzysojuszniczej Kompanii Komandosów, składającej się głównie z żołnierzy belgijskich i norweskich), wspierane przez wyspecjalizowane pojazdy pancerne brytyjskiej 79 Dywizji Pancernej wylądowały po obu stronach luki w grobli morskiej. Rozpoczęły się ciężkie walki. Mniejsze oddziały ruszyły na południowy wschód w kierunku Vlissingen, podczas gdy główne siły udały się na północny wschód, aby oczyścić północną część Walcheren i połączyć się z Kanadyjczykami, którzy ustanowili przyczółek we wschodniej części wyspy. Wojska niemieckie broniące tego obszaru stawiały ciężki opór, a walki trwały do 7 listopada. Operacja zakończyła się 8 listopada po tym, jak siły anglo-kanadyjskie wkroczyły do Middelburga, stolicy Walcheren.
Tymczasem 20 października rozpoczęła się operacja Pheasant, która miała na celu usunięcie wojsk niemieckich z holenderskiej prowincji Brabancja Północna w ramach bitwy o Skaldę. Ofensywa doprowadziła do zajęcia większości tego region. Miasta Tilburg, ’s-Hertogenbosch, Willemstad i Roosendaal zostały wyzwolone przez siły brytyjskie, Bergen op Zoom zdobyli Kanadyjczycy, a polska 1. Dywizja Pancerna dowodzona przez gen. Stanisława Maczka wyzwoliła miasto Breda. W rezultacie niemieckie pozycje, które broniły regionu wzdłuż kanałów i rzek, zostały zgniecione, a operacja zakończyła się sukcesem prawie bez ofiar cywilnych.
Tymczasem kanadyjska 4 Dywizja Pancerna udała się na wschód obok Bergen-op-Zoom do Sint Philipsland, gdzie zatopiła kilka niemieckich statków w porcie Zijpe. Po dotarciu do Antwerpii z drugiej strony czwarta faza bitwy o Skaldę zakończyła się decydującym zwycięstwem aliantów. 28 listopada pierwszy konwój morski wszedł do portu.
Operacje Veritable i Grenade.
Po oczyszczeniu ujścia Skaldy 21 Grupa Armii Montgomery' ego dostała za zadanie zajęcie zachodniego brzegu Renu poniżej rejonu Krefeld. Plan oparto na tym, aby kanadyjska 1 Armia wzmocniona przez brytyjski XXX Korpus przemieszczała się na południowy wschód między Renem i Mozą, podczas gdy amerykańska 9 Armia będzie podążać na północny wschód od rzeki Rur. Dwie armie miały spotkać się w rejonie Geldern. Brytyjska 2 Armia pozostała na zachód od Mozy, oprócz dwóch dywizji, które wzmocniły ofensywę anglo-kanadyjską. Jednak niemieckie dowództwo początkowo było przekonane, że to ona jest głównym zagrożeniem i rozlokowało swoje rezerwy w oczekiwaniu na ich atak w kierunku holenderskiego miasta Venlo.
Dwie operacje zaplanowane w ramach tej kampanii zostały opóźnione przez niemiecką ofensywę w Ardenach, ale ostatecznie zrealizowano je po 8 lutego 1945 r. Chociaż atak anglo-kanadyjski (operacja Veritable) rozpoczął się na czas, po czym został anulowany, atak sił amerykańskich (operacja Granat) został przełożony z powodu zagrożenia w Ardenach, a następnie niebezpieczeństwa zalania atakujących wojsk przez wodę uwalnianą z zapór na rzece Rur. To opóźnienie pozwoliło Niemcom skoncentrować swoje siły na odparciu ataków anglo-kanadyjskich, ale nie byli w stanie zrobić nic więcej, niż spowolnić je w niektórych obszarach. Kiedy Amerykanie byli w stanie zaatakować, pozostało już niewiele rezerw, które można by przerzucić, aby stawić im czoła.
Szpice dwóch alianckich ofensyw spotkały się w Geldern, a następnie ruszyły w kierunku Rees, ostatecznie wyrzucając siły niemieckie 21 marca 1945 r.
Atak na linię Zygfryda. Centralna Grupa Armii (12 Grupa Armii).
Akwizgran.
Amerykańska 1 Armia koncentrowała się na zdobyciu miasta Akwizgran, z którym trzeba było sobie poradzić przed atakiem na samą linię Zygfryda. Początkowo miasto miało zostać ominięte i odcięte od reszty wojsk niemieckich, gdy alianci próbowali naśladować niemiecką taktykę Blitzkriegu. Ostatecznie jednak Akwizgran jako pierwsze niemieckie miasto został zaatakowany przez siły Sprzymierzonych, co miało ogromne znaczenie propagandowe. Adolf Hitler osobiście nakazał wzmocnienie garnizonu i utrzymanie miasta. Zmusiło to dowódców alianckich do ponownego przemyślenia swojej strategii.
Niektórzy historycy, w tym Stephen E. Ambrose, sugerują, że szturm Akwizgranu był błędem. Bitwa zatrzymała natarcie aliantów na wschód i spowodowała około 5 tys. ofiar wśród żołnierzy amerykańskich. Walki były, według wszystkich relacji, brutalną walką miejską o każdy dom i związały dostępne zasoby armii alianckich. Ambrose zasugerował, że skuteczniejszą strategią byłoby odizolowanie garnizonu w Akwizgranie i kontynuacja uderzenia na wschód do serca Niemiec. Teoretycznie wyeliminowałoby to zdolność niemieckiego garnizonu do działania jako siły bojowej poprzez odcięcie go od zaopatrzenia. Mogło to zmusić obrońców do poddania się lub wyprowadzenia części sił z miasta w celu przywrócenia linii zaopatrzeniowych. W przypadku tej ostatniej alternatywy konfrontacja w otwartym terenie prawdopodobnie spowodowałaby znacznie mniej ofiar wojskowych i cywilnych niż walka w mieście.
Lotaryngia.
Już pod koniec sierpnia amerykańskiej 3 Armii zaczęło brakować paliwa. Sytuacja ta była spowodowana jej błyskawicznym marszem przez Francję, a spotęgowana przesunięciem priorytetu logistycznego w kierunku wojsk Montgomery’ ego w celu zabezpieczenia działań ofensywnych w kierunku Antwerpii, a później dla przeprowadzenia operacji Market Garden. Do 1 września 1944 r. na oparach paliwa 3 Armia wykonała ostatnie uderzenie, aby zdobyć kluczowe mosty nad rzeką Musa w Verdun i Commerce. Pięć dni później jednak krytyczna sytuacja zaopatrzeniowa spowodowała definitywne zatrzymanie 3 Armii, umożliwiając przegrupowanie wcześniej rozgromionych sił niemieckich i wzmocnienie ich pozycji na tym obszarze.
Niedługo potem 3 Armia zaatakowała Metz, będący częścią Linii Maginota i jednym z najbardziej ufortyfikowanych miast w Europie Zachodniej. Miasta nie można było ominąć, ponieważ kilka jego fortów miało baterie artyleryjskie skierowane na przejścia przez Mozelę i główne drogi w okolicy. Można go było również wykorzystać jako przyczółek do zorganizowania niemieckiego kontrataku na tyły 3 Armii. W następnej bitwie wojska Pattona, choć zwycięskie, miały ponieść ciężkie straty.
Po zdobyciu Metzu 3 Armia ruszyła na wschód, w kierunku rzeki Saara i wkrótce rozpoczęła bezpośredni atak na linię Zygfryda.
Las Hürtgen.
Las Hürtgen był postrzegany jako możliwe miejsce wtargnięcia wojsk nieprzyjaciela na amerykańską flankę, a tamowe zapory rzeczne mieszczące się za lasem umożliwiały zatopienie dużego obszaru, stanowiąc zagrożenie dla alianckiego natarcia w dół rzeki Rur. Atak obliczony na szybkie oczyszczanie obszaru lasu Hürtgen rozpoczął się 19 września 1944 r. Obrona niemiecka była znacznie silniejsza niż się spodziewano, a teren był bardzo sprzyjający obronie, w dużej mierze niwelując amerykańską przewagę liczebną i techniczną. Bitwa, która według planów miała potrwać kilka tygodni, trwała do lutego 1945 r. i kosztowała 33 tys. ofiar.
Znacznie tej batalii zostało zakwestionowane. Współcześni historycy twierdzą, że jej wynik nie był wart przewidywalnych strat, a w każdym razie amerykańska taktyka zagrała na korzyść Niemców.
Operacja Queen.
Operacja Queen była połączoną ofensywą alianckich sił powietrznych i lądowych przeciwko niemieckim pozycjom na linii Zygfryda, która była prowadzona głównie dzięki wspólnemu amerykańskiej 1 Armii i 9 Armii przy skromnym udziale wojsk brytyjskich. Głównym celem operacji było przekroczenie do rzeki Rur i ustanowienie kilku przyczółków na drugim brzegu, które miały być użyte jako baza wypadowa dla przyszłych działań mających na celu uderzenie w stronę Renu. Częścią tej operacji były także dalsze walki w lesie Hürtgen. Ofensywa rozpoczęła się 16 listopada jednym z najcięższych taktycznych bombardowań lotniczych II wojny światowej. Chociaż siły niemieckie były zdziesiątkowane, natarcie aliantów posuwało się bardzo powoli. Po czterech tygodniach ciężkich walk alianci sforsowali Rur, ale nie byli w stanie utrzymać przyczółków. Wojska alianckie poniosły ciężkie straty, a Niemcy 16 grudnia rozpoczęli własną ofensywę w Ardenach.
Zimowe ofensywy niemieckie.
Niemcy przygotowywali nową ofensywę na Zachodzie od czasu przerwania frontu w Normandii. Plan o nazwie "Straż na Renie" (niem. "Wacht am Rhein") opierał się na ataku przez Ardeny i skierowaniu się na północ do Antwerpii, dzieląc armię amerykańską i brytyjską. Atak rozpoczął się 16 grudnia. W rejonie Ardenów znajdowały się wtedy wojska amerykańskiej 1 Armii. Po początkowych sukcesach osiągniętych dzięki złym warunkom pogodowym, które dały Niemcom osłonę przed alianckimi siłami powietrznymi, Amerykanie przeprowadzili kontratak, aby usunąć przeciwnika z Ardenów. Niemcy zostali ostatecznie odepchnięci do swoich pozycji wyjściowych 25 stycznia 1945 r.
Wtedy Niemcy rozpoczęli na południu drugą, mniejszą ofensywę, operację Nordwind w Alzacji 1 stycznia 1945 r. W celu odzyskania Strasburga zaatakowali 6 Grupę Armii w kilku miejscach jednocześnie. Ponieważ linie alianckie zostały poważnie rozciągnięte podczas kryzysu w Ardenach, powstrzymanie i odrzucenie ofensywy w Alzacji było trudnym zadaniem, które potrwało prawie cztery tygodnie. Kontrataki sił Sprzymierzonych pod koniec stycznia przywróciły dawną linię frontu i zamknęły część niemieckich sił w kotle kolmarskim.
Niemcy na zachód od Renu.
Ruchy oskrzydlające 1 Armii Kanadyjskiej, zbliżającej się z obszaru Nijmegen w ramach operacji Veritable oraz amerykańskiej 9 Armii, przekraczającej Rur w czasie operacji Grenade, planowano rozpocząć 8 lutego 1945 r. Niemcy jednak opóźnili te plany o dwa tygodnie, kiedy zalali dolinę rzeki Rur, niszcząc wrota dwóch zapór (Rur Dam i Urft Dam). W ciągu dwóch tygodni po tym, jak dolina została zalana, Hitler nie pozwolił Rundstedtowi wycofać sił niemieckich za Ren, argumentując to tym, że odwrót opóźni nieuchronną walkę. Führer kazał mu walczyć tam, gdzie stały jego siły.
Gdy woda opadła i amerykańska 9 Armia była w stanie ponownie sforsować Rur 23 lutego, inne siły alianckie były już blisko zachodniego brzegu Renu. Niemcy zapłacili ciężką cenę za wyjście zza fortyfikacji linii Zygfryda; ich dywizje, które pozostały na zachodnim brzegu Renu, zostały rozbite, a 280 tys. żołnierzy trafiło do niewoli. Ich łączne straty na froncie zachodnim od zakończenia kampanii w Normandii sięgnęły już 400 tys. ludzi.
Następstwa.
Alianci sforsowali Ren w czterech miejscach. Pierwsze przejście było dziełem przypadku, kiedy Niemcy z niewyjaśnionych przyczyn nie wysadzili Mostu Ludendorffa w Remagen. Utworzono przyczółek na wschodnim brzegu rzeki.
Gen. Bradley rozkazał gen. George' owi S. Pattonowi, którego 3 Armia walczyła o Palatynat, aby jako pierwszy aliancki generał przekroczył Ren. Jego oddziały zrobiły to w nocy z 22 na 23 marca, przekraczając rzekę pospiesznym atakiem na południe od Moguncji w Oppenheim. Na północy Ren jest jednak dwa razy szerszy, z dużo większą ilością wody niż tam, gdzie przeszedł Patton. Montgomery, dowódca 21 Grupy Armii zdecydował, że można go przekroczyć tylko dzięki starannie przygotowanemu atakowi połączonych sił. W ramach operacji Plunder przekroczył Ren w rejonie Rees i Wesel w nocy z 23 na 24 marca. Plan obejmował największą operację powietrznodesantową w historii, operację Varsity.
W rejonie zgrupowania 6 Grupy Armii, amerykańska 7 Armia zaatakowała nad Renem pomiędzy Mannheim a Wormacją 26 marca. Ostatnie, piąte bojowe sforsowanie Renu, już na o wiele mniejszą skalę, zostało później dokonane przez francuską 1 Armię w Spirze.
Po przekroczeniu Renu alianci szybko wkroczyli w głąb Niemiec. Nie napotkali już zorganizowanego oporu, bo za fortyfikacjami linii Zygfryda i biegnącą za nią ostatnią naturalną przeszkodą, Renem, Niemcy nie mieli już przygotowanych żądnych stanowisk obronnych. 7 maja 1945 r. III Rzesza skapitulowała przed aliantami na froncie zachodnim.

</doc>
<doc id="4651781" url="https://pl.wikipedia.org/wiki?curid=4651781" title="Kolonia (powiat ciechanowski)">
Kolonia (powiat ciechanowski)



</doc>
<doc id="4651792" url="https://pl.wikipedia.org/wiki?curid=4651792" title="Casimiro Florencio Granzow de la Cerda">
Casimiro Florencio Granzow de la Cerda

Casimiro Florencio Granzow de la Cerda, właśc. hiszp. Casimiro Florencio Granzow de la Cerda duque de Parcent (ur. 27 lipca 1895 w Kawęczynie koło Warszawy, zm. 6 września 1968 w Buenos Aires) – przedsiębiorca, publicysta, hiszpański dyplomata.
Życiorys.
Był synem Estanislao (Stanisława) Federico Granzowa i Marii del Pilar de la Cerda y Seco hrabiny de Villar. Jego dziadkiem był Kazimierz Granzow, warszawski budowniczy i przemysłowiec pochodzący ze spolonizowanej rodziny niemieckiej. II księciem Parcentu ("duque de Parcent") został dziedzicząc tytuł po bracie dziadka ze strony matki w roku 1937.
W Hiszpanii ukończył studia prawnicze (uniwersytety w Valladolid i Madrycie). Od ustanowienia w 1919 roku przedstawicielstwa dyplomatycznego Hiszpanii w Polsce był jego pracownikiem honorowym. W 1921 roku otrzymał obywatelstwo hiszpańskie. W 1924 roku został mianowany konsulem honorowym przy Poselstwie Hiszpanii w Warszawie. Po proklamowaniu II Republiki złożył dymisję, a później wyjechał do Hiszpanii, aby wziąć udział w wojnie domowej po stronie frankistowskiej. Po upadku II Republiki i uznaniu przez Polskę nowego rządu hiszpańskiego, w sierpniu 1939 roku otrzymał ponowne mianowanie na stanowisko konsula honorowego w Warszawie. Podczas okupacji niemieckiej pozostał w Polsce, pełniąc funkcje miejscowego reprezentanta hiszpańskich interesów podlegającego ambasadzie w Berlinie. Współpracował w tym czasie z Polskim Czerwonym Krzyżem.
Z Warszawy wyjechał w lipcu 1944 roku, na kilka dni przed wybuchem powstania warszawskiego. Udał się przez Kraków do Pragi, a następnie do Berlina i Lozanny. Po wojnie zamieszkał w Ávili, a później wyjechał do Argentyny i Brazylii, gdzie prowadził działalność gospodarczą.
Został pochowany w grobie rodzinnym w Ávili.
Działalność publicystyczna i raporty dyplomatyczne z okupowanej Warszawy.
W latach 1919–1921 publikował w prasie hiszpańskiej artykuły poświęcone odradzającej się Polsce i sytuacji politycznej w regionie Europy Wschodniej. W 1919 roku wydał w Hiszpanii książkę poświęconą historii Polski zatytułowaną "Polska, jej dawna chwała, jej męczeństwo i jej zmartwychwstanie".
Raporty Granzowa z okresu II wojny światowej, przedstawiające dramatyczną sytuację w okupowanej Polsce i nacechowane propolskim nastawieniem autora, przez ambasadę w Berlinie trafiały do Madrytu, a ich treść poprzez hiszpański MSZ docierała być może także do innych odbiorców, w szczególności do Watykanu. Niektóre z nich zostały opublikowane w Polsce kilkadziesiąt lat po wojnie.
Wkrótce po zakończeniu wojny Granzow, posługując się jako autor tytułem księcia Parcentu, wydał opartą na swoich wojennych doświadczeniach książkę opisującą sytuację w okupowanej Warszawie i – szerzej – w Polsce. Wyszła ona równolegle w języku hiszpańskim w Madrycie, w marcu 1946 roku, i francuskim, kilka miesięcy później w Paryżu, pod tytułem "Dramat Warszawy 1939–1944". Jej polskie wydanie w przekładzie i opracowaniu naukowym Małgorzaty Nalewajko ukazało się w 2016 roku.
Życie prywatne.
W 1919 roku zawarł ślub z Maríą de la Gracia Chaguaceda y Peñarredonda, z którą miał syna Fernanda (1922–2014), III księcia Parcentu.
Odznaczenia.
Został odznaczony hiszpańskim Orderem Izabeli Katolickiej i Orderem Karola III oraz polskim Orderem Odrodzenia Polski.

</doc>
<doc id="4651794" url="https://pl.wikipedia.org/wiki?curid=4651794" title="Celene">
Celene

Celene (łac. "Dioecesis Celenensis") – stolica historycznej diecezji w Hiszpanii, w Galicji, sufragania metropolii Braga. Współczesne miasto Caldas de Reyes. 
Obecnie katolickie biskupstwo tytularne ustanowione przez Pawła VI w 1969.

</doc>
<doc id="4651797" url="https://pl.wikipedia.org/wiki?curid=4651797" title="Ernst Dicke">
Ernst Dicke



</doc>
<doc id="4651798" url="https://pl.wikipedia.org/wiki?curid=4651798" title="Stawy (województwo wielkopolskie)">
Stawy (województwo wielkopolskie)



</doc>
<doc id="4651799" url="https://pl.wikipedia.org/wiki?curid=4651799" title="Sportowe ratownictwo wodne na Światowych Wojskowych Igrzyskach Sportowych 2019 – ratowanie manekina na 50 m mężczyzn">
Sportowe ratownictwo wodne na Światowych Wojskowych Igrzyskach Sportowych 2019 – ratowanie manekina na 50 m mężczyzn

Ratowanie manekina na 50 m mężczyzn – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 20 października 2019 roku na pływalni Wuhan Five Rings Sports Center Natatorium. Złoty medal zdobył Polak Wojciech Kotowski z czasem 29,94 min, ustanawiając rekord Igrzysk wojskowych. Srebro zdobył Hubert Nakielski.
Rekordy.
Przed igrzyskami wojskowymi 2019 obowiązywały następujące rekordy:
Wyniki.
Kwalifikacje.
Wyścig 1.
"Źródło:" 
Wyścig 2.
"Źródło:" 
Wyścig 3.
"Źródło:" 
Finał.
"Źródło:" 

</doc>
<doc id="4651802" url="https://pl.wikipedia.org/wiki?curid=4651802" title="Świat (ujednoznacznienie)">
Świat (ujednoznacznienie)



</doc>
<doc id="4651803" url="https://pl.wikipedia.org/wiki?curid=4651803" title="Dario Rubén Quintana">
Dario Rubén Quintana

Dario Rubén Quintana Muñiz OAR (ur. 4 lutego 1971 w Buenos Aires) – argentyński duchowny katolicki, biskup pomocniczy Mar del Plata w latach 2019-2022, biskup-prałat Cafayate od 2022.
Życiorys.
Święcenia kapłańskie przyjął 17 maja 1997 w zakonie augustianów rekolektów. Pracował głównie w zakonnych parafiach, był także m.in. rektorem Kolegium św. Józefa w San Martin, a także przełożonym zakonnego seminarium.
5 listopada 2019 papież Franciszek mianował go biskupem pomocniczym diecezji Mar del Plata oraz biskupem tytularnym "Bavagaliana". Sakry udzielił mu 28 grudnia 2019 biskup Gabriel Mestre. 
21 kwietnia 2022 papież Franciszek mianował go ordynariuszem prałatury terytorialnej Cafayate.

</doc>
<doc id="4651804" url="https://pl.wikipedia.org/wiki?curid=4651804" title="Krzysztof Wroczyński">
Krzysztof Wroczyński

Krzysztof Wroczyński (ur. 27 lipca 1950 w Warszawie) – polski filozof, doktor habilitowany nauk filozoficznych, profesor Katolickiego Uniwersytetu Lubelskiego.
Życiorys naukowy.
Przebieg pracy zawodowej

</doc>
<doc id="4651812" url="https://pl.wikipedia.org/wiki?curid=4651812" title="Ludwik Turasiewicz">
Ludwik Turasiewicz

Ludwik Andrzej Turasiewicz (ur. 10 lipca 1907, zm. 14 października 1986) – porucznik kawalerii Wojska Polskiego, awansowany przez władze RP na uchodźstwie na stopień majora.
Życiorys.
Urodził się 10 lipca 1907. Był synem Emila. U kresu I wojny światowej w listopadzie 1918 brał udział w obronie Lwowa w ramach wojny polsko-ukraińskiej. W 1919 ukończył I klasę w Wyższym I Realnego Gimnazjum im. Adama Mickiewicza we Lwowie. Ukończył Korpus Kadetów Nr 1 we Lwowie. W Wojsku Polskim został awansowany na stopień podporucznika kawalerii ze starszeństwem z dniem 15 sierpnia 1930. W 1932 był oficerem 2 pułku Strzelców Konnych. Według stanu z marca 1939 w stopniu porucznika pełnił stanowisko zastępcy komendanta zastępcy oficera mobilizacyjnego w 5 pułku Ułanów Zasławskich.
Po wybuchu II wojny światowej i agresji ZSRR na Polskę z 17 września 1939 został aresztowany przez sowietów, a od 1940 w obozu jenieckim NKWD w Griazowcu. Po zawarciu układu Sikorski-Majski z 30 lipca 1941 odzyskał wolność został oficerem Armii Polskiej w ZSRR gen. Władysława Andersa. Był dowódcą II szwadronu w 7 dywizjonie kawalerii (istniejącym na przełomie 1941/1942). Później, w ramach Polskich Sił Zbrojnych w 1942 sprawował stanowisko dowódcy plutonu łączności w 1 pułku Ułanów Krechowieckich. Walczył w bitwie o Monte Cassino.
Po wojnie pozostał na emigracji w Wielkiej Brytanii. Został awansowany przez władze RP na uchodźstwie na stopień majora.
Zmarł 14 października 1986. Został pochowany na cmentarzu Merton and Sutton Joint Cemetery przy Garth Road w Morden (Londyn) 20 października 1986

</doc>
<doc id="4651832" url="https://pl.wikipedia.org/wiki?curid=4651832" title="Nadleśnictwo Browsk">
Nadleśnictwo Browsk

Nadleśnictwo Browsk – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba Nadleśnictwa znajduje się w przysiółku Gruszki, w Guszczewinie w powiecie hajnowskim, w województwie podlaskim. Nadleśnictwo Browsk wchodzi w skład Leśnego Kompleksu Promocyjnego "Puszcza Białowieska".
Nadleśnictwo obejmuje część powiatu hajnowskiego (gminy Hajnówka, Narewka i Narew). Sąsiaduje z Białowieskim Parkiem Narodowym.
Nazwa nadleśnictwa pochodzi od miejscowości Browsk. Po przesunięciu granic w 1945, Browsk znalazł się po stronie sowieckiej (obecnie Białoruś). Mimo to nadleśnictwo zachowało przedwojenną nazwę. Tym samym Browsk jest jedyną miejscowością leżącą poza granicami Polski, która dała nazwę obecnemu polskiemu nadleśnictwu.
Historia.
Nadleśnictwo Browskie powstało w 1919. Jego siedzibą była wieś Gruszki. Przed wojną istniało ponadto Nadleśnictwo Narewka. Po II wojnie światowej z powodu zmiany granic nastąpił nowy podział na nadleśnictwa. Istniały wówczas nadleśnictwa Browsk, Narewka i Lacka Puszcza.
1 stycznia 1972 połączono nadleśnictwa Narewka i Lacka Puszcza w Nadleśnictwo Narewka. 1 stycznia 1973 zostało ono przyłączone do Nadleśnictwa Browsk. 16 lipca 1996 jego powierzchnia uległa zmniejszeniu w wyniku przekazania części lasów do Białowieskiego Parku Narodowego.
Ochrona przyrody.
Na terenie nadleśnictwa znajdują się cztery rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):

</doc>
<doc id="4651834" url="https://pl.wikipedia.org/wiki?curid=4651834" title="Moda (zespół muzyczny)">
Moda (zespół muzyczny)



</doc>
<doc id="4651838" url="https://pl.wikipedia.org/wiki?curid=4651838" title="Endemol Shine">
Endemol Shine



</doc>
<doc id="4651842" url="https://pl.wikipedia.org/wiki?curid=4651842" title="Jordan McLaughlin">
Jordan McLaughlin

 
Jordan McLaughlin (ur. 9 kwietnia 1996 w Pasadenie) – amerykański koszykarz, występujący na pozycji rozgrywającego, obecnie zawodnik Minnesoty Timberwolves, oraz zespołu G-League – Iowa Wolves.
W 2018 reprezentował Brooklyn Nets, podczas rozgrywek letniej ligi NBA w Las Vegas. Rok później wystąpił w barwach Minnesoty Timberwolves.
17 grudnia 2020 zawarł umowę z Minnesotą Timberwolves na występy zarówno w NBA, jak i G-League.

</doc>
<doc id="4651843" url="https://pl.wikipedia.org/wiki?curid=4651843" title="Pierzcha">
Pierzcha

Pierzcha (Perka, Pierzchliński, Pierzchowski, Pirch, Pyrcha, Pyrsza, Flądra, Perka, błędnie Pierzchała) − pomorski herb szlachecki, herb własny rodziny Pierzchów.
Opis herbu.
Znanych jest kilka wariantów tego herbu. Opisy z wykorzystaniem zasad blazonowania. Numeracja pierwszych czterech odmian za Juliuszem Karolem Ostrowskim.
Pierzcha I (Flądra): "W polu czerwonym flądra srebrna (lub szara). Klejnot: nad hełmem w koronie (lub bez) ogon pawi między dwoma kluczami srebrnymi (lub złotymi) w skos i w skos lewy. Labry: czerwone, podbite srebrem."
Pierzcha Ia: "W polu błękitnym flądra srebrna w skos. Klejnot: nad hełmem w koronie ogon pawi, na którym dwa klucze skrzyżowane srebrne. Labry błękitne podbite srebrem."
Pierzcha II (Karaś): "W polu błękitnym karaś (lub karp) srebrny (lub złoty) w skos (lub w pas). Klejnot: nad hełmem na zawoju błękitno-srebrnym ogon pawi, na którym dwa skrzyżowane klucze srebrne (lub złote). Labry: czerwone, podbite srebrem (lub złotem)."
Pierzcha IIa: "W polu błękitnym ze skrajem złotym (lub bez) karaś srebrny w skos. Klejnot: nad hełmem bez korony na trzech piórach pawich dwa skrzyżowane klucze błękitne. Labry: błękitne, podbite srebrem."
Pierzcha IIb: "W polu błękitnym karaś srebrny w skos. Klejnot: nad hełmem w koronie na pęku piór czaplich dwa skrzyżowane klucze srebrne. Labry: błękitne, podbite srebrem."
Pierzcha IIc: "W polu ryba w pas w lewo. Klejnot: nad hełmem w koronie dwa skrzyżowane klucze. Labry. Barwy nieznane."
Pierzcha III: "Tarcza dzielona w słup, w polu prawym, błękitnym, karaś srebrny w skos (lub w słup); w polu lewym, srebrnym, naga kobieta trzymająca za ogon lisa (lub psa) z rybą w pysku (lub bez). Klejnot: nad hełmem w koronie na ogonie pawim dwa skrzyżowane klucze złote. Labry: błękitne, podbite srebrem."
Pierzcha IV: "W polu czerwonym flądra. Klejnot: nad hełmem w koronie na ogonie pawim dwa skrzyżowane klucze złote. Labry: czerwone, podbite srebrem."
Najwcześniejsze wzmianki.
Pierwsze odnotowane wystąpienie herbu w jego podstawowej postaci to odcisk pieczęci Michała Pierzchy (Michel Pirche), ławnika tczewskiego, przyłożony na dokumencie z 8 maja 1594 roku. Dokument przechowywany jest w Archiwum Państwowym w Gdańsku. Barwy tego herbu określono po raz pierwszy na mapie Pomorza Lubinusa z 1618 roku, gdzie pole herbu jest błękitne, zaś ryba leży w skos bardziej przypomina karasia (Herb znany Ostrowskiemu jako Pierzcha II). W takiej wersji herb używany był głównie przez linie rodziny Pierzchów w ziemi słupskiej i lęborskiej. Przyjętą w wersji podstawowej herbu barwę czerwoną pola przekazał jeden z zaginionych dzisiaj rękopisów Dachnowskiego z XVII wieku. Późniejsi polscy heraldycy rękopisu tego nie znali i opisywali herb bez podania barw. Tak uczynili m.in. Kasper Niesiecki ("Korona polska", 1728) i Juliusz Karol Ostrowski ("Księga herbowa rodów polskich", 1897, 1906). Wariant Ia znany jest z witraża z 1899 roku w Sali Rajców ratusza w Lęborku. Opublikowano go w tomie V tzw. "Starego" herbarza Siebmachera. Wariant tego herbu, z dołożonym złotym skrajem (Pierzcha IIa), podany został przez Bagmihla ("Pommersches Wappenbuch", 1847). Wariant IIb należał do gałęzi rodziny noszącej wariant nazwiska Pioch, z miejscowości Półczno. Wymienia go po raz pierwszy Cramer w pracy poświęconej historii ziemi lęborsko-bytowskiej ("Geschichte der Lande Lauenburg und Bütow", 1858). Wariant IIc znany jest z pieczęci Ulricha Lorenza vn Pirch, przyłożonej na dokumencie z 13 marca 1707 roku.
Herb Pierzcha III, nazywany przez Bagmihla kuriozum heraldycznym, był faktycznie używany przez członków rodu Pierzchów w XVII-XVIII wieku. Herb ten miał mieć dodatkowy element w postaci napisu biegnącego dookoła "Pfui Teufel, wie rasen die Flöhe" ("Do diabła, jak te pchły gryzą"). Kobieta przedstawiona w herbie ma wyłuskiwać pchły z ogona lisa. Herb ten miał znajdować się przed końcem XVII wieku w jednym z okien staromiejskiego słupskiego kościoła. Dwa odciski pieczęci z podobnym herbem znane są z dokumentów z 13 marca 1707 roku (ale z innym ustawieniem ryb i bez ogona pawiego w klejnocie).
Wariant IV pochodzi z jednego z "Nowych" wydań Siebmachera, poświęconych szlachcie Galicji i Lodomerii ("Der Adel von Galizien, Lodomerien u. der Bukowina", 1905).
Herbowni.
Pierzcha (Percha, Perchen, Perke, Persch, Pierscha, Pierskow, Piersza, Pierszka, Pierzche, Pierzchliński, Pierzchowski, Pierzka, Pierzkowski, Pioch, Pirch, Pirch von Pioch, Pircha, Pirche, Pirchen, Pirchsche, Pircka, Pirsch, Pirscha, Pirsche, Pirzcha, Pyerscha, Pyrch, Pyrcha, Pyrsche, Pyrsza, błędnie Pieche), także z odmiejscowymi przydomkami Konradzki, Bałdowski, Brodnicki, Pogański, Półczyński i Tuchliński.
Tadeusz Gajl wśród herbownych wymienia także nazwiska Dąbrowski i Kozicki.
Herbu tożsamego z herbem Pierzcha II (ale nad tarczą tylko korona) używał także Jakub Wiczliński (Jacob v. Wyczlinski) z rodu Zielonków. Znamy go z odrysu pieczęci z 1824 roku. Członkowie tego rodu są notowani głównie z herbem Wiczliński. Herb Pierzcha mógł Zielonka-Wiczliński przejąć od jakiejś przodkini wżenionej w jego ród albo użyć po prostu pieczęci przyjacielskiej.
Rodzina Pierzchów.
Znana, zamożna i szeroko rozrodzona pomorska rodzina szlachecka. Jej nazwisko wywodzić się może od słowa "pierzchać" albo "pierszyć" czyli "sypać, prószyć". Istnieją teorie o czeskim pochodzeniu tej rodziny, ale wydaje się, że była to miejscowa, rodzima szlachta. Najdawniej wzmiankowanym członkiem rodu jest Jan Pirich, który w 1335 roku otrzymał wieś Redkowice. Od początku XV wieku istniały dwie linie rodu. Pierwsza w ziemi słupskiej, odnotowana po raz pierwszy w 1417 roku w osobie Gosława Pircha. Druga na Pomorzu Gdańskim, zaś jej pierwszym przedstawicielem jest Piotr Pirch, wymieniony w 1442 roku. W roku 1570 Pierzchowie mieli znaczne dobra na Kociewiu. W XVII i XVIII wieku Pierzchowie licznie służyli wojskowo (nierzadko w wysokich rangach), z linii lęborskiej w wojsku koronnym, zaś z linii słupskiej - w saskim i pruskim.

</doc>
<doc id="4651844" url="https://pl.wikipedia.org/wiki?curid=4651844" title="Cocowa Duża">
Cocowa Duża

 
Cocowa Duża (Cecowa Duża, 274 m n.p.m) – wzgórze w Paśmie Sowińca w Krakowie. Pod względem geograficznym znajduje się w obrębie Pomostu Krakowskiego zaliczanego do makroregionu Bramy Krakowskiej.
Wzgórze położone jest w północno-zachodniej części masywu, na zachodnim krańcu jego głównego grzbietu. Dalej na zachód znajduje się tylko niewybitny pagórek Ukępia (245 m n.p.m), za którym grzbiet przechodzi w niski garb, zwany Cholerzyńskim Działem, łączący Pasmo Sowińca z głównym grzbietem Garbu Tenczyńskiego. Od wschodu Cocowa Duża sąsiaduje z Prochowódką. Wzgórze jest zwornikiem dla krótkiego, północno-zachodniego grzbietu, zakończonego Cocową Małą. Wierzchołek i zbocza Cocowej Dużej są całkowicie bezleśne i zajęte polami uprawnymi. Wschodnie stoki wzgórza trawersuje ulica Głogowiec. 
Przez wzgórze nie prowadzą znakowane szlaki turystyczne. Można się na nie dostać ścieżką od ulicy Głogowiec.

</doc>
<doc id="4651847" url="https://pl.wikipedia.org/wiki?curid=4651847" title="Cecowa Duża">
Cecowa Duża



</doc>
<doc id="4651849" url="https://pl.wikipedia.org/wiki?curid=4651849" title="Cocowa">
Cocowa



</doc>
<doc id="4651851" url="https://pl.wikipedia.org/wiki?curid=4651851" title="Rust Belt">
Rust Belt



</doc>
<doc id="4651853" url="https://pl.wikipedia.org/wiki?curid=4651853" title="Józef Zon">
Józef Zon

Józef Roman Zon (ur. 29 lipca 1948 r. w Starej Wsi k. Limanowej) – polski filozof, doktor habilitowany, pracownik naukowo-dydaktyczny KUL, filozof przyrody.
Życiorys.
Uczęszczał do Liceum Ogólnokształcącego w Limanowej, które ukończył w roku 1966. W 1968 roku rozpoczął studia na Wydziale Filozofii, w sekcji Filozofii Przyrody. W 1973 r. uzyskał magisterium na podstawie pracy: "Wpływ naturalnego promieniowania elektromagnetycznego na człowieka". Doktoryzował się w 1977 r., przedstawiając dysertację: "Bioelektryczny aspekt procesów gerontalnych". Obie prace zostały napisane pod kierunkiem ks. W. Sedlaka. Stopień doktora habilitowanego w zakresie nauk humanistycznych otrzymał w 2000 r. na podstawie rozprawy "Bioplazma oraz plazma fizyczna w bioukładach. Studium przyrodnicze i filozoficzne" (Lublin 2000). 
Od roku 1974 był zatrudniony jako asystent, w 1979-95 adiunkt, a następnie starszy wykładowca w Katedrze Biologii Teoretycznej na Wydziale Filozofii. Odbył kilkumiesięczne staże naukowe na Katholieke Universiteit Leuven (1985,1991,1993). W 1980-81 przebywał na stypendium naukowym Fundacji Kościuszkowskiej w Department of Biophysics w Michigan State University, pod kierunkiem prof. H. Ti Tiena. Od 2003 r. pracował na stanowisku profesora nadzwyczajnego w Katedrze Filozofii Nauk Przyrodniczych. W latach 2003-05 był kierownikiem Sekcji Filozofii Przyrody i Nauk Przyrodniczych, a w latach 2006-08 był dyrektorem Instytutu Filozofii Przyrody i Nauk Przyrodniczych. Był współzałożycielem Fundacji Bioelektroniki im. Włodzimierza Sedlaka, gdzie pełnił funkcje sekretarza, przewodniczącego Rady Naukowej i prezesa Zarządu, a także redagował biuletyn fundacji. Należy do Polskiego Towarzystwa Biofizycznego (od 1978 r.). Jest/był członkiem Towarzystwa Naukowego KUL (od 1978 r.), członkiem Society for Scientific Exploration (1983-2000) i Polskiego Towarzystwa Filozoficznego (od 2005 r.). Był członkiem European BioElectromagnetics Association (1991-92) oraz wchodził w skład zespołu redakcyjnego „Journal of Bioelectricity" (1986-89). W latach 2005-2009 był przewodniczącym Sekcji Filozofii Przyrody i Nauk Przyrodniczych Polskiego Towarzystwa Filozoficznego. Był jednym z założycieli Stowarzyszenia „Nasze Czuby" i redaktorem naczelnym gazety dzielnicowej o tym samym tytule (1990-2010). 
Praca naukowa.
W pracy naukowej podejmuje zagadnienia dotyczące: hipotezy o powiązaniu stanu plazmowego z życiem, bioelektroniki jako dziedziny wiedzy o własnościach elektronicznych składników organizmów i możliwej ich życiowej roli, powiązań elektromagnetyzmu z życiem, ewolucji i ewolucjonizmu oraz ich wymiaru światopoglądowego, a także pseudonauki i paranauki oraz ich związkami z naukami przyrodniczymi i filozofią przyrody. 
Jest autorem publikacji naukowych, m.in.: 
Ponadto jest autorem 13 haseł w Encyklopedii katolickiej oraz 16 haseł w Powszechnej encyklopedii filozofii.

</doc>
<doc id="4651866" url="https://pl.wikipedia.org/wiki?curid=4651866" title="Mitochondrialne kanały jonowe">
Mitochondrialne kanały jonowe

Mitochondrialne kanały jonowe – białka błonowe umożliwiające przepływ jonów przez wewnętrzną i zewnętrzną błonę mitochondrialną, gwarantując prawidłowe funkcjonowanie komórek w warunkach fizjologicznych. Wnętrze mitochondriów, zwane macierzą mitochondrialną otoczone jest dwiema błonami wewnętrzną i zewnętrzną, pomiędzy którymi znajduje się przestrzeń międzybłonowa. Wiedza na temat rozmieszczenia poszczególnych mitochondrialnych kanałów jonowych w tkankach jest bardzo fragmentaryczna, ponieważ wymaga nie tylko danych na temat ekspresji genu kodującego dany kanał, ale także badania dystrybucji subkomórkowej produktu genowego i korelacji tej informacji z aktywnościami kanału obserwowanymi w eksperymentach patch-clamp. Wszystko to jest trudne, zwłaszcza biorąc pod uwagę niski poziom ekspresji i istnienie różnych wariantów splicingu, którego mechanizm importu do mitochondriów nie jest zrozumiały. Zasadniczo wszystkie dotychczas zidentyfikowane mitochondrialne kanały potasowe są odpowiednikami dobrze znanych kanałów błony komórkowej.
Kanały jonowe w zewnętrznej błonie mitochondrialnej:
Kanały jonowe w wewnętrznej błonie mitochondrialnej:

</doc>
<doc id="4651873" url="https://pl.wikipedia.org/wiki?curid=4651873" title="Zagęszczarka stopowa">
Zagęszczarka stopowa

Zagęszczarka stopowa (ubijak, skoczek) – urządzenie do mechanicznego zagęszczania gruntu. Najczęściej wykorzystywane przez ekipy remontowo-budowlane, drogowe oraz brukarskie. Poprzez punktowe uderzenia w powierzchnię gruntu, usuwa z niego cząsteczki wody oraz powietrza, co prowadzi bezpośrednio do jego zagęszczenia. Mały rozmiar doskonale sprawdza się przy pracach w wąskich i niewielkich przestrzeniach. Najczęściej do obsługi maszyny wystarczy jedna osoba.
Zasada działania.
Ubijaki najczęściej wyposażone są w benzynowe silniki spalinowe. Producenci oferują również cięższe maszyny z silnikami diesla oraz akumulatorowe. Moc silnika przekazywana jest poprzez układ ubijający na stopę, która uderzając z wysoką częstotliwością o podłoże, powoduje jego zagęszczenie. Dzięki zastosowaniu sprzęgła odśrodkowego, silnik nie przekazuje na stopę swojej mocy, podczas pracy na wolnych obrotach. Dopiero wraz z ich zwiększeniem, następuje załączenie sprzęgła. Duże znaczenie ma również wybór samego silnika. Silniki benzynowe ważą mniej, są tańsze w eksploatacji i szybciej się rozgrzewają niż w przypadku silników diesla. Na rynku dostępne są również urządzenia zasilane akumulatorowo, które nie emitują spalin i można z nich korzystać w pomieszczeniach o niskiej wentylacji. Ograniczeniem jest natomiast czas pracy na jednym akumulatorze, który wynosi średnio 30 minut.
Charakterystyka pracy.
Ubijaki pozwalają na zagęszczenie podłoża z częstotliwością ok. 500-800 uderzeń na minutę. Im większa częstotliwość, tym lepszy efekt zagęszczenia w pojedynczym przebiegu. Siła odśrodkowa urządzenia określa natomiast energię przekazywaną na podłoże za pośrednictwem stopy ubijaka. W przeciwieństwie do większych zagęszczarek z płytą wibracyjną, energia ubijaka skupia się na mniejszym obszarze. To sprawia, że skoczki lepiej sprawdzą się podczas zagęszczania zwartego gruntu. Z racji swojej charakterystyki pracy, nie sprawdzą się na podłożu sypkim o luźnej konsystencji, np. żwirze.

</doc>
<doc id="4651877" url="https://pl.wikipedia.org/wiki?curid=4651877" title="AU Microscopii">
AU Microscopii

AU Microscopii (Gliese 803) – gwiazda w gwiazdozbiorze Mikroskopu. Jest ona oddalona od Słońca o około 32 lata świetlne. Gwiazdę otacza dysk pyłowy i okrążają planety.
Charakterystyka.
Gwiazda AU Microscopii tworzy układ potrójny z gwiazdą podwójną Gliese 799 AB (AT Microscopii), oddaloną od niej o 1,2 roku świetlnego. Wszystkie trzy składniki są czerwonymi karłami, niewidocznymi dla nieuzbrojonego oka. Należą do rozpraszającej się w przestrzeni gromady gwiazd o wieku i ruchu własnym podobnym do gwiazdy Beta Pictoris.
AU Microscopii należy do typu widmowego M1. Ma jasność w zakresie widzialnym równą zaledwie ok. 2,5–2,9% jasności Słońca, ale uwzględniając promieniowanie podczerwone emituje 0,1 energii wyświecanej przez Słońce. Jest to młoda, aktywna gwiazda rozbłyskowa należąca do zmiennych typu BY Draconis. Jej wiek jest oceniany na 22 miliony lat. Masa tej gwiazdy to około pół masy Słońca, a jej promień jest równy 75% promienia Słońca.
Układ planetarny.
W latach 1980. satelita IRAS zaobserwował nadwyżkę promieniowania podczerwonego z okolic tej gwiazdy, wskazującą na istnienie wokół niej dysku pyłowego. Dysk był fotografowany przez teleskopy Hubble’a i VLT. Zaobserwowano w nim łukowate lub falowe zaburzenia gęstości, niektóre poruszające się z prędkościami przekraczającymi prędkość ucieczki. Jednym z możliwych wyjaśnień ich powstania jest uderzenie silnego rozbłysku gwiazdy w hipotetyczną planetę, które powoduje oderwanie części materii, która następnie oddala się przez dysk.
Istnienie planet okrążających AU Microscopii było podejrzewane na podstawie obserwacji dysku. W 2020 roku, dzięki danym zgromadzonym przez Kosmiczny Teleskop Spitzera oraz teleskop TESS, odkryto dwie planety przechodzące przed tarczą tej gwiazdy. Pierwsza z planet (AU Mic b) ma okres orbitalny równy 8,46 dnia i promień 0,46 promienia Jowisza. Druga planeta jest nieco mniejsza (0,28 ), okrąża gwiazdę w 18,86 dnia. Są to więc obiekty bardzo podobne rozmiarami do Neptuna; ich masy są znane z bardzo dużą niepewnością. W 2023 roku analizy zaburzeń czasu tranzytu tych dwóch planet pozwoliły zweryfikować istnienie trzeciego obiektu w układzie. Według najbardziej prawdopodobnego rozwiązania, jest to planeta o masie bardzo podobnej do masy Ziemi, krążąca pomiędzy dwiema wcześniej znanymi.

</doc>
<doc id="4651878" url="https://pl.wikipedia.org/wiki?curid=4651878" title="Budynek bursy międzyszkolnej we Wrześni">
Budynek bursy międzyszkolnej we Wrześni

 Budynek bursy międzyszkolnej we Wrześni – historyczny budynek oświatowy, położony we Wrześni przy ulicy Słowackiego, na wschód od centrum miasta. Aktualnie pełni rolę bursy dla uczniów wrzesińskich szkół ponadpodstawowych.
Historia.
7 kwietnia 1925 odbyło się zebranie zarządu Towarzystwa Bursy Gimnazjalnej pod przewodnictwem Franciszka Czapskiego z Barda. Tego dnia podjęto decyzje o budowie własnego internatu. Zaapelowano do właścicieli ziemskich i rolników, aby zechcieli zwozić kamienie na plac budowy przy szosie Strzałkowskiej (obecnie ul. Słowackiego). Budowę bursy rozpoczęto w 1926, a oddano do użytku 1 września 1929.

</doc>
<doc id="4651881" url="https://pl.wikipedia.org/wiki?curid=4651881" title="Pomniki przyrody we Wrześni">
Pomniki przyrody we Wrześni

Pomniki przyrody we Wrześni – na terenie Wrześni znajduje się jeden pomnik przyrody, występujący w ewidencji Generalnej Dyrekcji Ochrony Środowiska oraz dwa obiekty, które zwyczajowo są określane jako pomniki przyrody.
Platan wschodni.
Platan wschodni ("Platanus orientalis" L.) rośnie na Opieszynie, w Parku Miejskim im. Dzieci Wrzesińskich, przy głównej alei parku (Aleja Solidarności). Ma 27 metrów wysokości oraz 452 cm obwodu pierśnicy mierzonego na wysokości 144 cm. Drzewu nie nadano nazwy. 
Został uznany za pomnik przyrody 30 listopada 1965 decyzją nr RL VI-5/770/65 Prezydium Wojewódzkiej Rady Narodowej w Poznaniu.
Inne obiekty.
We Wrześni jako pomniki przyrody określane są ponadto obiekty, które nie występują w ewidencji Generalnej Dyrekcji Ochrony Środowiska:

</doc>
<doc id="4651884" url="https://pl.wikipedia.org/wiki?curid=4651884" title="Sportowe ratownictwo wodne na Światowych Wojskowych Igrzyskach Sportowych 2019 – sztafeta z przeszkodami 4 x 50 m mężczyzn">
Sportowe ratownictwo wodne na Światowych Wojskowych Igrzyskach Sportowych 2019 – sztafeta z przeszkodami 4 x 50 m mężczyzn

Sztafeta z przeszkodami 4 x 50 m mężczyzn – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 20 października 2019 roku na pływalni Wuhan Five Rings Sports Center Natatorium. Złoty medal zdobyła sztafeta Chin z czasem 1:34,80, ustanawiając rekord świata, który został również nowym rekordem Igrzysk wojskowych.
Wyniki.
Kwalifikacje.
Wyścig 1.
"Źródło:" .
Wyścig 2.
"Źródło:" .
Finał.
"Źródło:" 

</doc>
<doc id="4651886" url="https://pl.wikipedia.org/wiki?curid=4651886" title="Ósemka (jezioro)">
Ósemka (jezioro)

Ósemka – jezioro wytopiskowe, należące do grupy pięciu jezior Babskich, zlokalizowanych na pograniczu Pojezierza Gnieźnieńskiego i Równiny Wrzesińskiej. Jezioro zlokalizowane jest w części środkowopoznańskiej moreny czołowej i ma powierzchnię 6 hektarów.
Charakterystyka.
Jezioro zostało ukształtowane w wyniku działania lądolodu w czasie stadiału poznańskiego zlodowacenia. Dawniej, wraz z innymi jeziorami Babskimi, było częścią większego akwenu. Jezioro z innymi łączy strumień potocznie nazywany Baba (prawy dopływ Cybiny). Otoczenie stanowi pagórkowaty teren porośnięty borem sosnowym i mieszanym.
Przyroda.
W okolicy jeziora stwierdzono występowanie żmii zygzakowatej.

</doc>
<doc id="4651887" url="https://pl.wikipedia.org/wiki?curid=4651887" title="Kościół św. Kazimierza w Gułtowach">
Kościół św. Kazimierza w Gułtowach

Kościół św. Kazimierza w Gułtowach – zabytkowy drewniany kościół, znajdujący się we wsi Gułtowy, przy ulicy Pałacowej.
Historia.
Pierwszy kościół w tym miejscu był pod wezwaniem św. Wita i Doroty. W 1725 stan techniczny budowli był w złym stanie i w 1738 Marcin Skaławski rozpoczął budowę nowego drewnianego kościoła, którego patronem został św. Kazimierz. Budynek postawiono metodą szachulcową, czyli drewniany szkielet murów wypełniony mieszanką gliny z trocinami. W 1784 Bnińscy odbudowali murowaną kaplicę grobową. 
W 1834 została zbudowana nowa wieża przez Ostrowskich. W 1912 wybudowano murowaną plebanię.
Przy kościele znajduje się kamień upamiętniający Edmunda Maćkowiaka, urodzonego w Gułtowach chórmistrza, kompozytora, w latach 1961–1967 rektora Państwowej Wyższej Szkoły Muzycznej w Poznaniu (obecnej Akademii Muzycznej im. Ignacego Jana Paderewskiego).

</doc>
<doc id="4651888" url="https://pl.wikipedia.org/wiki?curid=4651888" title="Przełamanie Linii Zygfryda">
Przełamanie Linii Zygfryda



</doc>
<doc id="4651891" url="https://pl.wikipedia.org/wiki?curid=4651891" title="Włodzimierz Dłubacz">
Włodzimierz Dłubacz

Włodzimierz Franciszek Dłubacz (ur. 10 kwietnia 1952 w Nowym Sączu) – doktor habilitowany, pracownik naukowo-dydaktyczny Katolickiego Uniwersytetu Lubelskiego Jana Pawła II, filozof klasyczny.
Życiorys.
Magisterium pod tytułem "Zagadnienie pierwszego poruszyciela w filozofii Arystotelesa" obronił w 1979 r. z historii na KUL, promotorem była s. Z.J. Zdybicka. W 1989 r. uzyskał stopień doktora, a w 2003 stopień doktora habilitowanego na podstawie dysertacji "U źródeł koncepcji Absolutu. Od Homera do Platona". Pracuje w Instytucie Filozofii KUL od 1980 r. na stanowisku adiunkta, a od 1992 r. na Wydziale Zamiejscowym Prawa i Nauk o Społeczeństwie KUL w Stalowej Woli. W latach od 2005 do 2015 kierował Katedrą Filozofii Boga oraz Instytutem Socjologii WZPiNoS. Prowadził wykłady na uniwersytecie w Trnawie na Słowacji, w studium filozoficznym w Lewoczy i studium teologicznym we Lwowie. Wykładał również w seminariach duchownych: marianów, werbistów i karmelitów. Był promotorem ponad 260 prac magisterskich, kierował 15 rozpraw doktorskich. Był recenzentem dorobku habilitacyjnego, 7 rozpraw doktorskich i 14 grantów. Organizował i uczestniczył w ok. 160 sympozjach, konferencjach i kongresach krajowych, międzynarodowych oraz światowych.
Zainteresowania.
Do jego zainteresowań naukowych należą takie obszary jak: metafizyka, filozofia Boga i religii, antropologia, filozofia społeczeństwa i polityki.
Dorobek naukowy.
Prowadzone przez niego badania obejmowały zakres filozoficznej teorii Absolutu oraz filozofii społeczeństwa i polityki.
Jest autorem następujących publikacji:
Napisał artykuł "Źródła sekularyzacji" "kultury europejskiej" („"Cywilizacja""; 2012, s. 34-41) oraz hasło do "Encyklopedii filozofii polskiej".
Działalność Naukowa.
Jest inicjatorem i organizatorem "Ogólnopolskich Sympozjów Arystotelesowskich w Kazimierzu Dolnym nad Wisłą", "Sądeckich Spotkań z Filozofią", corocznych "Międzynarodowych Interdyscyplinarnych Seminariów Naukowych" w Starym Sączu (od 2010 r.) oraz był organizatorem i kierownikiem "Studium Filozofii Klasycznej im. św. Tomasza z Akwinu" w Rzeszowie (1997-1999) i Poznaniu (1995-1997). Był członkiem Senatu KUL, jako przedstawiciel niesamodzielnych pracowników nauki. Był redaktorem serii wydawniczej "Les Conferences Parisiennes," założył kwartalnik "Ku Nowej Polsce" i pełnił funkcję redaktora naczelnego w latach od 1996 do 2000. Współzałożyciel i wiceprezes Wszechnicy Chrześcijańsko-Demokratycznej od 1996 r. do 2000 r., w latach 1997-2000 był członkiem Rady Naukowej przy Wielkim Kanclerzu KUL. Później, między 2009 a 2016, był organizatorem i kierownikiem Studium Filozoficzno-Etyczno-Społecznego im. Jana Pawła II przy Polskiej Misji Katolickiej w Paryżu.
Inne.
Był członkiem lubelskiego Komitetu Poparcia Jarosława Kaczyńskiego w przedterminowych wyborach prezydenckich w 2010.
Źródło: "Encyklopedia 100-lecia KUL".

</doc>
<doc id="4651894" url="https://pl.wikipedia.org/wiki?curid=4651894" title="Mount Merritt">
Mount Merritt

Mount Merritt – szczyt w USA, w stanie Montana, w hrabstwie Glacier, położony w północno-wschodniej części Parku Narodowego Glacier w rejonie rzeki Belly River.
Jest to szósty pod względem wysokości szczyt w parku i piąty łańcucha Lewis Range, leżący na wschód od łańcucha głównego, przez który biegnie wododział kontynentalny Ameryki. Na wschód i północ od szczytu rozciąga się duży lodowiec o nazwie "Old Sun Glacier".
Widoki z tej góry są uznawane za najpiękniejsze i najbardziej spektakularne ze wszystkich szczytów w parku narodowym Glacier.

</doc>
<doc id="4651895" url="https://pl.wikipedia.org/wiki?curid=4651895" title="Junkers Ju P.009 (Hubjager)">
Junkers Ju P.009 (Hubjager)

Junkers Ju P.009 – projekt niemieckiego myśliwca przechwytującego o napędzie rakietowym z okresu II wojny światowej.
Historia.
Sytuacja Niemiec w latach 1939–1945 zmieniała się na gorsze podczas kampanii lotniczych Aliantów, którzy razili bombami tereny należące do III Rzeszy. Taka sytuacja doprowadziła do powstania serii przeróżnych projektów samolotów zarówno o napędzie rakietowym, jak i odrzutowym mających na celu w krótkim czasie po wystartowaniu osiągnąć pułap, na którym znajdowała się formacja bombowa nieprzyjaciela. Nadmiar projektów tych maszyn spowodował, że wiele z nich nigdy nie opuściło deski kreślarskiej swoich twórców. Jednym z takich projektów był Junkers P.009, który miał zastąpić „Kometę”, czyli Messerschmitta Me 163. „Kometa” pomimo swoich niebywałych osiągów w postaci szybkości i prędkości wznoszenia miał wiele wad. Główną z nich było paliwo, które miało tendencje do zapalenia i w konsekwencji do wybuchu przy kontakcie z jakimkolwiek ciałem stałym, od drobinki kurzu, która przypadkiem dostała się do baku z paliwem, do konstrukcji maszyny bądź ciała pilota (w przypadku przestrzelenia zbiornika z paliwem). Również płoza pod kadłubem zamiast tradycyjnego podwozia znacząco utrudniała lądowanie czyniąc je groźnym nawet dla doświadczonego pilota Luftwaffe. To wszystko sprawiało, że samolot ten był większym zagrożeniem dla swojego operatora niż bombowców, które miał przechwycić. Junkers po przestudiowaniu podejścia do lądowania „Komety” został zainspirowany do zaprojektowania jego możliwego następcy.
Opis.
Projekt samolotu Junkers Ju P.009 posiadał zhermetyzowany kokpit przystosowany do lotów na dużych wysokościach, który znajdował się na nosie maszyny, wymuszając leżącą pozycje pilota. Dziób maszyny był w całości pokryty przeźroczystym plastikiem znacząco powiększając pole widzenia. Ogon Junkersa był tradycyjny, posiadał on bowiem dwa stateczniki poziome i jeden pionowy. Skrzydła zaś znajdowały się nisko, na poziomie kadłuba samolotu. Napęd maszyny składał się z 10 małych silników rakietowych. Po 6 u góry kadłuba i po 4 na dole, tworząc pierścień. Takie rozwiązanie miało na celu zwiększyć prędkość wznoszenia. Lądowanie miało odbywać się na płozie umieszczonej pod kadłubem. Proponowanym uzbrojeniem były 2 działka MK 108 kal. 30 mm lub 2 karabiny maszynowe MG 151 kal. 20 mm, które mogły być wymieniane według potrzeby. Myśliwiec miał startować z pozycji pionowej, co zmniejszało czas wznoszenia na określony pułap. Ze względu na swoją budowę samolot ten mógłby być przewożony i ustawiany w miejscach, gdzie spodziewano się wrogich nalotów. Poważną wadą Junkersa był limit paliwa, którego starczało na niecałe 6 minut, co przekładało się na możliwość wykonania od jednego do dwóch ataków. 
Nie zrealizowano żadnego egzemplarza – samolot pozostał w fazie projektów.

</doc>
<doc id="4651896" url="https://pl.wikipedia.org/wiki?curid=4651896" title="Maria Parol">
Maria Parol

Maria Parol z domu Kosińska (ur. 31 stycznia 1911 w Horodence, zm. 7 listopada 1986 w Londynie) – podporucznik Wojska Polskiego, działaczka społeczna i polityczna na emigracji.
Życiorys.
Urodziła się Maria Kosińska 31 stycznia 1911 w Horodence. Ukończyła studia na Wydziale Prawa Uniwersytetu Jana Kazimierza we Lwowie z tytułem magistra. Podczas Po wybuchu II wojny światowej i agresji ZSRR na Polskę z 17 września 1939 została aresztowana przez sowietów, wywieziona w głąb ZSRR i przebywała w łagrach. Po odzyskaniu wolności służyła w stopniu podporucznika Pomocniczej Wojskowej Służbie Kobiet (PWSK). W szeregach Polskich Sił Zbrojnych uczestniczyła w kampanii włoskiej w 1944. 
Po wojnie pozostała na emigracji w Wielkiej Brytanii. Początkowo przebywała na farmie w Walii, potem przeniosła się do Londynu, gdzie była zaangażowana w życiu społecznym i politycznym. Zasiadała w Radzie Narodowej Rzeczypospolitej Polskiej z ramienia Niezależnej Grupy Społecznej. Była wiceprzewodniczącą Zjednoczenia Polskiego. Pełniła funkcję generalnego sekretarza Związku Rolników Polskich. Kierowała sekcją imprez w zarządzie Koła Kobiet Żołnierzy PSZ.

</doc>
<doc id="4651898" url="https://pl.wikipedia.org/wiki?curid=4651898" title="Rees (miasto)">
Rees (miasto)



</doc>
<doc id="4651902" url="https://pl.wikipedia.org/wiki?curid=4651902" title="(Marie’s the Name) His Latest Flame">
(Marie’s the Name) His Latest Flame

(Marie’s the Name) His Latest Flame – piosenka Elvisa Presleya z 1961 roku.
Pierwotnie utwór ten został stworzony przez Doca Pomusa i Morta Shumana, a jego pierwszym wykonawcą był Del Shannon. Zamieszczona została w czerwcu 1961 na płycie "Runaway With Del Shannon".
Wersja Presleya okazała się bardziej udana i zyskała większą popularność. Piosenka dotarła do 4. miejsca na prestiżowej liście Billboard Hot 100 i znalazła się na 1. miejscu brytyjskiej listy singli, będąc na szczycie tej listy przez 4 kolejne tygodnie.

</doc>
<doc id="4651915" url="https://pl.wikipedia.org/wiki?curid=4651915" title="Pascale Boyer">
Pascale Boyer

Pascale Boyer (ur. 28 września 1965 w Saint-Mandé) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Alp Wysokich.

</doc>
<doc id="4651917" url="https://pl.wikipedia.org/wiki?curid=4651917" title="Kotolnica (szczyt)">
Kotolnica (szczyt)

Kotolnica (869 m) – szczyt w Wielkiej Fatrze na Słowacji. Wznosi się w jej części zwanej Szypską Fatrą, pomiędzy szczytami Žiar (904 m) i Tlstá hora (1063 m).
Kotolnica to niewielkie, ale wyraźne wzniesienie w grzbiecie łączącym Žiar i Tlstą horę. Porasta ją las. Na zachodnich stokach Kotolnicy znajdują się łąki i zabudowania osady Studničná będącej częścią wsi Komjatná. Stoki wschodnie opadają do doliny potoku Likavka (Likavčanka).
Nazwa "kotelnica" ( "kotolnica") spotykana jest w wielu miejscach w Karpatach. Pochodzi od gwarowego słowa "kotelnica", które ma dwa znaczenia: 1) kotlina lub inna depresja w terenie; 2) miejsce kocenia się (i zimowania) owiec.

</doc>
<doc id="4651919" url="https://pl.wikipedia.org/wiki?curid=4651919" title="Starzenie komórkowe">
Starzenie komórkowe

Starzenie komórkowe (ang. senescence) definiuje się jako stałe zatrzymanie komórki w cyklu komórkowym, który występuje w proliferujących komórkach poddanych stresowi.
Wyróżniamy dwa rodzaje starzenia komórkowego: replikacyjne oraz przyspieszone. Starzenie replikacyjne wynika z wyczerpania limitu podziałowego, a za jego przyczynę odpowiedzialne jest skracanie się telomerów, do którego dochodzi w trakcie podziałów komórkowych. Do starzenia przyspieszonego, SIPS (ang. stress-induced premature senescence), dochodzi podczas narażenia komórek na stres oksydacyjny, onkogeny lub podczas oddziaływania DNA komórki z substancjami go uszkadzającymi. Efekt ten obserwowany jest zarówno w komórkach prawidłowych narażonych na stres jak i w komórkach nowotworowych, które były poddane działaniu chemioterapeutyków. W obu przypadkach starzenia się komórek dochodzi do uszkodzenia DNA, co prowadzi do aktywacji ścieżki DDR (ang. DNA damage response).
Starzenie komórkowe jest skorelowane z różnymi schorzeniami wieku podeszłego tzn. chorobą Alzheimera i Parkinsona, zaćmą, jaskrą, chorobami układu krążenia (miażdżycą, nadciśnieniem), przewlekłą obturacyjną chorobą płuc (POChP), idiopatycznym włóknieniu płuc, oraz cukrzycą typu II, a także chorobami nowotworowymi. Wyniki badań z ostatnich kilku lat świadczą o tym, że starzenie komórkowe jest odpowiedzialne za starzenie się organizmu .
Markery starzenia komórkowego:

</doc>
<doc id="4651920" url="https://pl.wikipedia.org/wiki?curid=4651920" title="Kotolnica (869 m)">
Kotolnica (869 m)



</doc>
<doc id="4651930" url="https://pl.wikipedia.org/wiki?curid=4651930" title="SEAT Fura">
SEAT Fura

SEAT Fura – samochód osobowy segmentu B produkowany przez hiszpański koncern SEAT od 1981 do 1986 roku. Bazował na Fiacie 127, który był produkowany przez SEATa na licencji od 1972 roku. Gdy licencja wygasła, SEAT był zmuszony stworzyć nowy samochód z własną nazwą, który został zaprezentowany pod koniec 1981 roku. Fura był dostępny jako 3- i 5-drzwiowy hatchback, innych wersji nadwoziowych Fiata 127 nie kontynuowano. Nie był również nigdy wykorzystany silnik z Fiata 127 o pojemności 1010 cm³, jednakże została zaadaptowana 5-biegowa manualna skrzynia biegów.
Fura Dos.
W 1983 roku przeprowadzono modernizację i zaprezentowano model Fura Dos. Zmiany były kosmetyczne, zmniejszono reflektory i kierunkowskazy. Gdy w 1984 roku zaprezentowano SEATa Ibizę, Fura stał się modelem zbędnym w gamie hiszpańskiego producenta. Przez krótki czas oba modele konkurowały ze sobą, a w 1986 zaprzestano produkcji Furo.
Fura Crono.
Na początku 1982 roku zaprezentowano sportową odmianę Fura Crono. Auto różniło się dodatkowymi spoilerami z przodu i z tyłu pojazdu, lampami przeciwmgłowymi i unikalnymi felgami aluminiowymi o średnicy 13". Samochód napędzał czterocylindrowy silnik o pojemności 1438 cm³ i mocy 75 KM, pochodzący z Fiata 124. Rozpędzał auto do 100 km/h w 10,8 s, a prędkość maksymalna wynosiła 160 km/h.
Fura Crono był wykorzystywany w rajdach Copa Fura w latach 1983-1985. Samochody były przygotowane przez włoską firmę Abarth. Silniki miały 90 KM.

</doc>
<doc id="4651935" url="https://pl.wikipedia.org/wiki?curid=4651935" title="Anne Brugnera">
Anne Brugnera

Anne Brugnera (ur. 28 listopada 1970 w Wersalu) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Rodan.

</doc>
<doc id="4651941" url="https://pl.wikipedia.org/wiki?curid=4651941" title="Ludwik Kordas">
Ludwik Kordas

Ludwik Kordas (ur. 1911, zm. 6 września 1986) – major Wojska Polskiego, awansowany przez władze RP na uchodźstwie na stopień podpułkownika.
Życiorys.
Urodził się w 1911, w rodzinie Józefa i Feliksy z Wnuków (1888–1968). Był bratem Stanisławy po mężu Olędzkiej (1908–1978), Mariana (1914–2008) i Henryka (1921–1943). Został oficerem Wojska Polskiego II RP. W stopniu podporucznika był dowódcą II plutonu na Dywizyjnym Kursie Podchorążych Rezerwy (1937/1938) przy 4 pułku piechoty Legionów w Kielcach. Według stanu z marca 1939 w stopniu porucznika pełnił stanowisko dowódcy plutonu w I batalionie 6 pułku piechoty Legionów. Po wybuchu II wojny światowej i agresji ZSRR na Polskę z 17 września 1939 został aresztowany przez Sowietów, a od 1940 w obozu jenieckim NKWD w Griazowcu. Po zawarciu układu Sikorski-Majski z 30 lipca 1941 odzyskał wolność. Wstąpił do Armii Polskiej w ZSRR, pełnił funkcję oficera operacyjnego w Oddziale III. Później był oficerem Polskich Sił Zbrojnych. W 1944 uczestniczył w bitwie o Monte Cassino na stanowisku dowódcy 1 kompanii 18 Lwowskiego batalionu strzelców. Od 24 grudnia 1944 do sierpnia 1945 w stopniu kapitana, a następnie majora sprawował stanowisko dowódcy 17 Lwowskiego batalionu strzelców. Wówczas na początku stycznia 1945 został ranny pod Vezzone.
Po wojnie pozostał na emigracji w Wielkiej Brytanii. Do końca życia pozostawał w stopniu podpułkownika.
Zmarł 6 września 1986. Pochowany na Southern Cemetery w Chorlton-cum-Hardy (Manchster).

</doc>
<doc id="4651942" url="https://pl.wikipedia.org/wiki?curid=4651942" title="Tlstá hora (1063 m)">
Tlstá hora (1063 m)

Tlstá hora – szczyt w Wielkiej Fatrze na Słowacji. Wznosi się w jej części zwanej Szypską Fatrą. Różne źródła podają różną wysokość: 1063 m na mapie Tatraplanu i na wersji OTMH internetowej mapy Słowacji, lub 1075 na wersji SHOcart tej samej mapy.
Tlstá hora znajduje się pomiędzy szczytami Klzká hora (1115 m) i Kotolnica (869 m). W dolnej części stoków północno-zachodnich znajduje się osada Studničná będąca częścią wsi Komjatná. Stoki zachodnie opadają do dolinki wcinającej się w północne stoki przełęczy Sedlo pod Radičinou. Stoki wschodnie opadają do doliny potoku Likavka (Likavčanka).
Tlstá hora jest porośnięta lasem, bezleśne są tylko dolne części jej stoków. W partiach szczytowych znajdują się wapienne wychodnie. Przez Tlstą hore nie prowadzi żaden znakowany szlak turystyczny, ale stokami wschodnimi na wysokości około 810-860 m biegnie droga leśna.

</doc>
<doc id="4651943" url="https://pl.wikipedia.org/wiki?curid=4651943" title="Bulunkul">
Bulunkul

Bulunkul (tadż. Булункӯл) – jezioro w Tadżykistanie, w Górskim Badachszanie, położone w Pamirze. 
Bulunkul leży na wysokości 3734 m n.p.m., a jego powierzchnia wynosi 3,4 km². BirdLife International uznaje obszar Bulunkul, wraz z jeziorem Jaszilkul, za ostoję ptaków IBA.
W pobliżu jeziora znajduje się miejscowość o tej samej nazwie.

</doc>
<doc id="4651944" url="https://pl.wikipedia.org/wiki?curid=4651944" title="Miroslava Partlová">
Miroslava Partlová

Miroslava „Mirka” Partlová (ur. 2 kwietnia 1985 w Malackach) – słowacka aktorka teatralna i telewizyjna.
Życiorys.
Kształciła się w Konserwatorium w Bratysławie na wydziale muzyczno-dramatycznym. Jako aktorka teatralna debiutowała w teatrze Nová scéna, później występowała w Słowackim Teatrze Narodowym. Zagrała w kilku produkcjach, przede wszystkim w musicalach ("Hamlet", "Painted on Glass", "West Side Story", "Fountain for Zuzana"). Obecnie (2015) jest znana jako Angie z serialu "Panelák".

</doc>
<doc id="4651949" url="https://pl.wikipedia.org/wiki?curid=4651949" title="Wojciech Hyciek">
Wojciech Hyciek

Wojciech Hyciek (ur. 1818 w Bystrej, pow. myślenicki, zm. 1877 w Oświęcimiu) – lekarz, poseł do Sejmu Konstytucyjnego w Kromieryżu.
Urodził się w rodzinie chłopskiej. Ukończył medycynę na uniwersytecie w Peszcie (obecnie Budapeszt), gdzie w 1842 otrzymał doktorat nauk medycznych. Następnie pracował jako lekarz w Żywcu (1842–1849) a potem w Oświęcimiu (1850–1877).
Aktywny politycznie w okresie Wiosny Ludów. Poseł do Sejmu Konstytucyjnego w Wiedniu i Kromieryżu (10 lipca 1848 – 7 marca 1849), wybrany w galicyjskim okręgu wyborczym Żywiec. W parlamencie należał do „Stowarzyszenia” skupiającego demokratycznych posłów polskich. W latach 1867–1877 był radnym miasta Oświęcimia.

</doc>
<doc id="4651951" url="https://pl.wikipedia.org/wiki?curid=4651951" title="Klzká hora">
Klzká hora

Klzká hora (1115 m) – szczyt w Wielkiej Fatrze na Słowacji. Wznosi się w jej części zwanej Szypską Fatrą po południowej stronie osady Studničná będącej częścią wsi Komjatná.
Klzká hora znajduje się pomiędzy szczytem Tlstá hora (1065 m) i przełęczą Sedlo pod Radičinou, oddzielającą ją od szczytu Radičiná (1127 m). Stoki północno-zachodnie opadają do dolinki wcinającej się w północne stoki przełęczy Sedlo pod Radičinou. Stoki południowo-wschodnie opadają do doliny potoku Likavka (Likavčanka).
Klzká hora jest porośnięta lasem, bezleśna jest tylko dolna część jej południowo-wschodnich stoków (tzw. Dúbravice). W partiach szczytowych i na południowo-wschodnich stokach znajdują się liczne wapienne wychodnie. Nie prowadzi przez nią żaden znakowany szlak turystyczny.

</doc>
<doc id="4651952" url="https://pl.wikipedia.org/wiki?curid=4651952" title="Hiszpanizm">
Hiszpanizm

Hiszpanizm – element językowy zapożyczony z języka hiszpańskiego, wprowadzony na grunt innego języka. Może być pochodzenia kastylijskiego (np. "corrida") lub latynoamerykańskiego (np. "tortilla"). Hiszpanizmy mogą służyć oddaniu realiów świata hiszpańskojęzycznego lub nadaniu wypowiedzi szczególnego zabarwienia. Język hiszpański pośredniczył przy rozprzestrzenianiu słownictwa indiańskiego.

</doc>
<doc id="4651954" url="https://pl.wikipedia.org/wiki?curid=4651954" title="Czesława Rosik-Dulewska">
Czesława Rosik-Dulewska

Czesława Rosik-Dulewska (ur. 12 października 1949) – polska profesor nauk rolniczych (dyscyplina: ochrona i kształtowanie środowiska naturalnego). Specjalizuje się również w zagadnieniach z zakresu inżynierii środowiska (nauki techniczne), głównie w ochronie powierzchni Ziemi, w tym m.in. w technologiach stosowanych w gospodarce odpadami, odzysku niekonwencjonalnych nośników energii, w tym ciepła odpadowego z procesów technologicznych. Zaprojektowała i opatentowała pierwszą w Polsce wielkoskalową instalację do odzysku ciepła odpadowego z energetyki. 
Kariera naukowa.
Członek korespondent Wydziału IV Nauk Technicznych Polskiej Akademii Nauk od 2016 roku. Dyrektor Instytutu Podstaw Inżynierii Środowiska (IPIŚ) PAN w Zabrzu w latach 2001–2012, Kierownik Katedry Ochrony Powierzchni Ziemi na Wydziale Przyrodniczo-Technicznym Uniwersytetu Opolskiego od 2002 roku. Od 2019 roku pełni funkcję zastępcy przewodniczącego Rady Kuratorów Wydziału IV PAN, ponadto m.in. członek Komisji Rewizyjnej PAN i Prezydium Oddziału PAN w Katowicach. 
Od 1996 członek Komitetu Inżynierii Środowiska PAN, w kadencji 2007-2015 była jego przewodniczącą, w pozostałych kadencjach i obecnej (2016-2019) członek Prezydium. Członek i przewodnicząca ośmiu rad naukowych, w tym czterech Instytutów PAN: Instytutu Podstaw Inżynierii Środowiska PAN w Zabrzu, Instytutu Gospodarki Surowcami Mineralnymi i Energią PAN w Krakowie, Instytutu Mechaniki Górotworu PAN, Instytutu Maszyn Przepływowych im. Roberta Szewalskiego PAN, Głównego Instytutu Górnictwa i Instytutu Ekologii Terenów Poprzemysłowych. Ponadto była przedstawicielem PAN w: Komitecie Narodowym do spraw współpracy z Euro-CASE w kadencji 2015-2018, Standing Committee for Life, Earth and Environmental Science (LESC) w European Science Foundation do 2014, Międzyresortowym Komitecie Sterującym (Biała Księga Komisji Europejskiej, sektorowe strategie adaptacji do zmian klimatu do 2016), Komitecie Narodowym do spraw współpracy z Europejską Fundacją Nauki 2011-2014 (Prezes PAN). Była także m.in. członkiem Zespołu do spraw rozwoju Bazy Ekspertów Narodowego Centrum Badań i Rozwoju (dwie kadencje – do 2018), Zespołu Interdyscyplinarnego do spraw Programu Wspierania Infrastruktury Badawczej w ramach Funduszu Nauki i Technologii Polskiej (powołana rozporządzeniem Ministra Nauki i Szkolnictwa Wyższego do 2017). Była powoływana również do wielu innych gremiów naukowych, w tym do paneli eksperckich w Narodowym Centrum Nauki, Narodowego Centrum Badań i Rozwoju, a także Polskiej Komisji Akredytacyjnej. 
Jest członkiem siedmiu redakcji naukowych czasopism o zasięgu międzynarodowym oraz Redaktor Naczelną „Archives of Environmental Protection” (w bazie Journal Citation Reports) i serii monografii "Prace i Studia", wydawanych przez IPIŚ PAN. 
Doktorat w specjalizacji rekultywacja terenów poprzemysłowych obroniła w 1980 roku, habilitację uzyskała w 1993. Tytuł profesora nauk rolniczych nadano jej w 1999 roku, a stanowisko profesora zwyczajnego otrzymała w 2002.
Wybrane prace i publikacje naukowe.
Dorobek naukowy Czesławy Rosik-Dulewskiej obejmuje ponad 270 prac i oryginalnych artykułów naukowych, w tym 13 monografii których jest autorką lub współautorką. Jej książka "Podstawy gospodarki odpadami" wydana przez PWN ma 6 wydań (+ dodruki), a każde wydanie uaktualniano w ok. 30%.
Nagrody i wyróżnienia.
Uhonorowana m.in.:

</doc>
<doc id="4651956" url="https://pl.wikipedia.org/wiki?curid=4651956" title="Tlstá hora">
Tlstá hora



</doc>
<doc id="4651958" url="https://pl.wikipedia.org/wiki?curid=4651958" title="Tadżycki Państwowy Uniwersytet Medyczny im. Awicenny">
Tadżycki Państwowy Uniwersytet Medyczny im. Awicenny

Tadżycki Państwowy Uniwersytet Medyczny im. Awicenny (tadż. "Донишгоҳи давлатии тиббии Тоҷикистон ба номи Абӯалӣ ибни Сино", ros. Таджикский государственный медицинский университет) – tadżycka publiczna szkoła wyższa funkcjonująca w Duszanbe. 
Poprzednikiem uczelni był Instytut Medyczny założony w 1933 roku, funkcjonował on przez dwa lata, po czym został zamknięty ze względu na brak odpowiednich warunków, zwłaszcza ubogą bazę materiałową i techniczną. W 1935 roku, studenci zostali przeniesieni na Taszkiencki Instytut Medyczny. W 1939 Instytut Medyczny został uruchomiony ponownie. 
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4651959" url="https://pl.wikipedia.org/wiki?curid=4651959" title="Émilie Chalas">
Émilie Chalas

Émilie Chalas (ur. 18 października 1977 w Échirolles) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Isère.

</doc>
<doc id="4651960" url="https://pl.wikipedia.org/wiki?curid=4651960" title="Tadżycki Instytut Medyczny">
Tadżycki Instytut Medyczny



</doc>
<doc id="4651963" url="https://pl.wikipedia.org/wiki?curid=4651963" title="Plata">
Plata

Plata (Plat, Platen, Ostoja odmienny, Ostoja Pruska odmienny) − herb szlachecki, używany przez rodzinę osiadłą na Kaszubach. Herb własny rodziny Plata. Odmiana herbu Ostoja lub Ostoja Pruska.
Opis herbu.
Opis z wykorzystaniem klasycznych zasad blazonowania:
"W polu błękitnym dwa półksiężyce złote rogami od siebie w prawo i lewo, nad nimi takaż gwiazda. Klejnot: nad hełmem w koronie półksiężyc złoty z takąż gwiazdą między rogami. Labry błękitne, podbite złotem."
Najwcześniejsze wzmianki.
Pieczęć prawdopodobnie z tym herbem przyłożył w 1569 roku Baltazar Plata, jednakże w miejsce gwiazdy w herbie była jakby gałka lub jabłko. Różnica może wynikać z zatarcia wizerunku pieczętnego. Informacje o herbie przekazał jako pierwszy Jan Karol Dachnowski około 1620 roku, pisząc że rodzina Platów posługiwała się herbem jak Lniscy ale z innym klejnotem. Informacja Dachnowskego jest nieprecyzyjna, zaś opis herbu nie zgadza się z rysunkiem. Skutkiem tego powstał błąd polegający na utożsamieniu herbu Plata z różniącym się klejnotem herbem Lniskich oraz postulat o pokrewieństwie tych rodzin. Błąd ten powielił m.in. Kasper Niesiecki ("Korona polska", 1728).
Zdawkowy opis herbu Platów zamieszczony przez Uruskiego, stwierdzający, że jest to Ostoja z Leliwą w klejnocie, zaowocował błędną rekonstrukcją herbu opublikowaną przez Tadeusza Gajla.
Herbowni.
Plata (Plat, Plate, Platen, Platowski) także z nazwiskami odmiejscowymi Lotyński (Łotyński), Stawicki, Przechlewski.
Rodzina Plata.
Drobnoszlachecka rodzina z powiatu człuchowskiego. Jej nazwisko pochodzić ma od słowa "platt" - "płaski". Jej najdawniej wzmiankowanym członkiem mógł być Jurgen Plate Wietanski, występujący 29 maja 1491. Wojciech i Filip Platowie byli w 1526 roku współwłaścicielami Konarzyn, utraconych w II połowie XVII wieku. W roku 1570 mieli też część wsi Lotyń, od której mieli przyjmować odmiejscowe nazwisko Lotyński. W I ćwierci XVII wieku Platowie mieli też posiadać część w Stawiskach koło Kościerzyny oraz w Przechlewie od których również rzekomo przyjmowali nazwisko odmiejscowe. W roku 1648 Michał Plata był właścicielem wsi Sumin i Zalesie. Wsie te wyszły z rąk rodu w 1718 roku. W XVIII wieku w związku z utratą części dóbr, niektórzy członkowie rodu mogli zostać zdegradowani do warstwy chłopskiej. Nazwisko Plata w różnych formach jest w użyciu w Polsce do dzisiaj.

</doc>
<doc id="4651964" url="https://pl.wikipedia.org/wiki?curid=4651964" title="Mistrzostwa Europy w Lekkoatletyce 1974 – trójskok mężczyzn">
Mistrzostwa Europy w Lekkoatletyce 1974 – trójskok mężczyzn

Trójskok mężczyzn był jedną z konkurencji rozgrywanych podczas XI mistrzostw Europy w Rzymie. Rozegrano od razu finał 8 września 1974 roku. Zwycięzcą tej konkurencji został reprezentant Związku Radzieckiego Wiktor Saniejew. W rywalizacji wzięło udział piętnastu zawodników z dziesięciu reprezentacji.

</doc>
<doc id="4651967" url="https://pl.wikipedia.org/wiki?curid=4651967" title="Bernard Mendlik">
Bernard Mendlik

Bernard Mendlik (ur. 8 lipca 1966 w Chodzieży) – polski dyrygent, dr hab, profesor zwyczajny i dziekan Wydziału Edukacji Muzycznej Uniwersytetu Kazimierza Wielkiego w Bydgoszczy.
Życiorys.
Odbył studia w Wyższej Szkole Pedagogicznej w Bydgoszczy, oraz Akademii Muzycznej im. Feliksa Nowowiejskiego w Bydgoszczy, a także jest absolwentem studiów MBA Wydziału Finansów i Zarządzania Wyższej Szkoły Bankowej w Gdańsku. Obronił pracę doktorską, następnie w 2006 otrzymał habilitację. 19 lutego 2014 nadano mu tytuł profesora w zakresie sztuk muzycznych.
Piastuje stanowisko profesora zwyczajnego i dziekana na Wydziale Edukacji Muzycznej Uniwersytetu Kazimierza Wielkiego w Bydgoszczy.

</doc>
<doc id="4651969" url="https://pl.wikipedia.org/wiki?curid=4651969" title="Einar Haugen">
Einar Haugen

Einar Haugen (ur. 19 kwietnia 1906, zm. 20 czerwca 1994) – amerykański językoznawca i socjolingwista. 
W roku 1953 opublikował dwutomową pracę "The Norwegian Language in America", będącą jednym z najobszerniejszych opracowań z zakresu badań nad kontaktami językowymi i dwujęzycznością. W 1956 opublikował pracę "Bilingualism in the Americas", gdzie wyłożył podstawy teoretyczne i metodologiczne do badań kontaktów językowych. Działalność Haugena reprezentuje początek amerykańskiej socjolingwistyki. Publikując pracę "Language Conflict and Language Planning in Norway", zapoczątkował rozwój studiów nad planowaniem językowym. Oprócz publikacji z dziedziny socjolingwistyki, Haugen miał w swoim dorobku badania z dziedziny fonemiki i prozodii. Był wiodącym przedstawicielem strukturalizmu.
Wprowadził do lingwistyki pojęcie schizoglosji i planowania językowego.

</doc>
<doc id="4651970" url="https://pl.wikipedia.org/wiki?curid=4651970" title="Nadleśnictwo Hajnówka">
Nadleśnictwo Hajnówka

Nadleśnictwo Hajnówka – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba Nadleśnictwa znajduje się w Hajnówce w powiecie hajnowskim, w województwie podlaskim. Nadleśnictwo Hajnówka wchodzi w skład Leśnego Kompleksu Promocyjnego "Puszcza Białowieska".
Nadleśnictwo obejmuje część powiatu hajnowskiego (gminy Hajnówka i Dubicze Cerkiewne).
Historia.
Nadleśnictwa Hajnówka, Leśna i Starzyna powstawały od 1856. W 1973 zostały one połączone w jedno Nadleśnictwo Hajnówka.
Ochrona przyrody.
Na terenie nadleśnictwa znajduje się trzynaście rezerwatów przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="4651972" url="https://pl.wikipedia.org/wiki?curid=4651972" title="Sandra Marsaud">
Sandra Marsaud

Sandra Marsaud (ur. 2 stycznia 1974 w Périgueux) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Charente.

</doc>
<doc id="4651974" url="https://pl.wikipedia.org/wiki?curid=4651974" title="Kościół Trójcy Świętej w Bierawie">
Kościół Trójcy Świętej w Bierawie

Kościół Trójcy Świętej – rzymskokatolicki kościół parafialny należący do parafii pod tym samym wezwaniem (dekanat Kędzierzyn diecezji opolskiej).
Historia.
Obecna świątynia została wzniesiona w stylu późnorenesansowym, w drugiej połowie XVI wieku i ufundowana została przez Piotra Dluhomila. Była to świątynia ewangelicka. Na początku XVII wieku została rozbudowana o wieżę, natomiast w XVIII wieku o kaplicę znajdującą się od strony północnej. W XVIII wieku budowla należała już do katolików, był to kościół filialny parafii w Starym Koźlu, natomiast w 1915 roku zyskała rangę kościoła parafialnego. Wieżę i wieżyczkę schodową pokrywa dekoracja sgraffitowa powstała po 1614 roku, remontowana w latach 1923, 1952 i 1974. Jesienią 1999 roku została wyremontowana cała wieża. Dach hełmowy został pokryty nową blachą miedzianą, został zamontowany nowy krzyż, natomiast na ścianach została odtworzona dekoracja sgraffitowa z tym samym ornamentem. Podczas remontu zostały odnalezione w kuli pod krzyżem stare dokumenty, które po skopiowaniu razem z nowymi, aktualnymi zostały ponownie umieszczone na wcześniejszym miejscu.

</doc>
<doc id="4651975" url="https://pl.wikipedia.org/wiki?curid=4651975" title="Nadleśnictwo Białowieża">
Nadleśnictwo Białowieża

Nadleśnictwo Białowieża – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba Nadleśnictwa znajduje się w Białowieży w powiecie hajnowskim, w województwie podlaskim. Nadleśnictwo Hajnówka wchodzi w skład Leśnego Kompleksu Promocyjnego "Puszcza Białowieska".
Nadleśnictwo obejmuje część powiatu hajnowskiego (gmina Białowieża). Sąsiaduje z Białowieskim Parkiem Narodowym.
Historia.
Historia leśnictwa białowieskiego sięga XVI w. Nadleśnictwo Królewskie z siedzibą w Białowieży powstało w czasach carskich i utrzymane zostało po odzyskaniu przez Polskę niepodległości. Później zmieniło nazwę na obecną.
Ochrona przyrody.
Na terenie nadleśnictwa znajduje się siedem rezerwatów przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="4651976" url="https://pl.wikipedia.org/wiki?curid=4651976" title="Ituango">
Ituango

Ituango – miasto w Kolumbii, w departamencie Antioquia.

</doc>
<doc id="4651982" url="https://pl.wikipedia.org/wiki?curid=4651982" title="Jardín">
Jardín

Jardín – miasto w Kolumbii, w departamencie Antioquia.

</doc>
<doc id="4651983" url="https://pl.wikipedia.org/wiki?curid=4651983" title="Jericó">
Jericó

Jericó – miasto w Kolumbii, w departamencie Antioquia.

</doc>
<doc id="4651987" url="https://pl.wikipedia.org/wiki?curid=4651987" title="La Ceja">
La Ceja

La Ceja – miasto w Kolumbii, w departamencie Antioquia.

</doc>
<doc id="4651988" url="https://pl.wikipedia.org/wiki?curid=4651988" title="Quintus Petillius Cerialis">
Quintus Petillius Cerialis



</doc>
<doc id="4651992" url="https://pl.wikipedia.org/wiki?curid=4651992" title="La Estrella">
La Estrella



</doc>
<doc id="4652000" url="https://pl.wikipedia.org/wiki?curid=4652000" title="La Estrella (Kolumbia)">
La Estrella (Kolumbia)

La Estrella – miasto w Kolumbii, w departamencie Antioquia.

</doc>
<doc id="4652001" url="https://pl.wikipedia.org/wiki?curid=4652001" title="La Pintada (Kolumbia)">
La Pintada (Kolumbia)

La Pintada – miasto w Kolumbii, w departamencie Antioquia.

</doc>
<doc id="4652003" url="https://pl.wikipedia.org/wiki?curid=4652003" title="Rosina Lippi-Green">
Rosina Lippi-Green

Rosina Lippi-Green (ur. 14 stycznia 1956 w Chicago) – amerykańska pisarka i językoznawczyni. Pod pseudonimem Sara Donati pisze beletrystykę historyczną. Autorka powieści "Homestead".
W dziedzinie socjolingwistyki zajmowała się problematyką dyskryminacji językowej, stereotypów językowych i wpływem cech własnego języka (akcentu, dialektu) na funkcjonowanie w społeczeństwie. Jest autorką istotnej publikacji "English with an Accent: Language, Ideology, and Discrimination in the United States".

</doc>
<doc id="4652004" url="https://pl.wikipedia.org/wiki?curid=4652004" title="Rosina Lippi">
Rosina Lippi



</doc>
<doc id="4652005" url="https://pl.wikipedia.org/wiki?curid=4652005" title="Sara Donati">
Sara Donati



</doc>
<doc id="4652006" url="https://pl.wikipedia.org/wiki?curid=4652006" title="Nadleśnictwo Bielsk">
Nadleśnictwo Bielsk

Nadleśnictwo Bielsk – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba Nadleśnictwa znajduje się w Bielsku Podlaskim w powiecie bielskim, w województwie podlaskim.
Nadleśnictwo obejmuje część powiatów bielskiego, białostockiego i hajnowskiego.
Historia.
Historia leśnictwa bielskiego sięga XVI w. Nadleśnictwo Bielsk powstało w 1918. Po II wojnie światowej powiększyło się ono o znacjonalizowane przez komunistów lasy prywatne, należące dotychczas do majątków ziemskich oraz chłopów. W latach 1965-1999 powiększono powierzchnię lasów nadleśnictwa poprzez zalesienia ogromnej ilości gruntów nieleśnych.
Ochrona przyrody.
Na terenie nadleśnictwa znajdują się dwa rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="4652007" url="https://pl.wikipedia.org/wiki?curid=4652007" title="Liborina">
Liborina

Liborina – miasto w Kolumbii, w departamencie Antioquia.

</doc>
<doc id="4652009" url="https://pl.wikipedia.org/wiki?curid=4652009" title="Maceo (Kolumbia)">
Maceo (Kolumbia)

Maceo – miasto w Kolumbii, w departamencie Antioquia.

</doc>
<doc id="4652011" url="https://pl.wikipedia.org/wiki?curid=4652011" title="Marinilla">
Marinilla

Marinilla – miasto w Kolumbii, w departamencie Antioquia.

</doc>
<doc id="4652013" url="https://pl.wikipedia.org/wiki?curid=4652013" title="Borys Michalik">
Borys Michalik

Borys Michalik (ur. 2 lipca 1969 w Częstochowie, zm. 31 grudnia 2018 tamże) – polski malarz.
Życiorys.
Urodzony 2 lipca 1969 r. w Częstochowie, jego ojcem był Marian Michalik (także malarz). W 1989 r. ukończył Państwowe Liceum Sztuk Plastycznych w Częstochowie. Był związany z Grupą Plastyczną "Pławna 9". Początkowo był pod artystycznym wpływem ojca. Tworzył m.in. martwe natury i pejzaże na pograniczu surrealizmu, zarówno olejne, jak również pastele.
Jego prace znajdują się w zbiorach prywatnych w kraju i za granicą.
Zmarł 31 grudnia 2018 w Częstochowie.

</doc>
<doc id="4652015" url="https://pl.wikipedia.org/wiki?curid=4652015" title="Mistrzostwa Europy w Lekkoatletyce 1974 – pchnięcie kulą mężczyzn">
Mistrzostwa Europy w Lekkoatletyce 1974 – pchnięcie kulą mężczyzn

Pchnięcie kulą mężczyzn było jedną z konkurencji rozgrywanych podczas XI mistrzostw Europy w Rzymie. Kwalifikacje rozegrano 4 września, a finał 6 września 1974 roku. Zwycięzcą tej konkurencji został reprezentant Niemieckiej Republiki Demokratycznej Hartmut Briesenick, który obronił tytuł zdobyty na mistrzostwach w 1971. W rywalizacji wzięło udział dwudziestu zawodników z dwunastu reprezentacji.
Wyniki.
Kwalifikacje.
Minimum wynosiło 19,00 m.

</doc>
<doc id="4652020" url="https://pl.wikipedia.org/wiki?curid=4652020" title="Larry Trask">
Larry Trask

Robert Lawrence „Larry” Trask (ur. 10 listopada 1944, zm. 27 marca 2004) – amerykański językoznawca, specjalista w dziedzinie językoznawstwa historycznego i języka baskijskiego. Studiował chemię w Rensselaer College i Brandeis University w USA, po czym przeniósł się do Wielkiej Brytanii, gdzie uzyskał doktorat z zakresu językoznawstwa na Uniwersytecie Londyńskim. Do jego ważniejszych dzieł encyklopedycznych należą: "Dictionary of Grammatical Terms" (1993), "Dictionary of Phonetics and Phonology" (1996), "Dictionary of Comparative and Historical Linguistics" (2000).

</doc>
<doc id="4652021" url="https://pl.wikipedia.org/wiki?curid=4652021" title="Robert Lawrence Trask">
Robert Lawrence Trask



</doc>
<doc id="4652022" url="https://pl.wikipedia.org/wiki?curid=4652022" title="Montebello (Kolumbia)">
Montebello (Kolumbia)

Montebello – miasto w Kolumbii, w departamencie Antioquia.

</doc>
<doc id="4652023" url="https://pl.wikipedia.org/wiki?curid=4652023" title="Jerzy Błażej Mazik">
Jerzy Błażej Mazik

Jerzy Błażej Mazik (ur. 1932, zm. 8 sierpnia 2019) – polski żeglarz, filatelista i działacz społeczny.
Życiorys.
Był prezesem Yacht Clubu Częstochowa, autorem publikacji nt. historii żeglarstwa jachtowego i jeszcze po 2000 r. brał udział w regatach. Filatelistyką zajmował się w 1945 r., jego specjalnością były druki i stemple z połowy XIX w. W 2013 r. opublikował książkę "O częstochowskich pocztach lat minionych opowieści". W 1969 r. zorganizował oddział Polskiego Związku Filatelistów w Częstochowie i był jego pierwszym prezesem. W 2007 r. Poczta Polska wydała kartkę pocztową z jego zdjęciem z okazji jego 75. urodzin.
Zmarł 8 sierpnia 2019 r.

</doc>
<doc id="4652024" url="https://pl.wikipedia.org/wiki?curid=4652024" title="Murindó">
Murindó

Murindó – miasto w Kolumbii, w departamencie Antioquia.

</doc>
<doc id="4652026" url="https://pl.wikipedia.org/wiki?curid=4652026" title="Mutatá">
Mutatá

Mutatá – miasto w Kolumbii, w departamencie Antioquia.

</doc>
<doc id="4652027" url="https://pl.wikipedia.org/wiki?curid=4652027" title="Piłka ręczna na Letnich Igrzyskach Olimpijskich 2020 – azjatycki turniej kwalifikacyjny mężczyzn">
Piłka ręczna na Letnich Igrzyskach Olimpijskich 2020 – azjatycki turniej kwalifikacyjny mężczyzn

Azjatyckie kwalifikacje do olimpijskiego turnieju piłki ręcznej 2020 miały na celu wyłonienie męskiej reprezentacji narodowej w piłce ręcznej, która wystąpi w tym turnieju jako przedstawiciel Azji.
Turniej odbył się z udziałem ośmiu drużyn w dniach 17–26 października 2019 roku w katarskim mieście Doha. Drużyny rywalizowały w pierwszej fazie systemem kołowym podzielone na dwie czterozespołowe grupy, po czym po dwie najlepsze z każdej grupy awansowała do półfinałów. Jedynie faworyzowany zespół Kataru zakończył zmagania grupowe z kompletem zwycięstw, w drugiej z grup czołowa dwójka doznała po jednej porażce. W półfinale gospodarze sensacyjnie ulegli reprezentacji Bahrajnu, która następnie w finale pokonała także Koreę Południową kwalifikując się tym samym na Letnie Igrzyska Olimpijskie 2020 po raz pierwszy w historii tego kraju. Najwięcej bramek w zawodach (36) zdobył reprezentant Indii, Naveen Singh.

</doc>
<doc id="4652028" url="https://pl.wikipedia.org/wiki?curid=4652028" title="Nariño (Antioquia)">
Nariño (Antioquia)

Nariño – miasto w Kolumbii, w departamencie Antioquia.

</doc>
<doc id="4652030" url="https://pl.wikipedia.org/wiki?curid=4652030" title="Protesty przeciwko wojnie w Iraku">
Protesty przeciwko wojnie w Iraku

Protesty przeciwko wojnie w Iraku – zorganizowane protesty społeczne które rozpoczęły się w 2002 roku w wielu miastach na całym świecie. Często były one koordynowane w taki sposób, aby mogły odbywać się jednocześnie na całym świecie. Po największej fali demonstracji, 15 lutego 2003 roku, dziennikarz New York Timesa – Patrick Tyler stwierdził, że pokazują one istnienie dwóch supermocarstw na Ziemi: Stanów Zjednoczonych oraz światowej opinii publicznej.
Demonstracje przeciwko wojnie w Iraku były w głównej mierze zwoływane przez organizacje antywojenne, z których wiele sprzeciwiało się inwazji na Afganistan. W niektórych krajach arabskich zostały one zorganizowane przez państwo. Największa mobilizacja protestujących miała miejsce w Europie. Przykładowo wiec w Rzymie, w którym uczestniczyło trzy miliony ludzi, został zapisany w Księdze rekordów Guinnessa jako największy w historii wiec antywojenny.
Według francuskiego profesora Dominique’a Reynié około 36 milionów osób na całym świecie wzięło udział w blisko 3 tysiącach protestów przeciwko wojnie w Iraku, w okresie od 3 stycznia do 12 kwietnia 2003 roku.
W Stanach Zjednoczonych, mimo że uczestnicy protestów byli nazywani przez zwolenników wojny „mniejszością głośno zabierająca głos”, Instytut Gallupa oświadczył 14 września 2007 roku, że „Od lata 2005 roku, przeciwnicy wojny zdają się mieć przewagę liczebną nad jej zwolennikami. Większość Amerykanów uważa, że wojna była błędem”.
Od protestów przed wojną w Iraku i w jej trakcie, był to jeden z największych ogólnoświatowych protestów pokojowych, jaki miał miejsce na początku XXI wieku, od czasów dwudziestowiecznych protestów przeciwko wojnie w Wietnamie.
Skala oraz wpływ na opinię publiczną w Stanach Zjednoczonych.
Sondaż Gallupa z marca 2003 roku przeprowadzony w pierwszych dniach wojny w Iraku wykazał, że 5% ludności protestowało przeciwko inwazji na Irak lub sprzeciwiało się publicznie tej wojnie w porównaniu z 21%, które uczestniczyły w wiecach poparcia lub publicznie zadeklarowało swoje poparcie dla wojny. Sondaż ABC News wykazał, że 2% populacji uczestniczyło w protestach antywojennych, a 1% w wiecach prowojennych. W wyniku protestów 20% ludności stało się bardziej krytycznych wobec wojny, a 7% zwiększyło swoją przychylność wobec wojny. Badanie opinii publicznej przeprowadzone przez Fox News pokazało, że 63% Amerykanów było nieprzychylnie nastawionych do protestujących, a jedynie tylko 23% pozytywnie. Według Pew Research 40% ankietowanych przyznawało w marcu 2003 roku, że głos protestujących jest nadmiernie eksponowany, w porównaniu do 17% respondentów, którzy stwierdzili, że słyszeli „zbyt mało” o protestach.
Niektórzy obserwatorzy zauważyli, że protesty przeciwko wojnie w Iraku były stosunkowo niewielkie i rzadkie w porównaniu z tymi przeciwko wojnie w Wietnamie. Jednym z najczęściej wymienianych tu czynników kształtujących ten trend jest brak poboru do wojska.
Przed inwazją na Irak.
Mówi się, że protesty te są największymi światowymi demonstracjami pokojowymi przed faktycznym rozpoczęciem wojny. Ruch pokojowy porównuje się do ruchu spowodowanego wojną w Wietnamie.
Wrzesień 2002.
Podczas gdy 12 września 2002 roku prezydent Stanów Zjednoczonych George W. Bush przemawiał na Zgromadzeniu Ogólnym ONZ, ponad tysiąc osób protestowało w demonstracji zorganizowanej przed budynkiem Organizacji Narodów Zjednoczonych przez Voter March i No Blood for Oil.
24 września Tony Blair wydał dokument, w którym Wielka Brytania opowiadała się za wojną w Iraku. Trzy dni później, na antywojennym wiecu w Londynie pojawiło się co najmniej 150 000 osób.
29 września około pięć tysięcy przeciwników wojny zebrało się w Waszyngtonie, w dzień po proteście przeciwko Międzynarodowemu Funduszowi Walutowemu.
Październik 2002.
2 października, w dniu, w którym prezydent Bush podpisał rezolucję Kongresu zezwalającą na wojnę, w Chicago odbył się mały protest z udziałem około 1000 osób. Wysłuchały one przemówień Jesse’ego Jacksona, a następnie senatora stanu Illinois – Baracka Obamy. Oświadczenie Obamy: „Nie jestem przeciwny wszelkim wojnom. Sprzeciwiam się idiotycznym wojnom”, ledwo co zostało zauważone w tym czasie. Stało się ono słynne dopiero podczas prawyborów prezydenckich Partii Demokratycznej w 2008 roku, kiedy to obóz Obamy wykorzystał je do zaprezentowania odwagi polityka i jego dobrego osądu na temat wojny.
7 października Bush wygłosił ważne przemówienie w Cincinnati Museum Center na Union Terminal uzasadniające inwazję na Irak. Na zewnątrz, około 3000 osób zebrało się, aby zaprotestować przeciwko nadchodzącej wojnie. Później kilkuset protestujących, którzy blokowali wyjścia z budynku zostało rozproszonych przez policję konną, a sześciu demonstrantów zostało aresztowanych.
26 października odbyły się protesty w różnych miastach na całym świecie. Ponad sto tysięcy osób wzięło udział w demonstracji w Waszyngtonie, a pięćdziesiąt tysięcy przyłączyło się do protestu w San Francisco. Obie manifestacje zostały zwołane przez koalicję antywojenną ANSWER.
31 października w całej Wielkiej Brytanii miało miejsce około 150 protestów, w tym masa krytyczna oraz masowe demonstracje w Brighton, Manchesterze, Glasgow oraz Londynie. Manifestacje odbyły się również w Stanach Zjednoczonych.
Listopad 2002.
9 listopada, na zakończenie pierwszego Europejskiego Forum Społecznego we włoskiej Florencji, miały miejsce kolejne protesty antywojenne. Według organizatorów, w demonstracjach wzięło udział milion osób. Władze lokalne podały liczbę 500 000 uczestników.
16 listopada w kanadyjskim Queen’s Park odbyła się antywojenna demonstracja około 2000 osób.
17 listopada w Vancouver duża koalicja antywojenna odbyła marsz pokojowy z Peace Flame Park w ramach Cross-Canada Day of Action. Około 3000 ludzi zebrało się w deszczu. Oznajmili oni, iż Waszyngton musi złożyć skargę na obce rządy do ONZ. Wielu z nich oskarżyło również Biały Dom o obranie sobie na cel Saddama Husajna w celu przejęcia kontroli nad cennymi zasobami ropy. Około 1000 osób przemaszerowało w Montrealu podczas gradobicia, a około 500 pojawiło się na Wzgórzu Parlamentarnym kiedy obficie padał śnieg. Wiece odbywały się także w kilku innych miastach, wliczając w to Halifax, Winnipeg i Edmonton.
Styczeń 2003.
16 stycznia 2003 roku na całym świecie doszło do fali protestów przeciwko wojnie z Irakiem, m.in. w Turcji, Egipcie, Pakistanie, Japonii, Belgii, Holandii, Argentynie oraz w Stanach Zjednoczonych. W tym ostatnim kraju, mieszkańcy uczestniczyli w wiecu zorganizowanym w Waszyngtonie. Amerykańska policja, która nadzoruje działania na terenie National Mall, zaprzestała podawania szacunkowych danych na temat liczebności tłumu po tym, jak organizatorzy Marszu Milionów Ludzi zagrozili jej pozwami sądowymi. Oświadczyła jednak, że mają oni pozwolenie tylko na 30 000 demonstrantów.
18 stycznia w wioskach, miasteczkach i miastach na całym świecie, w tym w Tokio, Moskwie, Paryżu, Londynie, Dublinie, Montrealu, Ottawie, Toronto, Kolonii, Bonn, Göteborgu, Florencji, Oslo, Rotterdamie, Stambule i Kairze, odbyły się demonstracje antywojenne, skupiające się w szczególności, ale nie tylko, na oczekiwanej wojnie z Irakiem. W Nowej Zelandii tysiące ludzi protestowało w Dunedin i Christchurch, podczas gdy 28 stycznia w Auckland manifestanci pojawili się w bazie marynarki wojennej Devonport, sprzeciwiając się wysłaniu fregaty HMNZS Te Mana do Zatoki Perskiej.
Organizacje NION i ANSWER zaplanowały protesty w Waszyngtonie oraz San Francisco. Inne manifestacje miały miejsce w całych Stanach Zjednoczonych, w tym w różnych mniejszych miejscowościach, takich jak Lincoln w stanie Nebraska.
W San Francisco demonstrowało ponad 50 000 osób. Dzień rozpoczął się od wiecu na nadbrzeżu o 11 rano, po którym nastąpił marsz ulicą Market Street do centrum administracyjnego miasta.
W Seattle niespodziewana frekwencja w słoneczną sobotę przekroczyła 45 000 uczestników protestu (relacja organizatora i obserwatorów), które po kilku wystąpieniach przemaszerowały z Seattle Center na King Street Station. Lokalne media podawały nieprawidłową liczbę manifestujących, która według nich wynosiła od 200 do 1500 osób. Ludzie nadal opuszczali Seattle Center, podczas gdy manifestujący z początku marszu znajdowali się już na jego końcowym etapie. Ponad 8 kilometrowy odcinek wypełniony demonstrantami, który został uwieczniony na zdjęciu zrobionym z lotu ptaka przez KING-TV, ukazał prawdziwą skalę wydarzenia. Większość mediów bagatelizowała te liczby, robiąc zdjęcia tylko z przodu pochodu, na płaskim terenie, na którym zazwyczaj znajdowało się zaledwie kilkaset osób. Z jakiegoś powodu nie było żadnego prezentera, który czekałby na tłum liczący prawdopodobnie 50 000 osób. Przypadkowi klienci sklepów i spacerowicze dołączyli do największego w historii Seattle marszu (przewyższonego dopiero przez Marsz Kobiet, który odbył się w tym mieście w 2017 roku).
W Waszyngtonie „co najmniej dziesiątki tysięcy” demonstrujących maszerowało przez miasto, kończąc wiecem w The Mall. Wśród wygłaszających przemowy był wielebny Jesse Jackson, który powiedział tłumowi, że „Jesteśmy tu, ponieważ wybieramy koegzystencje, a nie koanihilację”.
Protesty miały zbiec się w czasie z 15 stycznia, czyli dniem urodzin Martina Luthera Kinga Jr.
Luty 2003.
W dniu 15 lutego miliony ludzi protestowały w około 800 miastach na całym świecie. Zapisane w Księdze rekordów Guinessa w 2004 roku jako największy protest w historii ludzkości, manifestacje miały miejsce między innymi w Wielkiej Brytanii, Włoszech, Hiszpanii, Niemczech, Szwajcarii, Irlandii, Stanach Zjednoczonych, Kanadzie, Australii, RPA, Syrii, Indiach, Rosji, Korei Południowej, Japonii, a nawet na stacji McMurdo na Antarktydzie. Prawdopodobnie największa demonstracja tego dnia miała miejsce w londyńskim Hyde Parku gdzie zebrało się około miliona protestujących, wśród nich znaleźli się również mówcy, m.in. wielebny Jesse Jackson, burmistrz Londynu Ken Livingstone i przywódca Liberalnych Demokratów Charles Kennedy. Równie duża demonstracja, odbyła się także w Barcelonie.
Marzec 2003.
8 marca trzy oddzielne marsze połączyły się w ratuszu Manchesteru w Wielkiej Brytanii. Oficjalne szacunki określają liczbę uczestników na 10 000 (choć organizatorzy kwestionowali te dane), co czyni z niej największą manifestację polityczną w mieście od czasu masakry Peterloo w 1819 roku.
15 marca hiszpańskie i włoskie miasta wykazały jedną z największych frekwencji przeciwko prowojennej postawie swoich rządów: ponad 400 tys. protestujących w Mediolanie, 120 tys. w Madrycie oraz niemal 300 tys. manifestujących w Barcelonie tworzących łańcuch ludzki o długości około 1600 metrów Marsze odbyły się również w Sewilli, Aranjuezie, Palencii i na Wyspach Kanaryjskich.
O wielu protestach mówiło się, że były one mniejsze niż te, które miały miejsce w tych samych miastach w poprzednim miesiącu. Wyjątkiem był Montreal, który zwiększył swoją frekwencję do 200 tysięcy manifestujących, oraz Dublin, gdzie demonstrowało 130 tysięcy ludzi. W przypadku Montrealu mogło być to związane z solidarnością przeciwko amerykańskim nastrojom antyfrancuskim, co było wspólnym tematem wielu protestujących. Kolejne 15 tys. demonstrantów zebrało się w Quebecu, 55 tys. w Paryżu, 4,5 tys. w Marsylii, 100 tys. w Berlinie, około 20 tys. w Atenach, blisko 10 tys. w Tokio, a dziesiątki tysięcy w Waszyngtonie. Organizatorzy twierdzili, że w manifestacjach w stolicy Stanów Zjednoczonych wzięło udział od 30 000 do 45 000 osób, podczas gdy The Oregonian i the Associated Press szacowali, że ich liczba wynosiła od 20 000 do 25 000, czyli mniej więcej tyle samo co w Portland, które uczestniczyło w demonstracji 18 stycznia. Kolejne tysiące ludzi maszerowały w miastach na całym świecie, takich jak: Bangkok, Seul, Hongkong, Amman, Chicago, Kalkuta, Melbourne, Christchurch, Dunedin, Paryż, Londyn, Portsmouth, Leeds, York, Exeter, Newcastle nad Tynem, Frankfurt, Norymberga, Zurych, Kopenhaga, Sztokholm, Nikozja, Monako, Santiago, Hawana, Buenos Aires, Moskwa, Seattle, Chicago, San Francisco, Los Angeles, Atlanta, Vancouver, Halifax, Ottawa i Toronto. Do protestu dołączyły również niektóre miasta Jemenu, Turcji, Izraela, a także terytoriów palestyńskich.
16 marca w ponad stu krajach odbyło się około 6 tysięcy czuwań przy świecach na rzecz pokoju.
19 marca w całej Wielkiej Brytanii dziesiątki tysięcy uczniów zorganizowało strajk, opuszczając sale na znak protestu.
W Birmingham 4 tysiące strajkujących uczniów (szacunki BBC) zorganizowało demonstrację, która zakończyła się na Victoria Square. Policja z West Midlands stwierdziła, że protesty były „intensywne, ale nie burzliwe” i nie dokonano żadnych aresztowań. Demonstracja została później przeniesiona do Cannon Hill Park. Wśród obecnych na marszu znajdował się syn , wiceminister zdrowia, który na rzecz tego protestu opuścił stanowisko pracy.
W West Yorkshire około 500 osób (szacunki BBC) wyszło z zajęć w Ilkley Grammar School, co przypuszczalnie stanowiło jedną trzecia wszystkich uczniów. Natomiast w Bradford około 200 uczniów (szacunek BBC) zgromadziło się na Centenary Square.
Demonstracje odbyły się również w centrum Leeds i Horsforth.
Masowy protest miał miejsce w Westminster, gdzie zebrali się uczniowie londyńskiej szkoły.
W Manchesterze 300 licealistów, uczniów szkół wyższych i studentów (szacunki naocznych świadków z koalicji „Stop Wojnie”) spotkało się na Albert Square o dwunastej w południe. Przemaszerowali oni pod studia BBC, gdzie około trzynastej usiedli na drodze i zablokowali ruch na ponad godzinę. Ich liczba wzrosła do około tysiąca demonstrantów. Zostali oni sfilmowani przez działaczy antywojennych. Następnie protestujący przemaszerowali przez centrum miasta i około szesnastej wylądowali z powrotem na Albert Square, gdzie pozostali przez kilka godzin, demonstrując przed ratuszem. Ponownie, całe to wydarzenie zostało sfilmowane przez przeciwników wojny, którzy zgromadzili dwugodzinny materiał filmowy.
Okres od inwazji do bitwy w Bagdadzie.
20 marca 2003.
Dzień po rozpoczęciu inwazji na Irak protesty odbywały się w miastach na całym świecie. Manifestujący w Stanach Zjednoczonych usiłowali zamknąć niektóre miasta. W Niemczech, studenci zorganizowali masowy strajk. Natomiast w Londynie masowa demonstracja odbyła się przed Pałacem Westminsterskim.
21 marca 2003.
Demonstracje zostały zorganizowane drugi dzień z rzędu w różnych miastach Stanów Zjednoczonych, między innymi w Seattle, Portland, Oregonie, Chicago, Atlancie, Georgii, San Francisco i Los Angeles. W dwóch ostatnich miastach demonstranci wstrzymali ruch uliczny w poszczególnych miejscach.
22–23 marca 2003.
Media donoszą o 150 tysiącach protestujących w Barcelonie (inne źródła podają milion); ponad 100 tys. (inne źródła: do 500 tys.) w Londynie; około 100 tys. w Paryżu; łącznie co najmniej 150 tys. protestujących w wielu miastach niemieckich; między 35 a 90 tys. w Lizbonie; około 40 tys. w Bernie (największy protest w Szwajcarii od dziesięcioleci); 10 do 20 tys. w Grecji, Danii i Finlandii. Według niemieckiego magazynu Spiegel Online w Nowym Jorku protestowało 250 tys. osób. Demonstracje miały miejsce również w Waszyngtonie. W Chicago protestujący zakłócili ruch, zamykając drogę . CNN poinformowało, że marsz ponad tysiąca protestujących w Atlancie w stanie Georgia, minął ich siedzibę główną, wzburzony relacjami z wojny, przedstawionymi przez stację. Również Kanada doświadczyła licznych protestów antywojennych w ciągu weekendu. Tłumy antywojennych demonstrantów wyszły na ulice Montrealu i Toronto. W Calgary odbyły się trzydniowe protesty (20 – 22 marca), które zakończyły się marszem otaczającym budynek rządowy i amerykański konsulat. We włoskim Neapolu 10 tys. antywojennych demonstrantów przemaszerowało w kierunku bazy NATO w Bagnoli. Protesty miały również miejsce w Wellington w Nowej Zelandii; w australijskich miastach Brisbane i Hobart w których został zatrzymany ruch uliczny; w Dżakarcie w Indonezji, gdzie protestujący zgromadzili się przy ambasadzie Stanów Zjednoczonych; w całej Korei Południowej, w tym w Seulu, gdzie buddyjscy mnisi grali na bębnach przed tłumem 2 tys. protestujących w hołdzie ofiarom wojny; w całych Indiach, w tym 15 tys. w Kalkucie; w Bangladeszu, w którym doszło do strajku generalnego (zamknięto wiele przedsiębiorstw i meczetów); oraz w Japonii, gdzie doszło do protestów w pobliżu amerykańskich baz lotniczych i marynarki wojennej na południowej wyspie Okinawa. Tysiące protestujących, głównie muzułmanów, demonstrowało na całym kontynencie afrykańskim. Setki młodych ludzi (szacunki BBC) maszerowało w kenijskim Mombasie. Studenci, uczniowie szkół koranicznych, kobiety oraz intelektualiści protestowali w stolicy Somalii – Mogadiszu. Drugiego dnia pojawiły się doniesienia o masowych konfliktach pomiędzy protestującymi a policją w Bahrajnie. Podczas transmisji na żywo z ceremonii wręczenia Oscarów w 2003 roku kilku prowadzących i laureatów nagrody wygłosiło różne komentarze przeciwko wojnie, poczynając od Susan Sarandon dającej prosty znak pokoju, kończąc na Michaelu Moore publicznie potępiającego George’a W. Busha.
24 marca 2003.
Według doniesień medialnych co najmniej 20 tys. uczniów protestowało w Hamburgu. Po marszu protestacyjnym, który miał miejsce przed amerykańską ambasadą w tym mieście wybuchły konflikty pomiędzy policją a protestującymi. Demonstranci, którzy zostali odparci przez policję, zaczęli rzucać kamieniami, a ci z kolei zareagowali za pomocą armatek wodnych. Od tego czasu w Hamburgu toczą się poważne dyskusje na temat nadużyć ze strony policji. Po południu, 50 tys. osób demonstrowało pokojowo w Lipsku bezpośrednio po tradycyjnych modlitwach o pokój w kościele świętego Mikołaja. Modlitwy i kolejne wielkie demonstracje odbywające się tam w każdy poniedziałek („Montagsdemos”) pomogły obalić rząd NRD we Wschodnich Niemczech w 1989 roku. Tygodniowe demonstracje wspierane przez kościoły, związki zawodowe i inne organizacje obywatelskie, rozpoczęły się ponownie w styczniu 2003 roku w proteście przeciwko zbliżającej się inwazji na Irak. Popołudniowe marsze protestacyjne odnotowano również w Berlinie i Fryburgu Bryzgowijskim. W Rzymie, Mediolanie, Turynie oraz innych włoskich miastach, tysiące uczniów i nauczycieli nie pojawiało się w szkole, aby protestować przeciwko wojnie w Iraku. Związek nauczycielski poinformował, że zamknięto 60% wszystkich szkół. Strajk został zaplanowany na wiele tygodni przed jego rozpoczęciem jako sprzeciw dotyczący ustawy o reformie szkolnictwa, ale został przekształcony w protest antywojenny. 400 przeciwników wojny próbowało dostać się do australijskiego parlamentu w Canberze, aby porozmawiać z premierem, ale zostali oni powstrzymani przez policję. W indyjskim stanie Andhra Pradesh maoistyczni protestanci zaatakowali sklepy sprzedające coca-colę i inne amerykańskie napoje bezalkoholowe. Protesty przed amerykańskimi budynkami i w sklepach z fast foodami miały miejsce również w Indonezji. W Egipcie protestowało 12 000 studentów z dwóch uniwersytetów w Kairze oraz 3000 osób w stolicy Tajlandii – Bangkoku. W Rio de Janeiro w Brazylii 150 osób rzucało kamieniami w konsulat Stanów Zjednoczonych.
25 marca 2003.
Niektórzy ludzie demonstrowali w Syrii przeciwko Stanom Zjednoczonym, Wielkiej Brytanii i Izraelowi. Protest ten został poparty przez rząd syryjski. W islamskim kraju Bangladeszu demonstrowało 60 tys. osób. Media donoszą również o protestach przed budynkiem południowokoreańskiego parlamentu, przeciwko planom włączenia sił tego kraju do wojny.
27 marca 2003.
Setki demonstrantów przyłączyło się do aktów nieposłuszeństwa obywatelskiego w Nowym Jorku. W „demonstancji die-in” (demonstracja, w której protestujący kładą się na ziemi i udają martwych) zorganizowanej przez Koalicję M27 (zrzeszająca antywojenne organizacje i jednostki), 215 osób zostało aresztowanych po zablokowaniu ruchu przy Piątej Alei w pobliżu Rockefeller Center, protestując przeciwko współpracy amerykańskich mediów z rządem. Protestujący zablokowali również ruch w różnych miejscach w całym mieście w ramach skoordynowanego protestu pod hasłem „No Business As Usual”. Protesty odbywały się również w całej Wielkiej Brytanii. Około 250 studentów (szacunki policji) maszerowało przy ambasadzie USA w centrum Londynu. 200 osób (szacunki Policji południowej Walii) zatrzymało ruch w centrum Cardiff, co doprowadziło do co najmniej sześciu aresztowań. W porze lunchu na moście Humber w Hull odbyła się antywojenna demonstracja, podczas której doszło do pewnych sporów pomiędzy kierowcami a protestującymi. W Derry kilkunastu antywojennych demonstrantów wtargnęło do budynku firmy Raytheon okupowali do momentu usunięcia przez policję. Tysiące osób przyłączyło się do protestu w Manchesterze.
28 marca 2003.
Globalne protesty nie ustały w drugim tygodniu wojny. Około 10 tysięcy osób protestowało w Teheranie. Protestujący popierani przez rząd skandowali podczas marszu następujące hasła: „Śmierć Saddamowi” oraz . Od 50 do 80 tysięcy ludzi protestowało w Kairze, po piątkowych modlitwach. W kolumbijskiej Bogocie przed konsulatem Stanów Zjednoczonych miały miejsce gwałtowne rozruchy. Marsze protestacyjne i demonstracje miały miejsce również w Algierze, Bahrajnie, na terytoriach palestyńskich, w Korei Południowej, Indonezji i Pakistanie. W Australii policja powstrzymała marsze protestacyjne. W Niemczech kontynuowano demonstracje młodzieży szkolnej. W Nowym Delhi i innych miejscach w Indiach ponad 20 tysięcy ludzi protestowało przeciwko wojnie. Największa demonstracja składała się głównie z muzułmanów, była też osobna demonstracja składająca się głównie z komunistów.
29 marca 2003.
W Bostonie w stanie Massachusetts, 50 tysięcy osób wzięło udział w największym zgromadzeniu w tym mieście od zakończenia wojny w Wietnamie. Tysiące ludzi zablokowało Boylston Street, leżąc wzdłuż . Dokonano szeregu aresztowań. W Wielkiej Brytanii setki demonstrantów przemaszerowało z Cowley do centrum Oxfordu, a tysiące wyszło na ulice Edynburga (policja oszacowała, że jest ich 5 tys., a organizatorzy oszacowali ich liczbę na ponad 10 tys.). Protestujący z tego ostatniego miasta przemaszerowali wzdłuż Princes Street na masową manifestację w okolicy Meadows.
30 marca 2003.
100 tysięcy ludzi przemaszerowało przez stolicę Indonezji – Dżakartę. Według korespondenta BBC, Jonathana Heada, była to największa antywojenna demonstracja, jaka odbyła się do tej pory wśród najbardziej zaludnionego państwa muzułmańskiego na świecie. W tym dniu odbyła się również pierwsza oficjalnie zatwierdzona demonstracja w Chinach, gdzie 200-osobowy tłum, składający się głównie z zagranicznych studentów, mógł skandować antywojenne hasła, przechodząc obok ambasady USA w Pekinie. Aczkolwiek około stu chińskim studentom skonfiskowano transparenty i uniemożliwiono wejście do parku, w którym miejscowi uzyskali pozwolenie na demonstracje. W Ameryce Łacińskiej zgromadzenia odbywały się w Santiago, Meksyku, Montevideo, Buenos Aires i Caracas. W Niemczech co najmniej 40 tys. ludzi utworzyło ludzki łańcuch pomiędzy północnymi miastami Münster i Osnabrück, oddalonymi od siebie o 56 kilometrów. Również około 23 tys. osób wzięło udział w marszach w Berlinie, które zakończyły się wiecem w parku Tiergarten. Protesty odbyły się również w Stuttgarcie i Frankfurcie, gdzie 25 osób zostało aresztowanych za próbę zablokowania wejścia do amerykańskiej bazy lotniczej. Marsze odbywały się również w Paryżu, Moskwie, Budapeszcie, Warszawie i Dublinie.
7 kwietnia 2003.
W Oakland w Kalifornii policja wystrzeliwała gumowe kule i woreczki wypełnione grochem w kierunku protestujących oraz dokerów poza portem, raniąc co najmniej tuzin demonstrantów i sześciu stojących w pobliżu tragarzy. Demonstranci protestowali przeciwko akcji związanej z wojną w Iraku, prowadzonej przez APL i SSA. Większość z pięciuset demonstrantów rozproszyło się dobrowolnie. Pozostali zablokowali ruch na prywatnej posesji w pobliżu portu i nie rozproszyli się pomimo ostrzeżeń policji. Szef policji w Oakland powiedział, że demonstranci rzucali w funkcjonariuszy narzędziami i śrubami, więc użycie broni było konieczne do rozproszenia tłumu. Wskazał, że gumowe kule były stosowane w odpowiedzi na bezpośrednie działania niezgodne z prawem, a tragarze zostali złapani w krzyżowy ogień. Rzecznik portu poinformował, że policja dała im dwie minuty na rozproszenie się, po czym otworzyła ogień, zamiast dokonywać aresztowań. Demonstranci twierdzą również, że policja wycelowała w nich bezpośrednio, zamiast strzelać w powietrze lub w ziemię. Trzydzieści jeden osób zostało aresztowanych. Protestujący podzielili się na grupy i przemaszerowali do budynku federalnego w Oakland. W Nowym Jorku, w Stanach Zjednoczonych, demonstranci uderzyli w the , czyli firmę inwestycyjną mającą głębokie powiązania z wojną. Około 20 protestujących zostało aresztowanych w związku z zaplanowanym nieposłuszeństwem obywatelskim. Policja otoczyła i aresztowała blisko 100 osób, które tylko przyglądały się protestowi z drugiej strony ulicy.
Okres po bitwie.
Po okresie walk od marca do kwietnia 2003 roku, zarówno intensywność protestów, jak i walki zbrojnej uległa chwilowemu zmniejszeniu. Protesty przeciwko wojnie jako całości były kontynuowane, często przy okazji rocznic wojny i wizyt członków administracji Busha w obcych miastach. Na terenie Stanów Zjednoczonych do ogólnych protestów antywojennych dołączyły protesty koncentrujące się na konkretnych kwestiach lub strategiach, w tym: sprzeciw wobec tortur i nadużyć (takich jak te w więzieniu Abu Ghraib), wezwania do wycofania wielonarodowych sił zbrojnych w Iraku, kontr-rekrutacja, wsparcie dla przedstawicieli wojskowego oporu, takich jak porucznik Ehren Watada, oraz sprzeciw wobec kontrahentów wojskowych i korporacyjnych. Największymi protestami w tym okresie były mobilizacje krajowe, wielopłaszczyznowe, takie jak te z 30 sierpnia 2004 roku i 29 kwietnia 2006 roku. Podczas niektórych protestów obecne były elementy czarnego bloku.
12 kwietnia 2003.
Protesty sponsorowane przez ANSWER odbyły się w Waszyngtonie, San Francisco i Los Angeles w celu demonstracji przeciwko wojnie w Iraku, trzy dni po upadku Bagdadu. W Waszyngtonie trasa marszu, w którym wzięło udział 30 000 osób, objęła drogę wzdłuż biur kilku organizacji medialnych oraz firm takich jak i Halliburton.
25 października 2003.
Dziesiątki tysięcy ludzi demonstrowało w Waszyngtonie, San Francisco, Reno w Nevadzie i innych miastach na całym świecie, w opozycji do okupacji Iraku. Protestujący opowiadali się również za powrotem amerykańskich żołnierzy do Stanów Zjednoczonych oraz za ochroną swobód obywatelskich.
Na wiecu w Waszyngtonie zebrało się 20 000 protestujących (szacunki BBC). Protest zakończył się wiecem pod pomnikiem Waszyngtona, w zasięgu wzroku Białego Domu. Protestujący domagali się również uchylenia amerykańskiej ustawy PATRIOT Act. Protesty Waszyngtonu i San Francisco zostały zorganizowane wspólnie przez ANSWER (Act Now to Stop War and End Racism) i United for Peace and Justice.
Prowojenna demonstracja w Waszyngtonie zorganizowana przez Free Republic przyciągnęła tylko kilkadziesiąt osób (szacunki BBC).
20 listopada 2003.
Wizyta George’a Busha w Wielkiej Brytanii spotkała się z pokojowymi protestami antywojennymi w Londynie, które przyciągnęły od 100 000 (szacunki policji) do 200 000 (szacunki organizatorów) osób i zakończyły się obaleniem wizerunku Busha na Trafalgar Square.
4 czerwca 2004.
Ponad 100 000 osób demonstrowało w Rzymie i innych włoskich miastach podczas wizyty Busha u papieża Jana Pawła II, który wielokrotnie wyrażał swój sprzeciw wobec wojny. Dziesięć tysięcy policjantów patrolowało miejsce konferencji.
5 czerwca 2004.
Koalicja ANSWER sponsorowała demonstrację w Waszyngtonie, przechodząc od Białego Domu przez dzielnice klasy robotniczej do domu Donalda Rumsfelda na Kalorama Road NW w pobliżu Embassy Row. Ponadto, ponad 10 000 obywateli przemaszerowało w San Francisco. Miał tam również miejsce protest setek prowojennych zwolenników.
29 sierpnia 2004.
W ramach protestów Krajowej Konwencji Republikanów w 2004 roku, United for Peace and Justice zorganizował masowy marsz, jeden z największych w historii USA, w którym protestujący przeszli obok Madison Square Garden, miejsca konwencji. W marszu wzięły udział setki odrębnych reprezentantów, a także indywidualnych demonstrantów. Grupa One Thousand Coffins zorganizowała pochód tysiąca kartonowych trumien upamiętniających każde z poległych w tym dniu amerykańskich żołnierzy, niesionych przez ogólnokrajową koalicję obywateli, weteranów, duchownych i rodzin poległych. Na każdej z nich znajdowała się flaga narodowa. Natomiast kilkuset członków Billionaires for Bush odbyło wyśmiewający ten pochód kontrmarsz. Szacunki dotyczące liczebności tłumu wahały się od 120 tys. osób (rzecznik prasowy policji) do ponad 500 tys. osób (organizatorzy, drugie źródło policyjne). W marcu 2007 roku zastępca komisarza nowojorskiej policji Paul Browne oświadczył o protestach RNC: „Na pewno miał pan 800.000 w dniu 29 sierpnia.”
Organizatorzy zorganizowali przedmarszową konferencję prasową przed tysiącami osób na Siódmej Alei. Kilka osób wypowiedziało się przeciwko wojnie w Iraku i polityce administracji Busha, w tym Michael Moore, Jesse Jackson, kongresmen Charles Rangel i ojciec, który stracił syna w Iraku. Całe wydarzenie trwało sześć godzin, a początkowa grupa ludzi zakończyła marsz na długo przed tym, jak tysiące pozostałych osób mogło wreszcie ruszyć z miejsca startowego. Rząd miasta, pod przewodnictwem prezydenta republiki Michaela Bloomberga, wcześniej odmówił protestującym zgody na zorganizowanie wiecu w Central Parku po marszu, powołując się na obawy o trawę parku. Zamiast tego zaoferowano West Side Highway, ale organizatorzy odmówili, powołując się na wygórowane koszty dodatkowego sprzętu nagłaśniającego i problemy z lokalizacją. Organizatorzy zachęcali do udania się do Central Parku po zakończeniu marszu na Union Square. Zakłócenia były niewielkie. Nowojorski komisarz Raymond W. Kelly poinformował o około 200 aresztowaniach, z których większość miała miejsce po zakończeniu marszu.
2 października 2004.
Duża grupa ludzi zebrała się w Miejscu Pamięci Kobiet na Narodowym Cmentarzu Arlington na rzecz Narodowej Procesji Pamięci, opisanej jako „Szlak Żałoby i Prawdy z Iraku do Białego Domu”. Tematem wydarzenia była „Żałoba po zmarłych. Leczyć rannych. Zakończyć wojnę.” Uczestnicy zostali zachęceni do ubrania się na czarno, by symbolizować żałobę. Cindy Sheehan była wśród uczestników tej demonstracji. Przemówienia wygłosili weterani, członkowie rodzin wojskowych, członkowie rodzin poległych żołnierzy i inni. Po przemówieniach uczestnicy przemaszerowali z Cmentarza Narodowego w Arlington do parku The Ellipse w Waszyngtonie, niosąc kartonowe trumny symbolizujące zmarłych w czasie wojny. Po marszu odbył się kolejny wiec, podczas którego trumny niesione w czasie marszu zostały umieszczone w The Elipse razem z innymi, które zostały tu pozostawione wcześniej. Po drugim wiecu 28 osób, w tym Michael Berg (ojciec amerykańskiego cywila Nicholasa Berga, zabitego przez bojowników w Iraku), zostało aresztowanych przy próbie dostarczenia do Białego Domu nazwisk poległych bohaterów.
17 października 2004.
Około 10 000 osób biorących udział w Milion Worker March w Waszyngtonie przeprowadziło demonstrację pro-robotniczą, bardzo mocno koncentrującą się również na wojnie w Iraku.
30 listopada 2004.
W Ottawie odbyły się dwa protesty przeciwko pierwszej oficjalnej wizycie George’a W. Busha w Kanadzie. Wiec i marsz wczesnym popołudniem składał się z ponad piętnastu tysięcy uczestników (lub według policji 5 tysięcy). Wieczorny wiec na Parliament Hill przyciągnął kolejne 15 tysięcy i zawierał przemówienie Brandona Hugheya, amerykańskiego żołnierza szukającego azylu w Kanadzie po odmowie walki w Iraku. Przystanek Busha 1 grudnia w Halifaxie w Nowej Szkocji przyciągnął od 4000 do 5000 protestujących.
20 stycznia 2005.
Tysiące ludzi uczestniczyło w wielu wiecach i marszach protestacyjnych, które odbyły się w całym Waszyngtonie w dniu drugiego przemówienia inauguracyjnego George’a W. Busha, aby zaprotestować przeciwko wojnie w Iraku i innej polityce administracji Busha.
19 marca 2005.
Protesty z okazji drugiej rocznicy rozpoczęcia wojny w Iraku odbyły się na całym świecie, w Stanach Zjednoczonych, Wielkiej Brytanii, Kanadzie, Ameryce Środkowej, Ameryce Południowej, Europie, Australii, Nowej Zelandii, Afryce, Azji i na Bliskim Wschodzie (niektóre protesty odbyły się również 20 marca). W Glasgow w Szkocji około 1000 osób (szacunki BBC) wzięło udział w wiecu, gdzie odczytano niektóre nazwiska osób, które do tej pory zginęły w konflikcie, wraz z listą zawstydzającą publicznie szkockich posłów, którzy poparli wojnę. Wśród prelegentów znalazł się Maxine Gentle, którego żołnierski brat Gordon zginął w Iraku. Według sondażu (głównie raportów organizatorów), na całym świecie maszerowało ponad milion osób. Protesty zostały zwołane przez Zgromadzenie Antywojenne Światowego Forum Społecznego w 2005 roku, doroczną konferencją ruchu globalizacji alternatywnej, która odbyła się w Porto Alegre w Brazylii w dniach 26–31 stycznia i była wspierana przez koalicje z całego świata.
21 czerwca 2005.
Oficer armii niemieckiej, major Florian Pfaff, został zwolniony z zarzutów przez Bundesverwaltungsgericht (niemiecki sąd administracyjny) po tym, jak odmówił udziału w tworzeniu oprogramowania, które mogłoby zostać wykorzystane w wojnie w Iraku.
6–31 sierpnia 2005.
Cindy Sheehan, matka zabitego amerykańskiego żołnierza Caseya Sheehana, założyła obóz protestacyjny nieopodal rancza przebywającego na wakacjach prezydenta George’a W. Busha w Crawford w Teksasie. Sheehan, która wcześniej spotkała się z Bushem bez obecności mediów, określiła to krótkie spotkanie jako lekceważące i pozbawione szacunku oraz zażądała, by prezydent spotkał się z nią i przestał wykorzystywać śmierć żołnierzy, w tym jej syna, jako uzasadnienie dla pozostania w Iraku.
24 września 2005.
Protesty odbywały się w USA i w Europie. Policja szacuje, że w Waszyngtonie wzięło w nich udział około 150 000 osób, w Los Angeles w Kalifornii 15 000, w Londynie 10 000, w San Francisco 20 000, i ponad 2000 w San Diego w Kalifornii. Ponadto, w Londynie, organizatorzy twierdzą, że w podobnych protestach wzięło udział 100 000 osób, ale policja szacuje, że liczba ta wynosi 10 000.
4–5 listopada 2005.
Popularne i ogromne demonstracje przeciwko wojnie prowadzonej przez USA w Iraku oraz polityce gospodarczej wspieranej przez USA w Ameryce Łacińskiej, odbyły się w Argentynie równolegle z Czwartym Szczytem Ameryk w dniach 4–5 listopada.
18–20 marca 2006.
Z okazji trzeciej rocznicy inwazji na Irak odbyły się skoordynowane protesty. Miały one głównie w Bagdadzie, Basrze, Londynie, Nowym Jorku, Waszyngtonie, Portlandzie, Oregonie, Madrycie, Rzymie, Sydney, Tokio, Seulu, Stambule, Toronto i Dublinie. Organizatorzy demonstracji w Londynie stwierdzili, że jest to pierwszy skoordynowany protest w Iraku, Wielkiej Brytanii i Stanach Zjednoczonych. Na tydzień 15–21 marca w Stanach Zjednoczonych zaplanowano ponad 500 wydarzeń antywojennych. Tysiące lub dziesiątki tysięcy demonstrantów pojawiło się w San Francisco, Nowym Jorku, Los Angeles i Chicago.
W Waszyngtonie 200 osób przemaszerowało do Pentagonu, aby dostarczyć atrapę trumny i torbę z prochami sekretarzowi obrony Stanów Zjednoczonych Donaldowi Rumsfeldowi. Dwa tuziny ludzi zostało aresztowanych za przekroczenie bariery wokół Pentagonu w akcie obywatelskiego nieposłuszeństwa. Według rzeczniczki Pentagonu, Cheryl Irwin, były oni odpowiedzialni za „nieprzestrzeganie nakazów prawnych”. Materiał z protestu został włączony do filmu The Identified.
Frekwencja podczas protestów w Stanach Zjednoczonych ucierpiała przez podziały między organizatorami, takimi jak UFPJ i ANSWER.
1 kwietnia 2006.
Tysiące ludzi z całego południa wzięło udział w marszu w Atlancie w stanie Georgia, prowadzącym z King Center na wiec w Piedmont Park z okazji 3 rocznicy wybuchu wojny w Iraku i 38 rocznicy zabójstwa Martina Luthera Kinga Jr. Południowy Marsz na rzecz Pokoju w Iraku/Sprawiedliwości w Domu został zorganizowany przez Koalicję 1-szego Kwietnia. Przemawiali podczas niego między innymi Joseph Lowery, pastor Tim McDonald i Damu Smith.
29 kwietnia 2006.
Koalicja amerykańskich ugrupowań, zainicjowana przez organizację „Zjednoczeni dla Pokoju i Sprawiedliwości” (UFPJ), koalicję Rainbow/PUSH, Narodową Organizację Kobiet, Przyjaciół Ziemi, organizację „Amerykańscy Robotnicy przeciwko Wojnie”, Koalicję ds. Kryzysu Klimatycznego, Fundusz Pomocy Ofiarom Huraganów, Młodzieżową i Studencką Koalicję na rzecz Pokoju, oraz stowarzyszenie Weterani dla Pokoju zorganizowała narodową mobilizację przeciwko wojnie 29 kwietnia w Nowym Jorku.
22–31 maja 2006.
Członkowie pacyfistycznego Portowego Ruchu Oporu przeciw Militaryzacji w Olimpii w stanie Waszyngton oprotestowali wysyłkę przez tamtejszy port 300 opancerzonych wozów typu Stryker do Iraku Bezpośrednie działania protestujących, takie jak ustawianie się w szeregu w celu blokowania dróg, które armia wykorzystywała do dotarcia do portu, doprowadziły do wielu aresztowań.
9 sierpnia 2006.
Dziewięciu członków Koalicji Antywojennej Derry z siedzibą w Irlandii Północnej wtargnęło na teren koncernu zbrojeniowego Raytheon w Derry. Okupacja zakładu trwała osiem godzin, do momentu gdy policja weszła do budynku i usunęła protestujących. Wszystkim dziewięciu uczestnikom zostały postawione zarzuty włamania z bronią w ręku oraz wtargnięcia na teren prywatny.
23 września 2006.
W Manchesterze odbyła się ogólnokrajowa demonstracja antywojenna, która zbiegła się z doroczną konferencją Partii Pracy odbywającą się w tym samym dniu. Koalicja „Stop Wojnie”, która była organizatorem demonstracji, oszacowała jej frekwencję na około 50 tysięcy osób. Początkowe szacunki policyjne, mówiące o 8 tysiącach uczestników, zostały później skorygowane do 20 tysięcy. Miejscowi organizatorzy uznali, że była to największa demonstracja w historii miasta od czasów Czartystów (połowa XIX wieku). Następnie odbyła się konferencja alternatywna „Stop Wojnie” (alternatywna dla pieczołowicie zorganizowanej konferencji Partii Pracy).
5 października 2006.
Działania w Stanach Zjednoczonych miały miejsce w prawie każdym stanie. Organizacja o nazwie „Świat Nie Może Czekać” zorganizowała ogólnonarodowe wydarzenie: demonstracje odbyły się w takich okolicach jak Nowy Jork, Los Angeles, San Francisco, Chicago, Houston i innych. Łącznie zorganizowano ponad 200 protestów.
3 listopada 2006.
Malachi Ritscher popełnił samobójstwo przez samospalenie przy drodze szybkiego ruchu w pobliżu centrum Chicago w godzinach porannego szczytu w piątek, 3 listopada 2006 roku, w proteście przeciwko wojnie w Iraku oraz, bardziej ogólnie, „ze względu na chaos i zawirowania spowodowane przez swój kraj”.
4 stycznia 2007.
Sąd wojenny, przed którym został postawiony porucznik Ehren Watada również napotkał opór. 4 stycznia 2007 roku stowarzyszenie antywojenne Weteranów Wojny w Iraku założyło obóz protestacyjny o nazwie „Camp Resistance” w Fort Lewis, aby wesprzeć Watadę. Tego samego dnia około 200 osób protestowało przeciwko jego oskarżeniu w San Francisco, z czego dwadzieścia osiem zostało aresztowanych pod zarzutem zaangażowania w nieposłuszeństwo obywatelskie.
10–11 stycznia 2007.
Liczne grupy zorganizowały demonstracje w odpowiedzi na przemówienie George’a W. Busha z 10 stycznia, zapowiadające zwiększenie liczebności amerykańskich oddziałów w Iraku o 21 500 żołnierzy. Niewielka liczba protestów miała miejsce w wyniku wieczornego, środowego przemówienia. Jeden z nich odbył się w Bostonie i zakończył się 6 aresztowaniami za blokowanie ruchu. Organizatorzy z MoveOn.org i TrueMajority.org otrzymali doniesienia o około 500-600 protestach, które odbyły się w całym kraju 11 stycznia.
27 stycznia 2007.
Protest przeciwko wojnie w Iraku, który odbył się 27 stycznia 2007 w Waszyngtonie, zgromadził od dziesiątek do nawet setek tysięcy protestujących.
11 marca 2007.
W Tacomie w stanie Waszyngton działacze pokojowi prowadzili kampanię mającą na celu uniemożliwienie wojsku wysłania do Iraku 300 opancerzonych wozów typu Stryker. Aresztowano 23 demonstrantów, w tym T.J. Johnsona, który zasiada w Radzie Miejskiej Olimpii. Aresztowania nastąpiły wkrótce po tym, jak na składowisko w porcie przybył mały konwój składający się z 12 do 15 pojazdów wojskowych. Więcej wozów, w tym opancerzone pojazdy bojowe Stryker, przybyło wieczorem w poniedziałek i wczesnym wtorkiem, podczas gdy protestujący krzyczeli „nie musicie tam iść” i „jesteśmy większością.”
16 marca 2007.
Około 100 demonstrantów zostało aresztowanych przed Białym Domem po nabożeństwie w Katedrze Narodowej w Waszyngtonie z okazji czwartej rocznicy wybuchu wojny w Iraku, oraz po marszu do Białego Domu.
17 marca 2007.
Około 10 000 do 20 000 antywojennych demonstrantów przemaszerowało do Pentagonu w hrabstwie Arlington w Wirginii. Wzdłuż trasy ustawionych było kilka tysięcy demonstrantów prowojennych. Inne protesty i kontrdemonstracje w USA odbyły się w Austin w Teksasie, Seattle, Waszyngtonie, Chicago, Illinois, Los Angeles, Kalifornii (5000 do 6000 osób), San Francisco, San Diego i Hartford, Connecticut. Dziesiątki tysięcy osób wzięło udział w marszu w Madrycie. Mniejsze protesty odbyły się również w Turcji, Grecji, Australii, Belgii, Wielkiej Brytanii i Kanadzie.
15 września 2007.
15 września 2007 r. odbył się marsz z Białego Domu na Kapitol. Został zorganizowany przez stowarzyszenie Weterani na rzecz Pokoju oraz koalicję ANSWER. Wolontariusze zostali zwerbowani do akcji obywatelskiego nieposłuszeństwa, której częścią było między innymi tzw. „die-in”. Ochotnicy przyjęli imiona żołnierzy lub cywilów poległych na wojnie, a następnie położyli się wokół Pomnika Pokoju. W spotkaniu brali udział politycy tacy jak Ralph Nader. Policja aresztowała ponad 190 demonstrantów, którzy przekroczyli linię policyjną przed Kapitolem. Policja Kapitolu użyła również sprayu chemicznego wobec protestujących.
Organizatorzy oszacowali, że w wiecu i marszu wzięło udział prawie 100 000 osób. Nie można było potwierdzić tej liczby; policja nie podała własnych szacunków. Agencja Associated Press mówiła o „kilku tysiącach” osób. Pozwolenie na marsz uzyskane wcześniej przez Koalicję ANSWER przewidywało 10 000 uczestników.
29 września 2007.
Koalicja Troops Out Now zorganizowała wiec i marsz rozpoczynający się od obozowiska przed Budynkiem Kapitolu. TroopsOutNow.org oszacowało, że w marszu wzięło udział około 5000 osób. Grupa protestujących, głównie młodzież, zablokowała odcinki Constitution Avenue i Pennsylvania Avenue, w tym fragmenty nie znajdujące się na trasie marszu. 29 września o 20.40 demonstranci rozstawili namioty i przez ponad 4 godziny nie ruszali się z miejsca.
19 marca 2008.
Tysiące antywojennych demonstrantów przemaszerowało przez Waszyngton w piątą rocznicę amerykańskiej inwazji na Irak w 2003 roku. Niektórzy ochlapywali urzędy czerwoną farbą. Dochodziło również do starć z policją. Protestujący, w tym wielu weteranów, domagali się aresztowań prezydenta George’a W. Busha, wiceprezydenta Dicka Cheneya i sekretarz stanu Condoleezzy Rice, jako zbrodniarzy wojennych. Inni rzucali balony z farbą w wojskowe centra rekrutacji oraz ochlapywali nią budynki mieszkaniowe należące do firm zbrojeniowych Bechtel i Lockheed Martin.
Kilka innych protestów miało miejsce w dniach poprzedzających piątą rocznicę wybuchu wojny w Iraku. Na przykład 7 marca w Waszyngtonie kilka kościołów odbyło nabożeństwa w intencji bezpieczeństwa amerykańskich żołnierzy i zakończenia wojny. Po południu wierni pomaszerowali do budynku senackiego im. Philipa A. Harta z zamiarem nakłonienia amerykańskich senatorów, by ci sprzeciwili się państwowemu finansowania terroryzmu. Co najmniej czterdziestu demonstrantów zostało aresztowanych, gdy weszli do budynku i zaczęli modlić się o pokój.
21 marca 2009.
Tysiące demonstrantów przemaszerowało od National Mall w Waszyngtonie na teren Pentagonu, a następnie do dzielnicy Crystal City w Arlington w Wirginii. Na tym obszarze Arlington znajdują się siedziby kilku firm zbrojeniowych, w tym między innymi KBR i
General Dynamics. Protestujący nieśli atrapy trumien, mające symbolizować ofiary amerykańskich konfliktów zbrojnych, a następnie umieścili je przed biurowcami. Policje stanu Virginia i Hrabstwa Arlington powitały protestujących i nie zgłosiły żadnych aresztowań. Wśród protestujących była też grupa należąca do tzw. czarnego bloku.
4 kwietnia 2009.
Organizacja „Zjednoczeni dla Pokoju i Sprawiedliwości” zorganizowała marsz na Wall Street 4 kwietnia 2009 skierowany przeciwko wydatkom wojskowym w Iraku.
20 marca 2010.
Dnia 20 marca 2010 r. w Stanach Zjednoczonych odbyło się antywojenne wydarzenie zrzeszające różne miasta przeciwko amerykańskim wojnom w Afganistanie i Iraku. Wydarzenie zostało zorganizowane przez koalicję ANSWER przy wsparciu innych podmiotów społeczeństwa obywatelskiego, takich jak Sojusz Pokojowy Topanga i Teamsters. Organizacja wydarzenia związana była z siódmą rocznicą wybuchu wojny w Iraku w 2003 roku. W Waszyngtonie tysiące ludzi przemaszerowało obok Białego Domu; niektórzy nieśli trumny z różnymi flagami mające symbolizować osoby poległe na wojnach. Inni protestujący odgrywali sceny ataku na Biały Dom, używając tekturowych dronów bojowych. W Hollywood w Kalifornii odbyła się równoległa demonstracja zatytułowana „Won z Iraku i
Afganistanu!”. Oprócz dużych organizacji pozarządowych, była ona wspierana przez lokalne organizacje oddolne, takie jak LA Workers’ Voice i Long Beach Area Peace Network. O 14.00 tysiące ludzi przebranych za zombie i innych nieumarłych rozpoczęło powolny przemarsz w dół Hollywood Boulevard.
19 marca 2011.
Ponad 100 demonstrantów zostało aresztowanych przed Białym Domem. Więcej demonstrantów zgromadziło się w Hollywood.
20 maja 2012.
Weterani na rzecz Pokoju, zrzeszenie Occupy Chicago oraz kilka innych koalicjantów zwołali w Chicago protesty przeciw NATO. Około 8 tysięcy maszerujących zajęło Michigan Avenue na odcinku sięgającym aż do Cermak, w odległości zaledwie kilku przecznic od odbywającego się wówczas w hotelu Hyatt Regency szczytu NATO.
Przedstawiciele organizacji „Weterani Wojny w Iraku przeciw Wojnie” zorganizowali wiec.na skrzyżowaniu ulic Cermak i Michigan. Po raz drugi w historii Stanów Zjednoczonych żołnierze i marines zrzekli się medali wojskowych. Po raz pierwszy miało to miejsce w 1971 roku.
Krytyka.
Anarchistyczny pisarz i działacz Peter Gelderloos skrytykował protesty przeciwko wojnie w Iraku za ich całkowitą nieskuteczność w powstrzymaniu wojny.

</doc>
<doc id="4652031" url="https://pl.wikipedia.org/wiki?curid=4652031" title="Sportowe ratownictwo wodne na Światowych Wojskowych Igrzyskach Sportowych 2019 – super ratownik na 200 m mężczyzn">
Sportowe ratownictwo wodne na Światowych Wojskowych Igrzyskach Sportowych 2019 – super ratownik na 200 m mężczyzn

Super ratownik na 200 m mężczyzn – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhanie. 
Eliminacje i finał rozegrane zostały w dniu 20 października 2019 roku na pływalni Wuhan Five Rings Sports Center Natatorium. Brązowy medal zdobył Polak Adam Dubiel z czasem 2:13,38 min.
Wyniki.
Kwalifikacje.
Wyścig 1.
"Źródło:" 
Wyścig 2.
"Źródło:" 
Wyścig 3.
"Źródło:" .
Finał.
"Źródło:" 

</doc>
<doc id="4652034" url="https://pl.wikipedia.org/wiki?curid=4652034" title="Nechí">
Nechí

Nechí – miasto w Kolumbii, w departamencie Antioquia.

</doc>
<doc id="4652037" url="https://pl.wikipedia.org/wiki?curid=4652037" title="Necoclí">
Necoclí

Necoclí – miasto w Kolumbii, w departamencie Antioquia, nad zatoką Urabá. Według spisu ludności z 30 czerwca 2018 roku miasto liczyło 10 955 mieszkańców. 

</doc>
<doc id="4652039" url="https://pl.wikipedia.org/wiki?curid=4652039" title="Aleksander Jaśkiewicz">
Aleksander Jaśkiewicz

Aleksander Jaśkiewicz (ur. 29 kwietnia 1933 w Częstochowie, zm. 28 sierpnia 2019) – polski historyk sztuki i działacz społeczny.
Życiorys.
W 1951 ukończył Liceum im. Henryka Sienkiewicza w Częstochowie, w 1958 studia z historii sztuki na Katolickim Uniwersytecie Lubelskim, w 1978 uzyskał doktorat na Wydziale Filozoficzno-Historycznym Uniwersytetu Jagiellońskiego. W latach 1958–2014 pracował w Muzeum Częstochowskim, a w latach 1991–1994 był jego dyrektorem. W Muzeum zgromadził dużą kolekcję malarstwa i grafiki polskiej XX w. W latach 1961–1964 pracował w Państwowym Liceum Sztuk Plastycznych w Częstochowie, a w latach 1982–1992 był wykładowcą historii sztuki w Wyższej Szkole Pedagogicznej w Częstochowie.
Autor artykułów poświęconych środowisku artystycznemu Częstochowy i zabytkom sztuki oraz książek "Ikonografia zabytków Częstochowy i okolicy", "Grafika polska XX w. w zbiorach Muzeum Częstochowskiego", "Artyści Częstochowy 1850-1960", "Kościoły drewniane okolic Częstochowy", przewodnika po Jasnej Górze oraz "Krzyże i kapliczki przydrożne Częstochowy i okolic" i ta ostatnia była darem miasta dla papieża Jana Pawła II.
Laureat Nagrody im. Karola Miarki (1990), Nagrody Prezydenta Miasta Częstochowy w dziedzinie historii kultury (1991), członek Częstochowskiego Towarzystwa Naukowego, Klubu Inteligencji Katolickiej i Akcji Katolickiej.

</doc>
<doc id="4652040" url="https://pl.wikipedia.org/wiki?curid=4652040" title="Olaya">
Olaya

Olaya – miasto w Kolumbii, w departamencie Antioquia.

</doc>
<doc id="4652043" url="https://pl.wikipedia.org/wiki?curid=4652043" title="Peque (Kolumbia)">
Peque (Kolumbia)

Peque – miasto w Kolumbii, w departamencie Antioquia. Zamieszkiwane przez 7 482 mieszkańców (2002).

</doc>
<doc id="4652047" url="https://pl.wikipedia.org/wiki?curid=4652047" title="Pueblorrico">
Pueblorrico

Pueblorrico – miasto w Kolumbii, w departamencie Antioquia.

</doc>
<doc id="4652049" url="https://pl.wikipedia.org/wiki?curid=4652049" title="Puerto Berrío">
Puerto Berrío

Puerto Berrío – miasto w Kolumbii, w departamencie Antioquia.

</doc>
<doc id="4652051" url="https://pl.wikipedia.org/wiki?curid=4652051" title="Mistrzostwa Europy w Lekkoatletyce 1974 – pchnięcie kulą kobiet">
Mistrzostwa Europy w Lekkoatletyce 1974 – pchnięcie kulą kobiet

Pchnięcie kulą kobiet było jedną z konkurencji rozgrywanych podczas XI mistrzostw Europy w Rzymie. Rozegrano od razu finał 2 września 1974 roku. Zwyciężczynią tej konkurencji została reprezentantka Związku Radzieckiego Nadieżda Cziżowa, która obroniła złoty medal z mistrzostw z 1966, mistrzostw z 1969 i mistrzostw z 1971. W rywalizacji wzięło udział jedenaście zawodniczek z sześciu reprezentacji.

</doc>
<doc id="4652054" url="https://pl.wikipedia.org/wiki?curid=4652054" title="Gnaszyn Dolny">
Gnaszyn Dolny

Gnaszyn Dolny – osiedle w Częstochowie należące do dzielnicy Gnaszyn-Kawodrza. Dawniej samodzielna miejscowość, w latach 1952–1954 oraz 1973–1976 siedziba gminy Gnaszyn Dolny.
Gnaszyn Dolny położony jest na lewym (północnym) brzegu Stradomki. Na przeciwnym brzegu rzeki znajduje się Gnaszyn Górny.
Historia.
Wieś Gnaszyn istniała już od średniowiecza, w 1382 roku została podarowana klasztorowi jasnogórskiemu. W drugiej połowie XIX wieku Gnaszyn wchodził w skład gminy Grabówka.
W 1933 roku w Gnaszyn Dolny i Gnaszyn Górny zostały wyodrębnione jako osobne gromady.
W roku 1952 Gnaszyn Dolny został siedzibą gminy. Gmina została zniesiona w 1954 roku, miejscowość została wówczas siedzibą gromady Gnaszyn Dolny. W roku 1974 reaktywowano gminę Gnaszyn Dolny. 1 stycznia 1977 roku miejscowość została włączona do Częstochowy.

</doc>
<doc id="4652055" url="https://pl.wikipedia.org/wiki?curid=4652055" title="Puerto Nare">
Puerto Nare

Puerto Nare – miasto w Kolumbii, w departamencie Antioquia.

</doc>
<doc id="4652057" url="https://pl.wikipedia.org/wiki?curid=4652057" title="David Crystal">
David Crystal

David Crystal (ur. 6 czerwca 1941 w Lisburn) – brytyjski językoznawca i publicysta, popularyzator nauki.
Życiorys.
W latach 1959–1962 studiował anglistykę na uczelni University College London, a w okresie od 1962 do 1963 pracował w zespole Randolpha Quirka nad projektem Survey of English Usage. Od tego czasu wykłada na Bangor University i University of Reading oraz piastuje stanowisko profesora honorowego w Bangor.
Działa jako publicysta, redaktor i konsultant, uczestniczy także w audycjach radiowych i programach telewizyjnych.
W 1995 r. Crystal został uhonorowany Orderem Imperium Brytyjskiego IV klasy (OBE), a w 2000 r. został członkiem Akademii Brytyjskiej. Jest także członkiem założycielem Learned Society of Wales i członkiem Chartered Institute of Linguists. Do jego zainteresowań akademickich należą: nauczanie języka angielskiego, językoznawstwo kliniczne, językoznawstwo kryminalistyczne, wymieranie języków, „językoznawstwo ludyczne” (autorski termin), stylistyka, literaturoznawstwo i leksykografia.
Dorobek naukowy.
Jest autorem, współautorem bądź redaktorem ponad 120 książek podejmujących rozmaite tematy językoznawcze; specjalizuje się m.in. w redagowaniu dzieł referencyjnych, takich jak: "Cambridge Encyclopedia of Language" (1987, 1997, 2010), "Cambridge Encyclopedia of the English Language" (1995, 2003), "Cambridge Biographical Dictionary", "Cambridge Factfinder", "Cambridge Encyclopedia", "New Penguin Encyclopedia" (2003). Pisał także sztuki teatralne i poezję. Jego dorobek naukowy obejmuje również kilka publikacji popularyzujących tematy z zakresu językoznawstwa i języka angielskiego, komunikujących fachową wiedzę lingwistyczną w sposób przystępny dla przeciętnego odbiorcy. Współpracuje z BBC. W książce "The Stories of English", ogólnym opracowaniu historycznym angielszczyzny, opisuje wartość różnic językowych i nawołuje do respektowania niestandardowych odmian języka angielskego. Crystal ma sceptyczny stosunek do idei regulacji językowej.
Zaproponował nową dziedzinę językoznawstwa, zwaną lingwistyką internetu. Ogłosił poświęconą temu publikację "Language and the Internet" (2001). Jego książka "" (2008) koncentruje się na języku esemesowym i jego wpływie na społeczeństwo.

</doc>
<doc id="4652058" url="https://pl.wikipedia.org/wiki?curid=4652058" title="Puerto Triunfo">
Puerto Triunfo

Puerto Triunfo – miasto w Kolumbii, w departamencie Antioquia.

</doc>
<doc id="4652060" url="https://pl.wikipedia.org/wiki?curid=4652060" title="Remedios">
Remedios

Remedios – miasto w Kolumbii, w departamencie Antioquia.

</doc>
<doc id="4652061" url="https://pl.wikipedia.org/wiki?curid=4652061" title="Parafia Najświętszej Maryi Panny Królowej Polski w Brzostkowie">
Parafia Najświętszej Maryi Panny Królowej Polski w Brzostkowie

Parafia Najświętszej Maryi Panny Królowej Polski w Brzostkowie – parafia rzymskokatolicka, znajdująca się w diecezji kieleckiej, w dekanacie nowokorczyńskim.

</doc>
<doc id="4652062" url="https://pl.wikipedia.org/wiki?curid=4652062" title="Asłangeri Masajew">
Asłangeri Masajew

Asłangeri Jachjajewicz Masajew (ros. Аслангери Яхьяевич Масаев, ur. 5 maja 1920 we wsi Lesken Wtoroj w rejonie urwańskim (według innych danych we wsi Jerokko w rejonie leskeńskim) obecnie w Kabardo-Bałkarii, zm. 21 stycznia 1945 w Piotrkowie Kujawskim) – radziecki porucznik uhonorowany pośmiertnie tytułem Bohatera Związku Radzieckiego (1945).
Życiorys.
Urodził się w kabardyjskiej rodzinie chłopskiej. Skończył szkołę we wsi Jerokko, a w 1938 szkołę pedagogiczną w Nalczyku, później pracował jako nauczyciel historii w szkole we wsi Jerokko. W 1942 został powołany do Armii Czerwonej i w lipcu 1942 skierowany na Front Zakaukaski. Brał udział w obronie Kaukazu, był ciężko ranny. Po wyjściu ze szpitala skierowano go do charkowskiej szkoły wojsk pancernych, którą ukończył w 1943, później od lipca 1944 walczył na 1 Froncie Białoruskim w składzie 50 Gwardyjskiej Dywizji Pancernej 3 Korpusu/9 Gwardyjskiego Korpusu Pancernego 2 Gwardyjskiej Armii Pancernej. Od 18 lipca do 2 sierpnia 1944 brał udział w operacji brzesko-lubelskiej, w tym w walkach o Łuck, Lublin (m.in. o obóz na Majdanku) i Puławy, później w walkach o Radzymin. Jako dowódca plutonu czołgów 1 batalionu czołgów 50 Gwardyjskiej Dywizji Pancernej szczególnie zasłużył się podczas operacji warszawsko-poznańskiej na terytorium Polski w styczniu 1945. Dowodząc plutonem zadał Niemcom duże straty w ludziach i sprzęcie, m.in. w walkach o Grójec, Mszczonów, Żyrardów, Sochaczew, Gostynin, Brześć Kujawski i Służewo. Zginął w walkach o Piotrków Kujawski. Jego imieniem nazwano ulice w Nalczyku i Nartkale oraz szkoły średnie we wsiach Lesken Wtoroj i Jerokko.
Odznaczenia.
I medal.

</doc>
<doc id="4652063" url="https://pl.wikipedia.org/wiki?curid=4652063" title="Retiro (Kolumbia)">
Retiro (Kolumbia)

Retiro – miasto w Kolumbii, w departamencie Antioquia.

</doc>
<doc id="4652066" url="https://pl.wikipedia.org/wiki?curid=4652066" title="Sabanalarga (Antioquia)">
Sabanalarga (Antioquia)

Sabanalarga – miasto w Kolumbii, w departamencie Antioquia.

</doc>
<doc id="4652067" url="https://pl.wikipedia.org/wiki?curid=4652067" title="Parafia św. Jana Chrzciciela w Ostrowcach">
Parafia św. Jana Chrzciciela w Ostrowcach

Parafia świętego Jana Chrzciciela w Ostrowcach – parafia rzymskokatolicka, znajdująca się w diecezji kieleckiej, w dekanacie nowokorczyńskim.

</doc>
<doc id="4652069" url="https://pl.wikipedia.org/wiki?curid=4652069" title="Salgar">
Salgar

Salgar – miasto w Kolumbii, w departamencie Antioquia.

</doc>
<doc id="4652075" url="https://pl.wikipedia.org/wiki?curid=4652075" title="Parafia św. Katarzyny w Piasku Wielkim">
Parafia św. Katarzyny w Piasku Wielkim

Parafia świętej Katarzyny w Piasku Wielkim – parafia rzymskokatolicka, znajdująca się w diecezji kieleckiej, w dekanacie nowokorczyńskim.

</doc>
<doc id="4652076" url="https://pl.wikipedia.org/wiki?curid=4652076" title="San Andrés de Cuerquía">
San Andrés de Cuerquía

San Andrés de Cuerquía – miasto w Kolumbii, w departamencie Antioquia.

</doc>
<doc id="4652078" url="https://pl.wikipedia.org/wiki?curid=4652078" title="Abdułła Iżajew">
Abdułła Iżajew

Abdułła Machajewicz Iżajew (ros. Абдулла Махаевич Ижаев, ur. 1 stycznia 1920 w aule Uczkułan obecnie w rejonie karaczajewskim w Karaczajo-Czerkiesji, zm. 8 lipca 1995) – radziecki sierżant, uhonorowany pośmiertnie tytułem Bohatera Federacji Rosyjskiej (1995).
Życiorys.
Był Karaczajem. We wrześniu 1941 został powołany do Armii Czerwonej, skończył kursy obsługi karabinów maszynowych w mieście Prochładnyj, od lutego 1942 pracował w fabryce zbrojeniowej w Penzie, w październiku 1942 na własną prośbę został skierowany na front, przechodząc wcześniej kursy snajperskie. Walczył na Froncie Centralnym, Briańskim i 1 Ukraińskim, był ciężko ranny, po wyjściu ze szpitala wrócił na front wiosną 1943. Był m.in. celowniczym rusznicy przeciwpancernej i potem dowódcą oddziału zwiadowczego 310 pułku piechoty 8 Dywizji Piechoty. Walczył m.in. w bitwie pod Kurskiem, później brał udział w zajmowaniu terytorium Ukrainy i Polski oraz w operacji berlińskiej. Ponownie został ranny. W 1946 został zdemobilizowany w stopniu sierżanta, po czym wyjechał do Kirgistanu, dokąd została wcześniej deportowana jego rodzina. Wrócił w rodzinne strony w 1957, pracował w sowchozie.
Odznaczenia.
I inne.

</doc>
<doc id="4652079" url="https://pl.wikipedia.org/wiki?curid=4652079" title="San Carlos (Kolumbia)">
San Carlos (Kolumbia)

San Carlos – miasto w Kolumbii, w departamencie Antioquia.

</doc>
<doc id="4652081" url="https://pl.wikipedia.org/wiki?curid=4652081" title="Albert Starr">
Albert Starr

Albert Starr (ur. 1 czerwca 1926 w Nowym Jorku) – amerykański kardiochirurg i współtwórca pierwszej sztucznej zastawki serca. 
Był pierwszym kardiochirurgiem na świecie, który w 1960 roku z dobrym wynikiem wszczepił ją w pozycję zastawki mitralnej.
Życiorys.
Albert Starr ukończył studia medyczne w 1946 roku na Uniwersytecie Columbia. Tam też uzyskał specjalizację z chirurgii ogólnej i kardiochirurgii. W 1952 roku został powołany do wojska i służył w Korei, gdzie w czasie wojny koreańskiej w tzw. ruchomych punktach operacyjnych wykonywał operacje sercowo-naczyniowe. Po powrocie do USA w 1958 roku poznał inżyniera Lowella Edwardsa, który od dłuższego czasu pracował nad skonstruowaniem sztucznego serca. Starr uznał prototyp sztucznego serca za zbyt skomplikowany i zajęli się wspólnie skonstruowaniem sztucznej zastawki, która powstała w kilka tygodni. Składała się z metalowego koszyczka z czterech metalowych ramion z metalową, lub kauczukową kulką w środku, która w trakcie pracy serca zamykała i otwierała przepływ przez pierścień . Po udanych próbach wszczepienia sztucznej zastawki u psów Starr zdecydował się na wszczepienie sztucznej zastawki u człowieka. W sierpniu 1960 roku podjął pierwszą próbę u chorej z ciężką niedomykalnością zastawki mitralnej po dwóch nieudanych operacjach naprawczych. Pacjentka przeżyła operację, ale zmarła we wczesnym okresie pooperacyjnym z powodu zatoru powietrznego. 21 września 1960 roku Starr po raz drugi wszczepia sztuczną zastawkę mitralną u starszego pacjenta. Operacja udała się i chory zmarł 10 lat później z powodu powikłań po upadku z drabiny. W tym czasie wszczepiono już wiele tysięcy sztucznych zastawek serca.
W następnych latach Starr i Edwards ulepszają swój model zastawki. Wspólnie konstruują wiele różnych sztucznych rozruszników serca.
Za swoje wybitne osiągnięcia odznaczony został Nagrodą im. Alberta Laskera w dziedzinie klinicznych badań medycznych. 

</doc>
<doc id="4652082" url="https://pl.wikipedia.org/wiki?curid=4652082" title="Parafia Nawiedzenia Najświętszej Maryi Panny w Rogowie">
Parafia Nawiedzenia Najświętszej Maryi Panny w Rogowie

Parafia Nawiedzenia Najświętszej Maryi Panny w Rogowie – parafia rzymskokatolicka, znajdująca się w diecezji kieleckiej, w dekanacie nowokorczyńskim.

</doc>
<doc id="4652086" url="https://pl.wikipedia.org/wiki?curid=4652086" title="Parafia św. Mikołaja w Starym Korczynie">
Parafia św. Mikołaja w Starym Korczynie

Parafia świętego Mikołaja w Starym Korczynie – parafia rzymskokatolicka, znajdująca się w diecezji kieleckiej, w dekanacie nowokorczyńskim.

</doc>
<doc id="4652090" url="https://pl.wikipedia.org/wiki?curid=4652090" title="Kortaderia">
Kortaderia

Kortaderia, trawa pampasowa, okolcz ("Cortaderia" Stapf) – rodzaj roślin należących do rodziny wiechlinowatych. Obejmuje od ok. 20 gatunków (w wąskim ujęciu po wyodrębnieniu rodzaju "Austroderia") do ok. 24, 25 lub nawet 27 gatunków. 
W wąskim ujęciu należą tu tylko gatunki południowoamerykańskie, a w szerszym także cztery z Nowej Zelandii i jeden z Nowej Gwinei. Niektóre gatunki zostały rozprzestrzenione jako trawy ozdobne lub stosowane do nasadzeń przeciwerozyjnych i stały się inwazyjne w różnych częściach świata, np. kortaderia pampasowa w południowej Europie, południowej Afryce, w południowo-zachodniej części USA, w Australii, Nowej Zelandii i Chinach, a "Cortaderia jubata" w południowej Afryce, w zachodniej części USA i na Hawajach, w Australii i Nowej Zelandii.
W naturze rośliny te zasiedlają zwykle brzegi strumieni w górskich dolinach, rzadziej widne lasy. "Cortaderia pilosa" jest istotnym składnikiem tundry subantarktycznej, a "Cortaderia modesta" trawiastych zbiorowisk, zwanych campos, porastających Wyżynę Brazylijską powyżej granicy lasu.
Systematyka.
Rodzaj należący do rodziny wiechlinowatych ("Poaceae"), a w jej obrębie do podrodziny "Danthonioideae".
Zastosowanie i uprawa.
Ze względu na okazałe rozmiary i wielkie kwiatostany kortaderie należą do popularnych traw ozdobnych. Wyhodowano odmiany o gęstych srebrzystobiałych i kremoworóżowych kwiatostanach osiągających 90 cm długości. Trawy te sadzone są zwykle w pojedynczych kępach, najlepiej prezentując się na ciemnym tle (np. drzew i krzewów iglastych). Wymagają na ogół stanowisk ciepłych, słonecznych i wilgotnych, na podłożu przepuszczalnym. Do najbardziej popularnych w uprawie roślin z tego rodzaju, a przy tym największych i nie polecanych do małych ogrodów należy kortaderia pampasowa znosząca zimą spadki temperatur do -20 °C.
Wiechy stosowane są także do tworzenia suchych bukietów.

</doc>
<doc id="4652091" url="https://pl.wikipedia.org/wiki?curid=4652091" title="Parafia Wniebowzięcia Najświętszej Maryi Panny w Strożyskach">
Parafia Wniebowzięcia Najświętszej Maryi Panny w Strożyskach

Parafia Wniebowzięcia Najświętszej Maryi Panny w Strożyskach – parafia rzymskokatolicka, znajdująca się w diecezji kieleckiej, w dekanacie nowokorczyńskim.

</doc>
<doc id="4652092" url="https://pl.wikipedia.org/wiki?curid=4652092" title="Cortaderia">
Cortaderia



</doc>
<doc id="4652093" url="https://pl.wikipedia.org/wiki?curid=4652093" title="Trawa pampasowa">
Trawa pampasowa



</doc>
<doc id="4652094" url="https://pl.wikipedia.org/wiki?curid=4652094" title="Okolcz">
Okolcz



</doc>
<doc id="4652097" url="https://pl.wikipedia.org/wiki?curid=4652097" title="Góralka tybetańska">
Góralka tybetańska



</doc>
<doc id="4652100" url="https://pl.wikipedia.org/wiki?curid=4652100" title="Parafia św. Stanisława w Świniarach">
Parafia św. Stanisława w Świniarach

Parafia świętego Stanisława w Świniarach – parafia rzymskokatolicka, znajdująca się w diecezji kieleckiej, w dekanacie nowokorczyńskim.

</doc>
<doc id="4652101" url="https://pl.wikipedia.org/wiki?curid=4652101" title="Freya Allan">
Freya Allan

 
Freya Allan (ur. 6 września 2001 w Oxfordshire) – angielska aktorka, odtwórczyni m.in. roli Ciri w serialu "Wiedźmin".
Życiorys.
Freya Allan początkowo grała w krótkometrażówkach, a potem miała niewielkie rolach w serialach. W "Wiedźminie", początkowo również się na to zanosiło, lecz gdy twórcy mieli problem ze znalezieniem odtwórczyni roli Ciri, Sophie Holland, odpowiadająca za casting do serialu, zasugerowała by jednak została nią Freya.
Allan ma zagrać główne role w horrorze "Baghead", w reżyserii Alberto Corredora i filmie "Kingdom of the Planet of the Apes" – kontynuacji "Wojny o planetę małp".

</doc>
<doc id="4652102" url="https://pl.wikipedia.org/wiki?curid=4652102" title="Scuderia AlphaTauri">
Scuderia AlphaTauri

Scuderia AlphaTauri – włoski zespół i konstruktor Formuły 1, należący do firmy Red Bull, który zadebiutował w sezonie 2020. Zespół powstał na bazie Scuderii Toro Rosso. Największym sukcesem zespołu dotychczas jest zwycięstwo Grand Prix Włoch 2020 przez Pierre’a Gasly’ego.
Historia.
Powstanie.
Korzenie zespołu sięgają Minardi, które uczestniczyło w Formule 1 w latach 1985–2005. Największymi sukcesami Minardi było trzykrotnie czwarte miejsce, a także zajęcie siódmego miejsca w klasyfikacji konstruktorów w sezonie 1991. W 2005 roku Red Bull GmbH za 35 milionów dolarów zakupił Minardi, tworząc na jego bazie Scuderia Toro Rosso, mający być w założeniu juniorskim zespołem Red Bull Racing. W barwach Toro Rosso ścigali się między innymi Sebastian Vettel, Max Verstappen czy Daniel Ricciardo. W 2008 roku Vettel wygrał Grand Prix Włoch, a Toro Rosso zajęło w tamtym sezonie szóste miejsce w klasyfikacji konstruktorów.
We wrześniu 2019 roku Toro Rosso złożyło wniosek o zmianę nazwy na Scuderia AlphaTauri. To postępowanie było związane z chęcią promocji należącej do Red Bulla marki odzieżowej AlphaTauri, założonej w 2016 roku. Wobec braku sprzeciwu ze strony pozostałych zespołów Formuły 1, Światowa Rada Sportów Motorowych (FIA) w połowie października zaakceptowała wniosek.
Sezon 2020.
Kierowcami AlphaTauri na sezon 2020 pozostali kierowcy Toro Rosso w sezonie 2019, czyli Pierre Gasly i Daniił Kwiat. 14 lutego zaprezentowany został pierwszy samochód AlphaTauri, oznaczony symbolem AT01. Pojazd jest napędzany jednostkami Hondy. Zespół zadebiutował podczas Grand Prix Austrii 2020, będącym pierwszym wyścigiem w kalendarzu Formuły 1 w sezonie 2020. 

</doc>
<doc id="4652107" url="https://pl.wikipedia.org/wiki?curid=4652107" title="Joachim Schaak">
Joachim Schaak

Joachim Schaak, vel Rosoha Werner (ur. 10 listopada 1930, zm. 5 marca 1954) – mazurski żołnierz podziemia antykomunistycznego, agent amerykańskiego wywiadu.
Życiorys.
Joachim Schaak urodził się w 10 listopada 1930, w czasie II wojny światowej był członkiem Hitlerjugend. Po wojnie był księgowym i pracował jako inspektor rolny, należał też do Związku Młodzieży Polskiej i zabiegał o zatrudnienie w PUBP w Olsztynie. Z jego inicjatywy na Mazurach powstała zbrojna organizacja złożona z autochtonicznej ludności, którą Schaak nazwał Mazurskimi Siłami Wyzwoleńczymi. Organizacja powstała w listopadzie 1950 we wsi Lipowo w powiecie mrągowskim i obejmowała kilkanaście osób, w tym brata Schaaka. Członkowie organizacji z pomocą znalezionych w lasach pistoletów i karabinów planowali w wypadku wybuchu III wojny światowej wywołać powstanie mające pokonać komunizm i przyłączyć Mazury do Niemiec.
Oddział działał od początku 1951, w ciągu kilku miesięcy dokonując kilkunastu napadów na urzędy gminne i pocztowe oraz mieszkania aktywistów partyjnych. Do zwalczania partyzantki Schaaka zaangażowano znaczne siły jednostek bezpieczeństwa, którym udało się ustalić jego tożsamość, ale ten unikał aresztowania, korzystając z sympatii miejscowej ludności. Podczas rozbijania grupy w 1951 został aresztowany jego brat, a Schaak ukrywał się. Rok później ostatecznie zbiegł do Berlina Zachodniego, gdzie wywiad amerykański zaproponował mu współpracę. Wówczas Schaak odbył przeszkolenie dywersyjne. Przed ostateczną ucieczką Schaak wysłał do ministra spraw wewnętrznych list z żądaniem zwolnienia aresztowanych członków jego organizacji.
W następnych miesiącach wrócił na Mazury jako agent amerykańskiego wywiadu i w latach 1952–1953 pięciokrotnie podróżował między Polską i Niemcami, przewożąc meldunki nt. sytuacji gospodarczej i rozmieszczenia garnizonów wojskowych oraz szmuglując ludzi próbujących uciec na Zachód (łącznie dziewięć osób, w tym własną matkę i siostrę). Aresztowany pod koniec 1953 po pościgu przez Wojska Ochrony Pogranicza. 24 października 1953 Wojskowy Sąd Rejonowy w Olsztynie skazał Schaaka na karę śmierci, utratę praw publicznych i obywatelskich praw honorowych, a 11 stycznia 1954 Najwyższy Sąd Wojskowy utrzymał wyrok w mocy. Rada Państwa nie skorzystała z prawa łaski decyzją z 27 lutego tego samego roku, a już 5 marca 1954 nastąpiło wykonanie wyroku.
Po jego zatrzymaniu miała miejsce kolejna fala aresztowań na Mazurach, władze rozważały krótko także pomysł wysiedlenia części autochtonów w Bieszczady. Na temat zatrzymania Schaaka powstało kilka książek propagandowych, w tym powieść dla młodzieży "Zielona rakieta" Haliny Rudnickiej, w których przedstawiano go jako byłego członka SS.

</doc>
<doc id="4652111" url="https://pl.wikipedia.org/wiki?curid=4652111" title="Sportowe ratownictwo wodne na Światowych Wojskowych Igrzyskach Sportowych 2019 – ratowanie manekina w płetwach na 100 m mężczyzn">
Sportowe ratownictwo wodne na Światowych Wojskowych Igrzyskach Sportowych 2019 – ratowanie manekina w płetwach na 100 m mężczyzn

Ratowanie manekina w płetwach na 100 m mężczyzn – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 21 października 2019 roku na pływalni Wuhan Five Rings Sports Center Natatorium. Złoty medal zdobył Niemiec Jan Malkowski, ustanawiając w finale nowy rekord Igrzysk wojskowych z czasem 44,37 s.
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
Wyniki.
Kwalifikacje.
Wyścig 1.
"Źródło:" 
Wyścig 2.
"Źródło:" 
Wyścig 3.
"Źródło:" .
Finał.
"Źródło:" 

</doc>
<doc id="4652115" url="https://pl.wikipedia.org/wiki?curid=4652115" title="GKS Wybrzeże Gdańsk (żużel)">
GKS Wybrzeże Gdańsk (żużel)



</doc>
<doc id="4652117" url="https://pl.wikipedia.org/wiki?curid=4652117" title="Król (film 2019)">
Król (film 2019)

Król (ang. "The King") – brytyjsko-australijsko-węgierski film historyczny z 2019 roku w reżyserii Davida Michôda, z Timothée Chalametem w roli głównej. Film platformy Netflix, którego scenariusz powstał na podstawie szekspirowskich dzieł "Henryk IV" oraz "Henryk V".
Film nominowano w szeregu kategoriach do nagrody przyznawanej przez Australijską Akademię Sztuk Filmowych i Telewizyjnych w 2019 roku.
Produkcja.
Zdjęcia do filmu rozpoczęły się 1 czerwca 2018, a zakończyły 24 sierpnia. Kręcono je w Anglii oraz na Węgrzech (Szilvásvárad, Komarom, Páty). Wiele scen powstało w Berkeley Castle w hrabstwie Gloucestershire. W scenie koronacji katedra w Lincoln "zagrała" rolę Opactwa Westminsterskiego.
Fabuła.
Scenariusz filmu oparto na kronikach napisanych przez Williama Shakespeare'a: "Henryk IV" (część 1 i 2) oraz "Henryk V". Młody Henryk Lancaster przejmuje władzę po swoim ojcu Henryku IV. Skomplikowana sytuacja polityczna stawia go przed nie lada wyzwaniem. Za Kanałem Angielskim pręży muskuły szalony król wraz ze swoim synem, delfinem Ludwikiem.
Obsada.
W filmie wystąpili m.in.:
Premiera.
Obraz zaprezentowano po raz pierwszy 2 września 2019 podczas 76. MFF w Wenecji. Od 11 października był wyświetlany w wybranych kinach w Stanach Zjednoczonych, zaś platforma Netflix udostępniła go 1 listopada 2019. 

</doc>
<doc id="4652118" url="https://pl.wikipedia.org/wiki?curid=4652118" title="SKS Start Gniezno (żużel)">
SKS Start Gniezno (żużel)



</doc>
<doc id="4652122" url="https://pl.wikipedia.org/wiki?curid=4652122" title="Przedsiębiorstwo Komunikacji Samochodowej w Toruniu">
Przedsiębiorstwo Komunikacji Samochodowej w Toruniu

Przedsiębiorstwo Komunikacji Samochodowej w Toruniu – przedsiębiorstwo usługowe działające w latach 1945–2004 w Toruniu.
Lokalizacja.
Dworzec autobusowy znajduje się w centrum miasta, przy ul. Dąbrowskiego 8-24, tuż przy obecnym Parku Pamięci.
Historia.
PKS, na bazie przedwojennego prywatnego przedsiębiorstwa przewozowego, powstało w 1945 roku, jako oddział Państwowej Komunikacji Samochodowej w Bydgoszczy. W latach 1951–1960 wchodziło ono w skład Dyrekcji Okręgowej PKS w Bydgoszczy, zaś od 1 stycznia 1960 roku było częścią Wojewódzkiego Przedsiębiorstwa PKS także w Bydgoszczy. W 1975 roku Wojewódzkie Przedsiębiorstwo PKS przekształcono w Przedsiębiorstwo Państwowej Komunikacji Samochodowej. Kolejna reorganizacja toruńskiego PKS miała miejsce 1 lipca 1990 roku: zostało usamodzielnione, a w 1996 roku jego organem zarządzającym został wojewoda toruński. W 1999 roku, po reformie administracyjnej kraju, PKS w Toruniu przejął wojewoda kujawsko-pomorski. W 2004 roku przedsiębiorstwo przy zgodzie Ministerstwa Skarbu Państwa kupiła francuska firma Connex.

</doc>
<doc id="4652127" url="https://pl.wikipedia.org/wiki?curid=4652127" title="CDKA Moskwa">
CDKA Moskwa



</doc>
<doc id="4652128" url="https://pl.wikipedia.org/wiki?curid=4652128" title="Manfred Ommer">
Manfred Ommer

Manfred Ommer (ur. 13 września 1950 w Bergisch Gladbach, zm. 21 maja 2021) – niemiecki lekkoatleta, sprinter, medalista mistrzostw Europy w 1974. W czasie swojej kariery reprezentował Republikę Federalną Niemiec.
Wystąpił w sztafecie 4 × 100 metrów na mistrzostwach Europy w 1971 w Helsinkach, ale sztafeta RFN zgubiła w biegu finałowym pałeczkę i nie ukończyła konkurencji.
Odpadł w półfinale biegu na 200 metrów na igrzyskach olimpijskich w 1972 w Monachium. Jako jedyny z reprezentantów RFN odmówił startów po masakrze w Monachium i opuścił wioskę olimpijską (był przewidziany do startu w sztafecie 4 × 100 metrów). Na halowych mistrzostwach Europy w 1974 w Göteborgu odpadł w półfinale biegu na 60 metrów. 
Zdobył srebrny medal w biegu na 200 metrów na mistrzostwach Europy w 1974 w Rzymie, przegrywając jedynie z Pietro Menneą z Włoch, a wyprzedzając Hansa-Jürgena Bombacha z NRD. Na tych samych mistrzostwach zajął 6. miejsce w finale biegu na 100 metrów, a sztafeta RFN 4 × 100 metrów z jego udziałem została zdyskwalifikowana w biegu eliminacyjnym.
Ommer był mistrzem RFN w biegu na 100 metrów w 1972 i 1974, wicemistrzem w 1975 oraz brązowym medalistą na tym dystansie w 1973, mistrzem w biegu na 200 metrów w 1972 i 1974 oraz wicemistrzem w tej konkurencji w 1973 i 1975. Był również mistrzem RFN w sztafecie 4 × 100 metrów w 1970 i 1972. W hali był mistrzem w biegu na 60 metrów w 1974 i brązowym medalistą w 1975.
24 lipca 1974 w Leverkusen wyrównał rekord RFN w biegu na 100 metrów czasem 10,0 s.
W latach 1986–1994 był prezesem piłkarskiego klubu FC 08 Homburg.

</doc>
<doc id="4652136" url="https://pl.wikipedia.org/wiki?curid=4652136" title="Jabłuszko (piosenka)">
Jabłuszko (piosenka)

Jabłuszko, ros. "Яблочко" – rosyjska piosenka folkowa oraz taniec w stylu czastuszka, często wykonywany jako taniec marynarski.
Piosenka.
W rzeczywistości nie ma jednej piosenki o tej nazwie, znane są liczne teksty, a ich wspólnymi elementami są tylko melodia oraz wersety rozpoczynające się od słów „"Эх, яблочко..."" ("och jabłuszko..."). Utwór znany jest z wielu wersji tekstu powstałych w okresie rosyjskiej wojny domowej, obecny po stronie bolszewików, białych, jak i anarchistów. Ze względu na swoją prostotę, często zamiana dwóch bądź jednego słowa prowadziła do zupełnie innej interpretacji piosenki pod kątem politycznym.
„Jabłuszko” było przez długi czas popularną pieśnią żeglarską, choć z czasem przekształciło się również w taniec marynarski.

</doc>
<doc id="4652139" url="https://pl.wikipedia.org/wiki?curid=4652139" title="Molibdenian talu(I)">
Molibdenian talu(I)

Molibdenian talu(I), – nieorganiczny związek chemiczny z grupy molibdenianów, sól talowa kwasu molibdenowego. Tworzy żółtobiałe kryształy w układzie regularnym (przy ogrzewaniu ulegają transformacji do układu heksagonalnego), nierozpuszczalne w wodzie.
Może zostać otrzymany poprzez zmieszanie wodnych roztworów molibdenianu sodu i siarczanu talu(I), co powoduje wytrącenie kruchych płytkowatych kryształów:
Ma właściwości ferroelektryczne, a jego temperatura Curie wynosi .

</doc>
<doc id="4652140" url="https://pl.wikipedia.org/wiki?curid=4652140" title="Mariusz Szlachcic">
Mariusz Szlachcic

Mariusz Szlachcic (ur. 10 czerwca 1961 we Wrocławiu, zm. 6 lutego 2019) – polski architekt związany z Wrocławiem.
Życiorys.
Urodził się 10 czerwca 1961 we Wrocławiu. W 1985 ukończył studia architektoniczne na Wydziale Architektury Politechniki Wrocławskiej i od 1988 należał do Stowarzyszenia Architektów Polskich. Był założycielem i prezesem Spółdzielni Pracy "Arcona", działającej w latach 1986–1991, natomiast w 1990 był wraz z żoną Dorotą i Renatą Gajer współzałożycielem biura architektonicznego ArC2 Fabryka Projektowa. Był autorem lub współautorem ponad 40 realizacji, od domów jednorodzinnych przez budynki wielorodzinne i przemysłowe po obiekty użyteczności publicznej – m.in. wrocławskiego Afrykarium czy osiedla Mik Mak, osiedla przy ul. Wietrznej, osiedla Park Ołtaszyn II i osiedla Pod Skrzydłami we Wrocławiu, biurowca Wall St. House oraz adaptacji pomieszczeń biurowych redakcji „Gazety Wyborczej” we Wrocławiu. Szlachcic był ze swoją pracownią zaangażowany także w projekt osiedla modelowego Nowe Żerniki. Od 1995 jego pracownia zajmowała się także działalnością deweloperską.
Jako współzałożyciel Porozumienia Architektów Pracodawców był od 1991 jego przewodniczącym. W latach 2006–2010 był członkiem Rady Dolnośląskiej Okręgowej Izby Architektów, a od 2010 członkiem Kolegium Sędziów Konkursowych Stowarzyszenia Architektów Polskich. W 2015 otrzymał razem z żoną, z którą prowadził swoją pracownię, Honorową Nagrodę SARP Oddziału Wrocław, ponadto wiele realizacji jego zespołu zdobywało nagrody m.in. w konkursach "Piękny Wrocław" czy "Dom, w którym chciałbym zamieszkać". Wraz z żoną zaprojektował Dom Architektów przy Parku Klecińskim we Wrocławiu, który został nominowany w 2015 w plebiscycie "Bryły.pl" na najlepszy dom jednorodzinny w Polsce. Szlachcicowi i jego żonie poświęcono jeden z tomów serii wydawniczej "Wrocławscy Mistrzowie Architektury".
Zmarł 6 lutego 2019 i został pochowany na cmentarzu parafialnym na Klecinie.

</doc>
<doc id="4652143" url="https://pl.wikipedia.org/wiki?curid=4652143" title="II Toruński Park Technologiczny">
II Toruński Park Technologiczny

II Toruński Park Technologiczny – park przemysłowo-technologiczny, obejmujący teren w południowo-zachodniej części Torunia o łącznej powierzchni ok. 16 ha, jest zarządzany przez Toruńską Agencję Rozwoju Regionalnego.
Lokalizacja.
Park znajduje się w lewobrzeżnej części Torunia, w dzielnicy Podgórz, przy ul. Andersa, w sąsiedztwie drogi ekspresowej S-10 - południowej obwodnicy Torunia i ul. Poznańskiej.
Historia.
Teren, na który znajduje się obecnie TPT, od 1920 roku należał do Wojska Polskiego i był częścią toruńskiego poligonu. Znajdowała się tu infrastruktura wojskowa z czasów pruskich i z okresu międzywojennego, m.in. schron artyleryjski A-16, baterie międzypolowe ZB–56, ZB–57 oraz schron piechoty J-22. Po wybudowaniu tu 2005 roku fragmentu drogi ekspresowej S-10 teren ten, odcięty od reszty poligonu, przestał pełnić funkcje wojskowe i został przekazany Gminie Miasta Toruń. Prace przygotowawcze pod przyszły park technologiczny rozpoczęto we wrześniu 2018 roku. Wykonano wówczas m.in. nowe drogi wraz z ich oświetleniem, kanalizację sanitarną, sieć wodociągową i gazową oraz kanały sieci teletechniczne. Natomiast we wrześniu 2019 roku gospodarz parku rozpoczął sprzedaż pierwszych działek inwestycyjnych, a ich pierwszymi właścicielami zostały cztery firmy: Gastroparts Spółka Jawna, Europack, Magnetix, OyoBrewing. Na początku 2020 roku władze TPT planują sprzedaż kolejnych działek pod działalność inwestycyjną.
Firmy.
Na terenie TPT swoją siedzibę mają m.in.:

</doc>
<doc id="4652146" url="https://pl.wikipedia.org/wiki?curid=4652146" title="Zakład Karny w Czarnem">
Zakład Karny w Czarnem

Zakład Karny w Czarnem – jednostka typu zamkniętego przeznaczona dla skazanych odbywających karę pozbawienia wolności po raz pierwszy z oddziałami zamkniętymi dla recydywistów penitencjarnych oraz półotwartym dla recydywistów penitencjarnych.
Jednostka podzielona jest na 4 Oddziały Penitencjarne, oddział aresztu śledczego, terapeutyczny oraz dwa oddziały szpitalne w tym dla przewlekle chorych. W każdym z oddziałów mieszkalnych znajduje się świetlica oraz biblioteka. Zakład posiada obiekt sportowy z boiskami do piłki nożnej, siatkówki i koszykówki. Jednostka prowadzi szkolenia skazanych w kwalifikacyjnych kursach zawodowych oraz średnich (z możliwością uzyskania świadectwa maturalnego) oraz szkolenia kursowe i programy edukacyjne. W świetlicy centralnej odbywają się imprezy kulturalno-oświatowe, religijne i zajęcia z twórczości własnej skazanych. Zakład organizuje Ogólnopolski Konkurs Szopki Bożonarodzeniowej. W Dziale Szkolenia Przewodników i Tresury Psów Służbowych szkolone są psy na potrzeby całego więziennictwa. Zabudowa jednostki składa się z budynków piętrowych i pawilonów. Aktualna pojemność bez łóżek szpitalnych wynosi 1434. Obecnie Zakład Karny w Czarnem jest największą jednostką penitencjarną w Polsce.
Historia.
Zakład został powołany w 1958 r. jako Ośrodek Pracy dla Więźniów I Klasy podległy Centralnemu Więzieniu w Koszalinie. Zarządzeniem Nr 93/61 Ministra Sprawiedliwości z dnia 28 grudnia 1961 r. nadano Ośrodkowi Pracy Więźniów w Czarnem uprawnienia Centralnego Więzienia. Powstał w miejscu obozu jenieckiego Stalag II B Hammerstein (Lager Nord) i późniejszej jednostki wojskowej.
Bunt w 1989.
7 grudnia 1989 r. Sejm PRL przyjął amnestię, która jednak nie objęła recydywistów, jak oczekiwali skazani. W zakładzie przebywało wtedy ok. 1500 więźniów, w tym wielu recydywistów z ciężkimi wyrokami. Po ogłoszeniu informacji o amnestii w zakładzie karnym wybuchł bunt. Skazani zaczęli niszczyć i podpalać wyposażenie pawilonów. Gdy strażnicy próbowali ich powstrzymać, więźniowie rzucali w nich i bili. Gdy w obawie przed stratami naczelnik więzienia kpt. Andrzej Łamnicki nakazał strażnikom wycofać się poza mury, skazani opanowali teren zakładu karnego. Próbowali szturmować główną bramę i mury, ale nie zdołali wydostać się na zewnątrz. Więźniowie zaatakowali też zbrojownię oraz wartownię. W ich rękach znalazł się pistolet i ręczny wyrzutnik granatów. Wśród skazanych doszło do wielu samosądów. Trzech więźniów zostało zamordowanych, a wielu było rannych. W celu stłumienia buntu wrzucano granaty z gazem i ładunki ogłuszające. 9 grudnia przeprowadzono akcję odbicia zakładu. Główną bramę sforsowali funkcjonariusze służby więziennej, boczne bramy milicjanci z oddziałów szturmowych, a antyterroryści desantowali się na linach z trzech śmigłowców. Więźniowie stawiali opór, ale większość zabarykadowała się w celach. W trakcie akcji pacyfikacyjnej rannych zostało 78 milicjantów, 58 funkcjonariuszy służby więziennej i ponad dwustu skazanych. Zakład karny został prawie całkowicie zniszczony, straty materialne obliczono na 10 miliardów starych złotych. W Czarnem pozostawiono jedynie 500 więźniów, pozostałych przetransportowano do innych więzień. Odbudowa zakładu trwała do 2008 r.
Struktura organizacyjna.
Oddziały Zewnętrzne:

</doc>
<doc id="4652149" url="https://pl.wikipedia.org/wiki?curid=4652149" title="Cerkiew św. Paraskewy w Surochowie">
Cerkiew św. Paraskewy w Surochowie



</doc>
<doc id="4652151" url="https://pl.wikipedia.org/wiki?curid=4652151" title="Feliks Andrzeykowicz">
Feliks Andrzeykowicz

Feliks Andrzeykowicz – prezes sądu apelacyjnego grodzieńskiego w 1820 roku.
Przed 1820 roku nadano mu w Paryżu 31. stopień wtajemniczenia w placówce Wielkiego Wschodu Francji, w 1820 roku był członkiem honorowym loży "Przyjaciele Ludzkości" (Wielki Wschód Polski) w Grodnie.

</doc>
<doc id="4652156" url="https://pl.wikipedia.org/wiki?curid=4652156" title="Tordylium elegans">
Tordylium elegans

Tordylium elegans - gatunek rośliny jednorocznej z rodziny selerowatych. Występuje endemicznie w południowej Turcji. Rośnie na polach, poboczach, a także na miejscach skalistych.

</doc>
<doc id="4652159" url="https://pl.wikipedia.org/wiki?curid=4652159" title="Transakcja arbitrażowa">
Transakcja arbitrażowa



</doc>
<doc id="4652163" url="https://pl.wikipedia.org/wiki?curid=4652163" title="Nasir Bajtursunow">
Nasir Bajtursunow

Nasir (Nasyr) Najtursunow (ros. Насир (Насыр) Байтурсунов, ur. 18 listopada 1918 we wsi Kokomeren obecnie w obwodzie czujskim, zm. 11 maja 1995 we wsi Kożomkuł w Kirgistanie) – radziecki wojskowy, starszyna.
Życiorys.
Urodził się w kirgiskiej rodzinie chłopskiej. Skończył 7 klas i technikum pedagogiczne w mieście Frunze (obecnie Biszkek), pracował w wiejskiej szkole. W lutym 1943 został powołany do Armii Czerwonej, od maja 1943 uczestniczył w wojnie z Niemcami. Walczył w składzie 1086 pułku piechoty 323 Dywizji Piechoty 33 Armii jako celowniczy i później dowódca działonu 45-milimetrowego działa na Froncie Briańskim, 1 i 2 Białoruskim. Forsował Druć, Desnę, Berezynę, Wisłę i Odrę. Brał udział w walkach na terytorium Białorusi, Polski, Pomorza i Śląska oraz z operacji berlińskiej. W 1944 został przyjęty do WKP(b). 24 i 29 czerwca 1944 podczas operacji białoruskiej w rejonie rohaczowskim (w obwodzie homelskim) i w obwodzie mińskim) wyróżnił się przy odpieraniu niemieckich kontrataków, gdy zadał Niemcom duże straty. W sierpniu 1944 w walkach nad Narwią zniszczył trzy stanowiska ogniowe wroga i zabił ponad 20 niemieckich żołnierzy. 14 stycznia 1945 wyróżnił się w walkach w rejonie Kijanki. 17 kwietnia 1945 brał udział w walkach o miasto Fürstenberg w Niemczech. Po wojnie w 1945 został zdemobilizowany w stopniu starszyny, później pracował w kołchozie przy hodowli koni.
Odznaczenia.
I inne.

</doc>
<doc id="4652165" url="https://pl.wikipedia.org/wiki?curid=4652165" title="Elżbieta Neumann">
Elżbieta Neumann

Elżbieta Neumann (ur. 1924 r., zm. 25 kwietnia 2019 r.) – ostatnia przedstawicielka przedwojennej wrocławskiej Polonii.
Życiorys.
Urodziła się w 1924 r., była córką nauczycielki z Wielkopolski i kupca z Nysy. Razem z matką uczestniczyła w Kongresie Związku Polaków w Niemczech w 1938 r. W młodości mieszkała we Wrocławiu, opuściła miasto 21 stycznia 1945 r., gdy jej kamienicę niemieckie dowództwo twierdzy kazało spalić. Po wojnie mieszkała w Dzierżoniowie. W 2018 r. otrzymała medal prezydenta Wrocławia "Merito de Wratislavia - Zasłużony dla Wrocławia". Zmarła 25 kwietnia 2019 r. jako ostatnia przedstawicielka przedwojennej wrocławskiej Polonii.

</doc>
<doc id="4652178" url="https://pl.wikipedia.org/wiki?curid=4652178" title="Szerali Dostijew">
Szerali Dostijew

Szerali Dostijew (tadż. Шералӣ Достиев; ur. 12 stycznia 1985 w Duszanbe) – tadżycki bokser, olimpijczyk, medalista mistrzostw świata.
Dwukrotny olimpijczyk (IO 2004, IO 2008). Na obu igrzyskach startował w wadze papierowej. Kwalifikacje uzyskiwał dzięki wygranym turniejom kwalifikacyjnym do igrzysk. W Atenach odpadł w 1/16 finału po porażce na punkty z Filipińczykiem Harry Tañamorem, podobnie było na igrzyskach w Pekinie. Tym razem okazał się gorszy od Kubańczyka Yampiera Hernándeza.
Dwukrotnie uczestniczył w mistrzostwach świata amatorów (2005, 2007). W 2005 roku zaczął turniej od 1/8 finału (w 1/16 miał wolny los). Pokonał Koreańczyka Hong Moo-wona. W ćwierćfinale zwyciężył Hindusa Suranjoya Singha, jednak w półfinale przegrał z Zou Shimingiem z Chin. Zdobył jednak brązowy medal. Dwa lata później odpadł w 1/8 finału, przegrywając ponownie z Filipińczykiem Harry'ym Tañamorem.
Na Igrzyskach Azjatyckich 2006 odpadł w eliminacjach, ponownie przegrywając z Zou Shimingiem. Mistrz Tadżykistanu (2005, 2007).
Walczył również jako zawodowiec w walce superkoguciej. Stoczył 11 walk, z czego 9 wygrał, 1 zremisował i 1 przegrał (lata 2009-2013).

</doc>
<doc id="4652180" url="https://pl.wikipedia.org/wiki?curid=4652180" title="Jeffrey Douglas">
Jeffrey Douglas



</doc>
<doc id="4652182" url="https://pl.wikipedia.org/wiki?curid=4652182" title="Taekwondo na Letnich Igrzyskach Olimpijskich 2008 – +80 kg mężczyzn">
Taekwondo na Letnich Igrzyskach Olimpijskich 2008 – +80 kg mężczyzn

Zmagania mężczyzn w wadze powyżej 80 kg zostały rozegrane podczas XXIX Letnich Igrzysk Olimpijskich w dniu 23 sierpnia 2008 roku w Hali Uniwersytetu Nauki i Techniki.
Terminarz.
Wyniki.
Repasaże.
Legenda

</doc>
<doc id="4652184" url="https://pl.wikipedia.org/wiki?curid=4652184" title="Radičiná">
Radičiná

Radičiná (1127 m) – szczyt w Wielkiej Fatrze na Słowacji. Wznosi się w jej części zwanej Szypską Fatrą po południowej stronie osady Studničná będącej częścią wsi Komjatná.
Tuż po południowo-wschodniej stronie szczytu Radičiná znajduje się płytka przełęcz Sedlo pod Radičinou, oddzielająca ją od szczytu Klzká hora (1115 m). W kierunku południowo-zachodnim Radičiná tworzy krótki grzbiet opadający do doliny Wagu (Rużomberk, Hrboltová). Jest to Borová hora z pasami wapiennych skał. Otaczają ją dwie dolinki, dnem których spływają do Wagu dwa potoki. Dolinka po zachodniej stronie grzbietu to Kamenná dolina. Zachodni grzbiet Radičiny biegnie do szczytu Kečky (1139 m). 
Na stokach Radičiny znajduje się wiele jaskiń, zwłaszcza na stokach południowo-zachodnich.
Turystyka.
Radičiná jest porośnięta lasem. Prowadzi przez nią czerwono znakowany szlak turystyczny. Omija jej szczyt, ale z rozdroża Sedlo pod Radičinou można na szczyt Radičiny wyjść krótkim, niebiesko znakowanym podejściem.

</doc>
<doc id="4652188" url="https://pl.wikipedia.org/wiki?curid=4652188" title="Berthold Englisch">
Berthold Englisch

Berthold Englisch (ur. 9 lipca 1851 we wsi Osobłoga, zm. 19 października 1897 w Wiedniu) – austriacki mistrz szachowy pochodzenia żydowskiego, z zawodu makler giełdowy. Zwycięzca turnieju w Lipsku (1879), w następnym roku zajął dzielone I miejsce w Wiesbaden (1880). W 1890 rozegrał w Wiedniu mecz z przyszłym mistrzem świata Emanuelem Laskerem, przegrywając 1.5-3.5 (+0-2=3). Sześć lat później tamże zremisował z Harrym Pillsburym 2.5-2.5 (+0-0=5). Według retrospektywnego systemu rankingowego Chessmetrics w 1881 osiągnął II miejsce listy światowej.

</doc>
<doc id="4652192" url="https://pl.wikipedia.org/wiki?curid=4652192" title="Abdurauf Fitrat">
Abdurauf Fitrat

Abdurauf Fitrat, właśc. "Abdurauf Abdurahimogły" (ur. ok. 1886 w Bucharze, zm. 1938 w Taszkencie) – tadżycki pisarz, literaturoznawca, działacz społeczny i polityczny, popularyzator nauki i edukacji.
Życiorys.
Kształcił się w islamskiej szkole religijnej, następnie w niej nauczał. W 1910 udał się do Stambułu na studia, po wybuchu I wojny światowej opuścił Turcję i wrócił do Transoksanii. Był związany z reformatorskim ruchem dżadidystów. Tworzył w języku tadżyckim i uzbeckim. Pisał powieści i monografie poetyckie. W listopadzie 1917 wraz z Otmanem Kwadżą napisał program reform dla Partii Młodych Bucharczyków, który został wdrożony później, po przejęciu władzy w Bucharze przez reformatorów; oryginalny projekt programu zakładał liberalne reformy, jednak okraszono go radykalnymi frazami, by uspokoić bolszewików. W Taszkencie założył literackie kółko dyskusyjne skupiające tamtejszych intelektualistów. Po ustanowieniu w 1920 Bucharskiej Ludowej Republiki Radzieckiej pełnił w niej odpowiedzialne funkcje, m.in. w ministerstwach edukacji, finansów i spraw zagranicznych. Zajmował się wówczas wdrażaniem reformatorskiego programu modernizacji programów nauczania w szkołach. Prawdopodobnie pod jego wpływem w marcu 1921 Ministerstwo Edukacji zmieniło oficjalny język wykładowy z perskiego (tadżyckiego) na turkijski (uzbecki). Po uzyskaniu przewagi w Bucharze przez bolszewików Fitrat i inni wyżsi urzędnicy zostali usunięci ze stanowisk i deportowani do RFSRR w 1923 (w następnym roku bucharskie państwo zostało włączone do ZSRR). W 1924 wrócił do Uzbekistanu i został nauczycielem literatury w szkołach średnich, a w 1928 na uniwersytecie w Samarkandzie. Znał język rosyjski i arabski oraz prawdopodobnie urdu.
W 1937, mimo że od ponad 10 lat nie angażował się w politykę, został aresztowany podczas wielkiego terroru i w następnym roku skazany na śmierć i stracony. Pośmiertnie zrehabilitowano go podczas destalinizacji. Prawie wszystkie jego utwory były w ZSRR zakazane aż do okresu głasnosti w drugiej połowie lat 80.
Dzieła.
Ważniejsze jego utwory to "Munozora" ("Kontrowersje", 1909) i "Bajonot-i sajjoh-i hindi" ("Wyjaśnienia indyjskiego wędrowca", 1912). Dotyczą one rozważań o duchowym i materialnym upadku społeczeństwa środkowej Azji. W "Munozorze" przedstawia debatę na temat konfliktu wartości muzułmańskich i europejskich toczącego się w Indiach między Europejczykami a muzułmańskimi nauczycielami z Buchary. Doszedł do wniosku, że niegdyś zjednoczony i dynamiczny islam stał się zacofany i uległ nadmiernej instytucjonalizacji pod wpływem duchowieństwa. Opowiadał się za dostosowywaniem aspektów współczesnej kultury do bazy islamskiego społeczeństwa, przede wszystkim przez edukowanie mas. W "Bajonot-i sajjoh-i hindi" porównuje każdy aspekt życia z europejskimi standardami i wyśmiewa przesądy wyznawane przez masy, ukazując np. kontrast między tradycyjnym uzdrowicielem a rosyjskim lekarzem. Dokonał tam podziału społeczeństwa Buchary na trzy klasy społeczne: "olamah" (duchowieństwo), "omarah" (władcy) i "ahali" (mieszkańcy, masy), krytykując wszystkie trzy za upadek kraju. Jednocześnie zamieścił tam szczegóły topograficzne na temat starej Buchary i jej szkół, bibliotek, rynków i innych obiektów. Napisał też pracę "Rahbar-e najāt" ("Przewodnik po zbawieniu") będący studium społeczno-ekonomicznych podstaw emiratu, w którym wzywa do rewolucyjnej zmiany we wszystkich aspektach ludzkiego życia, która przekształciłaby nie tylko narody islamskie, ale cały świat, w postępowe społeczeństwo. Znaczną część swoich prac poświęcił problemowi reformy szkolnictwa, pisał także utwory pedagogiczne dla dzieci w wieku szkolnym. Publikował monografie na temat literatury, językoznawstwa, prozodii i muzyki swojej ojczyzny. Tworzył też dramaty wierszem, m.in. "Timurning soghonasi" ("Grobowiec Timura", 1920) i pisał prace publicystyczne.

</doc>
<doc id="4652194" url="https://pl.wikipedia.org/wiki?curid=4652194" title="Bilard elektryczny">
Bilard elektryczny



</doc>
<doc id="4652196" url="https://pl.wikipedia.org/wiki?curid=4652196" title="Teresa Musco">
Teresa Musco

Teresa Musco (ur. 7 czerwca 1943 w Caiazzo, zm. 19 sierpnia 1976) – włoska sprzątaczka, opiekunka do dzieci, mistyczka i stygmatyczka.
Życiorys.
Pochodziła z bardzo ubogiej rodziny chłopskiej i od najmłodszych lat musiała pracować na roli. Z uwagi na jej słabą kondycję fizyczną, powodującą małą przydatność w gospodarstwie i silne zainteresowania religijne, jej ojciec, Salvatore, stosował wobec niej przemoc fizyczną i psychiczną. Jako dziecko mówiła o doświadczeniach religijnych - widzeniach Matki Bożej, Anioła Stróża, czy przyjmowaniu komunii z rąk samego Jezusa. Mając dziewięć lat zaczęła poważnie chorować - złamała rękę, miała zapalenie płuc, zatok i wyrostka robaczkowego, które wywołało zapalenie otrzewnej. W 1955 zaczęło jej puchnąć prawe kolano i od tego czasu utykała. Ostatecznie zapadła na niewyjaśnioną chorobę z wysokimi gorączkami, która była przyczyną 117 interwencji chirurgicznych do końca jej życia (większość w szpitalu Cardavelli w Neapolu). Jej ojciec próbował względem niej egzorcyzmów, które okazały się nieskuteczne. W wieku kilkunastu lat poznała partnera, Tonina, za którego planowała wyjść za mąż. Matka Boża przepowiedziała w jednym z widzeń jego śmierć w wypadku, co wkrótce się zdarzyło w okolicznościach i czasie podanych podczas widzenia. Wydarzenia te spowodowały, że spontanicznie złożyła ślub czystości. W 1968 odbyła pielgrzymkę do Lourdes, po której jej stan zdrowia uległ poprawie. Przeprowadziła się wówczas do Caserty, gdzie pracowała jako sprzątaczka i opiekunka do dzieci. W mieście tym pozostała przez następnych osiem lat. 
25 października 1968 otrzymała stygmaty na dłoniach obserwowane przez świadków (już wcześniej miała podobne symptomy w formie sińców na dłoniach). Całkowitą stygmatyzację otrzymała 31 października 1968: rany na dłoniach i stopach, w boku (wszystkie na wylot), ślady korony cierniowej i biczowania. Stygmaty były licznie utrwalane fotograficznie. Ustały w 1970, by pojawić się ponownie w 1971. Podczas ekstaz Męki Pańskiej, według świadków, mówiła w nieznanym jej języku aramejskim, a także rozsiewała wokół siebie zapach kwiatów. 
Od 1955 pisała pamiętnik (ostatecznie w objętości 2600 stron), na podstawie którego w 1979 o. Gabriele Roschini napisał jej biografię zatytułowaną "Teresa Musco. Crocefissa col Crocefisso". 

</doc>
<doc id="4652197" url="https://pl.wikipedia.org/wiki?curid=4652197" title="Staniszkis">
Staniszkis

Osoby o tym nazwisku:

</doc>
<doc id="4652199" url="https://pl.wikipedia.org/wiki?curid=4652199" title="Ahmad Donisz">
Ahmad Donisz

Ahmad Donisz (pers. احمد دانش, tadż. Аҳмад Дониш, ur. 1827 w Bucharze, zm. 1897 tamże) – tadżycki pisarz.
Życiorys.
Urodził się w biednej rodzinie. Uczył się w medresie, służył na dworze emira Buchary, gdzie został dyplomatą. Był trzykrotnie wysyłany z misją dyplomatyczną do Petersburga (w listopadzie 1857, październiku 1869 i styczniu 1874), poznał rosyjski język i kulturę. Opracował projekt reform w Emiracie Buchary. Propagował idee oświeceniowe, został uznany za najbardziej postępowego tadżyckiego myśliciela XIX w. Pisał traktaty polityczno-filozoficzne. Jego twórczość wywarła duży wpływ na rozwój tadżyckiej prozy. Tworzył również poezje w formach klasycznych (gazele, kasydy, rubajjaty).

</doc>
<doc id="4652201" url="https://pl.wikipedia.org/wiki?curid=4652201" title="Sportowe ratownictwo wodne na Światowych Wojskowych Igrzyskach Sportowych 2019 – sztafeta ratownicza 4 x 50 m stylem zmiennym mężczyzn">
Sportowe ratownictwo wodne na Światowych Wojskowych Igrzyskach Sportowych 2019 – sztafeta ratownicza 4 x 50 m stylem zmiennym mężczyzn

Sztafeta ratownicza 4 x 50 m stylem zmiennym mężczyzn – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhanie. 
Eliminacje i finał rozegrane zostały w dniu 22 października 2019 roku na pływalni Wuhan Five Rings Sports Center Natatorium. Złoty medal zdobyła reprezentacja Chin, ustanawiając w finale nowy rekord Igrzysk wojskowych z czasem 1:27,37 min.
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
Wyniki.
Kwalifikacje.
Wyścig 1.
"Źródło:" .
Wyścig 2.
"Źródło:" .
Finał.
"Źródło:" 

</doc>
<doc id="4652202" url="https://pl.wikipedia.org/wiki?curid=4652202" title="Lucian Bode">
Lucian Bode

Lucian Nicolae Bode (ur. 27 października 1974 w Valcău de Jos w okręgu Sălaj) – rumuński polityk, inżynier i samorządowiec, deputowany, w 2012 minister gospodarki, w latach 2019–2020 minister transportu, od 2020 minister spraw wewnętrznych.
Życiorys.
Z wykształcenia inżynier elektryk, w 1998 ukończył studia na Uniwersytecie Oradejskim. W 2011 uzyskał magisterium z zarządzania bezpieczeństwem na Uniwersytecie Babeșa i Bolyaia. Pracował m.in. jako inżynier oraz kierownik działu w przedsiębiorstwie energetycznym w Zalău. W latach 2003–2008 kierował branżową organizacją pracowniczą w tym mieście.
Działacz Partii Demokratycznej i następnie powołanej na jej bazie Partii Demokratyczno-Liberalnej (z którą później dołączył do Partii Narodowo-Liberalnej). W 2008 stanął na czele swojej partii w okręgu Sălaj. W latach 2000–2004 był radnym swojej rodzinnej miejscowości, a następnie do 2008 pełnił funkcję radnego okręgu. W 2008 po raz pierwszy uzyskał mandat posła do Izby Deputowanych, z powodzeniem ubiegał się o reelekcję w wyborach w 2012, 2016 i 2020.
W lutym 2012 powołany na ministra gospodarki, handlu i biznesu w rządzie, na czele którego stanął Mihai Răzvan Ungureanu. Funkcję tę pełnił do końca funkcjonowania tego gabinetu, tj. do maja 2012. W listopadzie 2019 nowo powołany premier Ludovic Orban powierzył mu stanowisko ministra transportu, infrastruktury i komunikacji. Pozostał na tej funkcji również w utworzonym w marcu 2020 drugim gabinecie dotychczasowego premiera. W grudniu 2020 przeszedł na urząd ministra spraw wewnętrznych w rządzie Florina Cîțu. Utrzymał to stanowisko w listopadzie 2021, gdy stanowisko premiera objął Nicolae Ciucă.

</doc>
<doc id="4652204" url="https://pl.wikipedia.org/wiki?curid=4652204" title="Nadleśnictwo Nurzec">
Nadleśnictwo Nurzec

Nadleśnictwo Nurzec – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba Nadleśnictwa znajduje się w Nurcu-Stacji w powiecie siemiatyckim, w województwie podlaskim.
Nadleśnictwo obejmuje część powiatów siemiatyckiego i bielskiego.
Historia.
Nadleśnictwo Nurzec powstało w 1918. Obejmowało ono lasy będące przed I wojną światową rosyjskimi dobrami rządowymi. Jego terytorium pokrywało się z obecnym z wyjątkiem wschodniej części oraz uroczysk Żerczyce i Żurobice, które należały do Nadleśnictwa Mielnik. Po II wojnie światowej m.in. z uroczysk Żerczyce i Żurobice oraz z znacjonalizowanych przez komunistów lasów prywatnych utworzono Nadleśnictwo Kąty (od 1964 Nadleśnictwo Siemiatycze). 1 stycznia 1973 Nadleśnictwo Siemiatycze włączono do Nadleśnictwa Nurzec. W marcu 1975 siedzibą nadleśnictwa stał się Nurzec-Stacja.
Ochrona przyrody.
Na terenie nadleśnictwa znajdują się cztery rezerwaty przyrody:
Drzewostany.
Dominującym typem siedliskowym lasów nadleśnictwa jest las świeży, który stanowi 36,07% jego lasów.
Gatunki lasotwórcze lasów nadleśnictwa (z ich udziałem procentowym):
Średni wiek lasów nadleśnictwa wynosi 57 lat, a ich przeciętna zasobność ponad 213 m3/ha.

</doc>
<doc id="4652206" url="https://pl.wikipedia.org/wiki?curid=4652206" title="Abdusalom Dehoti">
Abdusalom Dehoti

Abdusalom Dehoti (tadż. "Абдусалом Деҳотӣ", ur. 14 marca 1911 w Samarkandzie, zm. 30 stycznia 1962 w Duszanbe) – tadżycki pisarz i krytyk literacki.
Życiorys.
Urodził się w rodzinie rzemieślnika. W 1929 opublikował swoje pierwsze wiersze. Tworzył głównie pod wpływem Ajniego. W latach 1932-1934 opublikował zbiory wierszy "Taronam Mehnat" ("Pieśni Pracy"), "Mewai Oktiabr" ("Owoce Października") i poemat "Manzarahoi Segona" ("Trzy widoki"). Pisał również sztuki teatralne i opowiadania satyryczne. Wydawał utwory Rudakiego, Sadiego i Nizamiego. Jego dramat "Szuriszy Wosa" ("Powstanie Wosy") stał się kanwą dla libretta pierwszej tadżyckiej opery.

</doc>
<doc id="4652208" url="https://pl.wikipedia.org/wiki?curid=4652208" title="Kelan Martin">
Kelan Martin

 
Kelan Martin (ur. 3 sierpnia 1995 w Louisville) – amerykański koszykarz, występujący na pozycji niskiego skrzydłowego.
W 2016 wystąpił w turnieju Adidas Nations Counselors. 
W 2018 reprezentował Utah Jazz podczas letniej ligi NBA w Las Vegas i Salt Lake City. Rok później bronił barw Minnesoty Timberwolves.
29 listopada 2020 został zawodnikiem Indiany Pacers. 6 stycznia 2022 został zwolniony. 23 lutego 2022 zawarł 10-dniową umowę z Boston Celtics. 5 marca 2022 podpisał kolejny, identyczny kontrakt z klubem. Po jego upłynięciu opuścił klub. 18 marca 2022 trafił do Grand Rapids Gold. 25 marca 2022 został zwolniony.

</doc>
<doc id="4652209" url="https://pl.wikipedia.org/wiki?curid=4652209" title="Kenki Fukuoka">
Kenki Fukuoka

 – japoński rugbysta występujący na pozycji , reprezentant kraju w odmianie zarówno siedmio-, jak i piętnastoosobowej. Olimpijczyk i dwukrotny uczestnik pucharu świata.
Młodość.
Pierwszy kontakt Fukuoki z rugby nastąpił w wieku 5 lat, kiedy jego ojciec zaprowadził go do Genkai Junior Rugby Club. Jako dziecko uczęszczał do szkoły podstawowej Aoyagi Shōgakkō, a następnie Koga Azumachūgakkō. W szkole średniej ("Fukuoka Kōtōgakkō") wyróżniał się podczas zajęć sportowych: na bieżni na 100 m osiągał czas 11,2 s, zaś na 50 m – 5,8 s. Ze szkolną drużyną rugby uczestniczył w krajowych mistrzostwach szkół średnich – to właśnie uczestnictwo w turnieju Hanzano było główną motywacją i celem dla nastoletniego rugbysty. W drugiej i trzeciej klasie szkoły średniej Fukuoka zerwał więzadło krzyżowe w kolanie – początkowo lewym, a następnie prawym.
Po nieudanej próbie dostania się na studia medyczne rok później Fukuoka rozpoczął edukację na Uniwersytecie Tsukuby, gdzie kształcił się w instytucie informatyki. Podczas pobytu na uniwersytecie ponownie rozpoczął treningi rugby zarzucone w szkole średniej. W 2015 roku wraz z zespołem zdobył wicemistrzostwo Japonii wśród drużyn akademickich.
Kariera klubowa.
Po ukończeniu studiów Fukuoka zdecydował się na podpisanie profesjonalnego kontraktu z drużyną Panasonic Wild Knights z rodzimej Top League. Zadebiutował 17 września 2016 r. w przegranym starciu z Suntory Sungoliath. W grudniu tego samego roku w meczu z Honda Heat zdobył sześć przyłożeń, czym ustanowił nowy rekord rozgrywek. W swoim pierwszym sezonie wśród zawodowców zdobył 10 przyłożeń w 10 meczach, zajmując z drużyną trzecie miejsce w ligowej tabeli. Dotarł także do finału ogólnojapońskich rozgrywek pucharowych. W 2017 znalazł się w składzie Sunwolves, japońskiej drużyny występującej w lidze Super Rugby. Debiutował w przegranym meczu z Hurricanes. Ostatecznie Sunwolves zajęli przedostatnie miejsce w rozgrywkach z zaledwie dwoma zwycięstwami w 15 spotkaniach.
W krajowych rozgrywkach w sezonie 2017/2018 Fukuoka kontynuował swoją wysoką dyspozycję. W 12 meczach dziewięciokrotnie przykładał piłkę w polu punktowym rywali, czym wydatnie pomógł swojej drużynie w zajęciu pierwszego miejsca w swojej grupie oraz w dotarciu do wielkiego finału rozgrywek. W nim po raz kolejny gracze Wild Knights musieli uznać wyższość ekipy Suntory Sungoliath. W dalszej części tego samego roku uczestniczył w zmaganiach Sunwolves w Super Rugby. Japoński zespół wywalczył trzy zwycięstwa w 16 spotkaniach i został sklasyfikowany na ostatniej pozycji.
W sezonie 2018/2019 Top League zespół Fukuoki zajął drugie miejsce w swojej grupie a po rozegraniu fazy pucharowej ostatecznie szóstą lokatę w kraju.
Kariera reprezentacyjna.
Z uwagi na kontuzje więzadeł Fukuoka nigdy nie otrzymał powołania do reprezentacji Japonii do lat 18. Do drużyny narodowej trafił bezpośrednio z rozgrywek międzyuczelnianych. W 2012 roku jako 20-latek otrzymał powołanie do drużyny Junior Japan, drugiej drużyny Japonii. W składzie tej drużyny znalazł się także w pierwszych miesiącach roku 2013, kiedy wziął udział w Pacific Rugby Cup.
Tuż po zakończeniu rozgrywek po raz pierwszy trafił do reprezentacji seniorów. Zadebiutował w wygranym 121:0 meczu z kadrą Filipin, spotkaniu w ramach Asian Five Nations 2013, w którym zdobył dwa przyłożenia. Wynik ten powtórzył w swoim drugim meczu w tych rozgrywkach, z Koreą Południową. Uwzględniając spotkania w ramach Pucharu Narodów Pacyfiku, w swoim pierwszym sezonie reprezentacyjnym wystąpił łącznie w siedmiu meczach japońskiej kadry, w tym w czterech w pierwszym składzie. W listopadzie 2013 roku Fukuoka dołożył do tego dalsze dwa występy od pierwszej minuty – z Nową Zelandią oraz ze Szkocją, w którym zaliczył kolejne dwa przyłożenia.
W roku 2014 ponownie wystąpił w Pucharze Narodów Pacyfiku, zaś wraz z reprezentacją w rugby 7 uczestniczył w turnieju kwalifikacyjnym do cyklu IRB Sevens World Series podczas turnieju Hong Kong Sevens. W wygranym finale z Włochami zdobył jedno z przyłożeń. Wziął także udział w kolejnej imprezie w światowym kalendarzu – Japan Sevens w Tokio. W 2015 wystąpił w wygranym turnieju Asia Rugby Championship i raz jeszcze w Pucharze Narodów Pacyfiku.
W sierpniu 2015 roku, wciąż będąc studentem czwartego roku, Fukuoka otrzymał powołanie na puchar świata. W Anglii wystąpił w zaledwie jednym, przegranym meczu z reprezentacją Szkocji. Wkrótce po zakończeniu turnieju skrzydłowy wraz z reprezentacją siedmioosobową rozpoczął przygotowania do zbliżających się igrzysk olimpijskich. W kwietniu 2016 roku wziął udział w turnieju Singapore Sevens. Pomimo doświadczenia obejmującego zaledwie dwa turnieje na najwyższym poziomie Fukuoka znalazł się w składzie reprezentacji na Igrzyska w Rio de Janeiro. W czasie turnieju Japończycy mimo rozstawienia na 10 miejscu spośród 12 uczestników niespodziewanie dotarli aż do półfinału zawodów. W fazie grupowej pokonali Nową Zelandię i Kenię, minimalnie przegrywając z Wielką Brytanią. W fazie pucharowej Fukuoka wraz z kolegami wyeliminował Francję, by po porażkach z Fidżi i Południową Afryką zająć ostatecznie czwarte miejsce.
Po zakończeniu igrzysk Fukuoka powrócił do reprezentacji piętnastoosobowej na jesienne test-mecze w Europie. W dwóch kolejnych sezonach reprezentacyjnych rozegrał łącznie 10 spotkań, notując przy tym sześć przyłożeń, między innymi przeciw Walii czy Irlandii. Począwszy od wiosny 2019 roku uczestniczył w zgrupowaniach Wolfpack – formalnie zespołu rezerw ekipy Sunwolves, którego mecze w swojej istocie stanowiły pierwszy etap przygotowań reprezentacji Japonii do rozgrywanego na własnym terenie pucharu świata. W barwach tego zespołu grał z drugim zespołem nowozelandzkich Hurricanes czy australijskiego Western Force. Na przełomie lipca i sierpnia brał udział w wygranym przez Japonię Pucharze Narodów Pacyfiku. Fukuoka imponował wówczas wysoką formą, w trzech meczach zdobywając trzy przyłożenia.
Niedługo później skrzydłowy Wild Knights otrzymał powołanie na mistrzostwa świata. W pierwszych minutach ostatniego sparingu przed startem turnieju, z Południową Afryką, doznał kontuzji łydki, która wykluczyła go z gry w meczu otwarcia. Dopiero uraz podstawowego Williama Tupou podczas rozruchu przed kolejnym pojedynkiem z Irlandią sprawił, że powracający do zdrowia Fukuoka zajął miejsce na ławce rezerwowych. Po pojawieniu się na placu gry skrzydłowy zdobył przyłożenie dające gospodarzom imprezy prowadzenie, po czym popisał się kluczowym dla przebiegu spotkania przechwytem, cofając w efekcie akcję Irlandczyków o 50 metrów. Wysoką dyspozycję prezentował także w kolejnych meczach – w starciu z Samoa wystąpił już w podstawowym składzie i zdobył jedno z przyłożeń swojej drużyny. W decydującym o awansie z grupy pojedynku ze Szkocją skrzydłowy został wybrany najlepszym zawodnikiem spotkania, dwukrotnie przykładając piłkę w polu punktowym rywali oraz asystując w akcji wykończonej przez Kōtarō Matsushimę. Wyśmienite występy sprawiły, że po fazie grupowej Japończyk został okrzyknięty jedną z gwiazd turnieju. Gospodarze po raz pierwszy w historii swoich występów podczas pucharu świata awansowali do fazy ćwierćfinałowej, gdzie jednak ulegli południowoafrykańskim Springboks.
Po zakończeniu udziału w turnieju Fukuoka – zgodnie z pojawiającymi się co najmniej od 2017 roku zapowiedziami – zrezygnował z dalszych występów w reprezentacji piętnastoosobowej, zgłaszając chęć udziału w turnieju rugby 7 podczas Igrzysk Olimpijskich 2020 w Tokio. Impreza ta miałaby być jego ostatnią na arenie międzynarodowej przed ostatecznym zakończeniem kariery zawodniczej w 2021 roku.
Statystyki.
"Stan na dzień 20 października 2019 r." "Statystyki dotyczą reprezentacji piętnastoosobowej."

</doc>
<doc id="4652210" url="https://pl.wikipedia.org/wiki?curid=4652210" title="Elia Tamrs">
Elia Tamrs

Elia (imię świeckie Isaac Tamras, ur. 1 stycznia 1977 w Irbilu) – duchowny Asyryjskiego Kościoła Wschodu, od 2019 biskup diecezji Bagdadu obejmującej także wiernych w Gruzji i na Ukrainie.
Życiorys.
W 2000 został wyświęcony na diakona. Święcenia kapłańskie przyjął 27 września 2002. W latach 2002-2014 posługiwał w różnych parafiach na terenie Armeniu, Rosji i Ukrainy. 6 czerwca 2019 roku Święty Synod Asyryjskiego Kościoła Wschodu wybrał go na biskupa Bagdadu. Sakrę biskupią otrzymał 3 listopada 2019.

</doc>
<doc id="4652211" url="https://pl.wikipedia.org/wiki?curid=4652211" title="Badruddin Hiloli">
Badruddin Hiloli

Badruddin Hiloli lub "Badriddin Hilali" (pers. بدرالدین هلالی, ur. ok. 1470 w Astarabadzie (obecnie Gorgan w Iranie), zm. 1529 w Heracie) – tadżycki i perski poeta.
Życiorys.
Pierwsze lata życia spędził w rodzinnym mieście, a ok. 1491 przeniósł się do Heratu. Pisał poematy, gazele o tematyce miłosnej (np. "Szoch wa darwesz" ("Szach i derwisz"), "Lajla wa Madżnun" ("Lajla i Madżnun")). Największym jego dziełem jest zbiór poezji zatytułowany "Divān". Po podboju Heratu przez uzbeckiego chana w 1529 został publicznie stracony na głównym placu miasta. Jako prawdopodobny powód egzekucji podaje się jego szyickie wyznanie lub obecność obraźliwych wersetów w jego twórczości. Jego twórczość, uznawana za jeden z najbardziej oryginalnych i wyrafinowanych przykładów perskiej literatury z pierwszej połowy XVI w., do dziś cieszy się wielką popularnością w Azji Środkowej. Jego córka, Dżamali, również była sławną poetką.

</doc>
<doc id="4652212" url="https://pl.wikipedia.org/wiki?curid=4652212" title="Victoria Rolnicki Machowa">
Victoria Rolnicki Machowa



</doc>
<doc id="4652214" url="https://pl.wikipedia.org/wiki?curid=4652214" title="Siergiej Babikow">
Siergiej Babikow

Siergiej Babikow (tadż. Сергей Бабиков; ur. 20 grudnia 1967 w Duszanbe) – tadżycki strzelec, olimpijczyk. Z zawodu wojskowy.
Wywodzi się ze stolicy Tadżykistanu – Duszanbe. W zawodach zaczął startować w roku 1981. W barwach Związku Radzieckiego był indywidualnie mistrzem i wicemistrzem Europy juniorów. Mistrzostwo zdobył w 1985 roku (pistolet standardowy z 25 m), zaś wicemistrzostwo rok później (pistolet pneumatyczny z 10 m). Są to jego jedyne indywidualne medale na imprezach rangi kontynentalnej.
Był trzykrotnym uczestnikiem igrzysk olimpijskich (IO 2004, IO 2008, IO 2012). Na igrzyskach w Atenach (2004) osiągnął swój najlepszy wynik olimpijski – zajął 10. miejsce w pistolecie pneumatycznym z 10 metrów. W Pekinie uplasował się na 30. miejscu w tej samej konkurencji oraz na 42. pozycji w pistolecie dowolnym z 50 metrów. Na igrzyskach w 2012 roku był 44. w pistolecie pneumatycznym z 10 metrów – był to najgorszy wynik zawodów. Babikow jest najstarszym reprezentantem Tadżykistanu na igrzyskach olimpijskich – startując w Londynie miał ponad 44 lata. Ponadto jest jedynym strzelcem reprezentującym Tadżykistan na olimpijskich arenach (stan przed igrzyskami w 2020 roku).
Startował trzykrotnie na mistrzostwach świata (2002, 2006, 2010). Najwyższa lokata jaką zajął, to 24. pozycja w pistolecie pneumatycznym z 10 metrów (2006). Uczestniczył również wielokrotnie w mistrzostwach Azji i igrzyskach azjatyckich, lecz ani razu nie zajął miejsca w czołowej dziesiątce zawodów. W Pucharze Świata jego najlepszym wynikiem jest 8. pozycja w pistolecie dowolnym z 50 metrów, którą osiągnął w 2003 roku w Monachium.

</doc>
<doc id="4652215" url="https://pl.wikipedia.org/wiki?curid=4652215" title="Wyspa Achill">
Wyspa Achill



</doc>
<doc id="4652217" url="https://pl.wikipedia.org/wiki?curid=4652217" title="Fondarjo">
Fondarjo

Fondarjo () – rzeka w Tadżykistanie, w wilajecie sogdyjskim, lewy dopływ Zarafszanu. Powstaje w wyniku połączenia rzek Jagnob i Iskandardarjo. Ma długość 24 km, powierzchnia jej dorzecza obejmuje 3230 km², a jej średni przepływ wynosi 62,6 m³/s. Rzeka zasilana jest przez śnieg i lodowce. Wzdłuż rzeki biegnie droga między Duszanbe a Taszkentem.

</doc>
<doc id="4652222" url="https://pl.wikipedia.org/wiki?curid=4652222" title="Raúl Horacio Scarrone Carrero">
Raúl Horacio Scarrone Carrero



</doc>
<doc id="4652225" url="https://pl.wikipedia.org/wiki?curid=4652225" title="Clare (wyspa)">
Clare (wyspa)

Clare (ang. "Clare Island", irl. "Oileán Chliara") – wyspa u zachodniego wybrzeża Irlandii, położona na Oceanie Atlantyckim, u wejścia do zatoki Clew, administracyjnie część irlandzkiego hrabstwa Mayo. Powierzchnia wyspy wynosi około 16 km², a liczba ludności – 159 (2016 r.).
Krajobraz wyspy zdominowany jest przez kwarcytowe wzgórze Knockmore (462 m n.p.m.), stromo opadające ku morzu, w jej północno-zachodniej części.
Na wyspie znajduje się opactwo cysterskie z XII wieku, zamek (w XVI wieku baza wypadowa piratki Grace O'Malley) oraz latarnia morska z XIX wieku.

</doc>
<doc id="4652226" url="https://pl.wikipedia.org/wiki?curid=4652226" title="Flarf">
Flarf

Flarf – technika pisania poezji charakteryzująca się intensywnym wykorzystaniem sieci jako generatora treści (przeważnie używane są wyniki wyszukiwania z Google'a) z założenia generująca utwory "niskiej jakości".
W węższym rozumieniu to rodzaj utworu poetyckiego napisanego z wykorzystaniem powyższej techniki.
Początki flarfu.
Autorem pierwszego wiersza programowo flarfowego i jednocześnie samego określenia jest amerykański poeta Gary Sullivan. W swojej krytycznej odpowiedzi na działalność portalu Poetry.com Sullivan w roku 2001 napisał "najbardziej obraźliwy wiersz, na jaki było go stać" i wysłał go na nieustający "konkurs" w Poetry.com. Wiersz, mimo czytelnej prowokacji, został zakwalifikowany do druku w kolejnym almanachu portalu.
Gary Sullivan w "The Flarf Files" definiuje flarf następująco:
Społeczność flarferów powstała i rozwijała się w środowisku sieciowym, w oparciu o rozmaite poetyckie portale i listy dyskusyjne. Miejscem wirtualnych spotkań flarferów jest lista dyskusyjna "Flarflist Collective", działająca od 2001 r.
Flarf po polsku.
Jeżeli rozumieć flarf w częściowym zakresie definicji, czyli jako komponowanie wierszy z przypadkowych treści znalezionych w Internecie, to za flarfera można uznać Jarosława Lipszyca, który w roli generatora treści chętnie wykorzystuje polską .
Inną autorką flarf, poetką korzystającą z wyników wyszukiwania w sieci, jest . Warto np. porównać wiersz "Obcowanie z przyrodą przy dobrej zabawie dla przeciętnie wysportowanego turysty" z tym, co wyszukiwarka Google znajduje dla frazy "obcowanie z przyrodą".
W wierszu "Pan Cwak-Cwibak żyje w świecie hałaśliwej, szybko nużącej logorei" znalazł się ciąg zwrotów przeniesionych z wyników wyszukiwania Google. Prawdopodobnie bez wiedzy autora o użyciu techniki flarf.

</doc>
<doc id="4652227" url="https://pl.wikipedia.org/wiki?curid=4652227" title="Clare Island">
Clare Island



</doc>
<doc id="4652228" url="https://pl.wikipedia.org/wiki?curid=4652228" title="Florian Krassowski">
Florian Krassowski

Florian Aleksander Krassowski (ur. 3 grudnia 1816 w Mężeninie, zm. 22 kwietnia 1889, Zakrzów k. Kielc) – polski lekarz, publicysta, epidemiolog.
Dzieciństwo i młodość.
Syn Jana Piusa Krassowskiego (1782-1834) - pisarza komory celnej w Tykocinie i dzierżawcy folwarku w Mężeninie i Franciszki z Wendorffów (1787 - ok. 1825). 
Florian Krassowski ukończył szkołę w elementarną w Tykocinie i wojewódzką w Łomży, następnie gimnazjum w Białymstoku, zakończone uzyskaniem świadectwa uprawniającego go do studiów akademickich. Od 1833 do 1839 roku studiował na Uniwersytecie Wileńskim (na skutek represji carskich przemianowanym wówczas na Akademię Medyczno-Chirurgiczną). Egzamin zdał w 1839 roku przed Radą Lekarską Królestwa Polskiego w Warszawie, dzięki czemu otrzymał dyplom lekarza pierwszej klasy oraz tytuł akuszera (mgr. położnictwa). Uprawniało go to do objęcia stanowiska lekarza powiatowego na terytorium zaboru rosyjskiego i Rosji. Od 1840 roku zajmował po dr. Felicjanie Giedwille stanowisko lekarza obwodowego w Mławie, a od 1849 po dr. Adamie Bućkiewiczu był lekarzem powiatowym w Płocku; pracował na tym stanowisku do 1867 roku.
Walka z epidemią cholery.
W Płocku prowadził wolną praktykę, gdzie odznaczył się w walce z epidemią cholery panującą w tym mieście (1866-1867). Od 1863 roku należał do Kasy Wsparcia Towarzystwa Lekarskiego Warszawskiego. Po roku 1867 był lekarzem wolnopraktykującym. W tym czasie zaangażował się w walkę z przetaczającą się przez ziemie polskie epidemią cholery, której poświęcił szereg artykułów, ukazujących się w krakowskim Przeglądzie Lekarskim, w Gazecie Lekarskiej a także w Kurierze Codziennym. W 1874 roku zdecydował się na zakup dóbr Zakrzów k. Kielc, w którym rodzina Krassowskich zamieszkiwała do wybuchu II wojny światowej. Przebywając w Zakrzowie w 1883 roku prowadził korespondencję dotyczącą cholery z dr. Bolesławem Wicherkiewiczem. Próbował leczyć różnymi środkami, tak jak większość ówczesnych lekarzy w całej Europie. Zmodyfikował sposób leczenia tej choroby, który był stosowany we Francji, podając sok z kiszonych ogórków (zapewne jako środek przeciwwymiotny i pośrednio poprawiający samopoczucie chorego). Rewelacje Krassowskiego spotkały się z dystansem środowiska medycznego, m.in. doktora Ludwika Natansona. Niezrażony sceptycyzmem kolegów po fachu, Krassowski w roku 1880 opublikował poświęconą temu samemu zagadnieniu pracę pt. „Istota cholery azjatyckiej i pospolite jej leczenie”. 
W 1848 roku Krassowski otrzymał rangę Tytularnego Radcy Dworu, a w roku 1857 Radcy Dworu. W 1858 roku odbył wraz z żoną podróż do Paryża, odwiedzając między innymi grób Napoleona Bonaparte w Les Invalides. 
Umarł w 1889 roku i pochowany został w rodzinnym grobowcu na parafialnym cmentarzu w Węgleszynie k. Kielc. 
Rodzina.
Rodzina Krassowskiego od strony ojca, wywodziła się z miejscowości Krasowo-Częstki, pieczętowała herbem Ślepowron i nosiła przydomek Brykcy, rodzina matki Floriana Krassowskiego - Wendorffowie herbu Nabram, zamieszkiwała ziemię słonimską i była blisko spokrewniona z Ewą, Zygmuntem i Alojzym Felińskimi. W 1857 roku Florian Krassowski ożenił się z córką nieżyjącego już asesora Trybunału Płockiego Jakuba Kozłowskiego herbu Jastrzębiec, Leokadią Marią Kozłowską. Dziećmi Floriana Krassowskiego byli m.in. lekarz medycyny dr Antoni Krassowski, żonaty z Marią Giedroyć, inż. rolnik Wincenty Krassowski żonaty z Jadwigą Ursyn-Niemcewicz, inż. metalurg Józef Krassowski ożeniony z Jadwigą Golcz, a także Joanna Leokadia z Krassowskich primo voto Popławska, secundo voto Famińska, Leokadia Michalina z Krassowskich Nielubowiczowa oraz Leokadia Jadwiga z Krassowskich Grzybałowa.
Dorobek.
Publikował na łamach: Przeglądu Lekarskiego, Gazety Lekarskiej i Kuriera Codziennego.

</doc>
<doc id="4652233" url="https://pl.wikipedia.org/wiki?curid=4652233" title="Gliwice (ujednoznacznienie)">
Gliwice (ujednoznacznienie)



</doc>
<doc id="4652236" url="https://pl.wikipedia.org/wiki?curid=4652236" title="Taneti Mamau">
Taneti Mamau



</doc>
<doc id="4652237" url="https://pl.wikipedia.org/wiki?curid=4652237" title="(Marie's the Name) His Latest Flame">
(Marie's the Name) His Latest Flame



</doc>
<doc id="4652238" url="https://pl.wikipedia.org/wiki?curid=4652238" title="Elvis' Christmas Album">
Elvis' Christmas Album



</doc>
<doc id="4652240" url="https://pl.wikipedia.org/wiki?curid=4652240" title="Raised on Rock/For Ol' Times Sake">
Raised on Rock/For Ol' Times Sake



</doc>
<doc id="4652241" url="https://pl.wikipedia.org/wiki?curid=4652241" title="That's the Way It Is (album)">
That's the Way It Is (album)



</doc>
<doc id="4652243" url="https://pl.wikipedia.org/wiki?curid=4652243" title="Don't Cry Daddy">
Don't Cry Daddy



</doc>
<doc id="4652245" url="https://pl.wikipedia.org/wiki?curid=4652245" title="That’s the Way It Is">
That’s the Way It Is



</doc>
<doc id="4652246" url="https://pl.wikipedia.org/wiki?curid=4652246" title="Leopard 2E">
Leopard 2E



</doc>
<doc id="4652247" url="https://pl.wikipedia.org/wiki?curid=4652247" title="Kaligram">
Kaligram



</doc>
<doc id="4652248" url="https://pl.wikipedia.org/wiki?curid=4652248" title="Kaligramy (literatura)">
Kaligramy (literatura)



</doc>
<doc id="4652249" url="https://pl.wikipedia.org/wiki?curid=4652249" title="Borkowo (powiat wrzesiński)">
Borkowo (powiat wrzesiński)



</doc>
<doc id="4652254" url="https://pl.wikipedia.org/wiki?curid=4652254" title="Sedlo pod Radičinou">
Sedlo pod Radičinou

Sedlo pod Radičinou (ok. 1080 m) – przełęcz w Wielkiej Fatrze na Słowacji. Znajduje się w jej części zwanej Szypską Fatrą.
Przełęcz znajduje się pomiędzy szczytem Radičiná (1127 m) i zupełnie niewybitnym wierzchołkiem 1080 m. Rejon przełęczy porasta las. Od Radičiny przez Sedlo pod Radičinou i wierzchołek 1080 m do doliny Wagu opada grzbiet Borová hora oddzielający dwie dolinki, dnem których spływają do Wagi potoki. Obydwa uchodzą w Hrboltovej (obecnie część Rużomberku).
Turystyka.
Przez przełęcz prowadzi droga leśna. Po jej zachodniej stronie, tuż pod szczytem Radičiny znajduje się rozdroże szlaków turystycznych. Przechodzący przez nie szlak czerwony omija szczyt Radičiny, ale z rozdroża Sedlo pod Radičinou można na szczyt Radičiny wyjść krótkim, niebiesko znakowanym podejściem.

</doc>
<doc id="4652255" url="https://pl.wikipedia.org/wiki?curid=4652255" title="Marian Mulczyk">
Marian Mulczyk

Marian Mulczyk (ur. 1924, zm. 9 czerwca 2018) – polski mikrobiolog, prof. zw. dr hab.
Życiorys.
Obronił pracę doktorską, następnie uzyskał stopień doktora habilitowanego. Otrzymał nominację profesorską. Pracował w Instytucie Immunologii i Terapii Doświadczalnej im. Ludwika Hirszfelda Polskiej Akademii Nauk.
Zmarł 9 czerwca 2018.

</doc>
<doc id="4652260" url="https://pl.wikipedia.org/wiki?curid=4652260" title="Sivá skala (Wielka Fatra)">
Sivá skala (Wielka Fatra)

Sivá skala (893 m) – szczyt w Wielkiej Fatrze na Słowacji. Wznosi się w jej części zwanej Szypską Fatrą, po południowej stronie drogi łączącej wieś Komjatná z należącą do niej osadą Studničná.
Sivá skala zbudowana jest z wapieni budujących niższe partie Szypskiej Fatry. Jest to niewysokie, ale dobrze wyodrębnione wzniesienie. Jego północne stoki opadają do doliny potoku Komjatná, zachodnie i wschodnie do dolinek dwóch potoków uchodzących do Komjatnej. Jest niemal całkowicie porośnięta lasem, bezleśne (trawiaste) są tylko podnóża stoków wschodnich w osadzie Studničná. W stromych stokach zachodnich znajdują się skały wapienne. Duża, naga skała wapienna znajduje się także u północno-wschodnich podnóży Sivej skali, w obrębie zabudowań osady Studničná. Na jej szczycie zamontowano krzyż greckokatolicki o podwójnych ramionach, drugi podobny krzyż znajduje się u podnóża skały. Być może od tej skały pochodzi nazwa szczytu.
Nie prowadzi przez nią żaden znakowany szlak turystyczny.

</doc>
<doc id="4652266" url="https://pl.wikipedia.org/wiki?curid=4652266" title="Bogusz Salwiński">
Bogusz Salwiński

Bogusz Salwiński (ur. 1948 w Bytomiu, zm. 15 września 2022) – polski rzeźbiarz, profesor, prodziekan (1990-1996) i dziekan Wydziału Rzeźby ASP w Krakowie (2002-2005 i 2005-2008). Uzyskał dyplom z wyróżnieniem w pracowni prof. Mariana Koniecznego w 1973.
Inicjował i organizował wiele imprez środowiskowych, m.in. ostatnie edycje „Rzeźby Roku” i prezentację Rzeźby Krakowskiej w Berlinie. 

</doc>
<doc id="4652268" url="https://pl.wikipedia.org/wiki?curid=4652268" title="Mara Leão">
Mara Leão

Mara Ferreira Leão (ur. 26 lipca 1991 w Sabinópolis) – brazylijska siatkarka, grająca na pozycji środkowej. 
Sukcesy klubowe.
Klubowe Mistrzostwa Ameryki Południowej:
Mistrzostwo Brazylii:
Klubowe Mistrzostwa Świata:
Puchar Brazylii: 
Sukcesy reprezentacyjne.
Mistrzostwa Świata Juniorek:
Grand Prix:
Volley Masters Montreux:
Mistrzostwa Ameryki Południowej:
Puchar Wielkich Mistrzyń:
Liga Narodów:

</doc>
<doc id="4652270" url="https://pl.wikipedia.org/wiki?curid=4652270" title="Kostoly (Wielka Fatra)">
Kostoly (Wielka Fatra)

Kostoly – skały na zachodnich zboczach wierzchołka 860 m w masywie Hlavački w Wielkiej Fatrze na Słowacji. Wznoszą się na wysokości około 780-850 m n.p.m. w zboczach opadających do doliny potoku Komjatná we wsi Komjatná. Są dobrze widoczne ponad lasem.
Kostoly zbudowane są z pochodzących z dolnej i środkowej kredy, stosunkowo miękkich, marglistych wapieni budujących niższe partie Szypskiej Fatry. Są dobrym punktem widokowym. Prowadzi obok nich ścieżka dydaktyczna "chorolezcký chodnik".

</doc>
<doc id="4652288" url="https://pl.wikipedia.org/wiki?curid=4652288" title="Antonowiczowie h. Andrault de Buy">
Antonowiczowie h. Andrault de Buy



</doc>
<doc id="4652289" url="https://pl.wikipedia.org/wiki?curid=4652289" title="Hordyńscy">
Hordyńscy



</doc>
<doc id="4652290" url="https://pl.wikipedia.org/wiki?curid=4652290" title="Iwiccy">
Iwiccy



</doc>
<doc id="4652291" url="https://pl.wikipedia.org/wiki?curid=4652291" title="Krupscy">
Krupscy



</doc>
<doc id="4652293" url="https://pl.wikipedia.org/wiki?curid=4652293" title="Ciołkowscy">
Ciołkowscy



</doc>
<doc id="4652294" url="https://pl.wikipedia.org/wiki?curid=4652294" title="Cywińscy">
Cywińscy



</doc>
<doc id="4652295" url="https://pl.wikipedia.org/wiki?curid=4652295" title="Czerniccy">
Czerniccy



</doc>
<doc id="4652297" url="https://pl.wikipedia.org/wiki?curid=4652297" title="Dołżańscy">
Dołżańscy



</doc>
<doc id="4652298" url="https://pl.wikipedia.org/wiki?curid=4652298" title="Drużbiccy">
Drużbiccy



</doc>
<doc id="4652299" url="https://pl.wikipedia.org/wiki?curid=4652299" title="Duranowscy">
Duranowscy



</doc>
<doc id="4652300" url="https://pl.wikipedia.org/wiki?curid=4652300" title="Dydyńscy">
Dydyńscy



</doc>
<doc id="4652302" url="https://pl.wikipedia.org/wiki?curid=4652302" title="Chimtarga">
Chimtarga



</doc>
<doc id="4652304" url="https://pl.wikipedia.org/wiki?curid=4652304" title="Dymowscy">
Dymowscy



</doc>
<doc id="4652305" url="https://pl.wikipedia.org/wiki?curid=4652305" title="Krzyżewscy">
Krzyżewscy



</doc>
<doc id="4652307" url="https://pl.wikipedia.org/wiki?curid=4652307" title="Wąsowscy">
Wąsowscy



</doc>
<doc id="4652309" url="https://pl.wikipedia.org/wiki?curid=4652309" title="Wyczółkowscy">
Wyczółkowscy



</doc>
<doc id="4652310" url="https://pl.wikipedia.org/wiki?curid=4652310" title="Sportowe ratownictwo wodne na Światowych Wojskowych Igrzyskach Sportowych 2019">
Sportowe ratownictwo wodne na Światowych Wojskowych Igrzyskach Sportowych 2019

Sportowe ratownictwo wodne na Światowych Wojskowych Igrzyskach Sportowych 2019 zostało rozegrane w dniach 20–22 października 2019 w które odbywały się w chińskim Wuhanie podczas igrzysk wojskowych. Zawody odbywały się na pływalni w Wuhan Five Rings Sports Center Natatorium. 
Najwięcej medali zdobyli reprezentanci Chin łącznie 17 (w tym 11 złote oraz 6 srebrne), Polska 6 medali (2, 2 i 2 brązowe) w 5 konkurencjach. Reprezentacja Polski liczyła 9 żołnierzy (4 kobiet i 5 mężczyzn).
Harmonogram.
Podczas igrzysk wojskowych w 2019 roku eliminacje odbywały się rano, a finały wieczorem.
R = Sesja poranna; od 9:00 czasu lokalnego () W = Sesja wieczorna; od 19:00 czasu lokalnego (UTC+08:00)
Uczestnicy.
Do zawodów w sportowym ratownictwie wodnym zgłoszonych zostało 111 zawodników z 13 państw:
Klasyfikacja medalowa.
"Źródło:"

</doc>
<doc id="4652311" url="https://pl.wikipedia.org/wiki?curid=4652311" title="Josh Adams">
Josh Adams



</doc>
<doc id="4652312" url="https://pl.wikipedia.org/wiki?curid=4652312" title="Łuczyńscy">
Łuczyńscy



</doc>
<doc id="4652313" url="https://pl.wikipedia.org/wiki?curid=4652313" title="Radičina">
Radičina



</doc>
<doc id="4652316" url="https://pl.wikipedia.org/wiki?curid=4652316" title="Łuczyccy">
Łuczyccy



</doc>
<doc id="4652319" url="https://pl.wikipedia.org/wiki?curid=4652319" title="Wilkowscy">
Wilkowscy



</doc>
<doc id="4652321" url="https://pl.wikipedia.org/wiki?curid=4652321" title="Jonathan Davies">
Jonathan Davies



</doc>
<doc id="4652322" url="https://pl.wikipedia.org/wiki?curid=4652322" title="Allied Force Headquarters">
Allied Force Headquarters

Allied Force Headquarters (w skrócie AFHQ, z ang. "Naczelne Dowództwo Sił Alianckich") – dowództwo połączonych rodzajów sił zbrojnych, które kontrolowało wszystkie siły bojowe Aliantów w śródziemnomorskim teatrze działań wojennych w czasie II wojny światowej od końca 1942 r. do zakończenia wojny w Europie w maju 1945 r.
AFHQ zostało sformowane w Wielkiej Brytanii w sierpniu 1942 r. pod komendą gen. Dwighta Eisenhowera w celu objęcia dowództwa nad siłami zaangażowanymi w operację Torch, aliancką inwazję na Afrykę Północną. Eisenhower otrzymał wówczas tytuł Naczelnego Dowódcy Alianckich Sił Ekspedycyjnych. Jednak wkrótce po utworzeniu dowództwa, słowo „Ekspedycyjnych” zostało usunięte z jego tytułu ze względów bezpieczeństwa (niemiecki wywiad mógł się wtedy domyślić, że alianci planują inwazję). Eisenhower został w ten sposób Naczelnym Dowódcą Sił Alianckich.
Pod koniec 1942 r. zaistniała potrzeba ujednolicenia dowodzenia nad siłami Sprzymierzonych w Afryce Północnej, ponieważ wojska amerykańsko-brytyjskie nadciągające z zachodu pod dowództwem gen. Kennetha Arthura Noela Andersona, które wylądowały w Algierii podczas operacji Troch w listopadzie, oraz siły maszerujące z Libii i Egiptu, brytyjska 8 Armia dowodzona przez gen. Bernarda Montgomery' ego po zwycięskiej II bitwie pod El Alamein, były teraz wystarczająco blisko siebie, aby potrzebować wzajemnej koordynacji działań. Dlatego w lutym 1943 r. AFHQ przejęła kontrolę także nad 8. Armią zbliżającą się ze wschodu.
Eisenhower pozostawał dowódcą AFHQ do stycznia 1944 r., nadzorując lądowanie aliantów na Sycylii (pod kryptonimem operacja Husky), która rozpoczęła się 10 lipca 1943 r. oraz inwazję na Włochy kontynentalne (o kryptonimach operacja Baytown i operacja Avalanche) 3 września 1943 r. Eisenhower wrócił do Wielkiej Brytanii w grudniu 1943 r., aby objąć dowództwo nad siłami alianckimi gromadzącymi się przed rozpoczęciem operacji Overlord, alianckiej inwazji na Normandię, zaplanowanej pierwotnie na wiosnę 1944 r. Jego następcą został generał Henry Maitland Wilson. Tytuł Wilsona został zmieniony na Naczelnego Dowódcę Śródziemnomorskiego Teatru Działań Wojennych.
Wilson był dowódcą przez niecały rok, dopóki nie został wysłany do Waszyngtonu w grudniu 1944 r., aby zastąpić tam marsz. Johna Dilla z brytyjskiej misji wojskowej, który zmarł niespodziewanie. Następcą Wilsona został feldmarsz. Harold Alexander, który był Najwyższym Dowódcą Sił Alianckich do końca wojny. Po kapitulacji sił niemieckich we Włoszech 2 maja 1945 r. AFHQ stało się małym, delegowanym personelem odpowiedzialnym za połączone działania likwidacji starych struktur dowodzenia i kierowanym przez gen. Williama Duthie Morgana jako Najwyższy Dowódca Aliantów Obszaru Śródziemnomorskiego. AFHQ zostało rozwiązane 17 września 1947 r. na mocy Rozkazu Generalnego nr 24 z 16 września 1947 r.

</doc>
<doc id="4652330" url="https://pl.wikipedia.org/wiki?curid=4652330" title="Leopold Späth">
Leopold Späth

Leopold Späth, także "Spaeth" (ur. 30 października 1928 w Szawlach na Litwie, zm. 22 kwietnia 2006 w Ostenfeld) – niemiecki polityk i samorządowiec, poseł do Parlamentu Europejskiego II kadencji.
Życiorys.
Urodził się na terenie Litwy, później przeniósł się na teren obecnego powiatu Nordfriesland. Uczęszczał do szkół realnych w Kłajpedzie i Flensburgu, w 1945 zdał maturę. Odbył następnie praktykę i egzamin w zawodzie ogrodnika i rolnika. Od 1952 pozostawał samozatrudniony.
W 1959 zaangażował się w działalność polityczną w ramach Unii Chrześcijańsko-Demokratycznej. Działał w partyjnej młodzieżówce Junge Union, był jej powiatowym szefem (1959–1966) i członkiem władz w landzie (1961–1967). Zasiadł w lokalnych władzach CDU: w 1969 został szefem ugrupowania w powiecie Husum, po jego przekształceniu od 1970 do 1986 kierował strukturami w powiecie Nordfriesland. Od 1959 zasiadał w radzie gminy, od 1962 także w radzie powiatu. Sprawował m.in. funkcje zastępcy burmistrza i pierwszego zastępcy starosty, zasiadał też w lokalnym organie sądowniczym. W latach 1971–1984 zasiadał w landtagu Szlezwika-Holsztynu, w którym przewodził frakcji partyjnej i został reprezentantem parlamentu w regionalnym ministerstwie spraw wewnętrznych. Był też członkiem rad nadzorczych spółek komunalnych.
W 1984 wybrano go posłem do Parlamentu Europejskiego II kadencji. Przystąpił do Europejskiej Partii Ludowej, należał m.in. do Komisji ds. Rolnictwa, Rybołówstwa i Rozwoju Wsi, Komisji ds. Polityki Regionalnej i Planowania Regionalnego oraz Delegacji ds. stosunków z państwami Europy Północnej i Radą Nordycką.
Odznaczenia.
Odznaczony m.in. Krzyżem Zasługi na Wstędze Orderu Zasługi Republiki Federalnej Niemiec (1978).
Życie prywatne.
Był żonaty, miał troje dzieci. Mieszkał w Ostenfeld.

</doc>
<doc id="4652332" url="https://pl.wikipedia.org/wiki?curid=4652332" title="Tadeusz Kolendowicz">
Tadeusz Kolendowicz

Tadeusz Kolendowicz ps. "Konrad" (ur. 30 sierpnia 1922 w Koźminie Wielkopolskim, zm. 28 grudnia 2018) – prof. zw. dr hab. inżynier budownictwa lądowego, wykładowca akademicki, powstaniec warszawski.
Życiorys.
Syn Marii z domu Płonczyńskiej i Wacława Kolendowicza. Po wysiedleniu z miasta rodzinnego przez Niemców w grudniu 1939, okres okupacji spędził na Lubelszczyźnie i w Warszawie, gdzie jako żołnierz AK o pseudonimie Konrad brał czynny udział w Powstaniu Warszawskim w Batalionie Sokół. Walczył na terenie Śródmieścia Południowego. Po kapitulacji 4 października wraz z ludnością cywilną udał się z Warszawy do obozu w Pruszkowie skąd został skierowany do pociągu transportowego do Niemiec, z którego to udało mu się uciec. Zatrzymał się w Milanówku u przyjaciół swoich rodziców.
Studia wyższe odbył w latach 1945-1950 na Wydziale Inżynierii Politechniki Wrocławskiej, gdzie uzyskał stopień magistra inżyniera budownictwa lądowego. 
Do pracy naukowo-dydaktycznej został zaangażowany jeszcze jako student w roku 1948 przez profesora Mariana Janusza. Po ukończeniu studiów rozpoczął pracę w Katedrze Wytrzymałości Materiałów i Statyki Budowli na Politechnice Wrocławskiej pracując jednocześnie jako starszy projektant w Biurze Budownictwa Komunalnego. 
Stopień naukowy doktora nauk technicznych uzyskał w 1960 roku na Politechnice Wrocławskiej, a stopień doktora habilitowanego w 1964 roku na Politechnice Śląskiej w Gliwicach. Stanowisko docenta objął w roku 1965, a następnie w roku 1972 uzyskał tytuł profesora nadzwyczajnego oraz profesora zwyczajnego w roku 1989.
W roku 1964 objął kierownictwo Katedry Konstrukcji Budowlanych na Wydziale Architektury Politechniki Wrocławskiej. Przez wiele następnych lat był kierownikiem różnych jednostek zmieniających swe nazwy w toku kolejnych reorganizacji Uczelni. W latach od 1990 do 1993 był dziekanem Wydziału Architektury Politechniki Wrocławskiej, a w momencie przejścia na emeryturę pełnił tam funkcję kierownika Zakładu Konstrukcji Budowlanych. 
Zmarł 28 grudnia 2018 i został pochowany na cmentarzu przy ulicy Smętnej we Wrocławiu.

</doc>
<doc id="4652336" url="https://pl.wikipedia.org/wiki?curid=4652336" title="Jonathan Davies (rugbysta)">
Jonathan Davies (rugbysta)



</doc>
<doc id="4652337" url="https://pl.wikipedia.org/wiki?curid=4652337" title="Moscow Death Brigade">
Moscow Death Brigade

Moscow Death Brigade, ros. "Московская Бригада Смерти" (często jako MDB; ros. "МДБ") – rosyjska grupa muzyczna wykonująca połączenie hardcore punk oraz hardcore rap z elementami drum'n'bass, dancehall, techno czy grime. Została założona w 2007 w Moskwie.
Opis.
Grupa znana jest z prezentowania w swojej twórczości postawy antyfaszystowskiej oraz sprzeciwiającej się przejawom rasizmu, seksizmu, bigoterii i innym formom uprzedzeń oraz dyskryminacji. Teksty piosenek są w języku rosyjskim i angielskim. Najczęściej dotyczą brutalności policji, przemocy, propagandy środków masowego przekazu, uprzedzeń społecznych, emigracji, działalności antyfaszystowskiej czy poboru. W swoich teledyskach zespół często pokazuje się wykonując graffiti na pociągach lub budynkach. Grupa postrzega siebie jako kolektyw przyjaciół artystów, w tym grafficiarzy, organizatorów koncertów i aktywistów politycznych. Przy tym, odwołuje się do różnych subkultur, w tym punków, metalowców, skinheadów, hip-hopowców, kiboli itp.
Członkowie.
Członkowie zespołu znani są wyłącznie pod pseudonimami: 

</doc>
<doc id="4652351" url="https://pl.wikipedia.org/wiki?curid=4652351" title="Globalne Południe">
Globalne Południe



</doc>
<doc id="4652354" url="https://pl.wikipedia.org/wiki?curid=4652354" title="Grand Prix Wietnamu Formuły 1">
Grand Prix Wietnamu Formuły 1

Grand Prix Wietnamu (wiet. "Giải đua Việt Nam") – eliminacja Mistrzostw Świata Formuły 1, której organizacja planowana jest od sezonu 2020. Runda miała odbyć się na torze ulicznym Hanoi Street Circuit w Hanoi.
Historia.
Pierwsze plany dotyczące wyścigu Formuły 1 w Wietnamie pojawiły się, kiedy Formuła 1 kierowana była przez Berniego Ecclestone'a, który ostatecznie porzucił ten pomysł, ponieważ w Azji organizowanych było wystarczająco dużo wyścigów (od tego czasu, z kalendarza wypadł wyścig o Grand Prix Malezji).
Pomysł organizacji powrócił po tym, kiedy Liberty Media przejęło prawa do serii od CVC Capital Partners w styczniu 2017. W listopadzie 2018 ogłoszono to, że Grand Prix Wietnamu dołączy do kalendarza Formuły 1, stając się pierwszym wyścigiem dodanym przez obecne władze Formuły 1. Pierwszy wyścig, w ramach wieloletniego kontraktu pierwotnie miał odbyć się 5 kwietnia 2020. Ze względu na pandemię COVID-19 eliminacja została odwołana, a pierwsze Grand Prix miało odbyć się w sezonie 2021, jednak ze względów politycznych runda wypadła z kalendarza.

</doc>
<doc id="4652359" url="https://pl.wikipedia.org/wiki?curid=4652359" title="Naz Reid">
Naz Reid

 
Nazreon Hilton Reid (ur. 26 sierpnia 1999 w Asbury Park) – amerykański koszykarz, występujący na pozycjach silnego skrzydłowego lub środkowego, aktualnie zawodnik Minnesoty Timberwolves.
W 2017 wziął udział w Adidas Eurocampie. Rok później wystąpił w meczu gwiazd amerykańskich szkół średnich – McDonald’s All-American. 
W 2019 reprezentował Minnesotę Timberwolves podczas letniej ligi NBA.

</doc>
<doc id="4652363" url="https://pl.wikipedia.org/wiki?curid=4652363" title="Alex Kroll">
Alex Kroll

Alex Kroll (ur. 18 marca 1907 w Berlinie, zm. ?) – od 1933 roku członek NSDAP, od 1940 roku dyrektor Szpitala dla Nerwowo i Psychicznie Chorych w Kobierzynie, w 1941 roku odznaczony krzyżem Zasługi Wojennej. W 1942 roku uczestniczył w zbrodniczej likwidacji szpitala psychiatrycznego w Kobierzynie.
Losy Alexa Krolla zostały odtworzone w reportażu “Do widzenia w niebie”, zrealizowanym w ramach akcji “Zbrodnia bez kary” (wspólny projekt Deutsche Welle, Interii i Wirtualnej Polski).
Udział w likwidacji szpitala w Kobierzynie.
Alex Kroll pełnił funkcję dyrektora administracyjnego szpitala psychiatrycznego w Kobierzynie od października 1940 roku do września 1942 roku.
Gdy obejmował stanowisko, w zakładzie leczyło się około 1050 osób.
W 1941 roku, na polecenie Krolla, doszło do wywiezienia do szpitala psychiatrycznego „Zofiówka” w Otwocku 91 żydowskich pacjentów. Tam po kilku miesiącach chorzy zostali zamordowani.
W czasie rządów Krolla, w szpitalu nastąpiły zmiany dotyczące traktowania i żywienia chorych. Decyzje w sprawie racji żywnościowych dla pacjentów osobiście podejmował Kroll. Stopniowe zmniejszanie porcji doprowadziło do drastycznego wzrostu liczby zgonów.
23 czerwca 1942 roku, w dniu likwidacji zakładu, na terenie szpitala było 567 pacjentów. Na polecenie dyrektora z oddziału zakładu w szpitalu Bonifratrów w Zebrzydowicach koło Kalwarii przywieziono 29 chorych (jeden zmarł przed przewiezieniem).
Chorzy nadający się do transportu zostali policzeni na oddziałach, załadowani do ciężarówek, a następnie do wagonów podstawionych na bocznicę. Wszystkich wywieziono do Auschwitz, gdzie zostali zamordowani w komorach gazowych. Obłożnie chorzy zostali zastrzeleni lub uśmierceni zastrzykami w szpitalnych łóżkach, a następnie wrzuceni do dołu na przyzakładowym cmentarzu.
Administracja szpitala nie poinformowała rodzin o losie ich bliskich. Po zamordowaniu chorych pobrano jeszcze opłaty za leczenie.
„Zbrodniczą likwidację chorych bezpośrednio przeprowadzał SS-Sturmbahnfuehrer Karl Meyer, przy użyciu podporządkowanej mu jednostki formacji SS, a nader aktywny udział brał w niej – z pełną świadomością o celu i zbrodniczych skutkach – ówczesny niemiecki dyrektor zakładu Alex Kroll oraz SS-Hauptsfuehrer dr Werner Beck, który prawdopodobnie uśmiercał zastrzykami chorych pozostawionych w pawilonach” – napisano w sprawozdaniu Okręgowej Komisji Badania Zbrodni Hitlerowskich w Krakowie.
Kariera zawodowa.
Alex Kroll po zlikwidowaniu szpitala w Kobierzynie został we wrześniu 1942 roku przeniesiony do zakładu psychiatrycznego w Kulparkowie pod Lwowem.
Jak wynika z zeznań świadków, zabrał ze sobą zapasy żywności z Kobierzyna.
Już po jego wyjeździe do Kobierzyna dotarł rachunek Ostbahn za przewiezienie pacjentów do Auschwitz.
Po wojnie Kroll pełnił funkcję inspektora administracji i kierownika biura w Federalnym Urzędzie Transportu Towarowego (BAG), oddział w Monachium.
Zbrodnia bez kary.
W 1969 roku, w trakcie toczącego się przeciwko niemu postępowania, Kroll zapewniał, że od początku marca 1942 do likwidacji szpitala w Kobierzynie przebywał w Pirnie w Saksonii na kursie w szkole administracji Rzeszy.
W jego zeznaniach było jednak wiele nieścisłości, dotyczących m.in. daty powrotu na teren zakładu. Ponieważ nie posiadał świadectwa ukończenia kursu w Pirnie, postarał się o zaświadczenie, z którego wynikało, że przebywał w Pirnie do 24 czerwca 1942 roku. Z tego by wynikało, że w dniu pogromu dyrektora nie było w Kobierzynie. Zeznania świadków, jakie zachowały się w IPN-ie, świadczą jednak o obecności i aktywnym udziale Krolla w likwidacji placówki.
25 czerwca 1971 roku prokuratura w Monachium umorzyła postępowanie.
Alex Kroll nigdy nie odpowiedział za udział w pogromie pacjentów szpitala, którym zarządzał.

</doc>
<doc id="4652365" url="https://pl.wikipedia.org/wiki?curid=4652365" title="Kurt Rudolph Leube">
Kurt Rudolph Leube

Kurt Rudolph Leube (ur. 27 czerwca 1943 roku w Salzburgu) – austriacki ekonomista. Specjalizuje się w austriackiej szkole ekonomicznej, ekonomii politycznej oraz historii myśli ekonomicznej.
Życiorys.
Kształcił się w Austrii i Niemczech. Od 1969 do 1977 roku był asystentem Friedricha Hayeka na Uniwersytecie w Salzburgu. Wykładał na Uniwersytecie w Salzburgu. Obecnie jest dyrektorem naukowym European Center of Austrian Economics Foundation (ECAEF) z siedzibą w Vaduz (Liechtenstein). Jest redaktorem naczelnym dwujęzycznej serii książek "ECAEF-Studien zur Wirtschafts- und Gesellschaftsordnung". Jest pracownikiem naukowym (research fellow) na Hoover Institution od 1983 r.. Jest również wykładowcą na prywatnej uczelni SMC University (dawniej Swiss Management Center) w Wiedniu oraz ekspertem w Liechtenstein Academy. W 1985 r. został profesorem ekonomii na Uniwersytecie Stanowym Kalifornii w Hayward, a w 2002 r. został profesorem emerytowanym. Wykłada "ekonomię austriacką" na Uniwersytecie Stanforda. Jest także profesorem wizytującym na Uniwersytecie Aix-Marseille z siedzibą w Aix-en-Provence oraz Marsylii, Uniwersytecie im. Francisco Marroquín w Gwatemali oraz Uniwersytecie Karola w Pradze.
Jest laureatem wielu nagród, w tym Nagrody im. F. Leroy Hill nadawanej przez Institute for Humane Studies na Uniwersytecie George'a Masona w 1984 roku. Był założycielem "Libertas International" w 1983 roku. Jest członkiem Europeum Institute, Ludwig Erhard Stiftung, Wirtschaftsforum der Führungskrâfte oraz Stowarzyszenia Mont Pelerin. Pisał m.in. dla niemieckiego miesięcznika eigentümlich frei oraz australijskiego miesięcznika Policy Magazine (wydawanego przez think tank Centre for Independent Studies).
Od 1983 r. mieszka w Kalifornii (USA).

</doc>
<doc id="4652367" url="https://pl.wikipedia.org/wiki?curid=4652367" title="Kurt R. Leube">
Kurt R. Leube



</doc>
<doc id="4652369" url="https://pl.wikipedia.org/wiki?curid=4652369" title="Nadleśnictwo Żednia">
Nadleśnictwo Żednia

Nadleśnictwo Żednia – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Żednii w powiecie białostockim, w województwie podlaskim.
Nadleśnictwo obejmuje część powiatów białostockiego (gminy Michałowo, Gródek i Zabłudów) i hajnowskiego (gmina Narew).
Historia.
Nadleśnictwa Żednia i Hieronimowo powstały w 1944 i objęły znacjonalizowane przez komunistów lasy prywatne. W 1950 ponadto utworzono Nadleśnictwo Zajma. W 1972 nadleśnictwa Hieronimowo i Zajma włączono do nadleśnictwa Żednia. W 1997 przeprowadzano nowy podział nadleśnictwa na obręby - w miejsce trzech obrębów odpowiadających trzem dawnym nadleśnictwom, wprowadzono dwa obręby: Żednia i Michałowo.
Ochrona przyrody.
Na terenie nadleśnictwa znajdują się dwa rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Żaden inny gatunek nie przekracza 1% powierzchni lasów nadleśnictwa.

</doc>
<doc id="4652370" url="https://pl.wikipedia.org/wiki?curid=4652370" title="Dolina Komjatniańska">
Dolina Komjatniańska



</doc>
<doc id="4652375" url="https://pl.wikipedia.org/wiki?curid=4652375" title="Sportowe ratownictwo wodne na Światowych Wojskowych Igrzyskach Sportowych 2019 – ratowanie manekina na 50 m kobiet">
Sportowe ratownictwo wodne na Światowych Wojskowych Igrzyskach Sportowych 2019 – ratowanie manekina na 50 m kobiet

Ratowanie manekina na 50 m kobiet – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 20 października 2019 roku na pływalni Wuhan Five Rings Sports Center Natatorium. Złoty medal zdobyła Chinka Wu Huimin, ustanawiając w finale nowy rekord Igrzysk wojskowych z czasem 33,93 s.
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
Wyniki.
Kwalifikacje.
Wyścig 1.
"Źródło:" 
Wyścig 2.
"Źródło:" 
Wyścig 3.
"Źródło:" 
Finał.
"Źródło:" 

</doc>
<doc id="4652377" url="https://pl.wikipedia.org/wiki?curid=4652377" title="Mikołaj Kański">
Mikołaj Kański

Mikołaj Kański (ur. 9 września 1818 w Dobczycach - zm. 18 lutego 1898 w Krakowie), prawnik, adwokat, członek tajnych organizacji niepodległościowych, uczestnik powstania galicyjskiego 1846 i Wiosny Ludów, poseł na Sejm Ustawodawczy w Kromieryżu.
Życiorys.
Ukończył szkołę ludową w Dobczycach i gimnazjum w Myślenicach. Studiował na wydziałach prawa na uniw. we Lwowie (1839-1841) i Wiedniu (1841-1842). Tytuł doktora prawa uzyskał w 1850 na Uniwersytecie Jagiellońskim w Krakowie na podstawie rozprawy "O karze śmierci," Kraków 1850. Opowiadał się w niej za jej stosowaniem z wyłączeniem jednakże przestępstw politycznych.
Podczas studiów związał się z nielegalnym organizacjami demokratycznymi, działał m.in. w "Synach Ojczyzny" oraz "Młodej Sarmacji" (potem Sprzysiężenie Polskich Demokratów) w grupie Piotra Kuliczkowskiego. Za tę działalność relegowany z uniwersytetu lwowskiego przeniósł do Wiednia, gdzie dalej działał w tamtejszej polskiej konspiracji niepodległościowej, a po wyjeździe Jana Tyssowskiego stanął na jej czele. Będąc rzecznikiem polsko-czeskiego współdziałania nawiązał wówczas także kontakty z podobnymi sprzysiężeniami czeskimi. Po powrocie do Galicji pracował w administracji jednego z dominiów zachodnio-galicyjskich. Był również publicystą i współpracownikiem pisma "Lwowianin" (1842). Od 1844 czynny w konspiracji galicyjskiej na czele której stali Edward Dembowski i Leon Mazurkiewicz. M.in. pracując w administracji dóbr Grojec należącym do jednego ze spiskowców Adolfa Bobrowskiego był w istocie agentem sprzysiężenia na obwody wadowicki i sądecki. Współpracował wówczas ściśle z Franciszkiem Wiesiolowskim, Współorganizował także przygotowania do powstania na Podhalu - współpracując Janem Kantym Andrusikiewiczem. W grudniu 1845 przebywał w Wiedniu, gdzie agitował na rzecz powstania wśród polskich i czeskich studentów. Po powrocie do kraju został aresztowany wraz z A. Bobrowskim w Grojcu. Po długim śledztwie w 1847 został skazany za zdradę stanu na śmierć, zamienioną po apelacji na karę 18 lat ciężkiego więzienia. Karę odbywał w więzieniu na zamku Špilberk w Brnie na Morawach.
Po wybuchu Wiosny Ludów został zwolniony na mocy amnestii cesarskiej w marcu 1848 roku. W połowie 1848 został wybrany w okręgu Gdów do Sejmu Ustawodawczego w Wiedniu i Kromieryżu (10 lipca 1848 - 7 marca 1849), W parlamencie należał do „Stowarzyszenia” skupiającego demokratycznych posłów polskich. Mimo swej rewolucyjnej przeszłości opowiadał się wówczas za współpracą z rządem. M.in. 19 października 1848 wraz częścią posłów podpisał odezwę wzywającą ludność Galicji by sprzeciwiała się wystąpieniom antyrządowym. W tym czasie głosował także w parlamencie za przedłożeniami rządowi m.in. w sprawie sankcji cesarskiej dla aktów ustawodawczych. Prowadził także w 1848 ożywioną akcję agitacyjną i publicystyczną w której wydawanych wówczas broszurach potępiał wystąpienia chłopskie w 1846 i sprzeciwiał się radykalnemu rozwiązaniu kwestii pańszczyzny. Opowiadał się w nich za solidaryzmem społecznym a także podkreślał znaczenie prawa dla wolności człowieka (zob. niżej).
Po powrocie do Galicji pracował jako prawnik i adwokat w Krakowie (1849-1857), Tarnowie (1858-1861) i powtórnie w Krakowie (1861-1883). Przez wiele lat był prezesem Izby Adwokackiej i przewodniczącym jej Rady Dyscyplinarnej. Jednocześnie starał się o wprowadzenie języka polskiego do sądownictwa. Członek Komisji Prawniczej Akademii Umiejętności w Krakowie. W 1883 przeszedł w stan spoczynku. Zapisał po swej śmierci bogate legaty na rzecz Akademii Umiejętności, Arcybractwa Miłosierdzia w Krakowie, oraz szkoły i parafii w Dobczycach.
Pochowany na cmentarzu Rakowickim w Krakowie.
Rodzina i życie prywatne.
Pochodził z rodziny rzemieślniczej, syn szewca Tomasza i Salomei z Posadeckich. Ożenił się Katarzyną z Nowakowskich. Dzieci nie mieli

</doc>
<doc id="4652382" url="https://pl.wikipedia.org/wiki?curid=4652382" title="Nadleśnictwo Waliły">
Nadleśnictwo Waliły

Nadleśnictwo Waliły – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Waliłach-Stacji, w powiecie białostockim, w województwie podlaskim.
Nadleśnictwo obejmuje część powiatu białostockiego (gmina Gródek).
Historia.
Nadleśnictwo Waliły wyodrębniło się z nadleśnictwa Krynki w 1928, podczas podziału kompleksu Puszczy Kryńskiej. W 1972 ponownie połączono nadleśnictwa Waliły i Krynki pod nazwą "nadleśnictwo Waliły". Stan ten trwał do 1992, gdy przywrócono nadleśnictwo Krynki.
Ochrona przyrody.
Na terenie nadleśnictwa znajdują się trzy rezerwaty przyrody:
Drzewostany.
Dominującym typem siedliskowym lasów nadleśnictwa są bory, głównie świeże, reprezentowane przez bory sosnowe. Mniejszą powierzchnię zajmuje las mieszany.

</doc>
<doc id="4652391" url="https://pl.wikipedia.org/wiki?curid=4652391" title="Rajd Wisły 1985">
Rajd Wisły 1985

Rajd Wisły 1985 – 33. edycja Rajdu Wisły. Był to rajd samochodowy rozgrywany od 28 do 29 września 1985 roku. Była to czwarta runda Rajdowych Samochodowych Mistrzostw Polski w roku 1985. Rajd składał się z dwudziestu czterech odcinków specjalnych. Został rozegrany na nawierzchni asfaltowej i szutrowej. Zwycięzcą został Marian Bublewicz.

</doc>
<doc id="4652392" url="https://pl.wikipedia.org/wiki?curid=4652392" title="Rajd Warszawski 1985">
Rajd Warszawski 1985

Rajd Warszawski 1985 – 19. edycja Rajdu Warszawskiego. Był to rajd samochodowy rozgrywany od 18 do 19 października 1985 roku. Była to piąta runda Rajdowych Samochodowych Mistrzostw Polski w roku 1985. Rajd składał się z dwudziestu czterech odcinków specjalnych. Został rozegrany na nawierzchni asfaltowej i szutrowej. Zwycięzcą został Andrzej Koper.

</doc>
<doc id="4652393" url="https://pl.wikipedia.org/wiki?curid=4652393" title="Aguti czarny">
Aguti czarny

Aguti czarny ("Dasyprocta fuliginosa") – gatunek gryzonia z rodziny agutiowatych, żyjący w Brazylii, Kolumbii, Ekwadorze, Peru, Wenezueli i Boliwii. Międzynarodowa Unia Ochrony Przyrody (IUCN) wymienia gatunek w Czerwona księga gatunków zagrożonych jako gatunek najmniejszej troski (least concern – LC) .
Podgatunki.
W obrębie gatunku wyróżniane są dwa podgatunki:
Tryb życia.
Aguti czarny żyje samotnie, choć czasem, przy dużym zagęszczeniu populacji zasięg samców i samic może być zbieżny, co może dawać wrażenie że żyją w parach. Samice – szczególnie w okresach niedoboru żywności – aktywnie bronią swoich terenów. Aguti czarne zachowują czujność, a w przypadku zagrożenia charakterystycznym szczekiem alarmują członków rodziny o zbliżającym się niebezpieczeństwie. W sytuacji zagrożenia zwierzę stroszy włos na zadzie, co ma sprawiać wrażenie, że jest większe. Gdy aguti napotka boa dusiciela siada, obserwuje węża z daleka i bębni o ziemię tylną łapą, co zwraca uwagę innych członków rodziny, którzy także podejmują owo charakterystyczne bębnienie, doprowadzając do przepędzenia gada.
Ekologia.
Jest roślinożercą. Żywi się owocami i nasionami. W obrębie siedliska gromadzi zapasy, które ukrywa w wykopywanych dołach–spiżarniach. 
Rozmieszczenie geograficzne.
Aguti czarny zamieszkuje tereny w zachodnim dorzeczu Amazonki – w Brazylii, na zachód od Rio Negro i Rio Madeira, w południowo-wschodniej Kolumbii, wschodnim Ekwadorze, wschodnim Peru (na północ od departamentu Junin), Wenezueli i Boliwii. Zamieszkuje tereny nizinne do 1000 m n.p.m. po wschodniej stronie Andów.

</doc>
<doc id="4652394" url="https://pl.wikipedia.org/wiki?curid=4652394" title="Dasyprocta fuliginosa">
Dasyprocta fuliginosa



</doc>
<doc id="4652395" url="https://pl.wikipedia.org/wiki?curid=4652395" title="Mateusz Jarosz">
Mateusz Jarosz

Mateusz Jarosz (ur. 22 kwietnia 2002) – polski kombinator norweski. Czterokrotny uczestnik mistrzostw świata juniorów (2018-2021) oraz zimowych igrzysk olimpijskich młodzieży (2020). Medalista mistrzostw Polski w kombinacji norweskiej.
Przebieg kariery.
W sierpniu 2017 zadebiutował w zawodach FIS Youth Cup, zajmując w Oberstdorfie 14. miejsce. Na przełomie stycznia i lutego 2018 po raz pierwszy w karierze wystartował w mistrzostwach świata juniorów, zajmując indywidualnie miejsca w piątej dziesiątce (44. na dłuższym dystansie i 46. na krótszym), a drużynowo plasując się na 12. lokacie.
W sezonie 2018/19 wystartował na mistrzostwach świata juniorów, zajmując indywidualnie miejsca w piątej dziesiątce (41. na dłuższym dystansie i 44. na krótszym), a drużynowo plasując się na 13. pozycji. 16 lutego 2019 w Renie zadebiutował w Pucharze Kontynentalnym zajmując 39. miejsce. 13 marca 2019 zdobył brązowy medal mistrzostw Polski w kombinacji norweskiej w zawodach indywidualnych na skoczni normalnej (Gundersen HS 106/10 km).
6 września 2019 w Planicy zadebiutował w zawodach LGP zajmując 48. miejsce.

</doc>
<doc id="4652402" url="https://pl.wikipedia.org/wiki?curid=4652402" title="Michael von Liechtenstein">
Michael von Liechtenstein

Książę Michael von Liechtenstein (ur. 1951) – kuzyn panującego księcia Lichtensteinu Jana Adama II, przedsiębiorca, finansista oraz ekspert z dziedziny geopolityki oraz ekonomii międzynarodowej.
Życiorys.
Studiował ekonomię i administrację biznesową na Uniwersytecie Wiedeńskim, gdzie uzyskał tytuł magistra administracji biznesowej. Już na studiach książę Michael von Liechtenstein współpracował z bankami i przedsiębiorstwami w Stanach Zjednoczonych, Kanadzie i Belgii. W latach 1978-1987 pracował w Nestlé SA, początkowo w dziale weryfikacji, zarządzania finansowego oraz audytu operacyjnego, w wielu krajach Europy i Afryki, a następnie w zarządzie zagranicznej filii Nestlé. W 1987 roku wrócił do Liechtensteinu, gdzie objął stanowisko dyrektora zarządzającego w Industrie- und Finanzkontor w Vaduz, wiodącej firmie w sektorze usług finansowych. Obecnie jest prezesem Industrie und Finanzkontor. Jest także członkiem rady nadzorczej Principal Asset Management AG, firmy specjalizującej się w doradztwie inwestycyjnym z siedzibą w Vaduz oraz Zurychu.
W 2011 roku książę Michael z Liechtensteinu założył Geopolitical Information Service AG (GIS, obecnie znany jako Geopolitical Intelligence Services AG), platformę informacyjną oferującą doradztwo i wywiad geopolityczny. GIS zapewnia dogłębne analizy przygotowane przez niezależnych ekspertów w dziedzinie geopolityki, ekonomii, spraw wojskowych, bezpieczeństwa i energetyki.
Ponadto książę Michael jest członkiem zarządu Liechtenstein Association of Professional Trustees (Stowarzyszenia Profesjonalnych Powierników w Liechtensteinie), prezesem European Center of Austrian Economics Foundation (ECAEF), think tanku promującym szkołę austriacką w ekonomii z siedzibą w Vaduz, a także członkiem zarządu Institut de Recherches Économiques et Fiscales (IREF), think tanku specjalizującego się w polityce fiskalnej z siedzibą w Paryżu.
Był prelegentem na IX Europejskim Kongresie Gospodarczym w 2017 r., prelegentem Free Market Roadshow w 2019 r. oraz prelegentem na EY World Entrepreneur Of The Year w 2019 r.
Jest współzałożycielem Longevity Center centrum, które koncentruje się na naukowo udowodnionych, spersonalizowanych interwencjach związanych ze stylem życia na bazie dogłębnej analizy stanu zdrowia oraz International Institute of Longevity, międzynarodowej organizacji zajmującej się identyfikacją trendów i możliwości w zdrowej długowieczności oraz wymianą najlepszych praktyk w nauce o wieku, ekonomii długowieczności i profilaktyce zdrowotnej.

</doc>
<doc id="4652409" url="https://pl.wikipedia.org/wiki?curid=4652409" title="Kečky">
Kečky

Kečky (1139 m) – szczyt w Wielkiej Fatrze, w północnej Słowacji.
Położenie.
Szczyt Kečky leży w północnej części Wielkiej Fatry, w położonej już na północnym (prawym) brzegu Wagu tzw. Szypskiej Fatrze. W kolejności od zachodu na wschód wyróżnia się następujące szczyty: Zacharka (809 m), Kečky (1139 m), Radičiná (1127 m), Klzká hora (1115 m) i Tlstá hora (1063 m). Masyw Kečky wznosi się bezpośrednio nad wąską w tym miejscu doliną Wagu, dominując od północy nad położoną w jej niewielkim rozszerzeniu dawną wsią Hrboltová (obecnie część Rużomberku). Od zachodu ogranicza go głęboka Komjatnianská dolina. U północnych podnóży masywu Keczek leży wieś Komjatná.
W kierunku południowo-wschodnim, poprzez kształtne siodło "Sedlo pod Kečkou" (też "Sedlo pod Kečkami", ok. 1010 m), przykryte dużą polaną, oraz przez dość szeroki grzbiet, również pokryty w części ciągiem polan (Sedlo pod Radičinou), łączą się ze szczytem Radičiná (1127 m).
Geologia i geomorfologia.
Kečky to charakterystyczną góra o stożkowatym kształcie i stromych, miejscami dość silnie rozczłonkowanych stokach. Nie posiada ona jednak dłuższych bocznych grzbietów, jedynie w kierunku północnym wybiega od niej wyraźny grzbiet, który poprzez wzniesienia Svrčinová skala (902 m, na mapach też jako Zvonica, 891 m) i Pohorelina (770 m) schodzi nad Komjatną.
Górne partie masywu Kečky (mniej więcej powyżej poziomicy 760-800 m), podobnie jak w sąsiednim szczycie Radičiná, zostały wypreparowane w pochodzących ze środkowego triasu wapieniach i dolomitach, zaliczanych do płaszczowiny choczańskiej. Utwory te wychodzą na powierzchnię w postaci licznych skalnych ścian, ambon i turniczek, rozdzielanych kamienistymi żlebkami lub większymi rozpadlinami, otaczających szczyt i sięgających aż po jego wierzchołek. Zaznaczają się tu elementy rzeźby krasowej, do których należy szereg niedużych jaskiń, również o rozwinięciu pionowym. Najbardziej znanymi z nich są studnia Zvonica nad Komjatną, głęboka na ok. 30 m (w której powstaniu znaczny udział miało jednak wietrzenie mrozowe) oraz jaskinia Rákytie długości 20 m. Górę wieńczy niewielka wierzchowina szczytowa, wąska, wyciągnięta na długości ok. 100 m z północnego wschodu na południowy zachód.
Niższe partie wspomnianych gór budują znacznie mniej odporne margle i margliste wapienie, zaliczane już do płaszczowiny kriżniańskiej. Widoczne są one np. w dawnym kamieniołomie zwanym Skladaná skala, nad Wagiem, między wsiami Hrboltová i Švošov. Te partie stoków mają mniejsze nachylenie i znacznie łagodniejsze ukształtowanie.
Charakterystyka florystyczna.
Kečky prawie w całości porośnięte są lasem. Dominującymi gatunkami są świerk, buk i jodła biała. Jedynie wierzchowinę szczytową pokrywa niewielka polana. Wśród roślin wyróżnia się szereg interesujących gatunków flory wapieniolubnej.
Turystyka.
Szczyt Keczek dostępny jest znakowanym szlakiem turystycznym koloru żółtego, który zaczyna się na polanach pokrywających szerokie siodło Sedlo pod Radičinou. Polany te są z kolei dostępne szlakiem czerwonym z Rużomberku lub Komjatnej.
Ze szczytu Keczek, między drzewami, fragmentaryczne widoki w różnych kierunkach, m.in. na krywańską część Małej Fatry, dolinę Wagu, za którą wznoszą się szczyty północnej części Wielkiej Fatry, na zachodnią część Liptowa i zachodnią część Niżnych Tatr oraz na pasmo Kubínska hoľa.

</doc>
<doc id="4652411" url="https://pl.wikipedia.org/wiki?curid=4652411" title="Casey Jacobsen">
Casey Jacobsen

Casey Gardner Jacobsen (ur. 19 marca 1981 w Glendorze) – amerykański koszykarz, występujący na pozycji rzucającego obrońcy lub niskiego skrzydłowego.
W 1999 wystąpił w spotkaniach wschodzących gwiazd szkół średnich – Nike Hoop Summit i McDonald’s All-American. Został zaliczony do II składu Parade All-American oraz III
USA Today's All-USA. Wybrano go także najlepszym zawodnikiem szkół średnich stanu Kalifornia (California Mr. Basketball - 1999, John R. Wooden California High School POY - 1998).
W 2004 reprezentował Phoenix Suns podczas letniej ligi NBA w Las Vegas i Salt Lake City. Rok później występował w barwach Denver Nuggets.

</doc>
<doc id="4652413" url="https://pl.wikipedia.org/wiki?curid=4652413" title="Nabu-zer-iddina">
Nabu-zer-iddina

Nabu-zer-iddina, Nabu-zer-iddin (akad. "Nabû-zēr-iddina", "Nabû-zēr-iddin"; zapisywane mdAG-NUMUN-"i-din-nam"; tłum. „(Bóg) Nabu dał mi potomstwo”) – wysoki dostojnik za rządów babilońskiego króla Nabuchodonozora II (604–562 p.n.e.), sprawujący na dworze królewskim urząd "rab nuḫatimmī" ("rab nuḫatimmu"), oznaczający „naczelnego kucharza” bądź „naczelnego piekarza”; identyfikowany z biblijnym Nebuzaradanem, dowódcą wojskowym Nabuchodonozora II, wzmiankowanym w 2 Księdze Królewskiej (rozdział 25) i Księdze Jeremiasza (rozdziały 39, 40 i 52).
Dostojnik ten wzmiankowany jest w tekstach pochodzących z czasów panowania Nabuchodonozora II, przede wszystkim w jednej z inskrypcji budowlanych tego króla, opisującej jego prace przy rozbudowie Starego Pałacu w Babilonie. Inskrypcja ta umieszczona jest na glinianym, ośmiobocznym graniastosłupie, odnalezionym przez Roberta Koldeweya w ruinach Babilonu i przechowywanym obecnie w Muzeum Archeologicznym w Stambule (nr inwent. EŞ 7834). W samym tekście Nabu-zer-iddina wymieniany jest w grupie sześciu najwyższych dostojników pałacowych. Poza nim, czyli „naczelnym kucharzem/piekarzem” ("rab nuḫatimmī"), znaleźli się w niej również: „zarządca królewski” ("mašennu"), „główny skarbnik” ("rab kāṣirī"), „intendent pałacu” ("ša pān ekalli"), „majordomus” ("rab bīti") i „dowódca gwardii królewskiej” ("bēl ṭābīḫī"). Urzędnik noszący tytuł „naczelnego kucharza/piekarza” odpowiedzialny był tradycyjnie za królewską kuchnię, aczkolwiek wydaje się, iż w czasach Nabuchodonozora II był to już tytuł w dużej mierze honorowy.
Z Nabu-zer-iddiną identyfikowany jest biblijny Nebuzaradan, wysoki babiloński dowódca wojskowy, który w miesiąc po zdobyciu Jerozolimy przez Babilończyków (587 r. p.n.e.) przybyć miał do tego miasta, aby z rozkazu Nabuchodonozora II rozpocząć proces jego systematycznego niszczenia. W Biblii (2 Krl 25:8,11; Jr 39:9-10) określany jest on jako "rab ṭabbāḥîm" („naczelny kucharz”), co wydaje się być hebrajskim tłumaczeniem akadyjskiego tytułu "rab nuḫatimmī", noszonego przez Nabu-zer-iddinę. Są też uczeni, którzy wywodzą hebrajskie "rab ṭabbāḥîm" od poświadczonego w tekstach nowobabilońskich akadyjskiego tytułu "rab ṭābīḫī" („dowódca gwardii królewskiej”, dosł. „naczelny rzeźnik”), postulując, iż to właśnie ten tytuł nosił Nabu-zer-iddina w chwili przybycia do Jerozolimy.
Zgodnie z przekazem biblijnym to właśnie z rozkazu Nebuzaradana żołnierze babilońscy spalili Świątynię, pałac królewski oraz najważniejsze domy w Jerozolimie, a także zburzyli mury otaczające to miasto (2 Krl 25:8-12; Jr 39:8-10; Jr 52:12-14). Nebuzaradan rozkazał również wysłać do Babilonu złupione ze Świątyni przedmioty kultowe wykonane z brązu, srebra i złota, w tym wielkie zbiorniki na wodę z brązu, które stały na jej dziedzińcu oraz dwie kolumny z brązu, które stały po obu stronach jej głównego wejścia (2 Krl 25:13-17; Jr 52:17-23). Zarządził też kolejne deportacje (Jr 52:29-30), wysiedlając część ludności przebywającej wciąż w mieście (2 Krl 25:11; Jr 39:9; Jr 52:15). Wykonując polecenia króla babilońskiego Nebuzaradan wypuścił proroka Jeremiasza z aresztu, zapewnił mu ochronę, a następnie przekazał go pod opiekę nowego gubernatora (Jr 39:11-14). Wydaje się, iż w jakiś czas po uwolnieniu Jeremiasz przez pomyłkę znów został pojmany i wraz z innymi deportowanymi wysłany w łańcuchach do miasta Rama, gdzie dopiero po interwencji Nebuzaradana został uwolniony (Jr 40:1-6).

</doc>
<doc id="4652414" url="https://pl.wikipedia.org/wiki?curid=4652414" title="Chrzanów Aleja Henryka">
Chrzanów Aleja Henryka

Chrzanów Aleja Henryka – zlikwidowany przystanek kolejowy na linii nr 126 na terenie Chrzanowa. Znajdował się w pobliżu dzisiejszego skrzyżowania Alei Henryka z ul. Sienną. Według archiwalnych rozkładów jazdy, pociągi zatrzymywały się na nim w latach 1931–1940 oraz w roku 1947.

</doc>
<doc id="4652416" url="https://pl.wikipedia.org/wiki?curid=4652416" title="Nebu-zer-iddina">
Nebu-zer-iddina



</doc>
<doc id="4652418" url="https://pl.wikipedia.org/wiki?curid=4652418" title="Jan-Werner Müller">
Jan-Werner Müller

Jan-Werner Müller (ur. 1970) – niemiecki historyk i politolog.
Życiorys.
Urodził się w 1970 roku. Studiował na Wolnym Uniwersytecie Berlińskim, University College London, St Antony’s College w Oksfordzie i Princeton University. Od 1996 do 2003 r. był pracownikiem All Souls College w Oksfordzie, następnie do 2005 r. Modern European Thought w European Studies Centre przy St. Antony’s College. Od 2005 r. wykłada na Wydziale Politologii Princeton University. Jest członkiem School of Historical Studies przy Institute of Advanced Study na Princeton University, wykładowcą wizytującym na Collegium Budapest Institute of Advanced Study, Collegium Helsinki, Instytucie Remarque'a, Uniwersytecie Nowojorskim, Center for European Studies, Harvard University, Robert Schuman Centre for Advanced Studies, European University Institute we Florencji. Jako profesor wizytujący wykładał na Ecole des Hautes Etudes en Sciences Sociales w Paryżu, Ludwig Maximilians-Universitaet w Monachium, Humboldt Universitaet w Berlinie, Institut d'Etudes Politiques w Paryżu i Uniwersytecie Pekińskim. Współzałożyciel European College of Liberal Arts, pierwszej prywatnej, anglojęzycznej uczelni w Niemczech, na której pełnił funkcję dyrektora.
Publikuje w m.in. w Die Zeit, Sueddeutsche Zeitung, London Review of Books, Foreign Affairs, The Guardian. Autor książek dotyczących XX wieku "Another Country: German Intellectuals", "Unification and National Identity" (2000), "A Dangerous Mind: Carl Schmitt in Post-War European Thought" (2003), "Constitutional Patriotism" (2007).
Autor definicji populizmu, zgodnie z którą partię populistyczną cechuje antyelitaryzm łączący się z antypluralizmem, tj. przedstawianie siebie jako jedynego prawdziwego przedstawiciela „ludu” w starciu ze szkodliwymi dawnymi elitami, a tym samym prezentowanie innych partii, organizacji czy instytucji jako „wrogów ludu”, którzy nie mogą być uznani za partnerów w dyskusji. Tym samym populiści czują się uprawnieni do naginania lub łamania reguł ustanowionych przez dawne elity.

</doc>
<doc id="4652419" url="https://pl.wikipedia.org/wiki?curid=4652419" title="Wydział Radia i Telewizji im. Krzysztofa Kieślowskiego Uniwersytetu Śląskiego">
Wydział Radia i Telewizji im. Krzysztofa Kieślowskiego Uniwersytetu Śląskiego



</doc>
<doc id="4652422" url="https://pl.wikipedia.org/wiki?curid=4652422" title="Wolfgang Hackel">
Wolfgang Hackel

Wolfgang Hackel (ur. 27 listopada 1942 w Horní Libchavie, wówczas Oberlieblich) – niemiecki polityk, menedżer, samorządowiec i politolog, od 1980 do 1985 deputowany Bundestagu, od 1985 do 1989 poseł do Parlamentu Europejskiego.
Życiorys.
Syn farmaceuty. W 1963 zdał egzamin maturalny, następnie studiował ekonomię i politologię na Wolnym Uniwersytecie Berlińskim, uzyskując w 1969 magisterium. Na tej uczelni odbył studia podyplomowe i rozpoczął pracę jako nauczyciel akademicki, a w 1978 obronił doktorat poświęcony perspektywom politycznym członków Junge Union. W latach 1974–1978 pozostawał dyrektorem zarządzającym w związku średnich firm "(Verband „Mittelständische Unternehmen”"), od 1976 do 1978 pracował również jako dziennikarz. Później był partnerem w różnych spółkach.
W 1966 włączył się w działalność polityczną w ramach Unii Chrześcijańsko-Demokratycznej. Działał w partyjnej młodzieżówce Junge Union, był m.in. jej rzecznikiem prasowym w Berlinie i doradcą zarządu krajowego. W 1975 wybrano go radnym Izby Deputowanych w Berlinie, znalazł się także we władzach dzielnicy Neukölln. W latach 1980–1985 zasiadał w Bundestagu.
W 1984 bez powodzenia kandydował do Parlamentu Europejskiego, mandat uzyskał 1 grudnia 1985 w miejsce Gero Pfenniga. Przystąpił do Europejskiej Partii Ludowej, należał do Komisji Budżetowej, Delegacji ds. stosunków z Kanadą oraz Delegacji ds. stosunków ze Związkiem Socjalistycznych Republik Radzieckich. Od 1990 do 1994 był radnym w Poczdamie, zaś od 1994 do 2004 zasiadał w landtagu Brandenburgii. W tym gremium był m.in. szefem komisji budżetowej i liderem frakcji CDU. Od października 1999 do października 2000 należał do władz kraju związkowego jako minister edukacji, badań naukowych i kultury (zrezygnował z powodu łączenia zbyt wielu zajęć biznesowych z polityką). Został honorowym przewodniczącym CDU w okręgu Poczdam-Mittelmark.
Odznaczenia.
Odznaczony m.in. Krzyżem Zasługi na Wstędze Orderu Zasługi Republiki Federalnej Niemiec (1990).
Życie prywatne.
Jest żonaty, ma syna i córkę. Wyznaje katolicyzm.

</doc>
<doc id="4652427" url="https://pl.wikipedia.org/wiki?curid=4652427" title="Czesław Kobuzowski">
Czesław Kobuzowski

Czesław Wincenty Kobuzowski, herbu Mora (ur. w 1817 w Sulistrowej, zm. 4 stycznia 1884 tamże) – ziemianin, polityk demokratyczny, poseł na Sejm Ustawodawczy w Kromieryżu.
Ziemianin, współwłaściciel w latach 1851-1862 wraz z bratem Bogusławem a od 1862 samodzielnie. dóbr Sulistrowa w pow. krośnieńskim. Dominium to obejmowało w 1855 wsie Draganowa, Smereczne i Sulistrowa oraz przysiółek Pałacówkę. Członek Wydziału Okręgowego w Krośnie (1869-1883) a w latach 1871-1873 delegat do ogólnego zgromadzenia Galicyjskiego Towarzystwa Kredytowego Ziemskiego we Lwowie. Członek c. k. Towarzystwa Gospodarczo-Rolniczego w Krakowie (1875-1884).
Aktywny politycznie w okresie Wiosny Ludów. Poseł do Sejmu Konstytucyjnego w Wiedniu i Kromieryżu (10 lipca 1848 – 7 marca 1849), wybrany w galicyjskim okręgu wyborczym Żmigród. W parlamencie należał do „Stowarzyszenia” skupiającego demokratycznych posłów polskich.
Działacz Polskiego Stronnictwa Demokratycznego. Członek (1870, 1875-1884) Rady Powiatu z grupy większej własności; członek (1870, 1877), zastępca członka (1875-1876), i wiceprezes (1879-1881) Wydziału Powiatowego w Krośnie. Członek powiatowej komisji szacunkowej wymiaru podatku gruntowego w Krośnie (1871-1872, 1875-1882).
Współzałożyciel Fundacji Pamiątkowej im. Ignacego Łukasiewicza założonej po śmierci wybitnego chemika, mającej na celu zbieranie funduszy na "nagrody honorowe dla wójtów gmin wiejskich jako dowód obywatelskiego uznania za zasługi, sięgającego wysoko ponad miarę zwykłego spełnienia obowiązku, jako zachętę do naśladowania dla innych, jako hołd dla niepospolitych przymiotów charakteru, w służbie publicznej objawionych.", które miałby wręczać Wydział Krajowy. Niestety ta inicjatywa środowiska demokratów nie doczekała się realizacji.
Rodzina i życie prywatne.
Urodził się w rodzinie ziemiańskiej, jego ojcem był Grzegorz Jakub (ur. 1764) i Zofii z Łepkowskich. Miał braci: ziemianina Emeryka i lekarza Bogusława. Ożenił się z Franciszką z Łepkowskich, mieli dwóch synów Antoniego i Mieczysława oraz córki Celestynę, żonę Bolesława Żurowskiego i Franciszkę Marię Michalinę, żonę Karola Petelenza.

</doc>
<doc id="4652439" url="https://pl.wikipedia.org/wiki?curid=4652439" title="Portsmouth Invitational Tournament">
Portsmouth Invitational Tournament

Portsmouth Invitational Tournament (PIT) – najstarszy amatorski turniej koszykówki, rozgrywany w Stanach Zjednoczonych. Jedyny posezonowy obóz szkoleniowy dla graczy akademickich (seniorów – koszykarzy ostatniego roku). Jest to pierwszy i zaledwie jeden z dwóch przed-draftowych obozów NBA, drugi to camp w Orlando. W 2019 firma SB Ballard Construction została głównym sponsorem strojów koszykarskich.
Podczas czterodniowego turnieju (od 1953) każda z ośmiu drużyn rozgrywa po trzy spotkania. Drużyny składają się z ośmiu zawodników o statusie seniora. Turniej jest uznawany przez National Basketball Association (NBA) oraz europejskich skautów za jedną z imprez promujących przyszłych, zawodowych koszykarzy. Prawie 200 uczestników turnieju znalazło później pracę w NBA.
Turniej rozpoczyna się zazwyczaj w pierwszą środę po zakończeniu mistrzostw NCAA Division I. Wszystkie spotkania są rozgrywane w hali szkoły średniej Churchland High School w Portsmouth (Wirginia). Wstęp na spotkania rozgrywane za dnia jest wolny. Bilety na spotkania wieczorne można nabyć przy drzwiach. Czterodniowe karnety można zakupić w Portsmouth Visitor Center.
Wśród zawodników NBA, którzy wzięli udział w turnieju znajdują się między innymi: Scottie Pippen, Dennis Rodman, John Stockton, Tim Hardaway, Ben Wallace, Avery Johnson, Jeremy Lin, Rick Barry, Dave Cowens, czy Earl Monroe.

</doc>
<doc id="4652463" url="https://pl.wikipedia.org/wiki?curid=4652463" title="Stanisław Sielicki">
Stanisław Sielicki

Stanisław Sielicki (ur. 1960, zm. 6 października 2019) – polski artysta fotografik, wykładowca akademicki, współtwórca grupy Luxus.
Życiorys.
Urodził się w 1960. Ukończył studia w zakresie biologii, jednak wybrał zawód artysty fotografika, był również wykładowcą w Katedrze Sztuki Mediów na Wydziale Grafiki i Sztuki Mediów Akademii Sztuk Pięknych we Wrocławiu i współtwórcą grupy Luxus. Jego prace znajdują się m.in. w zbiorach Zamku Ujazdowskiego i Muzeum Narodowego w Warszawie.
Zmarł 6 października 2019 i został pochowany na cmentarzu Kiełczów we Wrocławiu.

</doc>
<doc id="4652468" url="https://pl.wikipedia.org/wiki?curid=4652468" title="Pomyski">
Pomyski

Pomyski (Pomeiske, Pomiski, Pomojski, Pomyjski, Jeleń, Hirsch, Brochwicz odmienny) − herb szlachecki, używany przez rodzinę osiadłą na Kaszubach. Herb własny rodziny Pomyskich. Według Przemysława Pragerta odmiana herbu Brochwicz.
Opis herbu.
Opis z wykorzystaniem klasycznych zasad blazonowania:
"Tarcza dzielona w skos, w polu górnym srebrnym pół jelenia wyskakującego naturalnego (lub czerwonego), pole dolne szachowane błękitno-srebrne. Klejnot: nad hełmem w koronie trzy pióra strusie, srebrne między błękitnymi. Labry błękitne, podbite srebrem."
Najwcześniejsze wzmianki.
Herb znany jest przede wszystkim heraldykom niemieckim. Pojawia się w herbarzu Ledebura ("Wappenbuch der Preussischen Monarchie", 1828), tzw. "Nowym Siebmacherze" ("Ausgestorbener Preussischer Adel. Provinz Pommern", 1894), Bagmihla ("Pommersches Wappenbuch", 1855) oraz pracy Reinholda Cramera o historii ziemi lęborskiej i bytowskiej ("Geschichte der Lande Lauenberg und Bütow", 1855). Ze źródeł niemieckich informacje o herbie trafiły do dwóch opracowań polskich: Ostrowskiego ("Księga herbowa rodów polskich", 1897, 1906) i Uruskiego ("Rodzina. Herbarz szlachty polskiej", 1917).
Rodzina Pomyskich.
Zamożna rodzina szlachecka z ziemi bytowskiej. Jej nazwisko pochodzi od wsi Pomysk Wielki. Jej protoplastą może być Albrecht von Wattelaw, rycerz z ziemi chełmińskiej, który otrzymał nadanie łanów w Pomysku w 1360 roku. Jego potomkiem może być Nicze z Pomyjska, wzmiankowany w 1380 roku. W latach 1393 i 1404 był on sędzią ziemskim bytowskim. W okresie rządów Zakonu, urząd ten był pełniony wyłącznie przez członków rodu Pomyskich. Po włączeniu ziemi bytowskiej do księstwa pomorskiego jako lenna Polski, tylko Pomyscy byli w okolicy zaliczani w poczet rycerstwa, zaś w XVII wieku posiadane dobra stawiały ich pośród jedynych czterech rodów w okolicy zaliczanych do szlachty. Od XVII wieku znany jest przydomek używany przez rodzinę obok nazwiska - Hirsch (Hirsz), czyli "jeleń". Po włączeniu ziemi lęborskiej i bytowskiej do Brandeburgii, członkowie rodu nie pełnili już znaczniejszych funkcji ziemskich, udzielali się natomiast w armiach zarówno polskiej jak i pruskiej. Najwybitniejszym wojskowym przedstawicielem rodu był Nikolaus Alexander von Pomeiske, który ostatecznie w 1777 roku dosłużył się stopnia generała porucznika w armii pruskiej. Jako ostatni męski przedstawiciel rodziny nałożył na wszystkich spadkobierców dziedziczących dobra w Pomysku obowiązek dołączania do własnego nazwiska nazwiska Pomeiske i do herbu herbu Pomyskich. W roku 1818 wnuk Ewalda Georga Aleksandra von Lettow-Pomeiske uzyskał zgodę króla pruskiego na dołączenie nazwiska Pomeiske i herbu wygasłego rodu do herbu von Lettowów. Powstał w ten sposób herb, w którym herb von Lettowów (w polu srebrnym pas przebity przez kotwicę bez lewego ramienia i żeleźca, w klejnocie trzy pióra kogucie złote) skwadrowano z herbem Pomyski, zaś klejnoty obu herbów umieszczono na dwóch hełmach na tarczy. Podobnie powstał w 1845 roku herb Ottona Schwerdtnera, po tym jak w 1840 roku odziedziczył on dobra w Pomysku Wielkim. Jego herb przedstawiał skwadrowany z herbem Pomyskich herb Schwerdtnerów (w pas, w polu górnym czerwonym lew kroczący złoty, w polu dolnym zielonym miecz w skos lewy, w klejnocie pół rycerza z mieczem i pióropuszem strusim złoto-czerwonym).
Herbowni.
Pomyski (Pomeiske, Pomeiski, Pomeisski, Pomejski, Pomiski, Pommowski, Pomoiske, Pomoiski, Pomojski, Pomoski, Pomoyski, Pomyjski, Poumowfski, Powmowsky), także z przydomkiem odherbowym Hirsz (Hirsch).

</doc>
<doc id="4652472" url="https://pl.wikipedia.org/wiki?curid=4652472" title="Tomasz Skrzypek">
Tomasz Skrzypek

Tomasz Skrzypek (ur. 17 maja 1967 we Wrocławiu, zm. 13 października 2019 tamże) – polski kick boxer, pierwszy zawodowy mistrz Polski w kick-boxingu.
Życiorys.
Jako dziecko grał w piłkę nożną w klubie Włókniarz Wrocław, potem trenował karate. Ostatecznie skupił się na kick-boxingu, uzyskując w 1990 pierwszy tytuł zawodowego mistrza Polski. Ponadto był wicemistrzem ZSRR i mistrzem Bułgarii, a trzykrotnie startował w mistrzostwach świata. Ukończył studia na wrocławskiej AWF. Po zakończeniu kariery zawodniczej pracował jako trener kadry narodowej w formule K-1, trener przygotowania fizycznego w klubach żużlowych oraz był twórcą i trenerem wrocławskiego klubu Fighter Wrocław.
W 2018 otrzymał Nagrodę Wrocławia za zasługi dla rozwoju wrocławskiego i polskiego sportu. W 2019 roku został odznaczony Srebrną Odznaką Honorową Wrocławia.

</doc>
<doc id="4652473" url="https://pl.wikipedia.org/wiki?curid=4652473" title="Philippe Simonnot">
Philippe Simonnot

Philippe Simonnot (ur. 10 lipca 1941, zm. 17 listopada 2022) – francuski ekonomista i dziennikarz.
Życiorys.
Jest doktorem ekonomii na Uniwersytecie Paris X i Versailles oraz autorem licznych książek z dziedziny ekonomii. Publikuje artykuły ekonomiczne w prasie, zwłaszcza w Le Monde i Le Figaro. Jego praca dziennikarska początkowo koncentrowała się na zagadnieniach globalnego rynku ropy naftowej i przemysłu naftowego, a później na kwestiach monetarnych oraz gospodarczych aspektach religii. W marcu 2007 r. uruchomił „Observatoire des religions” (Obserwatorium religii) w celu wprowadzenia religii do naukowej refleksji.
Philippe Simonnot kieruje instytutami ekonomicznymi Observatoire économique de la Méditerranée oraz Atelier de l'économie contemporaine. Szczególnie interesują go kwestie monetarne. Jest także dyrektorem seminarium o polityce monetarnej w Instytucie Turgota. W swoich pracach krytykuje etatyzm i interwencjonizm, promuje myśl ekonomiczną fizjokratów oraz powiada się za przywróceniem standardu złota.
Od 1972 r. opublikował ponad 25 książek popularnonaukowych i publicystycznych. Za książkę "Vingt-et-un-un siècles d'économie" z 2002 roku otrzymał nagrodę „Prix Rossi”, a za książkę "L’Erreur économique" nagrodę Le prix du Livre Libéral nadawaną przez stowarzyszenie Association pour la liberté économique et le progrès social (ALEPS).

</doc>
<doc id="4652477" url="https://pl.wikipedia.org/wiki?curid=4652477" title="Dom Uebricka w Toruniu">
Dom Uebricka w Toruniu

Dom Uebricka – kamienica, która znajdowała się na Bydgoskim Przedmieściu w Toruniu, przy ul. Bydgoskiej 35. Rozebrana w 2006 roku.
Budynek na przełomie lat 70. i 80. XIX wieku i pierwotnie należał do przedsiębiorcy budowlanego Reinharda Uebricka. W 1891 roku został on rozbudowany o 3-kondygnacje. Przez pewien czas w okresie międzywojennym znajdowała się w niej komenda policji. W 2006 roku kamienice zniszczył pożar, a po kilku tygodniach, ze względu na zły stan techniczny, została ona rozebrana.
Budynek wzniesiony na rzucie prostokąta powstał z tzw. muru pruskiego, a jego charakterystycznymi elementami były dwie drewniane werandy, na jego wschodnim i zachodnim skraju. Ponadto pośrodku ściany frontowej i tylnej znajdowały się ryzality.

</doc>
<doc id="4652481" url="https://pl.wikipedia.org/wiki?curid=4652481" title="Egzekucja w Gallenbach">
Egzekucja w Gallenbach

Egzekucja w Gallenbach – egzekucja polskiego robotnika przymusowego Stefana Dudy wykonana na podstawie „polskich dekretów” pod zarzutem „zhańbienia rasy” (niem. "Rassenschande"). Egzekucja odbyła się 10 października 1941 r. w Gallenbach (od 1978 część Taufkirchen) w Niemczech.
Robotnik przymusowy Stefan Duda (ur. 19 lutego 1915 r. w Ociesękach) został przydzielony rodzinie chłopskiej Mayerhofer w Gallenbach jako robotnik rolny. Córka gospodarzy, Anna, zakochała się w młodym mężczyźnie, chociaż takie związki były potępiane jako „zhańbienie rasy”. Oboje zostali pociągnięci do odpowiedzialności przez system nazistowski i na mocy „polskich dekretów” Stefana Dudę uwięziono w obozie koncentracyjnym KL Dachau, a dziewięć miesięcy później esesmani z obozu w Dachau przywieźli go do Gallenbach wraz z szubienicą i publicznie powiesili w pobliżu miejscowej gospody w obecności miejscowej ludności oraz polskich robotników przymusowych.
Anna Mayerhofer przez rok przebywała w areszcie policyjnym w więzieniu sądu okręgowego w Mühldorf am Inn, została zwolniona tylko na krótki czas, a następnie gestapo uwięziło ją w obozie koncentracyjnym Ravensbrück (więźniarka nr 9475/4527). Została zwolniona z obozu w październiku 1942 r.
Amerykański historyk John Joseph Delaney, profesor historii na Kutztown University of Pennsylvania, opisał przypadek Stefana Dudy w 1995 r. w rozprawie doktorskiej "Rural Catholics, Polish workers and Nazi racial policy in Bavaria" („Katolicy, polscy robotnicy rolni a nazistowska polityka rasowa w Bawarii”).
Dziennikarz Thomas Grasberger, prowadząc badania historyczne do swojej książki "Stenz. Lust des Südens" w Archiwum Miejskim w Mühldorf i Archiwum Państwowym w Monachium, natrafił na dokumentację na temat losów Stefana Dudy, które opisał w rozdziale „Zakazana miłość”. Po wieczorze autorskim Thomasa Grasbergera 4 listopada 2013 r. w gospodzie w Gallenbach, na który przybyło 130 mieszkańców, odbyła się dyskusja na temat wydarzeń z okresu III Rzeszy.
15 maja 2014 r. w Gallenbach uroczyście odsłonięto tablicę pamiątkową z napisem w języku niemieckim, którego tłumaczenie brzmi:
Tablica pamiątkowa zaprojektowana przez rzeźbiarkę Franziskę Kreipl-Poller powstała z inicjatywy właścicieli miejscowej gospody Claudii Häußler-Maier i Hilariusa Häußlera mimo wotum radnych, którzy 7 głosami do 6 odrzucili tą inicjatywę. Teatr szkolny gimnazjum w Gars (powiat Mühldorf am Inn) przygotował inscenizację historii Stefana Dudy i Anny Mayerhofer i 6 marca 2015 r. wystawił ją jako przedstawienie "Stein des AnDenkens" (pol. Kamień pamięci). Gościem honorowym na przedstawieniu była konsul generalny RP Justyna Lewańska.
Zamieszkały w Bawarii polski artysta malarz Andrzej Białas odnalazł rodzinę ofiary mieszkającą w Ociesękach. 5 maja 2019 członkowie rodziny Dudów mogli uczestniczyć w nabożeństwie majowym przed tablicą pamiątkową w Gallenbach.

</doc>
<doc id="4652485" url="https://pl.wikipedia.org/wiki?curid=4652485" title="Fugazzeta">
Fugazzeta

Fugazzeta – odmiana argentyńskiej pizzy pochodzącej z Buenos Aires. W klasycznej postaci składa się z dwóch placków ciasta, pomiędzy którymi znajdują się co najmniej 3 centymetry argentyńskiej mozzarelli. Na wierzchu kładzie się cebulę. Popularna jest również wersja z nadzieniem z mozzarelli i szynki. Fugazzeta wywodzi się z połączenia neapolitańskiej pizzy (ciasto i ser), z focaccią (ciasto z cebulą). Została wynaleziona przez argentyńskiego producenta pizzy, syna genueńczyka, Juana Banchero pod koniec XIX wieku.

</doc>
<doc id="4652487" url="https://pl.wikipedia.org/wiki?curid=4652487" title="Patrick Manson">
Patrick Manson

Sir Patrick Manson (ur. 3 października 1844 r. w Old Meldrum, zm. 9 kwietnia 1922 r. w Londynie) – brytyjski parazytolog, twórca medycyny tropikalnej.
Życiorys.
Urodzony 3 października 1844 r. w Old Meldrum. W latach 1866–1889 pracował w Hongkongu i innych nadbrzeżnych miastach Chin, gdzie jako jeden z pierwszych wprowadził szczepienia. Założył Szkołę Medyczną w Hongkongu, która rozwinęła się później (1911 r.) w Uniwersytet w Hongkongu. W 1890 r. osiadł w Londynie, gdzie w 1899 r. zorganizował London School of Tropical Medicine. W 1903 r. uzyskał tytuł szlachecki. Kontynuował praktykę lekarską aż do śmierci. Jego podręcznik "Choroby tropikalne" z 1898 r. stał się powszechną podstawą nauczania tej dziedziny.
Manson jako pierwszy odkrył (1877–1879) na przykładzie komara, że owad może być gospodarzem rozwijającego się pasożyta (w tym wypadku "Filaria bancrofti"), który jest przyczyną choroby człowieka (w tym wypadku malarii). Jego badania oraz odkrycie przez Alphonse'a Laverana zarodźca malarii zostały potwierdzone przez sir Ronalda Rossa, który otrzymał Nagrodę Nobla.
Zmarł 9 kwietnia 1922 r. w Londynie.

</doc>
<doc id="4652488" url="https://pl.wikipedia.org/wiki?curid=4652488" title="Annie Vidal">
Annie Vidal

Annie Vidal (ur. 17 września 1956 r. w La Bohalle) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Sekwany Nadmorskiej.

</doc>
<doc id="4652493" url="https://pl.wikipedia.org/wiki?curid=4652493" title="Charlie Cole (fotoreporter)">
Charlie Cole (fotoreporter)

Charlie Cole (ur. 1955 w Bonham w Teksasie, zm. 5 września 2019 na Bali, Indonezja) – amerykański fotoreporter, jeden z czterech fotografów, którzy uchwycili wizerunek Tank Mana podczas protestów na placu Tian’anmen.
Życiorys.
Urodził się w 1955 roku w Bonham. Dorastał w Colorado Springs, w pobliżu bazy lotniczej Peterson w której jako kapelan stacjonował jego ojciec.
W 1978 roku ukończył dziennikarstwo na University of Texas w Denton. Po powrocie do Colorado Springs podjął pracę jako dziennikarz w gazecie Colorado Springs Sun. Tutaj zdobył nagrodę National Press Photographers Association.
W 1980 roku przeprowadził się do Japonii, gdzie pracował dla gazet i magazynów takich jak Newsweek, Time, The New York Times czy Wallstreet Journal.
W 1986 relacjonował Rewolucję siły ludu, podczas której obalono dyktaturę Ferdinanda Marcosa.
5 czerwca 1989, podczas protestu studentów na placu Tian’anmen, z balkonu hotelu Beijing wykonał zdjęcie Tank Mana. Podczas rewizji służb bezpieczeństwa, rolkę z filmem ukrył w rezerwuarze hotelowej toalety. W 1990 otrzymał za to zdjęcie nagrodę World Press Photo.
W połowie lat dziewięćdziesiątych, jadąc ulicami Tokio swoim Harleyem Davidsonem, uległ wypadkowi. Po wyjściu ze szpitala, przeniósł się do Dżakarty. Przez ostatnie 15 lat Cole mieszkał wraz z żoną Rosanną na Bali w Indonezji. Uraz nogi nie pozwolił na dalszą pracę w roli fotoreportera, dlatego zajął się pracą fotografa komercyjnego. Zmarł w swoim domu 5 września 2019.

</doc>
<doc id="4652495" url="https://pl.wikipedia.org/wiki?curid=4652495" title="Laurence Vanceunebrock-Mialon">
Laurence Vanceunebrock-Mialon

Laurence Vanceunebrock-Mialon (ur. 6 maja 1970 r. w Avion) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Allier.

</doc>
<doc id="4652499" url="https://pl.wikipedia.org/wiki?curid=4652499" title="Alexandra Valetta-Ardisson">
Alexandra Valetta-Ardisson

Alexandra Valetta-Ardisson (ur. 7 czerwca 1976 r. w Cannes) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Alp Nadmorskich.

</doc>
<doc id="4652500" url="https://pl.wikipedia.org/wiki?curid=4652500" title="Trauma zastępcza">
Trauma zastępcza

Trauma zastępcza (ang. "vicarious trauma", "vicarious traumatization", skr. "VT", także: "trauma zapożyczona", "zmęczenie współczucia", "wtórny zespół stresu pourazowego") – termin opisujący zjawisko, którego doświadczają osoby związane z opieką nad ludźmi, którzy ulegli traumatyzacji (np. psychoterapeuci, pracownicy socjalni, trenerzy społeczni, ale też dziennikarze, czy ratownicy medyczni i strażacy).
Pojęcie zdefiniowały w latach 90. XX wieku Lisa McCann i Laurie Pearlman, badaczki pracujące z ofiarami traumy i różnego rodzaju nadużyć. Zastępczą traumę zdefiniowały jako naturalny proces powstawania u terapeutów i osób profesjonalnie pomagających negatywnych reakcji na doświadczenia traumy relacjonowane przez ich podopiecznych, pozwalający na współprzeżywanie narracji poszkodowanych. Charles Figley w 1995 zdefiniował temat jako "naturalne zachowania i emocje, będące skutkiem traumatycznych doświadczeń doznanych pod wpływem silnego stresu, związanego z udzielaniem pomocy osobom po traumie", czyli swojego rodzaju koszt opieki nad ofiarami różnych zdarzeń. Może on obejmować m.in. myśli natrętne, natarczywe wspomnienia, bezsenność, koszmary senne, drażliwość, problemy z koncentracją, czy nagłe wybuchy złości.
Doradcy pracujący z osobami, które przeżyły traumę, mogą doświadczać zastępczej traumy z powodu wykonywanych obowiązków. Jest to emocjonalna pozostałość po ekspozycji profesjonalnie pomagających na usłyszane historie o traumie i związane z nimi współdoświadczenie bólu, strachu i terroru, które przeżyły osoby straumatyzowane, przy czym nie jest to zjawisko tożsame z wypaleniem zawodowym. Trauma zapożyczona jest stanem napięcia i zaabsorbowania historiami oraz doświadczeniami traumy opisanymi przez klientów i ich otoczenie. Pomagający mogą doświadczać tego stanu na kilka sposobów od odrętwienia, dystansowania się, po stan permanentnego podniecenia. Charles Figley zauważył natomiast, że u psychoterapeuty, który słucha drastycznych, powtarzających się opisów złych zdarzeń z życia pacjentów, mogą pojawić się symptomy wtórnego zaburzenia po stresie traumatycznym ("secondary traumatic stress disorder", STSD).
Rozmowy, czy wywiady z ofiarami i ocalonymi z sytuacji traumatycznych oraz bycie świadkiem traumatycznych wydarzeń (dotyczy to m.in. dziennikarzy) mogą prowadzić do powstania wtórnej traumy. Jej symptomy mogą trwać przez kilka miesięcy, a nawet lat, ewentualnie pojawiać się i znikać nieoczekiwanie, sprowokowane przez wydarzenia przypominające o tragicznym epizodzie z przeszłości. Terapeuci pracujący dłużej z ofiarami gwałtów mogą odczuwać odrazę do sprawców gwałtów, a w skrajnych przypadkach nawet do ogółu mężczyzn. Inni, pracujący z ofiarami różnych przestępstw z użyciem przemocy, mogą odczuwać lęk o własne bezpieczeństwo.
Do najczęściej stosowanych działań terapeutycznych w procesie zapobiegania powstawaniu zaburzeń związanych ze zdarzeniami traumatyzującymi należy debriefing, czyli ustrukturyzowane spotkanie organizowane po akcji ratunkowej, czy procesie pomocowym, skoncentrowane na rekonstrukcji danego zdarzenia i omówieniu jego wszelkich aspektów.

</doc>
<doc id="4652502" url="https://pl.wikipedia.org/wiki?curid=4652502" title="Elias Constantius von Trewen Schröder">
Elias Constantius von Trewen Schröder

Elias Constantius von Trewen Schröder, Eliasz Konstanty Schröder, Eliasch Constantius Schröder, Schroetter (ur. 16 listopada 1625 w Gdańsku, zm. 14 stycznia 1680 tamże) – gdański mieszczanin, patrycjusz, prawnik, piwowar, zakonnik – franciszkanin, uczony, pisarz polityczny, sekretarz królewski w Gdańsku.
Życiorys.
Urodził się w rodzinie Eliasa Schrödera, piwowara i patrycjusza gdańskiego, wyznania kalwińskiego. Uczęszczał do Gimnazjum Akademickiego w Gdańsku (1640-1643); studiował prawo, historię i matematykę na uniwersytecie w Rostocku (1643-) oraz na uniwersytecie w Lejdzie (1646-). Pracował w Gdańsku jako adwokat (1648-); dwukrotny centumwir, członek kolegium sądowniczego z zakresu prawa cywilnego. W 1656 został uszlachcony. Około 1657 opracował kodeks obowiązujących w Gdańsku przepisów ("Ius publicum Dantiscanum. Hoc est privilegia, statuta, indulta, decreta et rescripta regia etc. A divis Regni Poloniae regibus aliisque Principibus exteris civitati Gedanensi data et conscripta. Quae sparsim et confuse in paucorum manibus magno studio collegit et unum in corupus redegit" […]). Pełnił funkcję sekretarza królewskiego w Gdańsku (1657-1680). Konwertyta, który w 1662 przeszedł na katolicyzm. Został pochowany w kościele św. Brygidy.

</doc>
<doc id="4652503" url="https://pl.wikipedia.org/wiki?curid=4652503" title="MTV Unplugged (album Kasi Kowalskiej)">
MTV Unplugged (album Kasi Kowalskiej)

MTV Unplugged – jest to zapis z koncertu o tym samym tytule artystki Kasi Kowalskiej. Płyta ukazała się 25 października 2019 roku.
Koncert miał miejsce 8 maja 2019 w Teatrze Szekspirowskim w Gdańsku.
Był on podsumowaniem 25-lecia pracy artystycznej artystki.
Podczas koncertu Kasia wykonała utwory z płyt „Gemini”, „Pełna obaw”, „Antidotum”, „Samotna w wielkim mieście” i „AYA”.
Zagrała też 2 covery ("Tolerancja" z repertuaru Staszka Sojki i "Move Over" z repertuaru Janis Joplin; utwór ten zaśpiewała z Edytą Bartosiewicz).
Oprócz stałego zespołu towarzyszącego Kasi podczas koncertów, koncert MTV Unplugged wzbogacony został o sekcję dętą i fortepian. Album na CD zawiera 14 utworów, a wersja cyfrowa 16.

</doc>
<doc id="4652504" url="https://pl.wikipedia.org/wiki?curid=4652504" title="Sensō-ji">
Sensō-ji

 – najstarsza świątynia buddyjska w Tokio, położona w dzielnicy Taitō, ważne centrum kultu poświęcone bogini (bosatsu 菩薩) miłosierdzia, współczucia i życzliwości Kannon (także Kanzeon). Bierze ona na siebie cierpienie i pomaga odzyskać siły utracone w walce. Świątynia jest jedną z głównych atrakcji turystycznych stolicy Japonii, przyciąga co roku ok. 30 mln odwiedzających.
Nazewnictwo.
Pełna nazwa świątyni: 金龍山浅草寺 Kinryū-zan Sensō-ji. W użyciu także Asakusa-dera, Asakusa Kannon (popularnie: Asakusa). Złożenie zapisane znakami 浅草寺 jest czytane po sinojapońsku Sensō-ji, a po japońsku Asakusa-dera.
Na terenie tego buddyjskiego kompleksu świątynnego, w północno-wschodniej części – tuż obok głównego pawilonu Kannon-dō – znajduje się chram shintō o nazwie Asakusa-jinja.
Historia.
Wczesnym rankiem 18 marca 628 roku bracia Hamanari i Takenari Hinokuma łowili siecią ryby w rzece Sumida (wówczas nazywała się Miyato) i wyłowili posążek jakiejś postaci. Nie wiedzieli, co to jest i wrzucili go z powrotem do wody. Następnie zmieniali kilkakrotnie miejsce połowu, ale zamiast ryb wyławiali wciąż ten sam posążek, aż w końcu zabrali go ze sobą do domu.
Wódz ich wioski, Nakamoto Haji (lub Haji no Matsuchi), rozpoznał, iż jest to posążek bosatsu Kannon (Bogini Miłosierdzia – skt. Awalokiteśwara Bodhisattwa). Następnego dnia przebudował swój dom w małą świątynkę i poświęcił resztę życia buddyzmowi.
Tuż po pojawieniu się statuetki Kannon, w ciągu jednej nocy wyrosło w okolicy tysiąc sosen, a po trzech dniach znaleziono w tym lesie smoka o złotej łusce, który przybył z nieba. Dało to początek „górskiej” nazwie ("sangō") świątyni „Kinryūzan” (Góra/Świątynia Złotego Smoka; napis ten widnieje na bramach Kaminari-mon i Hōzō-mon). Do dziś świątynny taniec wykonywany w Sensō-ji nazywa się „kinryū-no-mai” (taniec złotego smoka) jako główne wydarzenie ceremonii Honzon-Jigen-e.
Asakusa była wówczas małą wioską rybacką, położoną u ujścia rzeki do morza na rozległym pustkowiu regionu Musashino. Rozwijała się jednak szybko, gdyż coraz więcej ludzi przybywało, aby czcić Kannon, boginię miłosierdzia. W 645 roku kapłan buddyjski o imieniu Shōkai przybył z pielgrzymką do tego regionu i zbudował pawilon dla Kannon, ale po objawieniu, którego doznał we śnie, postanowił ukryć posążek, który do dziś nigdy nie był wystawiany. W połowie IX wieku mistrz Ennin (794–864, pośmiertnie: Jikaku daishi) wykonał kopię statuetki, którą umieszczono w centrum wewnętrznego sanktuarium do wystawiania publicznego.
W okresie Kamakura (1185–1333) siogunowie okazywali wielkie oddanie Sensō-ji, a jej znaczenie rosło. Stopniowo kolejne wybitne postacie, w tym dowódcy wojskowi i ludzie kultury, szli za ich przykładem. W 1590 roku Ieyasu Tokugawa, wybrał Sensō-ji jako świątynię tytularną rodu, w której odbywały się ich modlitwy. Również kolejni siogunowie rodu Tokugawa często odwiedzali Sensō-ji, a wiara w Kannon rozprzestrzeniła się wśród zwykłych ludzi w okresie Edo (1603–1867). W przeszłości świątynia była związana z sektą buddyzmu Tendai. Obecnie jest w gestii sekty Shō-Kannon.
Od końca XVIII wieku do XIX wieku miasto Edo rozwinęło się pod względem ludności w jedno z największych na świecie, o charakterystycznej kulturze z dzielnicą Asakusa jako jej centrum.
Kompleks świątynny.
Wchodząc na teren świątyni, przechodzi się najpierw przez Kaminari-mon (Bramę Gromu; formalna nazwa: Fūraijin-mon, główna brama strzeżona przez bogów wiatru i grzmotów), zewnętrzną bramę świątyni oraz symbol dzielnicy Asakusa. We wnękach po obu stronach bramy znajdują się figury Raijina (boga gromu) i Fūjina (boga wiatru). Została ona zbudowana po raz pierwszy w 942 roku przez dowódcę wojskowego Kinmasę Taira.
Następnie idzie się wąską alejką prowadzącą do głównego pawilonu świątyni. Nazywa się ona "omotesandō", ale w tym przypadku z biegiem stuleci stała się pasażem handlowym o powszechnie znanej nazwie Nakamise-dōri. Ma on długość ok. 250 m i jest wypełniony po obu stronach straganami. Oprócz typowych japońskich pamiątek, takich jak yukata, czy wachlarze, są tam tradycyjne lokalne przekąski i słodycze. Uliczka powstała w latach 1688–1735, kiedy okolicznym mieszkańcom udzielono pozwolenia na zakładanie sklepów na drodze prowadzącej do świątyni.
Pasaż sklepików kończy się przy drugiej bramie świątyni, Hōzō-mon (Brama Skarbiec). Pierwotnie była zwana Niō-mon, ale po odbudowie w 1964 roku zmieniono nazwę, ponieważ służy ona również jako tradycyjne miejsce przechowywania świętych pism i skarbów świątynnych.
Główny budynek świątyni, Kannon-dō, i pięciopiętrowa pagoda znajdują się za bramą Hōzō-mon. Pagodę i bramę, podobnie jak Kaminari-mon, zbudował w 942 roku Kinmasa Taira. Ich obecny wygląd jest wynikiem rekonstrukcji dokonanych po II wojnie światowej.
Chram shintō, Asakusa-jinja, zbudowany w 1649 roku przez Iemitsu Tokugawę, stoi kilkadziesiąt metrów od głównego budynku świątyni.
Z biegiem lat teren ten i obiekty sakralne przechodziły liczne zmiany, a dwukrotnie były prawie całkowicie zniszczone: wskutek trzęsienia ziemi w 1923 roku i podczas II wojny światowej.
Festiwale.
W ciągu roku różnego rodzaju uroczystości, święta i festiwale odbywają się w świątyni i jej otoczeniu. W dniach 17 i 18 marca organizowany jest festiwal Honzon-Jigen-e dla uczczenia pojawienia się Kannon w 628 roku. Jest on obecnie traktowany jako rodzaj prologu do Sanja Matsuri (Festiwalu Trzech Chramów) organizowanego w trzeci piątek, sobotę i niedzielę maja dla upamiętnienia obu rybaków i wodza wioski – „założycieli" świątyni. Festiwal gromadzi rzesze ludzi z bardzo różnych środowisk społecznych, które na co dzień żyją daleko od siebie. Oprócz rzemieślników, artystów, przebranych aktorów, swoją obecność zaznaczają także przedstawiciele gangów yakuza, którzy prezentują w czasie festiwalu swoje liczne tatuaże.
Inne wydarzenia to m.in. odbywający się od 1981 roku, obok świątyni, sierpniowy Asakusa Samba Carnival i grudniowy festiwal Osame no Kannon Goennichi, połączony z Hagoita-ichi (targ Hagoita), podczas którego sprzedawane są bogato zdobione, drewniane rakietki ("hagoita") używane w tradycyjnej, ale już zanikającej, noworocznej grze dziewcząt o nazwie hanetsuki. Tradycyjne wersje przedstawiają aktorów teatru kabuki i eleganckie piękności z minionych wieków, ale można również znaleźć wizerunki gwiazd filmu i TV, zapaśników sumō, czy nawet postaci z anime.

</doc>
<doc id="4652505" url="https://pl.wikipedia.org/wiki?curid=4652505" title="Deborah Deutsch Smith">
Deborah Deutsch Smith

Deborah Deutsch Smith – amerykańska pedagog, profesor emeryt w School of Educational Studies na kalifornijskim Claremont Graduate University.
Życiorys.
W latach 2007–2011 była głównym badaczem projektu SEFNA ("Special Education Faculty Needs Assessment"), który był kontynuacją i rozszerzeniem jej badań nad dysfunkcjami z 2001. Czteroletnie badania SEFNA wykazały, że społeczeństwo nie jest w stanie przygotować wystarczającej liczby nowych, wysoce skutecznych nauczycieli do pracy z osobami z niepełnosprawnościami z powodu braku kadry kształcenia specjalnego. Jej wyniki pozostają głównym źródłem informacji o podaży i popycie na nauczycieli w USA.
Była konsultantką i liderką projektów federalnych, stanowych i lokalnych, otrzymując ponad 40,6 miliona dolarów z funduszy zewnętrznych na wsparcie tych działań. Jest autorką dziewiętnastu podręczników, w tym nauczania uczniów ze specjalnymi potrzebami w klasach integracyjnych oraz z zakresu edukacji specjalnej. Jej wprowadzenie do edukacji specjalnej, "Making a Difference", miało siedem wydań i było tłumaczone na języki: hiszpański, polski, portugalski i mandaryński. Napisała ponad 31 rozdziałów i suplementów książkowych, jak również ponad 60 recenzowanych artykułów i raportów, a także wiele materiałów instruktażowych dla dzieci.
Od 1983 zasiada w radzie powierniczej Pitzer College, a od 2003 jest dożywotnim powiernikiem w tej radzie.
Zainteresowania naukowe.
Do jej głównych zainteresowań naukowych należą: edukacja specjalna, polityka dotycząca niepełnosprawności, edukacja międzykulturowa i integracyjna.
Nagrody.
Otrzymała takie nagrody jak: 

</doc>
<doc id="4652507" url="https://pl.wikipedia.org/wiki?curid=4652507" title="Frédérique Tuffnell">
Frédérique Tuffnell

Frédérique Tuffnell (ur. 29 czerwca 1956 r. w Châtellerault) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Charente-Maritime.

</doc>
<doc id="4652515" url="https://pl.wikipedia.org/wiki?curid=4652515" title="Sportowe ratownictwo wodne na Światowych Wojskowych Igrzyskach Sportowych 2019 – sztafeta z przeszkodami 4 x 50 m kobiet">
Sportowe ratownictwo wodne na Światowych Wojskowych Igrzyskach Sportowych 2019 – sztafeta z przeszkodami 4 x 50 m kobiet

Sztafeta z przeszkodami 4 x 50 m kobiet – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 20 października 2019 roku na pływalni Wuhan Five Rings Sports Center Natatorium. Złoty medal zdobyła sztafeta Chin z czasem 1:47,58 min, ustanawiając nowy rekord Igrzysk wojskowych.
Rekordy.
Przed finałem 7. Światowych Wojskowych Igrzyskach Sportowych 2019 obowiązywały następujące rekordy:
Wyniki.
Kwalifikacje.
Wyścig 1.
"Źródło:" .
Wyścig 2.
"Źródło:" .
Finał.
"Źródło:" 

</doc>
<doc id="4652517" url="https://pl.wikipedia.org/wiki?curid=4652517" title="Élisabeth Toutut-Picard">
Élisabeth Toutut-Picard

Élisabeth Toutut-Picard (ur. 17 grudnia 1954 r. w Al-Bulajda) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Górna Garonna.

</doc>
<doc id="4652519" url="https://pl.wikipedia.org/wiki?curid=4652519" title="Aguti deltowy">
Aguti deltowy

Aguti deltowy ("Dasyprocta guamara") – gatunek gryzonia z rodziny agutiowatych, żyjący endemicznie w 
delcie rzeki Orinoko w Wenezueli. Międzynarodowa Unia Ochrony Przyrody (IUCN) wymienia gatunek w Czerwonej księdze gatunków zagrożonych jako gatunek bliski zagrożenia (near threatened – NT).
Tryb życia.
Aguti deltowy wiedzie naziemny, dzienny tryb życia.
Ekologia.
Jest roślinożercą. Żywi się owocami i nasionami. 
Rozmieszczenie geograficzne.
Aguti deltowy zamieszkuje gęste i podmokłe lasy w delcie rzeki Orinoko w Wenezueli. Znany jest tylko z dwóch lokalizacji. Zamieszkuje tereny nizinne do 30 m n.p.m.

</doc>
<doc id="4652520" url="https://pl.wikipedia.org/wiki?curid=4652520" title="Dasyprocta guamara">
Dasyprocta guamara



</doc>
<doc id="4652522" url="https://pl.wikipedia.org/wiki?curid=4652522" title="Triumf sprawiedliwości">
Triumf sprawiedliwości

Triumf sprawiedliwości (ang. "End of a Gun") – amerykański film fabularny z 2016 roku w reżyserii Keoniego Waxmana, wyprodukowany przez wytwórnię Lionsgate.
Fabuła.
Były agent federalny Decker (Steven Seagal) pracuje jako ochroniarz w supermarkecie. Pewnego dnia mężczyzna ratuje piękną nieznajomą Lisę Durant (Jade Ewen) przed jej agresywnym chłopakiem. Kobieta proponuje mu dokonanie wspólnego skoku na konwój z dwoma milionami dolarów.

</doc>
<doc id="4652530" url="https://pl.wikipedia.org/wiki?curid=4652530" title="Oblężenie Dunkierki">
Oblężenie Dunkierki

Oblężenie Dunkierki (znane również jako II bitwa o Dunkierkę) – wielomiesięczna bitwa stoczona na Froncie zachodnim II wojny światowej. Trwała od września 1944 r., kiedy jednostki kanadyjskiej 2 Dywizji Piechoty otoczyły ufortyfikowane miasto i port Dunkierka w północnej Francji, po czym były one oblegane przez siły alianckie do końca wojny. Niemieckie jednostki w fortecy wytrzymały pierwsze próby zdobycia miasta przez wojska kanadyjskie, a ponieważ otwarcie portu w Antwerpii było dla aliantów ważniejsze, dowódca 21 Grupy Armii, feldmarsz. Bernard Law Montgomery postanowił blokować Dunkierkę siłami 1 Czechosłowackiej Brygady Pancernej. Twierdza dowodzona przez adm. Friedricha Frisiusa ostatecznie poddała się 9 maja 1945 r. czechosłowackiemu generałowi, Aloisowi Lišce.
Tło sytuacyjne.
1 Armia Kanadyjska została rozlokowana na lewym odcinku linii natarcia 21 Grupy Armii. Rozkaz Montgomery’ ego nakazywał im oczyścić porty na wybrzeżu kanału La Manche przed dalszym marszem do Holandii. Większość miast portowych została jednak silnie ufortyfikowana przez Niemców i pomimo złej jakości żołnierzy jej garnizonów nie dało się ich zdobyć z marszu; konieczne były starannie przygotowane ataki z użyciem różnych rodzajów wojsk.
Porty były potrzebne do zaopatrywania armii alianckich, a brak takich obiektów zatrzymał lub spowolnił wiele działań ofensywnych już we wrześniu. Montgomery oszacował, że porty przy kanale La Manche będą wystarczające dla jego potrzeb i tego poglądu bronił do połowy września. Na rozkaz gen. Dwighta Eisenhowera, Najwyższego Dowódcy Alianckich Sił Ekspedycyjnych, Montgomery zmodyfikował swoje instrukcje wydane kanadyjskiemu dowódcy Harry' emu emu Crerarowi w dniach 13–14 września: 
Mimo to, Calais zostało jednak zaatakowanie i zdobyte w ramach operacji Undergo, przynajmniej częściowo z powodu potrzeby uciszenia artylerii nadbrzeżnej znajdującej się w pobliżu miasta. Siły, które mogły zostać użyte do zdobycia Dunkierki, zostały jednak odesłane do oczyszczenia ujścia Skaldy, co miało pozwolić alianckiej żegludze uzyskać otwarty dostęp do nieuszkodzonego portu w Antwerpii. Zamiast szturmować miasto, mniejsze siły alianckie miały utrzymywać je w stanie permanentnego oblężeniu.
Atak.
W pierwszych tygodniach oblężenia, gdy siły alianckie były rozmieszczane na pozycjach wyjściowych do ataku w kierunku Skaldy, kilka formacji odesłano do blokowania Dunkierki. Kanadyjska 5 Brygada Piechoty, wchodząca w skład 2 Dywizji Piechoty, została zluzowana przez 4 Brygadę Sił Specjalnych (formację Royal Marines Commando), którą z kolei zastąpiła w linii 154 Brygada Piechoty. Jednak większość działań związanych z oblężeniem przeprowadzała 1 Czechosłowacka Brygada Pancerna, od początku października do ostatecznego upadku Dunkierki. Niemiecki garnizon składał się z szerokiej palety uzbrojonych ludzi, pochodzących z różnych formacji, w tym spieszonych marynarzy Kriegsmarine i personelu naziemnego Luftwaffe, w mniejszej części z żołnierzy sił lądowych i żandarmerii wojskowej oraz stałej obsady twierdzy. Na miejscu był też oddział ok. 2 tys. żołnierzy Waffen-SS. Całkowita siła garnizonu przekroczyła 10 tys. ludzi. Wielu z nich to niedobitki z pięciu dywizji (49., 266., 346., 711. i 97.), które zostały rozbite podczas kampanii w Normandii i wycofały się do Dunkierki. Samo miasto było silnie ufortyfikowane i dobrze zaopatrzone, tak by mogło wytrzymać długie oblężenie.
Kanadyjczycy zbliżyli się do Dunkierki z południowego zachodu. W dniach 7-8 września 5 Brygada Piechoty zdobyła Bourbourg, około 13 km od samego miasta. Zewnętrzny pierścień niemieckiej obrony przebiegał przez wioski Fort-Mardyck, Loon-Plage, Spycker, Bergues i Bray-Dunes, 7–12 km od rogatek Dunkierki. Żołnierze pułku Calgary Highlander zaatakowali Loon-Plage 7 września i natknęli się na silny opór, w wyniku czego ponieśli taką liczbę ofiar, że każda z jego kompanii została zredukowana do mniej niż 30 ludzi zdolnych do walki. Wieś zdobyto dopiero po wycofaniu się Niemców. W ciągu następnych dziesięciu dni jednostki kanadyjskie wgryzły się jednak w peryment obronny, zdobywając Coppenaxfort 9 września, Fort-Mardyck 17 września, oba na zachód od miasta, a 15 września Bergues, Veurne, Nieuwpoort i De Panne na wschód od Dunkierki. Trzy ostatnie miejscowości znajdują się już na terytorium Belgii i zostały szybko zajęte dzięki dokładnym danym wywiadowczym otrzymanym od Belgijskiej Białej Brygady, miejscowego ruchu oporu. Bray-Dunes i pobliske Ghyvelde, zostały wyzwolone 15 września, przy wsparciu lotniczym po nieudanych początkowych atakach.
Po tych walkach stało się jasne, że niemieccy obrońcy Dunkierki nie zostaną pokonani bez generalnego szturmu na miasto. Biorąc pod uwagę potrzebę oczyszczenia ujścia Skaldy od brzegów Morza Północnego aż do Antwerpii oraz prawdopodobieństwo, że Dunkierka będzie miała ograniczone zastosowanie jako port dostawczy w wyniku sabotażu dużej części instalacji portowych, główne jednostki kanadyjskie zostały przesunięte do innego sektora frontu. W tym czasie pobliska Ostenda z łatwością wpadła w ręce Kanadyjczyków po wycofaniu się Niemców, a jego port został częściowo otwarty 28 września, co złagodziło problemy zaopatrzeniowe aliantów. Dunkierka nie była już warta wysiłku i ofiar dla jej zdobycia.
Oblężenie.
Siły alianckie wokół Dunkierki miały jedynie powstrzymywać niemiecki garnizon przed organizowaniem wypadów na przedpolach miasta i zminimalizować ich chęć do walki poprzez nieustane rozpoznanie bojem, ostrzały artyleryjskie, bombardowanie z powietrza oraz działania propagandowe. Morskie szlaki zaopatrzeniowe wciąż używane przez niemieckie statki miały zostać odcięte. Spośród wszystkich niemieckich garnizonów-fortec na wybrzeżu kanału La Manche Dunkierka wydawała się być najsilniej broniona. Garnizon udaremnił wczesne natarcia Kanadyjczyków z wystarczającą zawziętością, aby odwieść ich od pomysłu ataku na pełną skalę. Na tym etapie inne priorytety zmusiły Kanadyjczyków do skupienia się na patrolowaniu terenu i lokalnych kontratakach. 16 września 2 Dywizja Piechoty została zluzowana przez 4 Brygadę Sił Specjalnych. W nocy z 26 na 27 września komandosów zastąpili żołnierze 154 Brygady Piechoty z 51 Dywizji Piechoty Highland. Niemcy próbowali skorzystać z nieuniknionego zamieszania spowodowanego zmianą na alianckich liniach, przeciwko żołnierzom 7. batalionu Pułku Black Watch w Ghyvelde i przeciwko 7. batalionowi Pułku Argyll w pobliskim Bray-Dunes. Oba ataki zostały odparte, ale dopiero po częściowym zajęciu kwatery głównej pułku Argyll i zniszczeniu wszystkich domów w Ghyvelde. Z inicjatywy Francuskiego Czerwonego Krzyża wynegocjowano rozejm w dniach 3–6 października, aby umożliwić ewakuację 17 500 francuskich cywilów oraz rannych zarówno po stronie alianckiej, jak i niemieckiej. Rozejm został przedłużony, aby umożliwić Niemcom przywrócenie obrony, która została zdjęta, aby umożliwić ewakuację.
9 października zadania związane z oblężeniem przejęła 1 Czechosłowacka Brygada Pancerna pod dowództwem gen. Aloisa Liški. Czechosłowacy dokonywali częstych wypadów na wschodnie przedmieścia Dunkierki w celu utrudnienia funkcjonowania wojskom przeciwnika i wzięcia jeńców. Największy z tych ataków, przeprowadzony 28 października (w Święto Republiki Czechosłowackiej) zakończył się sukcesem i wzięciem ponad 300 jeńców. W listopadzie 1944 r. doszło do szeregu czeskich ataków i odwetowych niemieckich kontrataków, głównie we wschodniej części miasta. Zimą warunki bytowe obu walczących stron stały się bardzo trudne. Nisko położone tereny poza miastem zostały zalane, tworząc naturalną barierę utrudniającą dostęp do miasta i bardzo utrudniając ruch samochodowy oraz budowę kwater żołnierskich. Kanadyjscy strzelcy podali, że trzeba było uciekać z rowów strzeleckich, boki ziemianek zawaliły się, a transport zaopatrzenia został sparaliżowany. Morale czechosłowackich żołnierzy podtrzymywały jedynie turowe urlopy w pobliskich miejscowościach i mieście Lille. Sytuacja obrońców była w tym czasie jeszcze gorsza; doskwierała im coraz gorsza jakość żywności, niedostateczna opieka medyczna i nadzwyczaj surowa dyscyplina narzucana przez zdesperowanych oficerów.
W dniach 28 kwietnia i 2 maja 1945 r. Niemcom udało się dostarczyć garnizonowi pewną ilość zapasów za pomocą dwuosobowych okrętów podwodnych Seehund. Jednostki te były zwykle uzbrojone w dwie torpedy zamontowane na zewnątrz. W przypadku misji zaopatrzeniowych torpedy zastąpiono specjalnymi pojemnikami na żywność („torpedy maślane”). Podczas podróży powrotnych używali tych kontenerów do przewozu poczty od żołnierzu oblężonego garnizonu w Dunkierce do ich rodzin.
Kapitulacja.
Dopiero po generalnej kapitulacji Niemiec garnizon w Dunkierce poddał się bezwarunkowo gen. Aloisowi Lišce 9 maja 1945 r.

</doc>
<doc id="4652532" url="https://pl.wikipedia.org/wiki?curid=4652532" title="Problem hazardu">
Problem hazardu

Problem hazardu – pragnienie ciągłego uprawiania hazardu, pomimo krzywdzących, negatywnych konsekwencji oraz chęci zaprzestania. Silny problem z hazardem może być diagnozowany jako kliniczny hazard patologiczny, jeśli spełnione są pewne kryteria. Patologiczny hazard jest częstym zaburzeniem, które jest powiązane zarówno ze stratami społecznymi, jak i stratami rodzinnymi.
DSM-5 zaklasyfikowało ten stan jako zaburzenie związane z uzależnieniem, którego ofiary doświadczają wielu podobieństw do tych uzależnionych od substancji. Patologiczny hazard przez długi czas był uważany przez Amerykańskie Towarzystwo Psychiatryczne nie jako uzależnienie, ale jako zaburzenia kontroli impulsów.
Jednakże dane wskazują, że patologiczny hazard jest bliżej powiązany z zaburzeniami związanymi z nadużywaniem substancji niż z zaburzeniami obsesyjno-kompulsyjnymi, głównie, dlatego że zachowania tych dwóch pierwszych zaburzeń polegają na dążeniu do aktywowania mechanizmu układu nagrody, zaś zaburzenia obsesyjno-kompulsyjne są pobudzane przez nadmiernie ruchliwe i źle ulokowane sygnały z mechanizmu strachu mózgu.
Problem z hazardem to uzależnienie behawioralne, które często współwystępuje z problemami z alkoholem. Bardzo częstą cechą udzielającą się u osób z uzależnieniem od hazardu jest impulsywność.
Objawy i symptomy.
Badania prowadzone przez rząd Australii poprowadził do uniwersalnej definicji, która jest jedyną definicją opartą na badaniach: "Problem hazardu cechuje się wieloma problemami takimi jak marnotrawienie pieniędzy i/oraz czasu na hazardzie, co prowadzi do niekorzystnych konsekwencji dla osoby uzależnionej, innych w jego otoczeniu lub dla społeczeństwa." Z kolei oddział medyczny University of Maryland zdefiniował patologiczny hazard jako "niemożność oparcia się impulsom hazardowym, prowadząca do wielu konsekwencji osobistych i społecznych".
Większość innych definicji tego problemu może być uproszczona do powodowania szkód u osoby uzależnionej oraz jej otoczenia na wiele sposobów. Jednakże te definicje są zwykle połączone z opisami rodzaju szkody lub stosowania kryteriów diagnostycznych. DSM-5 przeklasyfikowało patologiczny hazard i umieściło je nie w zaburzeniach obsesyjno-kompulsyjnych, a w zaburzeniach związanych z substancjami i zaburzeniach uzależniających. Stało się tak przez symptomatologię zaburzenia znaną z zaburzeń nadużywania substancji. Aby zdiagnozować problem hazardu, wystarczy zaobserwować cztery z poniższych dwunastu symptomów w okresie dwunastu miesięcy:
Czynniki prowadzące do uzależnienia od hazardu.
Specjaliści z Kliniki Mayo określają uzależnienie od hazardu jako problem spowodowany czynnikami biologicznymi, genetycznymi lub środowiskowymi , takimi jak:
Inne badania wskazują również na:
Nieleczony problem z hazardem może prowadzić do wielu poważnych długofalowych skutków:
Wskaźnik samobójstw.
Osoba uzależniona, które nie otrzyma pomocy, może rozważać samobójstwo .Problem z hazardem często jest powiązany ze zwiększoną ilością myśli samobójczych oraz prób samobójczych w porównaniu z ogółem społeczeństwa.
Wczesny początek uzależnienia od hazardu zwiększa ryzyko życiowe samobójstwa z tego powodu. Badania z 2010 roku z wskazały, że 17% pacjentów po próbie samobójczej przyznało się do problemu z hazardem. W Stanach Zjednoczonych, Krajowa Rada ds. Hazardu ujawniła statystyki z których wynika że jedna na pięć osób uzależnionych od hazardu popełnia samobójstwo. Jest to najwyższy wskaźnik wśród wszystkich zaburzeń związanych z uzależnieniem.
Mechanizmy działania.
Mechanizmy biologiczne.
Według Instytutu Leczenia Uzależnień w Illinois, dane wskazują na spore podobieństwo patologicznego hazardu i uzależnień chemicznych. Nałogowcy mają niższy poziom noradrenaliny niż osoby korzystające z hazardu sporadycznie. Według badań Aleca Roya, noradrenalina jest wydzielana podczas stresu lub pobudzenia, więc hazard jest dla osób uzależnionych sposobem nadrobienia braku tej substancji .
Deficyt serotoniny również może wpływać na zwiększoną tendencję do hazardu.
Mechanizmy psychologiczne.
Wiele mechanizmów psychologicznych jest uważanych za powiązane z rozwojem problemu z hazardem . Po pierwsze, działanie układu nagrody jest inne w przypadku uzależnionych. Po drugie, sporo osób uważa hazard za dobry sposób na ucieczkę od ich codziennych problemów. Po trzecie, cechy osobowości grają dużą rolę, takie jak narcyzm, skłonność do podejmowania ryzyka, szukanie wrażeń i impulsywność. Po czwarte, duża ilość błędów poznawczych, takich jak złudzenie kontroli, nierealistyczny optymizm, zbytnia pewność siebie czy paradoks hazardzisty.
Leczenie.
Większość sposobów leczenia problemu z hazardem zawiera pomoc terapeuty, programy takie jak na przykład program 12 kroków, samopomoc, grupy wzajemnego wsparcia czy leczenie medyczne. Jednakże trudno wskazać najbardziej skuteczny sposób, nie ma też oficjalnie zatwierdzonej medycznej sposoby leczenia patologicznego hazardu.

</doc>
<doc id="4652537" url="https://pl.wikipedia.org/wiki?curid=4652537" title="Paulina Kramarz">
Paulina Kramarz

Paulina Ewa Kramarz – polska ekolożka, dr hab. nauk biologicznych, profesor nadzwyczajny Instytutu Nauk o Środowisku Wydziału Biologii Uniwersytetu Jagiellońskiego.
Życiorys.
18 kwietnia 2000 obroniła pracę doktorską "Akumulacja metali toksycznych i jej skutki demograficzne u drapieżnych bezkręgowców", 3 marca 2009 uzyskała stopień doktora habilitowanego. Objęła funkcję adiunkta oraz profesora nadzwyczajnego w Instytucie Nauk o Środowisku na Wydziale Biologii Uniwersytetu Jagiellońskiego.

</doc>
<doc id="4652538" url="https://pl.wikipedia.org/wiki?curid=4652538" title="Aguti czarnozady">
Aguti czarnozady

Aguti czarnozady ("Dasyprocta prymnolopha") – gatunek gryzonia z rodziny agutiowatych, żyjący w północno-wschodniej Brazylii. Międzynarodowa Unia Ochrony Przyrody (IUCN) wymienia gatunek w Czerwona księga gatunków zagrożonych jako gatunek najmniejszej troski (least concern – LC).
Tryb życia.
Aguti czarnozady wiedzie dzienny tryb życia. Osiąga wiek do 5 lat.
Rozmieszczenie geograficzne.
Aguti czarnozady zamieszkuje tereny w północno-wschodniej Brazylii w lasach liściastych i zaroślach, sawannach cerrado i na obszarach formacji roślinnej caatinga. Zamieszkuje tereny nizinne do 900 m n.p.m.

</doc>
<doc id="4652539" url="https://pl.wikipedia.org/wiki?curid=4652539" title="Dasyprocta prymnolopha">
Dasyprocta prymnolopha



</doc>
<doc id="4652540" url="https://pl.wikipedia.org/wiki?curid=4652540" title="Julia Świątkiewicz">
Julia Świątkiewicz

Julia Świątkiewicz (ur. 17 lipca 1999) – polska judoczka.
Zawodniczka UKJ Lemur Warszawa (od 2012). Dwukrotna brązowa medalistka mistrzostw Polski seniorek w kategorii powyżej 78 kg (2017, 2018). Ponadto m.in. złota medalistka pucharu Europy juniorek (Coimbra 2019) oraz mistrzyni Polski juniorów 2019.

</doc>
<doc id="4652542" url="https://pl.wikipedia.org/wiki?curid=4652542" title="Mount Holyoke College">
Mount Holyoke College

Mount Holyoke College – prywatny college sztuk wyzwolonych dla kobiet w South Hadley w stanie Massachusetts. Pierwsza szkoła wyższa dla kobiet w Stanach Zjednoczonych, jedna z Siedmiu Sióstr.
Historia.
W 1837 roku Mary Lyon (1797–1849), aptekarka, nauczycielka, wizjonerka edukacji kobiet założyła szkołę o nazwie Mount Holyoke Female Seminary (Żeńskie Seminarium Mount Holyoke) – seminarium nauczycielskie przeznaczone dla młodych niezamożnych kobiet, które zdały trudny egzamin wstępny. Układając program nauczania Mary Lyon wzorowała się na najlepszych męskich uczelniach. Czesne było niskie, za to studentki musiały same przygotowywać posiłki i utrzymywać budynki w czystości. Późniejsza poetka Emily Dickinson, która uczęszczała do Mount Holyoke w latach 1846–1847, miała za zadanie polerowanie noży. Studentki gimnastykowały się, co było rzadkością w tamtych czasach.
Nazwa Mount Holyoke College obowiązuje od 1893, kiedy to trzyletnie, a potem czteroletnie seminarium nauczycielskie przekształcono w czteroletni college sztuk wyzwolonych, gdzie studentki mogły uczęszczać na kursy z zakresu sztuki, nauk humanistycznych, ścisłych i społecznych.
Później zakładane szkoły wyższe dla kobiet, takie jak Vassar College i Wellesley College, naśladowały Mount Holyoke College pod względem organizacji i programu nauczania.
Dziś Mount Holyoke College szczyci się nie tylko wysokim poziomem nauczania i pięknymi kamiennymi budynkami wybudowanymi w latach 1896–1960, ale również ogrodem botanicznym, parkiem z dwoma jeziorami i wodospadami, kortami tenisowymi i muzeum sztuki. Na kampusie znajduje się też pole golfowe The Orchards, na którym w 2004 roku rozegrano turniej US Women Open.

</doc>
<doc id="4652543" url="https://pl.wikipedia.org/wiki?curid=4652543" title="Stanisław Rafajłowicz">
Stanisław Rafajłowicz

Stanisław Rafajłowicz (lit. "Stanislovas Svetkus Rapolionis", łac. "Stanislaus Rapagel(l)anus", "Stanislaus Lituanus"; ur. około 1485 lub 1500 w Hornostaiszkach koło Ejszyszek, zm. 13 maja 1545 w Królewcu) – luteranin i reformator protestancki z Wielkiego Księstwa Litewskiego.
Pod patronatem księcia pruskiego Albrechta Hohenzollerna uzyskał licencjat a następnie doktorat z teologii na protestanckim Uniwersytecie w Wittenberdze, gdzie studiował pod kierunkiem Marcina Lutra i Filipa Melanchtona. Po ukończeniu studiów został pierwszym profesorem teologii na nowo utworzonym Uniwersytecie Albrechta w Królewcu, znanym również jako "Albertyna". Jako profesor rozpoczął pracę nad kilkoma publikacjami i tłumaczeniami, między innymi tłumaczeniem Biblii na język polski. Uważa się, że rozpoczął także pierwsze tłumaczenie Biblii na język litewski. Wraz z Abrahamem Kulwieciem Rafajłowicz był jednym z pierwszych autorów piszących w języku litewskim. Mimo że Rafajłowicz i Kulwieć zmarli dość wcześnie pozostawiając po sobie niedokończone prace, położyli oni podwaliny pod rozwój przyszłej literatury litewskiej.
Początki i studia w Krakowie.
Niewiele wiadomo o życiu Rafajłowicza przed rozpoczęciem przez niego studiów na Uniwersytecie Marcina Lutra w Halle i Wittenberdze w 1542 roku. Wynika to z faktu że większość jego wczesnych biografii jest jedynie przypuszczeniem. Był potomkiem litewskiej rodziny szlacheckiej zamieszkującej wieś Hornostaiszki w okolicach Ejszyszek, która prawdopodobnie używała herbu Działosza (zdjęcie podobnego herbu zostało dodane obok jego nazwiska w rejestrze na Uniwersytecie w Królewcu). Jego data urodzenia jest nieznana. W 1726 r. Michael Lilienthal napisał, że Rafajłowicz zmarł w wieku 60 lat, co oznaczałoby iż urodził się około 1485 roku. Jednak nowsze publikacje zwykle podają rok 1500 jako faktyczną datę narodzin.
Wszyscy ówcześni biografowie którzy podjęli się napisania życiorysu Rafajłowicza stwierdzili, że przed jego nawróceniem na luteranizm (prawdopodobnie około 1525 roku) należał on do Zakonu Franciszkanów w Wilnie. Był wykształconym człowiekiem i zarabiał na życie jako prywatny nauczyciel miejscowej szlachty. Uważa się, że Rafajłowcz uzyskał wsparcie od Jonasa Stanislovasa Bilevičiusa, żmudzkiego szlachcica i przygotował grupę studentów na studia na Uniwersytecie Jagiellońskim (ówcześnie pod nazwą Akademia Krakowska), jedynej istniejącej wówczas uczelni wyższej w regionie. On i jego pięciu studentów zapisali się na uniwersytet 3 sierpnia 1528 roku. Jest prawdopodobne, że Abraham Kulwieć również należał do tej grupy. Rafajłowicz przedstawiał się jako "Stanislovas, syn Jurgisa z Rosieni w diecezji żmudzkiej" ("Stanislaus Georgy de Rozeny dioecesis Smodiensis") być może dlatego, aby ukryć swoją prawdziwą tożsamość gdyż on jako były mnich chciał dostać się do katolickiego uniwersytetu. Studia ukończył w 1532 lub 1533 roku, zostając bakałarzem.
Do dzisiaj nie zachowały się żadne źródła potwierdzające informacje o działalności Rafajłowicza w okresie od 1532 do 1542 roku. Prawdopodobnie był wychowawcą szlachty lub uczył w szkole wyższej założonej przez Abrahama Kulwiecia w Wilnie. Król polski i wielki książę litewski Zygmunt I Stary nie popierał reformacji, a w maju 1542 r. wydał edykt o herezji skierowany przeciwko Kulwieciowi i innym protestantom, którzy mogli być teraz sądzeni przez biskupa. Wielu działaczy protestanckich opuściło zatem Wielkie Księstwo Litewskie i osiedliło się w luterańskich Prusach Książęcych.
Studia w Wittenberdze.
Rafajłowicz otrzymał wsparcie finansowe od księcia Albrechta i zapisał się na Uniwersytet w Wittenberdze 22 marca 1542 roku. Zachowane ogłoszenie z tamtych czasów sugeruje, że Rafajłowicz oferował prywatne lekcje języka hebrajskiego. Doktorat z teologii uzyskał po publicznej obronie swoich 28 tez w dniu 23 maja 1544 roku. Obronie tej przewodniczył Marcin Luter (w ostatniej dekadzie życia przewodniczył on 13 obronom), prawdopodobnie Filip Melanchton był jego promotorem. Teza Rafajłowicza "Die poenitentia" (O skrusze, dobrych uczynkach i ich wpływie na wyrok) została zainspirowana wykładem religijnym wygłoszonym w 1541 na konferencji w Ratyzbonie. Protokół obrony, rozpowszechniany później w licznych ośrodkach luterańskich napisał Johann Stoltz (jego kopię zachowała Biblioteka Akademicka Uniwersytetu Łotewskiego). 29 maja Rafajłowicz otrzymał insygnia doktora teologii (czapkę, pierścień i Biblię) a Kaspar Cruciger Starszy wygłosił przemówienie "De dono interpretis in ecclesia," które podkreślało znaczenie prawidłowego wyjaśnienia słowa Bożego świeckim ludziom. Ceremonia zakończyła się uroczystą publiczną procesją przez miasto i wielką ucztą.
Pobyt w Królewcu.
Niedługo później Rafajłowicz wyjechał do Królewca gdzie brał udział w tworzeniu Collegium Albertinum, późniejszego Uniwersytetu w Królewcu. Został pierwszym kierownikiem Wydziału Teologicznego tej uczelni. Jego roczna pensja wynosiła 200 guldenów, co było najwyższą wówczas oferowaną pensją i odzwierciedlało wagę jego pozycji. Uczył teologii, języka hebrajskiego, był również psalmistą. Rafajłowicz, choć niski i ze skrzywieniem kręgosłupa, stał się znany ze swoich zdolności retorycznych, a jego wykłady stały się popularne, brali w nich udział wybitni członkowie pruskiego establishmentu, w tym książę Albrecht.
Rafajłowicz był aktywny zawodowo krócej niż rok. Napisał i opublikował 42 tezę łacińską "De ecclesia et eius notis" na temat niektórych podstawowych cech luteranizmu. Korzystając z argumentów biblijnych wyjaśnił, dlaczego kościół reformatów był przeciwny kultowi świętych, celibatowi kapłanów, radom ewangelicznym, Sakramentowi Pokuty, rozgrzeszaniu z grzechów śmiertelnych i innym kwestiom. Oryginalne wydanie, opublikowane przez Jana Weinreicha, nie zachowało się, ale tekst został ponownie opublikowany przez Hieronymusa Mencla w 1558 i 1562.
Rafajłowcz był również aktywny w tłumaczeniach. Ocenił katechizm przetłumaczony przez Jana Seklucjana na język polski i zatwierdził go do użycia w diecezji pomezańskiej pomimo pewnej krytyki i oporu ze strony duchowieństwa. Pracował nad tłumaczeniem Biblii na język polski. Z zachowanych do dziś listów wynika, że Rafajłowicz korespondował z Bernardem Wojewódką, drukarzem z Krakowa, o założeniu sklepu w Królewcu w celu drukowania polskiej Biblii. Rafajłowicz przetłumaczył co najmniej jeden hymn na litewski. Wszystko wskazuje na to, że była to pieśń "Patris sapientia, veritas divina", która ma dziesięć zwrotek. Hymn został opublikowany jako "Giesme ape kenteghima Jhesaus Christaus amszinoija Diewa sunaus" w 1570 roku w kancjonale Martynasa Mažvydasa. Jest to jedyny zachowany tekst Rafajłowicza w języku litewskim. Naukowcy uważają, że Rafajłowicz zaczął tłumaczyć również Biblię na język litewski chociaż nie ma na to bezpośrednich dowodów.
W listopadzie 1544 Rafajłowicz ożenił się z Catherine, córką Basiliusa Axta, osobistego lekarza księcia Prus. Koszty związane ze ślubem pokrył sam książę. W maju 1545 Rafajłowicz nagle doznał udaru mózgu i paraliżu. Zmarł kilka dni później, 13 maja. Książę Albrecht winą za przedwczesną śmierć Rafajłowicza obarczył liczne nieporozumienia i intrygi na uniwersytecie. Osobiście uczestniczył później w dużej ceremonii pogrzebowej i rozkazał pochować go w Katedrze Matki Bożej i św. Wojciecha w Królewcu. Mowę pogrzebową wygłosił Johann Briesmann. Utwór pochwalny na jego cześć został napisany przez Bernardusa Holtorpiusa. Napis na nagrobku Rafajłowicza głosił: "„Tu leży wielki człowiek, duma narodu litewskiego”". Jego grób nie zachował się.

</doc>
<doc id="4652544" url="https://pl.wikipedia.org/wiki?curid=4652544" title="Bel-szaddu’a (gubernator Tamnuny)">
Bel-szaddu’a (gubernator Tamnuny)

Bel-szaddu’a (akad. "Bēl-šaddû’a", w transliteracji z pisma klinowego zapisywane nEN-KUR-"u/ú-a"; tłum. „Pan jest mą górą”) - wysoki dostojnik, gubernator prowincji Tamnuna za rządów asyryjskiego króla Aszur-dana III (772-755 p.n.e.); z asyryjskich list i kronik eponimów wiadomo, iż w 756 r. p.n.e. sprawował urząd "limmu" (eponima). Jego imieniem jako eponima datowany jest dokument prawny z Kalhu.

</doc>
<doc id="4652545" url="https://pl.wikipedia.org/wiki?curid=4652545" title="Zdzisław Lewicki (1890–1914)">
Zdzisław Lewicki (1890–1914)

Zdzisław Franciszek Lewicki herbu Rogala, ps. „Rogala” (ur. 10 lub 20 maja 1890 w Słobodzie Rungurskiej, zm. 15 sierpnia 1914 pod Małogoszczem) – polski student, żołnierz Drugiej Kompanii Kadrowej.
Życiorys.
Urodził się 10 lub 20 maja 1890 w Słobodzie Rungurskiej. Był synem Anny i wyznania rzymskokatolickiego. Według Muzeum Józefa Piłsudskiego w Sulejówku urodził się w 1896 i był synem Kazimiery. Jego ojciec był burmistrzem Słobody Rungurskiej. W trakcie pogromu Żydów wszczętego przez robotników z kopalni Szczepanowskiego zdołał uspokoić agresorów, jednak sam w wyniku tych zdarzeń zmarł. Wówczas jego żona wraz z dwoma synami zamieszkała w Kołomyi. Później zmarł starszy z synów.
Celem podjęcia nauki w gimnazjum Zdzisław Lewicki został oddany przez matkę do rodziny jej siostry, żony inż. Józefa Kazubskiego, zamieszkujących w Sanoku (natomiast starsza córka Kazubskich została przyjęta przez Annę Lewicką, jako że w Sanoku brakował renomowanej szkoły żeńskiej). Według wspomnień Jana Świerzowicza Zdzisław Lewicki wstąpił do gimnazjum w Sanoku w gronie osób przybyłych z obszaru Królestwa. Około 1906 formalnie pozostawał pod opieką Emila Müllera, notariusza z Próchnika. W C. K. Gimnazjum w Sanoku Zdzisław Lewicki uczęszczał od II klasy w roku szkolnym 1903/1904 do VIII klasy w roku szkolnym 1909/1910 (w jego klasie byli m.in. Wacław Brzozowski, Michał Pieszko). W tych latach udzielał się w organizacji „Znicz”, kierowanej przez młodzież akademicką, formalnie studiującą na co dzień we Lwowie i Krakowie, a przebywającej w Sanoku, gdzie pracowali. Podczas nauki stworzył wraz z zamieszkującym wraz z nim kuzynem Leonem Kazubskim (ur. 1890) ośrodek artystyczno-literacki. Za sprawą działającej wśród sanockich gimnazjalistów ruchu politycznego, tzw. „Organizacji”, ośrodek ten zyskał charakter narodowo-demokratyczny. Lewicki był czołowym działaczem ośrodka, na jego łonie deklamował, był zafascynowany pisarstwem Wilhelma Feldmana. Odznaczał się ponadprzeciętnymi zainteresowaniami i oczytaniem, był sprawnym organizatorem w sferze muzycznej swojej organizacji, a także przejawiał cechy ideologa w swych wystąpieniach. Doprowadził do ożywienia tej organizacji. Wraz z Leonem Kazubskim, Julianem Krzyżanowskim działał w gimnazjalnym kole Związku Młodzieży Polskiej „Przyszłość” (PET), a 7 lipca 1909 wraz z nimi uczestniczył w zjeździe tej organizacji we Lwowie. Przystąpił do Oddziału Ćwiczebnego im. Stanisława Żółkiewskiego, założonego przez członków Organizacji Młodzieży Niepodległościowej „Zarzewie”. Kierował środowiskiem gimnazjalistów w „Zniczu” do 1910. W gimnazjalnej „czytelni wieczornej dla uczniów klas wyższych” wygłaszał odczyty: w V klasie 13 kwietnia 1907 referat pt. "Życie i twórczość Chopina", w VII klasie 10 października 1908 odczyt na temat powieści "Śmierć" autorstwa Ignacego Dąbrowskiego, a w VIII klasie 23 października 1909 pt: "Bajka w literaturze polskiej Rzeczypospolitej niepodległej (część I)", 13 listopada 1909 pt: "Bajka w literaturze polskiej Rzeczypospolitej niepodległej (część II)", 20 listopada 1909 pt: "O dramatach Szekspira", 27 listopada 1909 pt: "O znaczeniu powstania listopadowego w dziejach porozbiorowych" oraz 16 marca 1910 pt. "Fryderyk Chopin" wraz z ilustracją muzyczną. Był obiecującym pianistą i swoją grą ubogacał nabożeństwa gimnazjalne. Po ukończeniu VIII klasy w 1910 zdał egzamin dojrzałości w sanockim gimnazjum.
Po maturze przez rok studiował na Wydziale Prawa Uniwersytetu Lwowskiego (według innego MJP w latach 1910/1911 i 1911/1912 był studentem na Wydziale Filozoficznym Uniwersytetu Lwowskiego). We Lwowie zaangażował się bardziej w zapoczątkowaną jeszcze w sanockim gimnazjum działalność w Związku Młodzieży Polskiej „Zet” (wciągnięty do organizacji w 1906 przez Franciszka Bielaka), a także był blisko organizacji narodowej „Znicz”). Później przeniósł się do Krakowa, gdzie w roku akademickim 1912/1913 był studentem na Wydziale Filozoficznym Uniwersytetu Jagiellońskiego, gdzie zapisał się na kierunek polonistyki (formalnie pozostawał studentem od roku akademickiego 1912/1913 do 1913/1914. W tym czasie pracował w Konserwatorium. Był autorem „Piosnki dziadowskiej”.
Przez 1914 przystąpił do Związku Strzeleckiego. Po wybuchu I wojny światowej w 1914 wstąpił do Drugiej Kompanii Kadrowej w składzie I Brygady Legionów Polskich. Nosił pseudonim „Rogala”. Podczas pierwszego marszu na Kielce został wysłany na patrol pod Małogoszczem. Poniósł wówczas śmierć 15 sierpnia 1914. Według relacji naocznego świadka został trafiony bratobójczą kulą przez legionistę z innego patrolu (Franciszek Bielak podał, że Lewicki „zginął od kuli lękliwego towarzysza broni” oraz podał dzień śmierci 16 sierpnia 1914). 
Został pochowany na Cmentarzu Parafialnym w Małogoszczu (inskrypcja upamiętniająca go została umieszczona tamtejszym pomniku żołnierzy Armii Krajowej poległych podczas II wojny światowej 8 maja 1944).
Zarządzeniem Prezydenta RP Ignacego Mościckiego z 19 grudnia 1930 został pośmiertnie odznaczony Krzyżem Niepodległości "za pracę w dziele odzyskania niepodległości". Po latach ciepło o Zdzisławie Lewickim wspominali jego przyjaciele z okresu nauki gimnazjalnej w Sanoku jak i uniwersyteckiej w Krakowie: Julian Krzyżanowski i Franciszek Bielak.

</doc>
<doc id="4652546" url="https://pl.wikipedia.org/wiki?curid=4652546" title="Zdzisław Lewicki">
Zdzisław Lewicki



</doc>
<doc id="4652547" url="https://pl.wikipedia.org/wiki?curid=4652547" title="Iqisu">
Iqisu

Iqisu ("Iqīsu") – wysoki dostojnik, gubernator prowincji Tamnuna za rządów asyryjskiego króla Aszur-dana III (772-755 p.n.e.); z asyryjskich list i kronik eponimów wiadomo, iż w 755 r. p.n.e. sprawował urząd "limmu" (eponima). Za jego eponimatu miała miejsce wyprawa wojenna do Hatarikki.

</doc>
<doc id="4652556" url="https://pl.wikipedia.org/wiki?curid=4652556" title="Ninurta-szezibanni">
Ninurta-szezibanni

Ninurta-szezibanni, Inurta-szezibanni (akad. "Ninurta-šēzibanni", "Inūrta-šēzibanni"; tłum. „Ninurto, ocal mnie!”) – wysoki asyryjski dostojnik, gubernator prowincji Talmusa; z asyryjskich list i kronik eponimów wiadomo, iż w 754 r. p.n.e. sprawował urząd "limmu" (eponima). Za jego eponimatu miała miejsce wyprawa wojenna przeciw miastu Arpad.

</doc>
<doc id="4652557" url="https://pl.wikipedia.org/wiki?curid=4652557" title="Marek Martinek">
Marek Martinek

Marek Martinek (ur. 1957 w Krakowie) – polski geolog, urzędnik, konsul generalny w Łucku (2011–2013).
Życiorys.
Marek Martinek ukończył geologię na Wydziale Biologii i Nauk o Ziemi Uniwersytetu Jagiellońskiego jako magister geologii. Karierę zawodową rozpoczął w Oddziale Karpackim Instytutu Geologicznego. Po odbyciu służby wojskowej przeniósł się do Zakładu Doświadczalnego Ośrodka Badawczo-Rozwojowego Górnictwa Surowców Chemicznych. Po 1989 pracował w sektorze prywatnym. W latach 1994–1999 pracował w ambasadzie w Mińsku, najpierw w stopniu attaché, potem II sekretarza jako kierownik wydziału administracyjno-finansowego. W grudniu 2000 został skierowany jako konsul na placówkę w Tbilisi, równolegle do 2003 kierując nią jako chargé d’affaires. Szczególnie zaangażował się we współpracę z Polonią w Tbilisi i w Achalciche, organizując dla niej pomoc charytatywną we współpracy z Senatem i Fundacją „Pomost”. Był pomysłodawcą i inicjatorem powstania Domu Polskiego w Achalciche. W 2006 został skierowany na stanowisko konsularne do Wilna. Odpowiadał m.in. za wdrożenie ustawy o Karcie Polaka na Litwie oraz przekształcenie konsulatu generalnego w Wilnie w wydział konsularny ambasady. Od września 2009 kierownik wydziału konsularnego ambasady w Mińsku. Od 2011 do 2013 jako I radca był konsulem generalnym RP w Łucku. W przerwach między pobytami na placówkach pracował w centrali Ministerstwa Spraw Zagranicznych.
Jest żonaty. Ma syna. Zna język rosyjski.

</doc>
<doc id="4652560" url="https://pl.wikipedia.org/wiki?curid=4652560" title="Sportowe ratownictwo wodne na Światowych Wojskowych Igrzyskach Sportowych 2019 – super ratownik na 200 m kobiet">
Sportowe ratownictwo wodne na Światowych Wojskowych Igrzyskach Sportowych 2019 – super ratownik na 200 m kobiet

Super ratownik na 200 m kobiet – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhanie. 
Eliminacje i finał rozegrane zostały w dniu 20 października 2019 roku na pływalni Wuhan Five Rings Sports Center Natatorium. Złoty medal zdobyła Chinka Dai Xiaodie, ustanawiając w finale nowy rekord igrzysk wojskowych z czasem 2:28.,51 min.
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
Wyniki.
Kwalifikacje.
Wyścig 1.
"Źródło:" 
Wyścig 2.
"Źródło:" 
Wyścig 3.
"Źródło:" 
Finał.
"Źródło:" 

</doc>
<doc id="4652586" url="https://pl.wikipedia.org/wiki?curid=4652586" title="San Francisco (Antioquia)">
San Francisco (Antioquia)

San Francisco – miasto w Kolumbii, w departamencie Antioquia.

</doc>
<doc id="4652588" url="https://pl.wikipedia.org/wiki?curid=4652588" title="San Jerónimo (Kolumbia)">
San Jerónimo (Kolumbia)

San Jerónimo – miasto w Kolumbii, w departamencie Antioquia.

</doc>
<doc id="4652590" url="https://pl.wikipedia.org/wiki?curid=4652590" title="Tupá skala">
Tupá skala

Tupá skala (770 m) – szczyt Pogórza Orawskiego na Słowacji. 
Tupá skala wznosi się wśród pól po północnej stronie zabudowań wsi Vyšný Kubín. Jest dobrze widoczna z biegnącej przez Vyšný Kubín drogi krajowej nr 59, oraz z drogi łączącej Vyšný Kubín i Leštiny. Na jej szczycie zamontowano maszty kilku przekaźników radiowokomunikacyjnych, a także majestatyczny metalowy, dwuramienny greckokatolicki krzyż – Pomnik Słowackiego Krzyża Jedności Ekumenicznej. Zbudowana jest ze skał wapiennych. Na południe opada ścianą o długości około 300 m i wysokości do 50 metrów. Jej szczyt mimo niewielkiej wysokości jest dobrym punktem widokowym. Widoczna z niego jest prawie cała Dolna Orawa i szczyty Małej Fatry, Tatr Zachodnich, Gór Choczańskich z Wielkim Choczem oraz Magura Orawska z Kubińską Halą.
Na Tupej skale rośnie szereg gatunków rzadkich roślin wapieniolubnych. Nie prowadzi na nią żaden szlak turystyczny, można jednak dojść do skały i na jej szczyt nieznakowanymi ścieżkami. Tuż po wschodniej stronie Tupej znajduje się druga wapienna skała – Ostrá skala.
Ostrá skala i Tupá skala są od 1972 r. obszarem chronionym (3 i 4 stopień ochrony) o powierzchni 22,3 ha i strefie ochronnej 12,98 ha. 
Odkrycia archeologiczne.
W drugiej połowie XX wieku Pavol Čaplovič prowadził badania archeologiczne na obydwu skałach. Stwierdził pozostałości grodu. Otoczona ziemnym wałem brama wjazdowa do grodu znajdowała się na szczycie skały, po północno-wschodniej stronie. Najstarsze ślady grodu pochodziły z okresu kultury łużyckiej (epoka brązu), ale najintensywniej zamieszkiwany był w okresie halsztackim. Jego ufortyfikowany obszar miał rozmiar 200 × 400 m. Wewnątrz kamiennego muru znajdowały się stojące rzędami domy z drewnianych bali. Łącznie było około 300 mieszkań. Oprócz drewnianych domów był murowany z piaskowca gród o wysokości 10 m. Na szczycie miał rampę i palisadę. Przykryty był drewnianym dachem. Znaleziono typowe dla kultury halsztackiej kawałki ceramiki, resztki tkanin, wyroby z kości. Na uwagę zasługują przedmioty metalowe: klamra pasa, dłuto z brązu, żelazne stemple, brązowa okrągła tarcza. Znaleziono także typowe dla grupy plemion orawskich scytyjskie trójkątne zatrzaski.
Pod południową ścianą Tupej skały odkryto halsztacki cmentarz z 16 mogiłami i 44 urnami. Wygaśnięcie osadnictwa na Tupej skale prawdopodobnie związane było z najazdem obcych plemion.

</doc>
<doc id="4652591" url="https://pl.wikipedia.org/wiki?curid=4652591" title="San José de La Montaña">
San José de La Montaña

San José de La Montaña – miasto w Kolumbii, w departamencie Antioquia.

</doc>
<doc id="4652592" url="https://pl.wikipedia.org/wiki?curid=4652592" title="San Juan de Urabá">
San Juan de Urabá

San Juan de Urabá – miasto w Kolumbii, w departamencie Antioquia.

</doc>
<doc id="4652596" url="https://pl.wikipedia.org/wiki?curid=4652596" title="San Luis (Kolumbia)">
San Luis (Kolumbia)

San Luis – miasto w Kolumbii, w departamencie Antioquia.

</doc>
<doc id="4652598" url="https://pl.wikipedia.org/wiki?curid=4652598" title="San Pedro de los Milagros">
San Pedro de los Milagros

San Pedro de los Milagros – miasto w Kolumbii, w departamencie Antioquia.

</doc>
<doc id="4652600" url="https://pl.wikipedia.org/wiki?curid=4652600" title="San Pedro de Urabá">
San Pedro de Urabá

San Pedro de Urabá – miasto w Kolumbii, w departamencie Antioquia.

</doc>
<doc id="4652603" url="https://pl.wikipedia.org/wiki?curid=4652603" title="San Rafael (Kolumbia)">
San Rafael (Kolumbia)

San Rafael – miasto w Kolumbii, w departamencie Antioquia.

</doc>
<doc id="4652608" url="https://pl.wikipedia.org/wiki?curid=4652608" title="San Roque (Kolumbia)">
San Roque (Kolumbia)

San Roque – miasto w Kolumbii, w departamencie Antioquia.

</doc>
<doc id="4652611" url="https://pl.wikipedia.org/wiki?curid=4652611" title="Elliotia">
Elliotia



</doc>
<doc id="4652614" url="https://pl.wikipedia.org/wiki?curid=4652614" title="Marian Minich">
Marian Minich

Marian Teodor Minich (ur. 21 grudnia 1898 w Baligrodzie, zm. 6 lipca 1965 w Łodzi) – polski historyk i krytyk sztuki, pierwszy dyrektor Muzeum Sztuki w Łodzi (1935–1965).
Życiorys.
Wczesne lata.
Marian Minich pochodził z rodziny o korzeniach austriackich i niemieckich. Był synem Teodora (nadinspektor straży skarbowej, kapitan austro-węgierskiej Marynarki Wojennej w stanie spoczynku) i Anny-Marii z domu Walter. Początkowe nauki pobierał w domu, ucząc się jednocześnie gry na skrzypcach, fortepianie oraz rysunku i malarstwa. W szkole średniej słuchał wykładów o sztuce prof. J. Warchałowskiego. Świadectwo maturalne szkoły realnej uzyskał w Tarnowie w kwietniu 1916. Potem wstąpił do szkoły wojskowej w Troppau (obecnie Opawa, Czechy), którą ukończył w randze porucznika. Będąc oficerem armii austro-węgierskiej brał udział w walkach na froncie od dnia 11 V 1916 r. do 8 XII 1918 r. Po zakończeniu I wojny światowej wstąpił w szeregi Wojska Polskiego. W czasie wojny polsko-bolszewickiej (1919–1920) walczył na terenach Galicji Wschodniej.
W 1920 rozpoczął studia na Wydziale Chemii Politechniki Lwowskiej, które kontynuował przez cztery lata (1920–1924). Następnie wstąpił na Wydział Humanistyczny Uniwersytetu im. Jana Kazimierza we Lwowie (lata 1924–1929) gdzie studiował historię sztuki u profesorów Wł. Kozickiego i Wł. Podlachy, będąc kolejno ich asystentem. W 1928/9 uzyskał stypendium rządowe na UJK we Lwowie za pracę seminaryjną "Koncepcja sztuki klasycznej u Wölfflina" (wg badań przeprowadzonych przez krytyka i historyka sztuki Pawła Brożyńskiego z Uniwersytetu Jagiellońskiego – było to prawdopodobnie pierwsze opracowanie dotyczące teorii sztuki Heinricha Wölfflina napisane w języku polskim). W 1934 obronił we Lwowie doktorat z filozofii zatytułowany "Życie i twórczość Andrzeja Grabowskiego" – promotor Wł. Kozicki. W latach 1928–1929 wystawiał obrazy w Lwowskiej Zachęcie Sztuk Pięknych, a w latach 1933 i 1934 również w salach Lwowskiego Zawodowego Związku Artystów Plastyków. Pracował jednocześnie jako krytyk plastyczny w czasopismach: "Gazeta Poranna" (1928), "Lwowski Kurier Poranny" (1929 – 33), a w 1934 w "Kurierze Lwowskim" i w "Gazecie Lwowskiej," na łamach której wypowiedział się po raz pierwszy pochlebnie i z „doskonałą orientacją” (Wł. Kozicki) o zagadnieniach związanych ze sztuką współczesną.
W związku z likwidacją kierowanej przez Władysława Podlachę Katedry Teorii Sztuki, w której pracował, zgłosił się do konkursu na stanowisko kierownika Miejskiego Muzeum Historii i Sztuki im. J. i K. Bartoszewiczów w Łodzi (obecnie Muzeum Sztuki w Łodzi). Jako jeden z dziesięciu kandydatów wygrał konkurs, a swoje stanowisko objął z dniem 1 stycznia 1935. Bardzo krytycznie ocenił znajdujące się wówczas w Muzeum zbiory, jednakże natychmiast zwrócił uwagę na unikalny charakter kolekcji międzynarodowej sztuki modernistycznej grupy a.r., zgromadzonej tam dzięki inicjatywie Wł. Strzemińskiego i Katarzyny Kobro, a pozostawionej w muzealnym depozycie. Zdając sobie sprawę z niepowtarzalnego charakteru tej kolekcji postanowił „za wszelką cenę” zatrzymać ją dla Łodzi i w oparciu o niepowtarzalność tych zbiorów stworzyć „galerię z prawdziwego zdarzenia”. Lata 1935–1939 pod zarządem Mariana Minicha to okres dynamicznego rozwoju muzeum. Nowatorski kształt, który mu wówczas nadał wprowadził je na stałe do światowego muzealnictwa. W latach 1938–1939 powierzono mu również kierownictwo Muzeum Archeologicznego i Etnograficznego w Łodzi. Marian Minich był też ekspertem, a zarazem osobą decydującą o możliwości wywozu dzieł sztuki za granicę, na województwo łódzkie. Zaprzyjaźniony był z Karolem Hillerem, Władysławem Strzemińskim i Katarzyną Kobro.
II wojna światowa.
W 1939, jako porucznik rezerwy Wojska Polskiego uczestniczył w kampanii wrześniowej, którą wraz z Armią „Łódź” zakończył 22 IX 1939 w poddanym Rosjanom Lwowie. 10 listopada 1939 r. wraca do Łodzi. Muzeum jest już wówczas pod niemieckim zarządem. 14 I 1940 zostaje aresztowany wraz z rodziną. W połowie 1940 r. zostaje zwolniony z więzienia i wysiedlony do Generalnej Guberni. Lata niemieckiej okupacji spędza w Warszawie, gdzie przez kilka miesięcy pracuje jako kelner w barze „Capri”, zaś w styczniu 1941 otrzymuje posadę nauczyciela w Liceum Ogrodniczym w Ursynowie pod Warszawą, gdzie pracuje do dnia 15 lutego 1945. Wykłada tam oficjalnie korespondencję handlową, tajnie zaś literaturę polską i historię. Wiele jego prac, notatek i materiałów naukowych zaginęło w wyniku aresztowania 14 I 1940 r., a kompletowane od nowa spłonęły w jego mieszkaniu w czasie Powstania Warszawskiego (1944). Był kilkakrotnie aresztowany: 26 X 1939 r. we Lwowie, NKWD; 14 I 1940 Łódź, niemiecka żandarmeria; 1 VIII 1944 w Ursynowie, SS; 11 X 1944 w Pyrach k/Warszawy, w łapance ulicznej.
Po wojnie.
Dnia 20 lutego 1945 wraca do Łodzi na swoje poprzednie stanowisko w Miejskim Muzeum. W roku akademickim 1945/6 był wykładowcą w Państwowym Instytucie Sztuki Teatralnej, w 1946/7 był zastępcą kierownika Katedry Historii Sztuki w Uniwersytecie Łódzkim, a w latach 1950–1952 wykładowcą tamże (prowadził wykłady z teorii sztuki i metodologii). Postulował od dawna budowę nowego gmachu, specjalnie zaprojektowanego dla potrzeb muzeum. Dzięki jego staraniom Miejskie Muzeum Sztuki otrzymało w 1947 nową siedzibę w dawnym „Pałacu Poznańskich”, a od 1950 zaczęło działać pod obecną nazwą Muzeum Sztuki w Łodzi. W nowej siedzibie można było w miarę swobodnie zaprezentować kolekcję międzynarodowej sztuki nowoczesnej, której ekspozycję Marian Minich opracował osobiście. W 1948 nastąpiło otwarcie Muzeum, a dzieła sztuki można było zobaczyć w nowej aranżacji, w której modernistyczne prace grupy a.r. zajmowały najważniejsze miejsce. Centralnym punktem nowej ekspozycji było powstałe z inicjatywy dyrektora Minicha unikatowe wnętrze Sali Neoplastycznej wykonane wg projektu Wł. Strzemińskiego.
W 1949 został w Polsce wprowadzony realizm socjalistyczny, będący jednym z wykładników doktryny stalinizmu, a obowiązek ideowego i politycznego zaangażowania został narzucony również artystom. Sztukę awangardową nazwano wynaturzeniem, Salę Neoplastyczną zamalowano, a znajdujące się w niej eksponaty przeniesiono do magazynów. Mimo tych zupełnie nie sprzyjających sztuce nowoczesnej czasów, dzieła awangardowych artystów były w prowadzonym przez Mariana Minicha Muzeum Sztuki „przemycane” w galeryjnych ekspozycjach. Marian Minich prowadził wówczas zajęcia na UŁ, w czasie których, wbrew ogólnym nakazom przekazywał studentom wiedzę o sztuce awangardowej, a dla pracowników muzeum prowadził w swoim dyrektorskim gabinecie lub w salach oraz magazynach muzealnych specjalne wykłady o sztuce XX wieku. 12 IX 1949 r. Marian Minich został przez Radę Główną Ministerstwa Oświaty mianowany profesorem nadzwyczajnym przy Katedrze Historii Sztuki UŁ – co znalazło swój wyraz w odnośnych „Protokółach Rady Głównej” oraz życzeniach złożonych przez ówczesnego wiceministra Kultury i Sztuki – Włodzimierza Sokorskiego. Jednakże wobec zmienionych warunków politycznych oraz ciągłych walk, które prowadził o zachowanie kolekcji międzynarodowej sztuki nowoczesnej, nominacji na to stanowisko nie otrzymał, a katedra została zlikwidowana. W 1955 otrzymał naukowy tytuł docenta. W tym czasie pisze opartą o swoją pracę doktorską monografię: "Andrzej Grabowski(1833-1886) – jego życie i twórczość", Ossolineum 1957.
W 1956 rozpoczyna się stopniowy powrót sztuki nowoczesnej do sal muzealnych, a już w 1957 najważniejsze dzieła artystów modernistów uczestniczą w wystawie "Precourseurs de l’art abstrait en Pologne" w galerii Denise René w Paryżu – w skład komitetu organizacyjnego wchodzi m.in. Marian Minich. Dzięki jego wyjazdowi do Paryża Muzeum zyskało wiele nowoczesnych dzieł sztuki podarowanych przez mieszkających w Paryżu awangardowych artystów, nawiązujących w swej twórczości do grupy a.r.. Przy pomocy właścicielki galerii sztuki pani Denise Rene, udało mu się pozyskać dla Muzeum dzieła sztuki, na zakup których nigdy nie pozwoliłby mu bardzo skromny budżet, którym dysponował.
W 1960 dyrektor Minich poleca rekonstrukcję Sali Neoplastycznej, której wykonanie zleca Bolesławowi Utkinowi, czuwając osobiście nad tą realizacją. Marian Minich opracował odrębną, naukową metodę eksponowania w muzeach dzieł sztuki, dla której punktem wyjścia była teoria Wölfflina. Metoda ta polegała na dokładnej analizie każdego dzieła sztuki i włączenia go w specyficzny styl rozwojowy z punktu widzenia systematyki stylistycznej, nie zaś dotychczas stosowanej chronologii historycznej. Główny zarys swojej metody wystawienniczej przedstawił w pracy "Rocznik Muzeum Sztuki w Łodzi 1930–1962" (Ł.1965), oraz w napisanej w 1958 r., a wydanej skrótowo, pośmiertnie w 1966 r., teoretycznej rozprawy z zakresu muzealnictwa, zatytułowanej "O nową organizację muzeów sztuki". Praca ta wiele lat później ukazała się w całości, pod redakcją Pawła Brożyńskiego, w serii "Klasycy Teorii i Historii Sztuki" pod pierwotnie nadanym jej przez autora tytułem "O nowy typ muzeów sztuki", zaś pracę traktującą o Muzeum Sztuki w Łodzi opublikował Marian Minich w artykule "Miejskie Muzeum Historii i Sztuki w Łodzi", natomiast wspomnieniową historię powstania Muzeum opisał w książce "Szalona galeria", nazwanej „książką – legendą” (prof. Maria Poprzęcka, UW) w wydanej po latach reedycji.
Nawiązywał wielostronne kontakty z zagranicznymi naukowcami i działaczami kultury, brał czynny udział w pracach wielu komisji, organizacji i stowarzyszeń zajmujących się sprawami kultury, m.in. był członkiem Rady Muzealnej i Konserwatorskiej przy Ministrze Kultury i Sztuki; członkiem Komisji Kultury przy Radzie Narodowej m. Łodzi; członkiem Komisji Kultury przy Plenum Komitetu Łódzkiego PZPR. Pełnił również funkcję sekretarza, później wiceprzewodniczącego Łódzkiego Oddziału Stowarzyszenia Historyków Sztuki.
Marian Minich był konsekwentnym zwolennikiem i obrońcą sztuki abstrakcyjnej i chociaż jego, zarówno przedwojenna, jak i powojenna, działalność wywoływała sprzeczne reakcje, oraz przypadała na okres zupełnie nie sprzyjający tego rodzaju działaniom, „…Do końca życia zabiegał o rozwój Muzeum – pozostając pod presją polityczną – o utrzymanie stanowiska.”. Marian Minich zmarł w Łodzi, nagle, 6 lipca 1965, został pochowany w Alei Zasłużonych łódzkiego Cmentarza Komunalnego na Dołach.
W dniu 12 maja 1926 we Lwowie ożenił się z Marią Nakoneczny. Syn Rafał Minich (lekarz), córka Agnieszka Minich–Scholz (artysta plastyk).

</doc>
<doc id="4652615" url="https://pl.wikipedia.org/wiki?curid=4652615" title="Sandrine Holt">
Sandrine Holt

Sandrine Claire Holt, właściwie Sandrine Vanessa Ho (ur. 19 listopada 1972 w Londynie) – kanadyjska aktorka i modelka chińsko-francuskiego pochodzenia, która wystąpiła m.in. w filmach ' i '.
Filmografia.
Telewizja.
Holt wystąpiła także gościnnie w licznych serialach, m.in. "Mentalista", "Sanctuary", "Ostry dyżur", "Z Archiwum X" i "Zadzwoń do Saula".

</doc>
<doc id="4652616" url="https://pl.wikipedia.org/wiki?curid=4652616" title="Sportowe ratownictwo wodne na Światowych Wojskowych Igrzyskach Sportowych 2019 – sztafeta ratownicza 4 x 50 m stylem zmiennym kobiet">
Sportowe ratownictwo wodne na Światowych Wojskowych Igrzyskach Sportowych 2019 – sztafeta ratownicza 4 x 50 m stylem zmiennym kobiet

Sztafeta ratownicza 4 x 50 m stylem zmiennym kobiet – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 22 października 2019 roku na pływalni Wuhan Five Rings Sports Center Natatorium. Złoty medal zdobyła reprezentacja Brazylii, ustanawiając w finale nowy rekord Igrzysk wojskowych z czasem 1:40,97 min.
Rekordy.
Przed finałem 7. Światowych Wojskowych Igrzyskach Sportowych 2019 obowiązywały następujące rekordy:
Wyniki.
Kwalifikacje.
Wyścig 1.
"Źródło:" .
Wyścig 2.
"Źródło:" .
Finał.
"Źródło:" 

</doc>
<doc id="4652619" url="https://pl.wikipedia.org/wiki?curid=4652619" title="Francesco Corteccia">
Francesco Corteccia

Pier Francesco di Bernardo Corteccia, także "Corteggia", "Corticius" (ur. 27 lipca 1502 we Florencji, zm. 7 czerwca 1571 tamże) – włoski kompozytor, organista i kapelmistrz, duchowny katolicki.
Życiorys.
W latach 1515–1522 był członkiem chóru przy baptysterium św. Jana we Florencji. Studiował w Collegio Eugeniano. Jego nauczycielami byli Bartolomeo degli Organi, Bernardo Pisano i Mattio Rampollini. W 1526 lub 1527 roku otrzymał święcenia kapłańskie. We Florencji był kapelanem (od 1527), organistą (1535–1539) i kapelmistrzem (1539–1540) baptysterium św. Jana, kapelanem (od 1531), organistą (1531–1532) i kapelmistrzem (od 1540) bazyliki San Lorenzo oraz kapelmistrzem (od 1540) katedry Santa Maria del Fiore. Od 1539 roku działał jako "maestro di cappella" na dworze Kosmy I Medyceusza.
Twórczość.
Napisał ponad 100 madrygałów (wydane w trzech księgach i licznych antologiach), dwie pasje, części mszalne i inne utwory religijne, 36 motetów 5- i 6-głosowych (wydane pośmiertnie w dwóch księgach). Pisał też muzykę do intermediów wystawianych podczas uroczystości dworskich. Wspólnie z Alessandro Striggio napisał muzykę do intermedium Giovanniego Battisty Cini "Psiche ed Amore", wystawionego z okazji zawarcia małżeństwa Franciszka I Medyceusza z Joanną Habsburg w 1565 roku.
Madrygały Cortecci są utworami prostymi, o charakterze popularnym. W kantykach i psalmach powierzał wykonanie kolejnych wersetów na zmianę dwóm chórom, które nie łączyły się nigdy w jeden zespół.

</doc>
<doc id="4652626" url="https://pl.wikipedia.org/wiki?curid=4652626" title="Gramatyka szkolna">
Gramatyka szkolna



</doc>
<doc id="4652629" url="https://pl.wikipedia.org/wiki?curid=4652629" title="Bel-emuranni (gubernator Rasappy)">
Bel-emuranni (gubernator Rasappy)

Bel-emuranni (akad. "Bēl-ēmuranni", w transliteracji z pisma klinowego zapisywane najczęściej mEN-IGI.LAL-"an-ni" i mEN-IGI.LAL-"a-ni"; tłum. „Pan wybrał mnie”) – wysoki dostojnik za rządów asyryjskiego króla Tiglat-Pilesera III (744-727 p.n.e.), gubernator prowincji Rasappa; z asyryjskich list i kronik eponimów wiadomo, iż w 737 r. p.n.e. sprawował urząd "limmu" (eponima). Za jego eponimatu miała miejsce wyprawa wojenna przeciw Medii. Jego imieniem jako eponima datowane są teksty prawne z Kalhu i Niniwy.

</doc>
<doc id="4652630" url="https://pl.wikipedia.org/wiki?curid=4652630" title="Gązewnik">
Gązewnik

 
Gązewnik ("Loranthus") – rodzaj roślin z rodziny gązewnikowatych ("Loranthaceae"). Dawniej zaliczano tu nawet ok. 500 gatunków rozprzestrzenionych głównie w strefie tropikalnej, ale współcześnie klasyfikowane są one w odrębne rodzaje, a tu zalicza się tylko dwa gatunki. Gązewnik europejski "L. europaeus" rośnie w Europie południowo-wschodniej, na zachodzie sięgając do Włoch, a na północy do południowych Niemiec (Pirna), w Azji Mniejszej i południowej Azji oraz w Japonii. Zawleczony rozprzestrzenia się też gdzie indziej, np. w Anglii. W 1872 gatunek ten podany został na podstawie przekazu ustnego także z Polski (stanowisko miało znajdować się między Pankami, Blachownią i Częstochową), ale współcześnie uznawane jest to za informację fałszywą. Drugi gatunek z rodzaju – "Loranthus odoratus" – rośnie na Sumatrze i Celebesie.
Gązewniki są półpasożytniczymi półkrzewami. Gatunek europejski rozwija się na dębach, bukach, kasztanie i oliwce. Nasiona powstające w żółtych jagodach rozprzestrzeniane są w Europie głównie przez drozdowate.
Systematyka.
Rodzaj "Loranthus" stanowi typ nomenklatoryczny rodziny gązewnikowatych "Loranthaceae" i w przeszłości wyróżniany był szeroko, jako takson obejmujący od kilkuset do kilkudziesięciu gatunków. Współcześnie wyróżnia się tylko dwa gatunki, a wszystkie inne wyodrębnione zostały jako osobne rodzaje, zwykle odpowiadające dawnym sekcjom w obrębie rodzaju "Loranthus". W obrębie rodziny rodzaj klasyfikowany jest do plemienia "Lorantheae" (jednego z pięciu wyróżnianych w rodzinie), a w jego obrębie do podplemienia "Loranthinae".

</doc>
<doc id="4652631" url="https://pl.wikipedia.org/wiki?curid=4652631" title="Loranthus">
Loranthus



</doc>
<doc id="4652645" url="https://pl.wikipedia.org/wiki?curid=4652645" title="Petr Bříza">
Petr Bříza

Petr Bříza (ur. 9 grudnia 1964 w Pradze) – czeski hokeista grający na pozycji bramkarza, reprezentant Czechosłowacji, potem Czech, olimpijczyk, menedżer i działacz hokejowy oraz polityk. Obecnie właściciel klubu Sparty Praga oraz członek Rady IIHF.
Kariera.
Petr Bříza karierę rozpoczął w 1981 roku w klubie I ligi czechosłowackiej – Slavii Praga, w którym występował do 1983 roku. Następnie przeniósł się do klubu ekstraligi czechosłowackiej – Motoru Czeskie Budziejowice, w którym w latach 1983–1985 rozegrał 35 meczów ligowych. Potem został zawodnikiem Dukly Jihlava, w której w latach 1985–1987 dwukrotnie zdobył wicemistrzostwo Czechosłowacji (1986, 1987) oraz rozegrał 64 mecze w fazie zasadniczej, a także rozegrał 9 meczów w fazie play-off ekstraligi czechosłowackiej, po czym wrócił do Motoru Czeskie Budziejowice, w którym w latach 1987–1989 rozegrał 88 meczów ligowych w fazie zasadniczej ekstraligi czechosłowackiej.
Potem podpisał kontrakt ze Spartą Praga, w barwach której w sezonie 1989/1990 zdobył mistrzostwo Czechosłowacji oraz został wybranym hokeistą fazy play-off ekstraligi czechosłowackiej rozgrywek, a w sezonie 1990/1991 został wybrany do "Drużyny Gwiazd" tych rozgrywek. Łącznie w latach 1989–1991 w barwach praskiego klubu rozegrał 85 meczów ligowych w fazie zasadniczej ekstraligi czechosłowackiej.
Po sezonie 1990/1991 zdecydował się na wyjazd do Finlandii w celu podpisania kontraktu z klubem SM-liigi – Rauman Lukko. Już w swoim pierwszym sezonie w tym klubie, mimo porażki w rywalizacji w ćwierćfinale fazy play-off z Porin Ässät 0:2 (1:4, 0:4) zdobył Trofeum Urpo Ylönena przeznaczone dla najlepszego bramkarza SM-liigi. Po sezonie 1992/1993 oraz rozegraniu 91 meczów w fazie zasadniczej oraz 5 meczów w fazie play-off SM-liigi Petr Bříza odszedł z klubu.
Po dwuletnim pobycie w Finlandii przeniósł się do klubu Bundesligi niemieckiej – EV Landshut. W sezonie 1994/1995 – pierwszym sezonie nowo utworzonej ligi DEL EV Landshut zdobył wicemistrzostwo Niemiec. W bawarskim klubie, w którym występował do 1999 roku, rozegrał 257 meczów w fazie zasadniczej (44 – Bundesliga, 213 – DEL) oraz 49 meczów w fazie play-off (7 – Bundesliga, 42 – DEL) w niemieckich rozgrywkach ligowych.
W 1999 roku po 8 latach występów za granicą wrócił do Sparty Praga, z którym osiągał sukcesy w rozgrywkach krajowych i międzynarodowych: trzykrotnie mistrzostwo Czech (2000, 2002, 2006), wicemistrzostwo Czech (2001), dwukrotnie brązowy medal mistrzostw Czech (2003, 2004), finał Europejskiej Hokejowej Ligi 2000, finał Pucharu Spenglera 2004 oraz triumf w rozgrywkach Tipsport Hockey Cup 2001, a także sukcesy indywidualne: dwukrotny hokeista sezonu czeskiej ekstraligi (2002, 2006), dwukrotnie najlepszy bramkarz (2000, 2006), hokeista fazy play-off (2000, 2006), dwukrotnie najniższa średnia wpuszczonych bramek na mecz (2000, 2002), czterokrotnie najniższa średnia wpuszczonych bramek na mecz w fazie play-off (2000, 2002, 2003, 2006), najwyższy wskaźnik skutecznych interwencji (2002), trzykrotnie najwyższy wskaźnik skutecznych interwencji w fazie play-off (2000, 2003, 2006), dwukrotnie "Interwencja sezonu" ekstraligi czeskiej (2000, 2002), a także został wybrany do "Drużyny Gwiazd" Europejskiej Hokejowej Ligi 2000. Petr Bříza karierę zakończył po sezonie 2005/2006 w wieku 41 lat po rozegraniu 588 meczów w fazie zasadniczej (272 – Ekstraliga czechosłowacka, 316 – Ekstraliga czeska) oraz 89 meczów w fazie play-off (9 – Ekstraliga czechosłowacka, 80 – Ekstraliga czeska) w rodzimych rozgrywkach ligowych.
Kariera reprezentacyjna.
Petr Bříza wystąpił w reprezentacji Czechosłowacji U-20 podczas Mistrzostwa Świata Juniorów 1984 w Szwecji, na których rozgrywając 4 mecze zdobył ze swoją drużyną brązowy medal.
W seniorskiej reprezentacji Czechosłowacji w latach 1986–1992 rozegrał 73 mecze, także brał udział w czterech turniejach o mistrzostwo świata: (1987, 1989 – brązowy medal (rezerwowy), 1990 – brązowy medal, 1991 – 6. miejsce, 1992 – brązowy medal), w dwóch turniejach olimpijskich (Calgary 1988 – 6. Miejsce (rezerwowy), Albertville 1992 – brązowy medal) oraz w Canada Cup 1987, na którym Petr Bříza był bramkarzem rezerwowym, ajego zespół odpadł w półfinale po porażce z reprezentacją Kanady 5:3.
Po rozpadzie Czechosłowacji w 1993 roku Petr Bříza rozpoczął występy w reprezentacji Czech w której w latach 1993–2003 rozegrał 43 mecze oraz brał udział w czterech turniejach o mistrzostwo świata: (1987, 1993 – brązowy medal, 1994 – 7. miejsce, 1995 – 4. miejsce), na igrzyskach olimpijskich 1994 w Lillehammer – 5. miejsce oraz w dwóch edycjach Pucharu Świata (1996 – faza grupowa, 2004 – brązowy medal, na których Petr Bříza był rezerwowym.
Działalność po zakończeniu kariery.
Petr Bříza po zakończeniu kariery sportowej pozostał w Sparcie Praga jako działacz hokejowy. W latach 2006–2011 był menedżerem generalnym, a od 2015 roku prezesem, a od 2016 właścicielem klubu.
Dnia 19 maja 2016 roku podczas mistrzostw świata 2016 Elity w Moskwie został wybrany do Rady IIHF – w wyborach pokonał słynnego szwedzkiego hokeistę ligi NHL – Petera Forsberga.
Kariera polityczna.
Petr Bříza w 2010 roku z powodzeniem startował w wyborach do rad gmin z listy Obywatelskiej Partii Demokratycznej w okręgu Praga. W 2014 roku również z powodzeniem startował w wyborach do rad gmin w okręgu Praga, tym razem z listy TOP 09. Natomiast w wyborach do rad gmin 2018 nie startował.

</doc>
<doc id="4652646" url="https://pl.wikipedia.org/wiki?curid=4652646" title="Bel-lu-dari">
Bel-lu-dari

Bel-lu-dari (akad. "Bēl-lū-dāri", w transliteracji z pisma klinowego zapisywane mEN-"lu-da-ri"; tłum. „Niechaj pan będzie wieczny”) – wysoki dostojnik za rządów Tiglat-Pilesera III (744-727 p.n.e.), gubernator prowincji Tille; z asyryjskich list i kronik eponimów wiadomo, iż w 730 r. p.n.e. sprawował urząd "limmu" (eponima). 

</doc>
<doc id="4652649" url="https://pl.wikipedia.org/wiki?curid=4652649" title="Pik Agasis">
Pik Agasis

Pik Agasis (Pik Agashidze) – góra w Tadżykistanie, w Rejonach Administrowanych Centralnie, w Pamirze, o wysokości 5877 m (inne źródło podaje 5900 m) i wybitności 1597 m (lub 1620 m), 45 km od Szczytu Ismaila Samaniego.

</doc>
<doc id="4652650" url="https://pl.wikipedia.org/wiki?curid=4652650" title="Talco (przedsiębiorstwo)">
Talco (przedsiębiorstwo)

TALCO (; , ) – tadzyckie przedsiębiorstwo przemysłowe specjalizujące się w produkcji aluminium.
Pierwszy projekt budowy huty aluminium przyjęto na posiedzeniu Rady Ministrów Tadżyckiej Socjalistycznej Republiki Radzieckiej w październiku 1964. W montażu instalacji i uruchomieniu produkcji brali udział eksperci z francuskiej firmy Pechiney. Do 2007 roku przedsiębiorstwo funkcjonowało jako Tadżycka Fabryka Aluminium, TADAZ, (Таджикский алюминиевый завод). 
TALCO jest największym przedsiębiorstwem Tadżykistanu, produkując ok. 400 000 ton aluminium rocznie, odpowiada za 60% eksportu tego kraju. 

</doc>
<doc id="4652653" url="https://pl.wikipedia.org/wiki?curid=4652653" title="Dur-Aszur">
Dur-Aszur

Dur-Aszur, Duri-Aszur (akad. "Dūr-Aššur", w transliteracji z pisma klinowego zapisywane mBÀD-"aš-šur"; tłum. „Moim murem ochronnym jest Aszur”) – wysoki dostojnik za rządów asyryjskiego króla Tiglat-Pilesera III (744-727 p.n.e.), gubernator prowincji Tuszhan; z asyryjskich list i kronik eponimów wiadomo, iż w 728 r. p.n.e. sprawował urząd "limmu" (eponima). 

</doc>
<doc id="4652654" url="https://pl.wikipedia.org/wiki?curid=4652654" title="Talco (ujednoznacznienie)">
Talco (ujednoznacznienie)



</doc>
<doc id="4652664" url="https://pl.wikipedia.org/wiki?curid=4652664" title="Sojuz MS-18">
Sojuz MS-18

Sojuz MS-18 – misja statku Sojuz do Międzynarodowej Stacji Kosmicznej, która ma dostarczyć połowę jej stałej załogi. Jest to 146. lot kapsuły Sojuz.
Start z kazachskiego Bajkonuru odbył jest 9 kwietnia 2021 r.
Powrót załogi planowany był w październiku 2021. W związku z misją ekipy filmowej, która przybyła statkiem Sojuz MS-19 i wróciła na Ziemię 17 października 2021, powrót inżynierów Dubrowa i Vande Hei planowany jest na pokładzie Sojuza MS-19. 

</doc>
<doc id="4652666" url="https://pl.wikipedia.org/wiki?curid=4652666" title="Kościół Nawiedzenia Najświętszej Maryi Panny w Cisku">
Kościół Nawiedzenia Najświętszej Maryi Panny w Cisku

Kościół Nawiedzenia Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Koźle diecezji opolskiej).
Historia i architektura.
Jest to świątynia, będąca przykładem neostylowej architektury sakralnej, wybudowanej w konstrukcji żelbetowej. Została wzniesiona w latach 1922-1927 z zastosowaniem rozwiązań formalnych nawiązujących do stylów neoromańskiego i neogotyckiego. Posiada plan krzyża łacińskiego oraz formę bazyliki. Składa się z trzech naw oraz wysokiej wieży, w części dolnej czworokątnej, a powyżej ośmiokątnej, nakrytej dachem czterospadowym. Wnętrze nakrywa sklepienie kolebkowe, ozdobione polichromiami geometrycznymi i przedstawieniami figuralnymi.

</doc>
<doc id="4652672" url="https://pl.wikipedia.org/wiki?curid=4652672" title="Parafia św. Marii Magdaleny i św. Mikołaja w Chełmcach">
Parafia św. Marii Magdaleny i św. Mikołaja w Chełmcach

Parafia św. Marii Magdaleny i św. Mikołaja w Chełmcach – parafia rzymskokatolicka, znajdująca się w diecezji kieleckiej, w dekanacie piekoszowskim.

</doc>
<doc id="4652673" url="https://pl.wikipedia.org/wiki?curid=4652673" title="Federacja Anarchistyczna (Francja)">
Federacja Anarchistyczna (Francja)

Federacja Anarchistyczna, fr. Fédération Anarchiste – działająca na terenie Francji, Belgii oraz Szwajcarii federacja grup anarchistycznych istniejąca od 1953. Należy do Międzynarodówki Federacji Anarchistycznych. 
Opis.
Pod koniec II wojny światowej, 15 stycznia 1944, bojownicy Unii Anarchistycznej i Francuskiej Federacji Anarchistycznej wspólnie opracowali statut nowej Federacji Anarchistycznej (FA), który został zatwierdzonej na spotkaniu w Agen w dniach 29 i 30 października. W 1950, wewnątrz Federacji Anarchistycznej, powstała tajna grupa o nazwie "Organisation Pensée Bataille"Pensée (OPB), którą kierował Georges Fontenis. OPB naciskało na FA, aby ta zmieniła nazwę na Fédération communiste libertaire (FCL), co finalnie nastąpiło podczas kongresu w Paryżu w 1953. Wówczas z federacji odeszło wielu jej członków i utworzyło nową Federację Anarchistyczną, która istnieje do dzisiaj.
FA Publikuje cotygodniowy "Le Monde libertaire" i prowadzi stację radiową o nazwie "Radio libertaire".

</doc>
<doc id="4652677" url="https://pl.wikipedia.org/wiki?curid=4652677" title="Arceuthobium">
Arceuthobium



</doc>
<doc id="4652678" url="https://pl.wikipedia.org/wiki?curid=4652678" title="Parafia Trójcy Świętej w Ćmińsku">
Parafia Trójcy Świętej w Ćmińsku

Parafia Trójcy Świętej w Ćmińsku — parafia rzymskokatolicka, znajdująca się w diecezji kieleckiej, w dekanacie piekoszowskim.

</doc>
<doc id="4652681" url="https://pl.wikipedia.org/wiki?curid=4652681" title="Parafia św. Marty w Jaworzni Fabrycznej">
Parafia św. Marty w Jaworzni Fabrycznej

Parafia św. Marty w Jaworzni Fabrycznej — parafia rzymskokatolicka, znajdująca się w diecezji kieleckiej, w dekanacie piekoszowskim.

</doc>
<doc id="4652683" url="https://pl.wikipedia.org/wiki?curid=4652683" title="Cupra Ateca">
Cupra Ateca

Cupra Ateca – samochód osobowy typu SUV klasy kompaktowej produkowany pod hiszpańską marką Cupra od 2018 roku.
Historia i opis modelu.
Ateca to pierwszy seryjnie produkowany samochód marki Cupra, która została wydzielona w 2018 roku z gamy SEATa jako odrębny producent sportowych samochodów opartych na technice hiszpańskiego macierzystego producenta. De facto, Cupra Ateca to sportowa odmiana produkowanego od 2016 roku kompaktowego crossovera Ateca, od którego odróżnia się wyglądem oraz techniką. Pod tym pierwszym kątem, samochód zyskał inną atrapę chłodnicy z logo Cupra, większe wloty powietrza w zderzakach, dodatkowe nakładki na progi, a także dyfuzor i spojler z tyłu. Na koniec, samochód ma obniżone zawieszenie i większe alufelgi.
Sprzedaż.
Cupra Ateca trafiła do sprzedaży w Polsce w październiku 2018 roku. Samochód ma wyraźnie bogatsze wyposażenie od bratniego SEATa Ateca.
Silnik.
Pod maską znalazł się dwulitrowy, turbodoładowany silnik benzynowy TSI o mocy 300 koni mechanicznych. Została ona połączona z napędem na cztery koła, a także automatyczną, dwusprzęgłową skrzynią biegów DSG konstrukcji Volkswagena. 

</doc>
<doc id="4652685" url="https://pl.wikipedia.org/wiki?curid=4652685" title="Kulabski Uniwersytet Państwowy">
Kulabski Uniwersytet Państwowy

 Kulabski Uniwersytet Państwowy (, ) – tadżycka publiczna uczelnia założona w 1945 roku jako Państwowy Instytut Pedagogiczny. W 1992 roku, po uzyskaniu przez Tadżykistan niepodległości, instytut uzyskał status uniwersytetu. W 2009 roku został nazwany imieniem Abdullaha Rudaki.
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4652686" url="https://pl.wikipedia.org/wiki?curid=4652686" title="Parafia Macierzyństwa Najświętszej Maryi Panny w Łosieniu">
Parafia Macierzyństwa Najświętszej Maryi Panny w Łosieniu

Parafia Macierzyństwa Najświętszej Maryi Panny w Łosieniu – parafia rzymskokatolicka, znajdująca się w diecezji kieleckiej, w dekanacie piekoszowskim.

</doc>
<doc id="4652688" url="https://pl.wikipedia.org/wiki?curid=4652688" title="Hotel Palace">
Hotel Palace



</doc>
<doc id="4652691" url="https://pl.wikipedia.org/wiki?curid=4652691" title="Parafia św. Maksymiliana Marii Kolbego w Rykoszynie">
Parafia św. Maksymiliana Marii Kolbego w Rykoszynie

Parafia św. Maksymiliana Marii Kolbego w Rykoszynie — parafia rzymskokatolicka, znajdująca się w diecezji kieleckiej, w dekanacie piekoszowskim.

</doc>
<doc id="4652694" url="https://pl.wikipedia.org/wiki?curid=4652694" title="Parafia św. Siostry Faustyny Kowalskiej w Szczukowicach">
Parafia św. Siostry Faustyny Kowalskiej w Szczukowicach

Parafia św. Siostry Faustyny Kowalskiej w Szczukowicach – parafia rzymskokatolicka, znajdująca się w diecezji kieleckiej, w dekanacie piekoszowskim.

</doc>
<doc id="4652700" url="https://pl.wikipedia.org/wiki?curid=4652700" title="Cupra">
Cupra

Cupra – hiszpański producent samochodów sportowych z siedzibą w Martorell działający od 2018 roku. Należy do niemieckiego koncernu Volkswagen Group
Historia.
Dziedzina samochodów wyczynowych pojawiła się w historii hiszpańskiej marki SEAT w 1985 roku, kiedy to producent utworzył specjalny dział o nazwie Seat Sport do skoncentrowania się na sportach motorowych (m.in. samochodach turystycznych i rajdach WRC) oraz najszybszych wariantach osobowych pojazdów producenta. W sierpniu 1999 roku SEAT po raz pierwszy zastosował nazwę Cupra, która posłużyła dla sportowego, najszybszego wariantu pierwszej generacji modelu León. Przez kolejne dwie dekady nazwa Cupra była używana także dla sportowych wariantów mniejszego modelu Ibiza, aż do początku 2018 roku.
31 stycznia 2018 SEAT ogłosił, że linia sportowych modeli Cupra zostanie wydzielona jako odrębna marka samochodów sportowych. Zaprezentowano unikalne logo, a także plany związane z rozwojem oferty modelowej. Pierwszym seryjnym samochodem producenta okazał się kompaktowy crossover Ateca oparty na bazie modelu SEATa o takiej samej nazwie, którego premiera odbyła się w marcu 2018 roku na Geneva Motor Show.
W kolejnych latach Cupra planuje rozbudować ofertę jednak głównie o samochody opracowane jako odrębne modele, bez bezpośrednich odpowiedników w ofercie macierzystego SEATa. Pierwszą zapowiedzią pojazdów z tego grona był sportowy SUV klasy średniej Formentor Concept przedstawiony w marcu 2019 roku, a kolejnym – wizja napędzanego prądem sportowego SUV-a Coupe o nazwie Tavascan, którą zaprezentowano we wrześniu 2019 roku. Finalnie Cupra Formentor Concept została wprowadzona do produkcji w tym sam czasie czyniąc ją pierwszym własnym modelem marki Cupra. Pierwszym samochodem elektrycznym marki Cupra będzie model Born (wcześniej jako el-Born) a pierwsze sztuki tego modelu będą dostępne w 2022.

</doc>
<doc id="4652702" url="https://pl.wikipedia.org/wiki?curid=4652702" title="Parafia Najświętszego Serca Jezusa w Wiernej Rzece">
Parafia Najświętszego Serca Jezusa w Wiernej Rzece

Parafia Najświętszego Serca Jezusa w Wiernej Rzece, właściwie w Wiernej – parafia rzymskokatolicka, znajdująca się w diecezji kieleckiej, w dekanacie piekoszowskim.
Nazwa parafii wzięła się od przepływającej w pobliżu Wiernej Rzeki ("Łososina, Łośna"), opisanej przez Stefana Żeromskiego w powieści pod tym tytułem.

</doc>
<doc id="4652706" url="https://pl.wikipedia.org/wiki?curid=4652706" title="Parafia św. Marty w Jaworzni">
Parafia św. Marty w Jaworzni



</doc>
<doc id="4652709" url="https://pl.wikipedia.org/wiki?curid=4652709" title="Jesús María López Mauléon">
Jesús María López Mauléon

Jesús María López Mauléon OAR (ur. 5 marca 1955 w Mues) – hiszpański duchowny katolicki, biskup-prałat Alto Xingu-Tucumã od 2019.
Życiorys.
18 lipca 1981 otrzymał święcenia kapłańskie w zakonie augustianów rekolektów. Przez kilkanaście lat pracował w zakonnych parafiach na terenie Hiszpanii. W 1999 wyjechał do Brazylii, gdzie także posługiwał w parafiach augustiańskich, jednocześnie pełniąc funkcje m.in. profesora w zakonnych instytutach oraz wikariusza biskupiego archidiecezji Fortaleza dla Wikariatu Matki Bożej Wniebowziętej.
6 listopada 2019 papież Franciszek mianował go biskupem-prałatem nowo powstałej prałatury Alto Xingu-Tucumã. Sakry udzielił mu 29 grudnia 2019 metropolita Fortalezy – arcybiskup José Antônio Aparecido Tosi Marques.

</doc>
<doc id="4652712" url="https://pl.wikipedia.org/wiki?curid=4652712" title="Alois Liška">
Alois Liška

Alois Liška (ur. 20 listopada 1895 w Záborčí pod Libercem, zm. 7 lutego 1977 w Londynie) – czechosłowacki wojskowy, żołnierz obu wojen światowych, w stopniu generała brygady dowodzący 1 Czechosłowacką Brygadą Pancerną w czasie oblężenia Dunkierki w latach 1944–1945.
Wczesne życie.
Alois Liška urodził się 20 listopada 1895 r. we wsi Záborčí, około 17 kilometrów na południowy wschód od Liberca. Był jednym z sześciorga rodzeństwa. W czerwcu 1914 r. zdał maturę i ukończył gimnazjum w Turnovie.
Służba wojskowa.
W 1915 r., podczas I wojny światowej, Liška został wcielony do armii austro-węgierskiej i wysłany na front rosyjski. Rok później trafił do niewoli (jedno ze źródeł podaje, że przeszedł na stronę wroga). W 1917 r. zgłosił się na ochotnika do tworzącego się Legionu Czechosłowackiego w Rosji, gdzie służył w artylerii.
Po powrocie do Czechosłowacji w 1920 r. Liška wstąpił do armii jako zawodowy oficer i służył w 51 Pułku Artylerii w Starym Boleslaviu, przechodząc od stanowiska dowódcy kompanii do dowódcy pułku. Kiedy Niemcy zajęli ziemie czeskie w 1939 r., wyjechał z kraju.
Podczas bitwy o Francję dowodził 1 Pułkiem Artylerii, a po klęsce wojsk alianckich wraz z pułkiem ewakuowano go do Wielkiej Brytanii. W 1943 r. Liška został awansowany na generała brygady, a od marca tego roku dowodził Samodzielną Brygadą Czechosłowacką, która następnie przekształciła się w Samodzielną Czechosłowacką Brygadę Pancerną, by finalnie stać się 1 Czechosłowacką Brygadą Pancerną. Jednostka została przeniesiona do Francji w sierpniu 1944 r. Liška dowodził oblężeniem Dunkierki od października 1944 r. do maja 1945 r. 9 maja przyjął kapitulację niemieckiego garnizonu.
Okres powojenny.
Po wojnie Liška wrócił do Czechosłowacji, gdzie ponownie spotkał się z żoną i córką, które zostały uwolnione z niemieckich obozów koncentracyjnych; jego syn Jaroslav i starszy brat Josef zostali zastrzeleni podczas jednego z marszów śmierci. Liška został mianowany szefem sztabu Czechosłowackiej Armii Ludowej w kwietniu 1945 r. przez prezydenta Edvarda Beneša, ale nominacji nie zatwierdziły władze radzieckie. Zamiast tego Liška został dowódcą Akademii Wojskowej i awansowany na pełnego generała w 1946 r. Po praskim zamachu stanu w 1948 r. i wynikających z niego czystek wśród „londyńskich” oficerów został jednak zwolniony z wojska i zmuszony do opuszczenia kraju bez rodziny.
Alois Liška zmarł w londyńskiej dzielnicy Putney 7 lutego 1977 r. Po upadku komunizmu w Europie Wschodniej został pośmiertnie odznaczony Orderem Milana Rastislava Štefánika 3. klasy przez prezydenta Václava Havla w 1991 r.

</doc>
<doc id="4652713" url="https://pl.wikipedia.org/wiki?curid=4652713" title="Diecezja Santarém (Brazylia)">
Diecezja Santarém (Brazylia)



</doc>
<doc id="4652718" url="https://pl.wikipedia.org/wiki?curid=4652718" title="Edmund Głuchowski">
Edmund Głuchowski

Edmund Głuchowski (ur. 4 stycznia 1930 w Słoninie) – polski pisarz, scenarzysta i reżyser.
W 1958 ukończył studia na Wydziale Reżyserii Państwowej Wyższej Szkoły Filmowej w Łodzi. 

</doc>
<doc id="4652719" url="https://pl.wikipedia.org/wiki?curid=4652719" title="Formuła 1 Sezon 2020">
Formuła 1 Sezon 2020

Sezon 2020 Formuły 1, oficjalnie FIA Formula One World Championship 2020 – 71. sezon Mistrzostw Świata Formuły 1. 
Mistrzem świata w klasyfikacji kierowców po raz siódmy w karierze został Lewis Hamilton. Mistrzostwo w klasyfikacji konstruktorów siódmy raz z rzędu zdobył Mercedes
Prezentacje samochodów.
Źródło: www.formula1.com
Lista startowa.
Piątkowi kierowcy.
"Jeśli kierowca brał udział w piątkowym treningu, symbol oznacza, którego z kierowców wyścigowych zastąpił."
"Udział kierowcy w całym weekendzie wyścigowym zaznaczono przez pogrubioną nazwę zespołu, w którym startował."
Kalendarz.
Pierwotny kalendarz Formuły 1 został ogłoszony 5 października 2019, w którym zostały umieszczone 22 wyścigi. Pandemia COVID-19 spowodowała, że konieczna była modyfikacja kalendarza. 2 czerwca 2020, opublikowano kalendarz uwzględniający wyłącznie rundy rozgrywane na kontynencie europejskim. 10 lipca potwierdzono dołączenie dwóch wyścigów, a dwa tygodnie później następnych trzech. Ostatnie cztery wyścigi, zamykające sezon, zostały podane 25 sierpnia 2020.

</doc>
<doc id="4652722" url="https://pl.wikipedia.org/wiki?curid=4652722" title="Wellesley College">
Wellesley College

Wellesley College – prywatny żeński college sztuk wyzwolonych w Wellesley w stanie Massachusetts. Należy do tzw. Siedmiu Sióstr (Seven Sisters): siedmiu najbardziej prestiżowych szkół żeńskich na Wschodnim Wybrzeżu Stanów Zjednoczonych, uważanych za żeński odpowiednik Ligi Bluszczowej (Ivy League).
Historia.
Wellesley Female Seminary (Żeńskie Seminarium w Wellesley) powstało w 1870 w Needham w stanie Massachusetts dzięki Henry’emu i Pauline Durant, filantropom zaangażowanym w sprawę edukacji kobiet. 
W 1873 zmieniono nazwę szkoły na Wellesley College, a w 1881 Needham stał się miasteczkiem Wellesley.
Pierwszą dyrektorką Wellesley Female Seminary była Ada Howard, absolwentka Mount Holyoke Female Seminary. Z 314 pierwszych studentek tylko 18 ukończyło studia po czterech latach nauki. Od początku swego istnienia uczelnia szczyci się wysokim poziomem nauczania. Posiada jedne z najstarszych w Stanach Zjednoczonych laboratorium fizyczne i laboratorium psychologiczne.
W 1914 w College Hall wybuchł pożar i szybko się rozprzestrzenił. Budynek, którego budowa zajęła cztery lata, spłonął w cztery godziny. Nie było ofiar dzięki temu, że studentki przeszły wcześniej przeszkolenie, jak postępować w razie pożaru.
W 2019 Wellesley College zajął trzecie miejsce na liście najlepszych szkół sztuk wyzwolonych w Stanach Zjednoczonych.
Absolwentki.
Wśród wybitnych absolwentek znalazły się działaczki polityczne Hillary Rodham Clinton i Madeleine Albright, Katharine Lee Bates – autorka "America the Beautiful", dziennikarki Cokie Roberts i Diane Sawyer, pisarka Nora Ephron, astronautka Pamela Melroy, dziennikarka Marjory Stoneman Douglas, psycholożka Anna Baetjer, przyszła żona Chang Kai-Sheka Soong Meiling i chińska pisarka Bing Xin. 

</doc>
<doc id="4652723" url="https://pl.wikipedia.org/wiki?curid=4652723" title="Zawciąg nadmorski">
Zawciąg nadmorski



</doc>
<doc id="4652730" url="https://pl.wikipedia.org/wiki?curid=4652730" title="Aliszer Czingizow">
Aliszer Czingizow

Aliszer Czingizow (tadż. Алишер Чингизов; ur. 23 czerwca 1986 w Duszanbe) – tadżycki pływak, olimpijczyk.
Uczestnik letnich igrzysk olimpijskich. Wystąpił na Letnich Igrzyskach Olimpijskich 2008 w Pekinie, na których wystartował w eliminacjach do wyścigu na 50 metrów stylem dowolnym. W trzecim wyścigu kwalifikacyjnym uzyskał szósty rezultat na ośmiu pływaków (29,10 s), co dało mu łącznie 87. wynik eliminacji (na 97 sportowców).

</doc>
<doc id="4652732" url="https://pl.wikipedia.org/wiki?curid=4652732" title="Józef Lenart">
Józef Lenart

Józef Lenart (ur. 12 listopada 1931, zm. 29 maja 2005) – polski pisarz, dziennikarz, działacz społeczny i polityczny, redaktor naczelny dwutygodnika literacko-artystycznego „Współczesność”.
Życiorys.
Posiadał wykształcenie zawodowe górnicze. W latach 1948–1949 pracował jako górnik w kopalniach Mikulczyce i Miechowice. Członek Związku Młodzieży Polskiej (1948–1956). Od 1948 członek PZPR. Był I sekretarzem Tymczasowego Komitetu Centralnego (1957) i sekretarzem Zarządu Głównego Związku Młodzieży Socjalistycznej. 
Członek zespołu redakcji czasopisma „Pokolenie” w Warszawie (1951–1953), a następnie dziennika „Sztandar Młodych” (1953–1956). Po objęciu redakcji „Współczesności” (1958), gdzie początkowo był kierownikiem działu i zastępcą redaktora naczelnego, na zwolnionych przez Andrzeja Brychta i Romana Śliwonika (po ich bójce i aresztowaniu) etatach zatrudnił Aleksandrę Korewę i Ernesta Brylla. Kolegium pisma negatywnie oceniło pierwszy okres jego kierownictwa, które zakończyło się w 1959. Ponownie został redaktorem naczelnym „Współczesności” w 1966 i był nim do likwidacji czasopisma w 1971. W latach 1971−1974 radca do spraw kultury Ambasady PRL w Bułgarii. Następnie zastępca redaktora naczelnego miesięcznika „Literatura na świecie” (1974−1979). Członek Rady Kultury i Sztuki przy Ministrze Kultury i Sztuki (1966−1969), zastępca członka Komitetu Centralnego PZPR (1964−1971), członek Komitetu Warszawskiego PZPR (1983−1986). Wchodził także w skład Prezydium Zarządu Głównego Związku Literatów Polskich (1966−1971) oraz Narodowej Rady Kultury (1982−1986).
Debiutował jako poeta w 1951 roku. W 1963 wydał w Warszawie tom opowiadań "Codziennie toczy się wojna", a w 1966 "Portret z diamentów". Był autorem przedstawień telewizyjnych ("Kresy", "Przesilenie", "Poletko nad jeziorem") oraz przekładów poezji rosyjskiej, białoruskiej, ukraińskiej i bułgarskiej. 
Pochowany na cmentarzu Wojskowym na Powązkach, w Alei Zasłużonych (A29-tuje-9).

</doc>
<doc id="4652736" url="https://pl.wikipedia.org/wiki?curid=4652736" title="Anthony Mantha">
Anthony Mantha

Anthony Mantha (ur. 16 września 1994 w Longueuil, Quebec, Kanada) – hokeista kanadyjski, gracz ligi NHL, reprezentant Kanady.

</doc>
<doc id="4652741" url="https://pl.wikipedia.org/wiki?curid=4652741" title="Albina Kamoliddinowa">
Albina Kamoliddinowa

Albina Kamoliddinowa (tadż. Албина Камолиддинова; ur. 24 stycznia 1969 w dystrykcie Rudaki w Tadżyckiej SRR) – tadżycka łuczniczka, olimpijka. 
Na igrzyskach w Pekinie (2008) wystąpiła w zawodach indywidualnych, zajmując 45. miejsce (ex aequo z dwoma zawodniczkami) wśród 64 łuczniczek (wg Międzynarodowej Federacji Łuczniczej było to 42. miejsce).
Uczestniczyła również w mistrzostwach świata. Na mistrzostwach świata w Madrycie (2005) była indywidualnie na 90. miejscu, a w zawodach drużynowych zajęła 21. miejsce. Dwa lata później w Lipsku została sklasyfikowana na 87. miejscu w zawodach indywidualnych.

</doc>
<doc id="4652744" url="https://pl.wikipedia.org/wiki?curid=4652744" title="Nick Aldis">
Nick Aldis

Nicholas Aldis (ur. 6 listopada 1986) – angielski wrestler, od 2017 zatrudniony przez National Wrestling Alliance, gdzie zdobył mistrzostwo świata wagi ciężkiej NWA.
Najbardziej znany jest z występów w Total Nonstop Action Wrestling pod pseudonimem Magnus, gdzie jest jednokrotnym mistrzem świata wagi ciężkiej TNA, dwukrotnym mistrzem TNA World Tag Team. Jest również jednokrotnym mistrzem GFW Global, jednokrotnym mistrzem IWGP Tag Team i jednokrotnym mistrzem GHC Tag Team.
Wystąpił również w angielskiej wersji Gladiatorów, gdzie występował pod pseudonimem Oblivion. Był również współprezenterem Britain’s Strongest Man w brytyjskiej telewizji Challenge TV.
Życie osobiste.
Aldis jest żonaty z wrestlerką Mickie James. Pobrali się 31 grudnia 2015, a 25 września 2014 urodziło się ich pierwsze dziecko, chłopiec o imieniu Donovan Patrick Aldis.

</doc>
<doc id="4652747" url="https://pl.wikipedia.org/wiki?curid=4652747" title="Prałatura terytorialna Xingu">
Prałatura terytorialna Xingu



</doc>
<doc id="4652749" url="https://pl.wikipedia.org/wiki?curid=4652749" title="Narodowy Komitet Olimpijski Republiki Tadżykistanu">
Narodowy Komitet Olimpijski Republiki Tadżykistanu

Narodowy Komitet Olimpijski Republiki Tadżykistanu (tadż. Кумитаи миллии Олимпии Тоҷикистон; ang. "National Olympic Committee of the Republic of Tajikistan") – tadżyckie stowarzyszenie związków i organizacji sportowych. Zajmuje się przede wszystkim organizacją udziału reprezentacji Tadżykistanu w igrzyskach olimpijskich oraz upowszechnianiem idei olimpijskiej, promocją sportu i reprezentowaniem tadżyckiego sportu w organizacjach międzynarodowych, w tym w Międzynarodowym Komitecie Olimpijskim i w Olimpijskiej Radzie Azji.
Narodowy Komitet Olimpijski Republiki Tadżykistanu powstał w 1992 roku, a do Międzynarodowego Komitetu Olimpijskiego przyjęto go w 1993 roku.
Tadżykistan wystąpił po raz pierwszy na igrzyskach w Atlancie w 1996 roku i nieprzerwanie startuje w nich do dziś. Tadżyccy sportowcy uczestniczą też w zimowych igrzyskach olimpijskich (po raz pierwszy w roku 2002).
Obecnym przewodniczącym komitetu jest prezydent Tadżykistanu Emomali Rahmon, zaś sekretarzem generalnym Bahrullo Radżbalijew.

</doc>
<doc id="4652754" url="https://pl.wikipedia.org/wiki?curid=4652754" title="András Sajó">
András Sajó

András Sajó (ur. 25 marca 1949) – węgierski prawnik, profesor prawa, wykładowca Uniwersytetu Środkowoeuropejskiego i innych uczelni, w latach 2008–2017 sędzia Europejskiego Trybunału Praw Człowieka w Strasburgu.
Życiorys.
W 1972 uzyskał w Eötvös Loránd Tudomány Egyetem (Wydziale Prawa Eötvös Lorand) w Budapeszcie tytuł Doctor Juris, w 1974 i 1979 dyplom w Academie de Droit Comparé w Strasburgu, w 1977 stopień kandydata nauk prawnych w Węgierskiej Akademii Nauk, w 1982 stopień doktora nauk prawnych w tejże Akademii.
W latach 1972–1982 był pracownikiem w Instytucie Nauk Prawnych i Politycznych Węgierskiej Akademii Nauk, w latach 1979–1988 adiunktem i zastępcą profesora w Akademii Ekonomicznej w Budapeszcie, w latach 1984–1999 profesorem prawa w tej Akademii. Był członkiem węgierskiej Komisji Konstytucyjnej (1988–1989), wiceprzewodniczącym Węgierskiej Narodowej Rady Deregulacyjnej (1989–1990), doradcą Prezydenta Węgier (1991–1992). W latach 1991–1992 pełnił funkcję pierwszego dziekana Wydziału Nauk Prawnych Uniwersytetu Środkowoeuropejskiego w Budapeszcie (Central European University), a w latach 1992–2007 był profesorem i przewodniczącym Programów Porównawczego Prawa Konstytucyjnego CEU. W 2008 został sędzią Europejskiego Trybunału Praw Człowieka.
Był profesorem wizytującym New York University, Cardozo Law School, New York, University of Toronto, Columbia University, University of Chicago Law
School, State University of New York at Buffalo Law School. Był stypendystą wielu uniwersytetów.
Członkostwo w organizacjach: American Law Institute, Association Internationale de Droit Économique, Internationale Vereinigung für Rechtsphilosophie, International Sociological Association, Research Committee on Industrial Democracy, Hungarian League for the Abolition of the Death Penalty.
W 1995 został członkiem Węgierskiej Akademii Nauk.
Rzecznik Praw Obywatelskich Adam Bodnar nadał mu w 2019 Odznakę honorową „Za Zasługi dla Ochrony Praw Człowieka”.

</doc>
<doc id="4652757" url="https://pl.wikipedia.org/wiki?curid=4652757" title="Mincówka">
Mincówka



</doc>
<doc id="4652758" url="https://pl.wikipedia.org/wiki?curid=4652758" title="Yancy Butler">
Yancy Butler

Yancy Butler (ur. 2 lipca 1970 w Nowym Jorku) – amerykańska aktorka, która wystąpiła m.in. w filmach "Strefa zrzutu", "Kick-Ass" i serialu "".

</doc>
<doc id="4652759" url="https://pl.wikipedia.org/wiki?curid=4652759" title="Ludwik (I) Brazylijski">
Ludwik (I) Brazylijski



</doc>
<doc id="4652761" url="https://pl.wikipedia.org/wiki?curid=4652761" title="Ludwik (Luis) Vidaurrázaga Gonzáles">
Ludwik (Luis) Vidaurrázaga Gonzáles



</doc>
<doc id="4652766" url="https://pl.wikipedia.org/wiki?curid=4652766" title="Stefan Wiech-Wiechecki">
Stefan Wiech-Wiechecki



</doc>
<doc id="4652768" url="https://pl.wikipedia.org/wiki?curid=4652768" title="Zamek w Montsoreau - Muzeum Sztuki Współczesnej">
Zamek w Montsoreau - Muzeum Sztuki Współczesnej



</doc>
<doc id="4652769" url="https://pl.wikipedia.org/wiki?curid=4652769" title="Regionalny Zespół Pieśni i Tańca &quot;Kaszuby&quot;">
Regionalny Zespół Pieśni i Tańca &quot;Kaszuby&quot;



</doc>
<doc id="4652770" url="https://pl.wikipedia.org/wiki?curid=4652770" title="Kościół Notre Dame de l'Assomption w Paryżu">
Kościół Notre Dame de l'Assomption w Paryżu



</doc>
<doc id="4652771" url="https://pl.wikipedia.org/wiki?curid=4652771" title="Ja’el Na’im">
Ja’el Na’im



</doc>
<doc id="4652773" url="https://pl.wikipedia.org/wiki?curid=4652773" title="Karakuliambro">
Karakuliambro



</doc>
<doc id="4652774" url="https://pl.wikipedia.org/wiki?curid=4652774" title="Demon (film)">
Demon (film)



</doc>
<doc id="4652777" url="https://pl.wikipedia.org/wiki?curid=4652777" title="Walentyna Elbi">
Walentyna Elbi

Walentyna Andrejewna Elbi (, , właściwe Валентина Андреевна Андреева, ur. 31 stycznia 1913 we wsi Staroje Bujanowo, zm. 28 września 2014 w Czeboksarach) – czuwaska pisarka i dramaturg.
Życiorys.
Urodziła się w biednej chłopskiej rodzinie we wsi Staroje Bujanowo w guberni kazańskiej w Imperium Rosyjskim. Uczęszczała do szkoły podstawowej w rodzinnej wiosce, a następnie ukończyła ośmioletnią szkołę w Kawale w rejonie urmarskim. W 1930 wstąpiła do Czeboksarskiego Technikum Medycznego, ale była zmuszona przerwać naukę z powodu braku źródła utrzymania.
Przez rok pracowała jako pielęgniarka w szpitalu Burtasach w rejonie urmarskim. W latach 1932–1934 pracowała w redakcji gazety okręgowej powiatu kozłowskiego "Ленин ялавĕпе". W 1934 dołączyła do redakcji gazety "Kanasz" ("Канаш", obecnie "Хыпар"). W latach 1936–1938 zdobywała wiedzę w szkole pracowników redakcji. Ukończyła również kursy przygotowawcze na Czuwaskim Państwowym Uniwersytecie Pedagogicznym. W latach 1938–1968 była redaktorem programów dla dzieci w Komisji ds. Radia i Telewizji przy Radzie Ministrów Czuwaskiej ASRR. Aż do emerytury pozostała kierownikiem i redaktorem audycji dla dzieci "Хатĕр пул" ("Bądź gotów"). – wspominała po latach.
Członkini Związku Pisarzy ZSRR od 1965, a od 1969 członkini Związku Pisarzy Republiki Czuwaskiej. W 1966 odznaczona medalem „Za pracowniczą dzielność”, w roku 1989 wyróżniona tytułem Zasłużony Pracownik Kultury Czuwaskiej ASRR. Odznaczona również medalem „Trzydziestolecia zwycięstwa w Wielkiej Wojnie Ojczyźnianej 1941–1945”. Otrzymała też dyplomy ("Почётная грамота") od Prezydium Najwyższej Rady Republiki (dwukrotnie), Rady Ministrów Czuwaskiej ASRR i Komitetu Regionalnego KPZR.
Zmarła w Czeboksarach (Czuwaszja, Federacja Rosyjska) w wieku 101 lat.
Twórczość.
Pisała po czuwasku, głównie dla dzieci. Pierwsze opowiadanie opublikowała w 1935 r. w "Kanasz". W kolejnych latach publikowała na łamach "Пионер сасси", "Ялав", "Хатĕр пул", "Коммунизм ялавĕ", "Çил çунат", "Тăван атăл". Bohaterowie jej twórczości to przeważnie odważna, radosna i kochająca ojczyznę młodzież.
Ważniejsza powieść dla dorosłych – "Пулас кинсем" ("Panny młode", 1989) – opowiada o młodych czuwaskich dziewczynach wyruszających na front wielkiej wojny ojczyźnianej. Przedstawia trudności wojny i ich wpływ na zmianę charakterów bohaterek.
Jedna z jej książek – "Аппапа пĕрле" ("Razem z siostrą") – jest lekturą szkolną i została przetłumaczona na język maryjski.

</doc>
<doc id="4652778" url="https://pl.wikipedia.org/wiki?curid=4652778" title="Jazz Camping">
Jazz Camping

Jazz Camping – spotkania jazzowe odbywające się na Kalatówkach w latach 1959–1960. Reaktywowane w 1997 roku. Wszystkie edycje imprezy odbywały się i nadal odbywają w Hotelu górskim PTTK Kalatówki.
Historia.
Organizatorami pierwszej edycji "Jazz Campingu", który odbył się w dniach 20-28 lutego 1959 roku byli Jan Zylber i Jan Borkowski. Już drugiego dnia campingu (1959) w zakopiańskiej restauracji "Jędruś" odbył się pierwszy w tym mieście "jazz band ball". Zaproszenia w cenie 40 zł na tzw. "czarnej giełdzie" kosztowały 150 zł. Inne atrakcje to m.in. wyścig na fotelach, którego zwycięzcą został Jerzy "Duduś" Matuszkiewicz, czy śniegowa bitwa, podczas której Rosław Szaybo miał na głowie przyłbicę zrobioną z deski klozetowej. Wieczorem odbył się kulig z pochodniami do "Romy" w Dolinę Strążyską, gdzie polscy jazzmani grali z kapelą cygańską. Impreza jak i okoliczne Tatry Zachodnie stanowiły swoisty azyl dla polskich muzyków jazzowych znajdujących tutaj schronienie przed władzą komunistyczną, która nie sprzyjała "wrogiej ideologicznie" muzyce. Na Kalatówkach zjawiło się około siedemdziesięciu osób (ówczesnym kierownikiem hotelu był Jan Koźlecki). Wśród uczestników dwóch pierwszych Campingów byli m.in. jazzmani: Andrzej Kurylewicz, Jerzy "Duduś" Matuszkiewicz, Andrzej Wojciechowski, Roman Dyląg, Andrzej Trzaskowski, Krzysztof Komeda, Zbigniew Namysłowski, Wojciech Karolak, Jan Ptaszyn Wróblewski, Andrzej Dąbrowski, w tym: Zofia Komedowa, Wanda Warska, Katarzyna Gärtner, a także gwiazdy ze świata filmu, m.in.: Roman Polański, Barbara Kwiatkowska-Lass, Teresa Tuszyńska, Maria Wachowiak, Gustaw Holoubek; modelka Grażyna Hase, fotograficy Wojciech Plewiński i Marek Karewicz, plastyk Rosław Szaybo, a także Marian Eile, ówczesny redaktor naczelny "Przekroju". Klimat pierwszych spotkań jazzowych na Kalatówkach w pełni oddaje film dokumentalny w reż. Bogusława Rybczyńskiego pt. "Jazz Camping" (1959), nakręcony podczas pierwszej edycji imprezy. Druga i zarazem ostatnia odbyła się w dniach 2-11 lutego 1960 roku. W 1997 roku została reaktywowana przez Martę Łukaszczyk (obecna szefowa Hotelu górskiego PTTK Kalatówki) oraz Małgorzatę i Zbigniewa Namysłowskich. Mecenat honorowy nad "Jazz Campingiem" sprawuje Jerzy "Duduś" Matuszkiewicz. Ton tym spotkaniom nadaje młodzież. Są to przede wszystkim sesje jazzowe prowadzone przez Zbigniewa Namysłowskiego (dyrektor artystyczny), gromadzące studentów i absolwentów szkół muzycznych. W 2018 roku miał swoją premierę film dokumentalny pt. "Jazz na Kalatówkach" (reż. Robert Kaczmarek). 4 marca 2019 roku o godz. 17:00 w ramach LOTOS Jazz Festival 21. Bielska Zadymka Jazzowa odbył się wernisaż wystawy fotografii autorstwa Wojciecha Plewińskiego pt. "60 lat minęło – Legendarny Jazz Camping Kalatówki 1959".

</doc>
<doc id="4652779" url="https://pl.wikipedia.org/wiki?curid=4652779" title="Hektary (województwo śląskie)">
Hektary (województwo śląskie)



</doc>
<doc id="4652780" url="https://pl.wikipedia.org/wiki?curid=4652780" title="Marcinków (województwo śląskie)">
Marcinków (województwo śląskie)



</doc>
<doc id="4652781" url="https://pl.wikipedia.org/wiki?curid=4652781" title="Podskale (województwo śląskie)">
Podskale (województwo śląskie)



</doc>
<doc id="4652782" url="https://pl.wikipedia.org/wiki?curid=4652782" title="Sportowe ratownictwo wodne na Światowych Wojskowych Igrzyskach Sportowych 2019 – holowanie manekina – sztafeta 4 x 25 m kobiet">
Sportowe ratownictwo wodne na Światowych Wojskowych Igrzyskach Sportowych 2019 – holowanie manekina – sztafeta 4 x 25 m kobiet

Sztafeta 4 x 25 m z manekinem kobiet – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 21 października 2019 roku na pływalni Wuhan Five Rings Sports Center Natatorium. Złoty medal zdobyła sztafeta Chin z czasem 1:19,02 min, ustanawiając nowy rekord Igrzysk wojskowych.
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
Wyniki.
Kwalifikacje.
Wyścig 1.
"Źródło:" 
Wyścig 2.
"Źródło:" 
Finał.
"Źródło:" 

</doc>
<doc id="4652783" url="https://pl.wikipedia.org/wiki?curid=4652783" title="Posady (ujednoznacznienie)">
Posady (ujednoznacznienie)



</doc>
<doc id="4652788" url="https://pl.wikipedia.org/wiki?curid=4652788" title="Julian Sierawski">
Julian Sierawski



</doc>
<doc id="4652791" url="https://pl.wikipedia.org/wiki?curid=4652791" title="Sportowe ratownictwo wodne na Światowych Wojskowych Igrzyskach Sportowych 2019 – ratowanie manekina w płetwach na 100 m kobiet">
Sportowe ratownictwo wodne na Światowych Wojskowych Igrzyskach Sportowych 2019 – ratowanie manekina w płetwach na 100 m kobiet

Ratowanie manekina w płetwach na 100 m kobiet – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 21 października 2019 roku na pływalni Wuhan Five Rings Sports Center Natatorium. Złoty medal zdobyła Niemka Jule Elisabeth Strotkoetter, ustanawiając w finale nowy rekord Igrzysk wojskowych z czasem 53,15 s. W wyścigu finałowym nie wystąpiła Brazylijka Fernanda Andrade, którą zastąpiła zawodniczka rezerwowa Włoszka Lorenza Borriello.
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
W trakcie zawodów ustanowiono nowy rekord Igrzysk wojskowych.
Wyniki.
Kwalifikacje.
Do zawodów zgłosiło się 21 zawodniczek.
Wyścig 1.
"Źródło:" 
Wyścig 2.
"Źródło:" 
Wyścig 3.
"Źródło:" 
Finał.
"Źródło:" 

</doc>
<doc id="4652797" url="https://pl.wikipedia.org/wiki?curid=4652797" title="The Voice Senior (Polska)">
The Voice Senior (Polska)

The Voice Senior – polski program telewizyjny typu talent show oparty na niderlandzkim formacie o tej samej nazwie, emitowany na antenie TVP2 od 7 grudnia 2019 roku.
Zasady programu.
W "przesłuchaniach w ciemno" biorą udział seniorzy (osoby w wieku powyżej 60 lat). Na początku występu trenerzy odwróceni są tyłem do uczestników, a jeśli któryś z trenerów chce przyjąć uczestnika do siebie, odwraca się do niego i śpiewający automatycznie trafia do jego drużyny. Jeżeli odwróci się więcej niż jeden trener, wokalista wybiera trenera, z którym będzie chciał pracować. Etap "przesłuchań w ciemno" kończy się skompletowaniem 6-osobowej (w pierwszej edycji 4-osobowej) drużyny przez każdego trenera.
Następnie odbywa się półfinał, podczas którego trenerzy wybierają ze swojej drużyny po trzy osoby (w pierwszej edycji po dwie osoby), które śpiewają po jednym utworze (w pierwszej edycji kolędę albo inną piosenkę świąteczną). Z każdej grupy do finału przechodzi jedna osoba, a pozostałe odpadają. Decyzje o awansie podejmuje trener danej drużyny. Do finału przechodzi ośmioro wokalistów.
O zwycięzcy programu decydują podczas finału widzowie w głosowaniu SMS-owym.
Zwycięzca programu zdobywa tytuł Najlepszego Głosu w Polsce, 50 000 zł oraz wycieczkę o wartości 30 000 zł (w pierwszej edycji także występ podczas „Sylwestra Marzeń z Dwójką”).
Trenerzy i ich grupy.
 – zwycięzca
 – uczestnicy ścisłego finału
Oglądalność w telewizji linearnej.
Informacje dotyczące oglądalności oparto na badaniach przeprowadzonych przez Nielsen Audience Measurement. Dotyczą one wyłącznie oglądalności pierwszej emisji telewizyjnej – nie uwzględniają oglądalności powtórek, wyświetleń w serwisach VOD (np. TVP VOD) itp.

</doc>
<doc id="4652799" url="https://pl.wikipedia.org/wiki?curid=4652799" title="Buse Melis Kara">
Buse Melis Kara

Buse Melis Kara (ur. 30 sierpnia 1998) – turecka siatkarka, grająca na pozycji libero. Od sezonu 2019/2020 występuje w drużynie Eczacıbaşı Stambuł.
Sukcesy klubowe.
Superpuchar Turcji:
Klubowe Mistrzostwa Świata:
Sukcesy reprezentacyjne.
Olimpijski festiwal młodzieży Europy:

</doc>
<doc id="4652802" url="https://pl.wikipedia.org/wiki?curid=4652802" title="Ostrá skala (Pogórze Orawskie)">
Ostrá skala (Pogórze Orawskie)

Ostrá skala (814 m) – szczyt Pogórza Orawskiego na Słowacji. Internetowa mapa turystyczna podaje wysokość 814 m, ale z poziomic wysokość ta wynosi 790 m.
Ostrá skala wznosi się wśród pól po północnej stronie zabudowań wsi Vyšný Kubín. Jest dobrze widoczna z biegnącej przez Vyšný Kubín drogi krajowej nr 59, oraz z drogi łączącej Vyšný Kubín i Leštiny. Zbudowana jest ze skał wapiennych. Na południe i wschód opadają z niej pionowe ściany o wysokości do 50 metrów.
Tuż po zachodniej stronie Ostrej skały znajduje się druga wapienna skała – Tupá skala.
Na Ostrej skale rośnie flora rzadkich roślin wapieniolubnych. Nie prowadzi na nią żaden szlak turystyczny, można jednak dojść do skały nieznakowanymi ścieżkami.
Ostrá skala i Tupá skala są od 1972 r. obszarem chronionym (3 i 4 stopień ochrony) o powierzchni 22,3 ha i strefie ochronnej 12,98 ha. 
Odkrycia archeologiczne.
Ostrá skala ma duże walory obronne. W latach 60. i 70 XX wieku prowadzono na niej badania archeologiczne. Znaleziono dowody świadczące o zamieszkiwania jej w zamierzchłych czasach. Na Ostrej skale resztki grodu znajdowały się w jej północno-zachodniej części. W tej części można łatwo wejść na szczyt. Najstarsze ślady osadnictwa to kołowe doły z resztkami ceramiki z okresu kultury badeńskiej. Po zniszczeniu pochodzącego z okresu kultury halsztackiej grodu na Tupej skale, osada została na krótko przeniesiona na Ostrą skałę. Świadczą o tym fragmenty ceramiki. W okresie lateńsko–puchowskiej na Ostrej skale zbudowano obronny zamek chroniony kamienno-glinianym murem i drewnianą palisadą o wysokości 3,5 m. Wewnątrz murów był otoczony kratowym murem akropol i 3-częściowa osada. W okolicy znaleziono fragmenty ceramiki i inne artefakty typowe dla kultury lateńskiej. Były to żelazne klamry i narzędzia, malowane pojemniki. Ponadto znaleziono 3 złote staty celtyckie pochodzące z XIX wieku n.e i brązowy wieszak wagi. Przypuszcza się, że wytwarzano tutaj monety. Wyjątkowym odkryciem było znalezienie 40 żelaznych przedmiotów datowanych na IV wiek n.e, pochodzących z późnej epoki rzymskiej. Z badań archeologicznych wynika, że osada na Ostrej skale była zamieszkiwana również we wczesnym średniowieczu.

</doc>
<doc id="4652803" url="https://pl.wikipedia.org/wiki?curid=4652803" title="DAB Silkeborg">
DAB Silkeborg



</doc>
<doc id="4652805" url="https://pl.wikipedia.org/wiki?curid=4652805" title="Efekt inkumbencji">
Efekt inkumbencji

Efekt inkumbencji – efekt, zgodnie z którym piastowanie konkretnego urzędu zwiększa szanse na jego ponowne objęcie poprzez istnienie wpływu na zysk wyborczy w kolejnych wyborach.

</doc>
<doc id="4652806" url="https://pl.wikipedia.org/wiki?curid=4652806" title="Huguette Tiegna">
Huguette Tiegna

Huguette Tiegna (ur. 1 kwietnia 1982 r. w Bangassogo Burkina Faso) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Lot.

</doc>
<doc id="4652812" url="https://pl.wikipedia.org/wiki?curid=4652812" title="Agnès Thill">
Agnès Thill

Agnès Thill (ur. 2 czerwca 1964 r. w Paryżu) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Oise.

</doc>
<doc id="4652815" url="https://pl.wikipedia.org/wiki?curid=4652815" title="Sportowe ratownictwo wodne na Światowych Wojskowych Igrzyskach Sportowych 2019 – holowanie ratownika w płetwach na 100 m kobiet">
Sportowe ratownictwo wodne na Światowych Wojskowych Igrzyskach Sportowych 2019 – holowanie ratownika w płetwach na 100 m kobiet

Holowanie ratownika w płetwach na 100 m kobiet – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 22 października 2019 roku na pływalni Wuhan Five Rings Sports Center Natatorium. Złoty medal zdobyła Rosjanka Maria Patlasowa, ustanawiając w finale nowy rekord Igrzysk wojskowych z czasem 58,75 s. 
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
W trakcie zawodów ustanowiono nowy rekord Igrzysk wojskowych.
Wyniki.
Kwalifikacje.
Do zawodów zgłosiło się 21 zawodniczek.
Wyścig 1.
"Źródło:" 
Wyścig 2.
"Źródło:" 
Wyścig 3.
"Źródło:" 
Finał.
"Źródło:" 

</doc>
<doc id="4652816" url="https://pl.wikipedia.org/wiki?curid=4652816" title="Nikogo nie ma w domu">
Nikogo nie ma w domu

Nikogo nie ma w domu (słow. "Nikto nie je doma") – czechosłowacki serial komediowy dla dzieci emitowany w latach z 1972–1973. Serial składał się z 15-tu dziesięciominutowych odcinków. Został wyprodukowany na taśmie czarno-białej. W Polsce serial był premierowo emitowany na przełomie lat 70-80. w programie Piątek z Pankracym.
Treść.
Każdy odcinek opisuje perypetie 6-letniego Pawełka (w tej roli: Tomáš Havetta), który pozostawiony przez rodziców sam w domu, wpada na wiele zabawnych i szalonych pomysłów. 

</doc>
<doc id="4652818" url="https://pl.wikipedia.org/wiki?curid=4652818" title="Mireille Robert">
Mireille Robert

Mireille Robert (ur. 1 marca 1962 w Orthez) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Aude.

</doc>
<doc id="4652830" url="https://pl.wikipedia.org/wiki?curid=4652830" title="Rajd Kormoran 1985">
Rajd Kormoran 1985

Rajd Kormoran 1985 – 13. edycja Rajdu Kormoran. Był to rajd samochodowy rozgrywany od 16 do 17 listopada 1985 roku. Była to szósta runda Rajdowych Samochodowych Mistrzostw Polski w roku 1985. Rajd składał się z osiemnastu odcinków specjalnych. Został rozegrany na nawierzchni szutrowej. Zwycięzcą został Romuald Chałas.

</doc>
<doc id="4652834" url="https://pl.wikipedia.org/wiki?curid=4652834" title="Dom Katolicki w Radomiu">
Dom Katolicki w Radomiu

Dom Katolicki w Radomiu – budynek z lat 30. XX w., położony w Radomiu przy ul. Grodzkiej.
Dom usytuowany jest przy ul. Grodzkiej w pobliżu kościoła farnego św. Jana Chrzciciela. Natomiast adres całego kompleksu budynków (kościół i obiekty parafialne), w skład którego wchodzi dom, to ul. Rwańska 6.
Obiekt ma formę dwupiętrowej kamienicy z ryzalitem od strony północnej, zawierającym klatkę schodową. Schody do budynku znajdują się od strony południowej, zaś od strony zachodniej budynek ma przedsionek. Budynek posiada czerwoną ceglaną fasadę podzieloną lizenami. Na fasadzie znajdują się też betonowe nadokienne nadproża, stropy balkonowe i gzymsy. Elewacja zwieńczona jest barokizującą attyką. Na parterze budynku znajdowała się sala o powierzchni około 200 m² z estradą. Autorem projektu budynku był Kazimierz Prokulski. Dom został zbudowany w latach 1932–1935 pod kierunkiem ks. Piotra Górskiego.
Górne kondygnacje domu przeznaczone były na mieszkania dla księży, zaś parter służył różnym celom parafii św. Jana Chrzciciela. W trakcie II wojny światowej w budynku były przetrzymywane przez Niemców osoby zatrzymane podczas łapanek. Potocznie obiekt bywa czasami błędnie uznawany za pozostałości zamku w Radomiu.
W tym samym czasie, w którym powstał Dom Katolicki, zostało także nadbudowane piętro na wikariacie przylegającym do domu. Budynek wikariatiu to prawdopodobnie pozostałości szkoły parafialnej z przełomu XV i XVI wieku. Natomiast w okolicach zachodniego naroża samego domu mogą znajdować się pozostałości baszty narożnej zamykającej od strony fary dziedziniec zamkowy.

</doc>
<doc id="4652838" url="https://pl.wikipedia.org/wiki?curid=4652838" title="Olgierd Kustosz">
Olgierd Kustosz

Olgierd Kustosz (ur. 14 lipca 1969 w Pyrzycach) – polski samorządowiec, rolnik i pszczelarz, od 2019 wicemarszałek województwa zachodniopomorskiego.
Życiorys.
Jego ojciec prowadził własną pasiekę. Uczył się zawodu pszczelarza, zdobywając tytuł mistrza. Uzyskał uprawnienia rzeczoznawcy próbobiorcy miodu oraz chorób pszczelich. Zajął się prowadzeniem gospodarstwa w Przelewicach, produkującego miody przelewickie (na wniosek jego i żony zostały one w 2012 uznane za produkt regionalny). Został prezesem Koła Pszczelarzy w rodzinnej miejscowości i wiceprezesem Wojewódzkiego Związku Pszczelarzy w Szczecinie. Otrzymał m.in. pierwszą nagrodę w regionalnym konkursie „Nasze Kulinarne Dziedzictwo” – Smaki Regionu 2011.
Zaangażował się w działalność polityczną w ramach Polskiego Stronnictwa Ludowego, w 2015 został wiceszefem jego struktur w województwie zachodniopomorskim, a w 2016 – szefem w powiecie pyrzyckim. W 2014 i 2018 uzyskiwał mandat radnego sejmiku zachodniopomorskiego, objął w nim funkcję przewodniczącego Komisji Rolnictwa i Rozwoju Obszarów Wiejskich oraz lidera klubu PSL-SLD. W 2015 i 2019 bez powodzenia kandydował do Sejmu w okręgu nr 41 (otrzymując odpowiednio 1156 i 1562 głosy).
24 października 2019 objął stanowisko wicemarszałka województwa zachodniopomorskiego (odpowiedzialnego za sprawy rolnictwa), zastępując w zarządzie wybranego do parlamentu Jarosława Rzepę.
Życie prywatne.
Syn Franciszka i Wiesławy. Żonaty z Ewą.

</doc>
<doc id="4652839" url="https://pl.wikipedia.org/wiki?curid=4652839" title="Dziwonos">
Dziwonos



</doc>
<doc id="4652842" url="https://pl.wikipedia.org/wiki?curid=4652842" title="Nadleśnictwo Krynki">
Nadleśnictwo Krynki

Nadleśnictwo Krynki – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Poczopku, w powiecie sokólskim, w województwie podlaskim. Nadleśnictwo Krynki wchodzi w skład Leśnego Kompleksu Promocyjnego "Puszcza Knyszyńska".
Nadleśnictwo obejmuje część powiatu sokólskiego (gminy Krynki i Szudziałowo).
Historia.
Nadleśnictwo Krynki powstało w 1927. Rok później wyodrębniło się z niego nadleśnictwo Waliły. Podczas II wojny światowej rabunkowa gospodarka prowadzona przez Niemców doprowadziła do ogromnych szkód w drzewostanach. Gospodarka leśna była odbudowywana aż do 1962.
W 1972 nadleśnictwo Krynki przyłączono do nadleśnictwa Waliły. Stan ten trwał do 1992, gdy przywrócono nadleśnictwo Krynki. W 2001 do lasów nadleśnictwa reintrodukowano żubry. Do 2004 w ramach przywracania Puszczy Kryńskiej zalesiono ponad 2300 ha gruntów porolnych.
Ochrona przyrody.
Na terenie nadleśnictwa znajdują się dwa rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="4652843" url="https://pl.wikipedia.org/wiki?curid=4652843" title="Wydział Fizyki Uniwersytetu Kazimierza Wielkiego w Bydgoszczy">
Wydział Fizyki Uniwersytetu Kazimierza Wielkiego w Bydgoszczy

Instytut Fizyki Uniwersytetu Kazimierza Wielkiego w Bydgoszczy – jeden z 10 instytutów Uniwersytetu Kazimierza Wielkiego w Bydgoszczy.
Historia.
Instytut Fizyki powstał w wyniku przekształcenia z istniejącej Katedry Fizyki w roku 2007. Od roku akademickiego 2019/2020 Instytut jest jedną z jednostek organizacyjnych Kolegium III.
Władze Instytutu.
W roku akademickim 2019/2020:

</doc>
<doc id="4652844" url="https://pl.wikipedia.org/wiki?curid=4652844" title="Kamień (powiat człuchowski)">
Kamień (powiat człuchowski)



</doc>
<doc id="4652846" url="https://pl.wikipedia.org/wiki?curid=4652846" title="Grampiany (Australia)">
Grampiany (Australia)



</doc>
<doc id="4652847" url="https://pl.wikipedia.org/wiki?curid=4652847" title="Catherine Voisin">
Catherine Voisin



</doc>
<doc id="4652848" url="https://pl.wikipedia.org/wiki?curid=4652848" title="Kostrzyca (województwo pomorskie)">
Kostrzyca (województwo pomorskie)



</doc>
<doc id="4652849" url="https://pl.wikipedia.org/wiki?curid=4652849" title="Rajd Elmot 1984">
Rajd Elmot 1984

Rajd Elmot 1984 – 13. edycja Rajdu Elmot. Był to rajd samochodowy rozgrywany od 27 do 29 kwietnia 1984 roku. Była to pierwsza runda Rajdowych Samochodowych Mistrzostw Polski w roku 1984. Rajd składał się z szesnastu odcinków specjalnych. Został rozegrany na nawierzchni asfaltowej. Zwycięzcą został Marian Bublewicz.

</doc>
<doc id="4652850" url="https://pl.wikipedia.org/wiki?curid=4652850" title="Smug (województwo pomorskie)">
Smug (województwo pomorskie)



</doc>
<doc id="4652853" url="https://pl.wikipedia.org/wiki?curid=4652853" title="Strzeszyn (województwo pomorskie)">
Strzeszyn (województwo pomorskie)



</doc>
<doc id="4652854" url="https://pl.wikipedia.org/wiki?curid=4652854" title="Muzeum Kolekcji im. Jana Pawła II w Warszawie">
Muzeum Kolekcji im. Jana Pawła II w Warszawie



</doc>
<doc id="4652857" url="https://pl.wikipedia.org/wiki?curid=4652857" title="Poręba (województwo pomorskie)">
Poręba (województwo pomorskie)



</doc>
<doc id="4652859" url="https://pl.wikipedia.org/wiki?curid=4652859" title="Spirydion Opałka">
Spirydion Opałka

Spirydion Opałka (ur. 27 grudnia 1893 we Wróbliku Szlacheckim, zm. 16 lutego 1967 w Warszawie) – prawnik, urzędnik, nauczyciel.
Życiorys.
Urodził się 27 grudnia 1893 we Wróbliku Szlacheckim. Był synem Piotra i wyznania greckokatolickiego. Uczył się w C. K. Gimnazjum w Sanoku, gdzie w 1914 ukończył VIII klasę, a w lutym 1920 zdał egzamin dojrzałości.
Ukończył studia z tytułem magistra praw. Przez wiele lat był zatrudniony w Polskich Kolejach Państwowych i w Ministerstwie Komunikacji. Od 1949 do 1965 był nauczycielem przedmiotów zawodowych w Technikum Kolejowym w Warszawie.
Zmarł 16 lutego 1967 w Warszawie. Został pochowany na cmentarzu Powązkowskim w Warszawie (kwatera 257b-4-27). Był żonaty z Marią z domu Salamon (1905-1985).

</doc>
<doc id="4652864" url="https://pl.wikipedia.org/wiki?curid=4652864" title="Stromante">
Stromante

Stromante ("Stromanthe" Sond.) − rodzaj roślin z rodziny marantowatych. Obejmuje od 13 do 20 gatunków. Wszystkie one pochodzą z Ameryki Południowej i Środkowej – rosną na obszarze od Meksyku na północy po Brazylię i Boliwię na południu. Najbardziej zróżnicowane są w południowo-wschodniej części Brazylii i w Ameryce Środkowej. Są to rośliny naziemne, tylko "Stromanthe palustris" rośnie na mokradłach, wszystkie związane są z wilgotnymi lasami równikowymi.
Niektóre gatunki uprawiane są jako rośliny ozdobne, przy czym rośnie ich znaczenie jako roślin ozdobnych w strefie tropikalnej, podczas gdy poza nią ich rola jest ograniczona ze względu na wymagania siedliskowe (konieczność zapewnienia dużej wilgotności powietrza), czasem trudne do spełnienia w uprawie w pomieszczeniach. Do roślin uprawianych jako doniczkowe należą "S. thalia" (często pod nazwą synonimiczną "S. sanguinea") i "S. porteana".
Nazwa naukowa rodzaju nadana została w nawiązaniu do charakterystycznego ułożenia kwiatów w kwiatostanie i pochodzi z greckich słów "stroma" = łóżko i "anthos" = kwiat.
Systematyka.
Jeden z rodzajów z rodziny marantowatych ("Marantaceae").

</doc>
<doc id="4652865" url="https://pl.wikipedia.org/wiki?curid=4652865" title="Stromanthe">
Stromanthe



</doc>
<doc id="4652866" url="https://pl.wikipedia.org/wiki?curid=4652866" title="Sportowe ratownictwo wodne na Światowych Wojskowych Igrzyskach Sportowych 2019 – pływanie z przeszkodami na 200 m kobiet">
Sportowe ratownictwo wodne na Światowych Wojskowych Igrzyskach Sportowych 2019 – pływanie z przeszkodami na 200 m kobiet

Pływanie z przeszkodami na 200 m kobiet – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhanie. 
Eliminacje i finał rozegrane zostały w dniu 22 października 2019 roku na pływalni Wuhan Five Rings Sports Center Natatorium. Złoty medal zdobyła Chinka Zhang Sishi, ustanawiając w finale nowy rekord Igrzysk wojskowych z czasem 2:02,95 min. 
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
W trakcie zawodów ustanowiono nowy rekord Igrzysk wojskowych.
Wyniki.
Kwalifikacje.
Do zawodów zgłosiło się 16 zawodniczek.
Wyścig 1.
"Źródło:" 
Wyścig 2.
"Źródło:" 
Finał.
"Źródło:" 

</doc>
<doc id="4652867" url="https://pl.wikipedia.org/wiki?curid=4652867" title="The Grampians">
The Grampians



</doc>
<doc id="4652870" url="https://pl.wikipedia.org/wiki?curid=4652870" title="George Larkin">
George Larkin

George Larkin (ur. 11 listopada 1887, zm. 27 marca 1946) – amerykański aktor filmowy epoki filmu niemego.
Bibliografia.
 

</doc>
<doc id="4652874" url="https://pl.wikipedia.org/wiki?curid=4652874" title="Wiimote">
Wiimote



</doc>
<doc id="4652875" url="https://pl.wikipedia.org/wiki?curid=4652875" title="Wiilot">
Wiilot



</doc>
<doc id="4652877" url="https://pl.wikipedia.org/wiki?curid=4652877" title="Patostreaming">
Patostreaming



</doc>
<doc id="4652887" url="https://pl.wikipedia.org/wiki?curid=4652887" title="Włoska Federacja Anarchistyczna">
Włoska Federacja Anarchistyczna

Włoska Federacja Anarchistyczna, wł. "Federazione Anarchica Italiana, FAI" – działająca na terenie Włoch federacja autonomicznych grup anarchistycznych, istniejąca od 1945. Należy do Międzynarodówki Federacji Anarchistycznych.
Opis.
Włoska Federacja Anarchistyczna została założona we wrześniu 1945 w Carrara. Przyjęła wówczas "Pakt stowarzyszeniowy" i "Program anarchistyczny" opracowany przez Errico Malatestę. Postanowiono o założenia tygodnika "Umanità Nova", który miał być kontynuacją przedwojennej gazety o tej samej nazwie.
Zarówno grupy, jak i osoby indywidualne mogą dołączyć do organizacji. Okresowo odbywają się konferencje i konwencje w celu określenia politycznych wyborów federacji i powołania komisji roboczych. Zadanie koordynowania relacji między członkami powierzone jest "komisji korespondencyjnej". Lokalne grupy i federacje FAI są obecne w różnych włoskich miastach (m.in. w Rzymie, Mediolanie, Livorno, Turynie, Savonie, Palermo, Rimini czy Spezzano Albanese).

</doc>
<doc id="4652893" url="https://pl.wikipedia.org/wiki?curid=4652893" title="Darius Adams">
Darius Adams

Darius Anthony Adams (ur. 14 kwietnia 1989 w Decatur) – amerykański koszykarz, występujący na pozycji rozgrywającego, posiadający także bułgarskie obywatelstwo, obecnie zawodnik Qingdao Eagles.
W 2015 reprezentował Brooklyn Nets podczas rozgrywek letniej ligi NBA. Rok później występował w barwach Orlando Magic.

</doc>
<doc id="4653009" url="https://pl.wikipedia.org/wiki?curid=4653009" title="Moja krew (film)">
Moja krew (film)



</doc>
<doc id="4653011" url="https://pl.wikipedia.org/wiki?curid=4653011" title="Moja krew">
Moja krew



</doc>
<doc id="4653014" url="https://pl.wikipedia.org/wiki?curid=4653014" title="Dom przy ul. Moniuszki 1 w Radomiu">
Dom przy ul. Moniuszki 1 w Radomiu

Dom przy ul. Moniuszki 1 w Radomiu – modernistyczny budynek z lat 30. XX w., położony w Radomiu przy zbiegu ulic Moniuszki i Traugutta.
Obiekt zlokalizowany jest przy ul. Traugutta 34 / ul. Moniuszki 1. Budynek pierwotnie został wybudowany jako prywatny szpital położniczy dr. Żabnera. Projektantem obiektu był radomski architekt Kazimierz Prokulski. Budynek jest jedynym na południowym Mazowszu przykładem odmiany architektury modernistycznej określanej jako "streamline".
W 1947 kamienicę zakupił Zbór Kościoła Adwentystów Dnia Siódmego w Radomiu i do 2008 mieściła się w nim siedziba zboru. Współcześnie w budynku znajduje się dwujęzyczne liceum ogólnokształcące oraz szkoła językowa. Dom wpisany jest do gminnej ewidencji zabytków miasta Radomia

</doc>
<doc id="4653018" url="https://pl.wikipedia.org/wiki?curid=4653018" title="Hala OSiR II w Zawierciu">
Hala OSiR II w Zawierciu



</doc>
<doc id="4653022" url="https://pl.wikipedia.org/wiki?curid=4653022" title="Sportowe ratownictwo wodne na Światowych Wojskowych Igrzyskach Sportowych 2019 – holowanie ratownika w płetwach na 100 m mężczyzn">
Sportowe ratownictwo wodne na Światowych Wojskowych Igrzyskach Sportowych 2019 – holowanie ratownika w płetwach na 100 m mężczyzn

Holowanie ratownika w płetwach na 100 m mężczyzn – jedna z konkurencji sportowego ratownictwa wodnego rozgrywanych podczas Światowych Wojskowych Igrzysk Sportowych 2019 w chińskim Wuhan. 
Eliminacje i finał rozegrane zostały w dniu 22 października 2019 roku na pływalni Wuhan Five Rings Sports Center Natatorium. Złoty medal zdobył Rosjanin Paweł Kabanow, ustanawiając w finale nowy rekord Igrzysk wojskowych z czasem 49,17 s, a srebrny medal - Niemiec Jan Malkowski. Brązowe medale zostały wręczone; Niemcowi Fabianowi Thorwesenowi oraz Brazylijczykowi Filipe Pereirze obaj uzyskali ten sam czas w finale - 51,25 s . 
Rekordy.
Przed finałem Światowych Wojskowych Igrzyskach Sportowych 2019 obowiązywały następujące rekordy:
W trakcie zawodów ustanowiono nowy rekord Igrzysk wojskowych.
Wyniki.
Kwalifikacje.
Do zawodów zgłosiło się 23 zawodników.
Wyścig 1.
"Źródło:" 
Wyścig 2.
"Źródło:" 
Wyścig 3.
"Źródło:" 
Finał.
"Źródło:" 

</doc>
<doc id="4653024" url="https://pl.wikipedia.org/wiki?curid=4653024" title="Tony Bishop">
Tony Bishop

Tony Bishop Jr. (ur. 16 lipca 1989 w Dallas) – amerykański koszykarz występujący na pozycjach niskiego lub silnego skrzydłowego, posiadający także panamskie obywatelstwo, reprezentant tego kraju, obecnie zawodnik BCM U FC Arges Pitesti.
7 listopada 2019 dołączył do PGE Spójni Stargard. 9 stycznia 2020 opuścił klub. 19 stycznia powrócił do składu rumuńskiego BCM U FC Arges Pitesti.

</doc>
<doc id="4653030" url="https://pl.wikipedia.org/wiki?curid=4653030" title="Charo">
Charo

 María del Rosario Mercedes Pilar Martínez Molina Baeza, znana jako Charo (ur. 13 marca 1941 w Murcji) – amerykańska modelka, aktorka, piosenkarka i tancerka pochodzenia hiszpańskiego.
Biografia.
María del Rosario Mercedes Pilar Martínez Molina Baeza urodziła się w hiszpańskiej Murcji. Jako dziecko pobierała lekcje nauki gry na gitarze klasycznej u samego Andreasa Segovii. W młodości wyemigrowała do Stanów Zjednoczonych, gdzie na połowę lat 60. datuje się początek jej kariery. W 1964 rozpoczęła występy sceniczne jako piosenkarka i tancerka repertuaru latynoamerykańskiego w grupie znanego muzyka kubańskiego pochodzenia Xaviera Cugat. Dwa lata później, pomimo czterdziestoletniej różnicy wieku, wyszła za niego za mąż. To właśnie Xavier dzięki swoim koneksjom otworzył Marii "drzwi do kariery". To on również, ze względu na długość jej nazwiska, stworzył pseudonim "Charo". W połowie lat 60. Charo rozpoczęła regularne występy w telewizji – w autorskich programach typu talk-show (prowadzonych przez m.in. Eda Sullivana, Dana Rowana i Dicka Martina, Carol Burnett, Harveya Kormana, Johnny'ego Carsona) i serialach TV. W tym samym okresie zadebiutowała także w filmie ("New Friendship" – 1963). Szczyt jej kariery przypadł na lata 70., kiedy to u boku znanych aktorów i postaci show-biznesu (Frank Sinatra, Ray Charles, Dean Martin) występowała w wielu popularnych programach scenicznych i telewizyjnych oraz serialach, a także prowadziła własny talk-show ("The Charo Show"). Również w tym okresie wydała najwięcej płyt. Jej aktywność zawodowa osłabła w latach 80., kiedy to po urodzeniu syna poświęciła się życiu rodzinnemu. Jej gwiazda rozbłysła ponownie w połowie lat 90. dzięki kolejnej płycie ("Guitar Passion" z 1994, wysoko lokowanej na liście przebojów muzyki latynoamerykańskiej w USA) oraz dzięki występom w telewizyjnym reality show "The Surreal Life". W ciągu swojej kilkudziesięcioletniej kariery nagrała 6 albumów i 12 singli (te ostatnie głównie w języku hiszpańskim) oraz wystąpiła w blisko 40 serialach i show telewizyjnych oraz kilkunastu filmach. Najczęściej były to epizody, w których grała samą siebie – to jest Charo. Wielokrotnie gościła w znanych programach telewizyjnych, m.in.: Good Morning America, RuPaul’s Drag Race, The Tonight Show oraz autorskich show, w których prowadzącymi byli Oprah Winfrey, Kelly Ripa, Ryan Seacrest, RuPaul, Sharon Osbourne i in. Dwukrotnie była uczestnikiem amerykańskiej wersji "Tańca z gwiazdami" – gościnnie w 2010 roku i jako uczestniczka w 2017 (24 edycja), kiedy to wraz z południowoafrykańskim tancerzem Keo Motsepe dotarli do 11 miejsca. Pomimo wieku, wciąż pozostaje aktywna zawodowo, występując głównie na "szklanym ekranie" i w różnego rodzaju imprezach artystycznych.
Życie prywatne.
W 1966 roku poślubiła Xaviera Cugata, z którym rozwiodła się w 1978 roku. Związek ten był bezdzietny. W tym samym roku poślubiła producenta telewizyjnego Kjella Rastena, z którym przeżyła w udanym związku 41 lat, aż do jego samobójczej śmierci w 2019 roku. Owocem tego związku jest syn Shel Rasten (ur. 1981) – aktor i piosenkarz.
W 1977 przyjęła amerykańskie obywatelstwo.

</doc>
<doc id="4653033" url="https://pl.wikipedia.org/wiki?curid=4653033" title="Marie-Pierre Rixain">
Marie-Pierre Rixain

Marie-Pierre Rixain (ur. 18 stycznia 1977 w Saint-Cyr-l’École) – francuska polityk reprezentująca partię La République En Marche! W wyborach parlamentarnych w czerwcu 2017 r. została wybrana do francuskiego Zgromadzenia Narodowego, w którym reprezentuje departament Essonne.

</doc>
<doc id="4653036" url="https://pl.wikipedia.org/wiki?curid=4653036" title="Stanisław Koszowski">
Stanisław Koszowski

Stanisław Koszowski (ur. 1812 – zm. 1866 w Łanowicach), ziemianin, powstaniec listopadowy, poseł na Sejm Ustawodawczy w Kromieryżu.
Ziemianin, dzierżawca dóbr Wykoty, potem Hnilcze a od 1846 współwłaściciel dóbr Łanowice w powiecie samborskim. Żołnierz wojsk polskich Królestwa Polskiego, uczestnik powstania listopadowego.
Aktywny politycznie w okresie Wiosny Ludów. Poseł do Sejmu Konstytucyjnego w Wiedniu i Kromieryżu (10 lipca 1848 – 7 marca 1849), wybrany 19 czerwca 1848 r. w galicyjskim okręgu wyborczym Sambor. W parlamencie należał do „Stowarzyszenia” skupiającego demokratycznych posłów polskich.
Pochowany na cmentarzu parafialnym w Łanowicach.

</doc>
<doc id="4653038" url="https://pl.wikipedia.org/wiki?curid=4653038" title="Eliza Wróblewska">
Eliza Wróblewska

Eliza Wróblewska (ur. 23 maja 1999) – polska judoczka. 
Zawodniczka KS Akademia Judo Poznań (od 2012). Brązowa medalistka Mistrzostw Europy Młodzieży (Budapeszt 2021). Brązowa medalistka zawodów pucharu Europy seniorek (Orenburg 2019). Trzykrotna Mistrzyni Polski seniorek 2017, 2020 i 2021 w kategorii do 70 kg. Dodatkowo Mistrzyni Polski: młodzieży w 2020 i 2021, juniorów w 2017 i 2018, juniorów młodszych w 2016. Uczestniczka mistrzostw świata seniorek 2019

</doc>
<doc id="4653041" url="https://pl.wikipedia.org/wiki?curid=4653041" title="Sick Boy (album The Chainsmokers)">
Sick Boy (album The Chainsmokers)

Sick Boy – drugi album studyjny amerykańskiego duetu The Chainsmokers, wydany 14 grudnia 2018 roku przez Distruptor i Columbia Records.
Nagrania w Polsce uzyskały certyfikat złotej płyty.

</doc>
<doc id="4653048" url="https://pl.wikipedia.org/wiki?curid=4653048" title="Wójtowizna (województwo warmińsko-mazurskie)">
Wójtowizna (województwo warmińsko-mazurskie)



</doc>
<doc id="4653050" url="https://pl.wikipedia.org/wiki?curid=4653050" title="Bukowa (gmina Pasłęk)">
Bukowa (gmina Pasłęk)



</doc>
<doc id="4653051" url="https://pl.wikipedia.org/wiki?curid=4653051" title="Zakrzewko (gmina Pasłęk)">
Zakrzewko (gmina Pasłęk)



</doc>
<doc id="4653052" url="https://pl.wikipedia.org/wiki?curid=4653052" title="Kwitajny (osada w województwie warmińsko-mazurskim)">
Kwitajny (osada w województwie warmińsko-mazurskim)



</doc>
<doc id="4653053" url="https://pl.wikipedia.org/wiki?curid=4653053" title="Kwitajny (osada leśna w województwie warmińsko-mazurskim)">
Kwitajny (osada leśna w województwie warmińsko-mazurskim)



</doc>
<doc id="4653056" url="https://pl.wikipedia.org/wiki?curid=4653056" title="Angelo Panzetta">
Angelo Panzetta

Angelo Raffaele Panzetta (ur. 26 sierpnia 1966 w Pulsano) – włoski duchowny katolicki, arcybiskup Crotone-Santa Severina od 2019.
Życiorys.
Święcenia kapłańskie otrzymał 14 kwietnia 1993 i został inkardynowany do archidiecezji Taranto. Był m.in. sekretarzem arcybiskupim, dyrektorem kurialnego i regionalnego wydziału ds. duszpasterstwa rodzin, ojcem duchownym seminariów w Taranto ("Poggio Galeso") i Molfetcie, a także przełożonym Instytutu Teologicznego Apulii.
7 listopada 2019 papież Franciszek mianował go arcybiskupem Crotone-Santa Severina. Sakry udzielił mu 27 grudnia 2019 arcybiskup Filippo Santoro.

</doc>
<doc id="4653057" url="https://pl.wikipedia.org/wiki?curid=4653057" title="Francis Marschall">
Francis Marschall

Francis Marschall, Francis Marschal (ur. 1791 w Edynburgu, zm. 1865 w Gdańsku) - gdański kupiec, samorządowiec i urzędnik konsularny Hanoweru i Wielkiej Brytanii.
Narodowości szkockiej. Współwłaściciel firmy handlu zbożem "Gibsone &amp; Co." w Gdańsku (1842). Pełnił funkcję radnego miasta Gdańska (1839), konsula Hanoweru w Gdańsku (1832-1836) oraz wicekonsula Wielkiej Brytanii tamże (1835-1838). Był członkiem Towarzystwa Przyrodoznawczego w Gdańsku (1819-). Epizodycznie był właścicielem tzw. Dworu III, nazywanego też Dworem Schopenhauera w Gdańsku (1843).

</doc>
<doc id="4653060" url="https://pl.wikipedia.org/wiki?curid=4653060" title="Muzeum Historii Fotografii im. Walerego Rzewuskiego w Krakowie">
Muzeum Historii Fotografii im. Walerego Rzewuskiego w Krakowie



</doc>
<doc id="4653062" url="https://pl.wikipedia.org/wiki?curid=4653062" title="Federacja Niemieckojęzycznych Anarchistów">
Federacja Niemieckojęzycznych Anarchistów

Federacja Niemieckojęzycznych Anarchistów, niem. "Föderation deutschsprachiger Anarchist*innen, FdA" – działająca na terenie Niemiec oraz Szwajcarii federacja grup anarchistycznych, istniejąca od 2004. Należy do Międzynarodówki Federacji Anarchistycznych.
Opis.
FdA wykształciła się z Federacji Anarchistycznej w Niemczech (AFiD), która to od 1989 działał jako Inicjatywa na rzecz federacji anarchistycznej w Niemczech (I-AFD). Na początku 1996 I-AFD obejmowała 5 grup, dlatego postanowiono zrezygnować z inicjatywy i założyć Federację Anarchistyczną w Niemczech (AFiD). A w 2000, na ostatnim spotkaniu AFiD, po dokładnej analizie stanu faktycznego, niedociągnięć, ale także potencjału i możliwości ruchu anarchistycznego w obszarze niemieckojęzycznym, postanowiono o zakończeniu działalności AFiD. Pozostali działacze założyli następnie „Federację anarchistów niemieckojęzycznych (FdA)”, jednocześnie zachowując statut i zasady AFiD. Na dorocznym spotkaniu FdA w Elmstein w lutym 2004 określono struktury, zasady i cele FdA oraz zaplanowano przyszłe projekty. Na dwóch kongresach w Kolonii w 2005 m.in. sporządzono i przyjęto nową deklarację zasad wraz ze statutem, która uchyliła starą deklarację zasad i statut AFiD, które do tej pory były podstawą roboczą FdA. Postanowiono stworzyć nową publikację „Veto”, która jednak pojawiła się tylko raz jako plik PDF. 
FdA wydaje od 2011 magazyn internetowy [改道] Gǎidào ("iść inną drogą"), który od 2013 wydawany jest również w wersji papierowej. 

</doc>
<doc id="4653064" url="https://pl.wikipedia.org/wiki?curid=4653064" title="Daidzeina">
Daidzeina

Daidzeina (7-hydroksy-3-(4-hydroksyfenylo)-4H-chromen-4-on) – związek pochodzenia roślinnego, który naturalnie występuje w soi oraz innych roślinach strączkowych. Należy do fitoestrogenów. Daidzeina i inne izoflawony są wytwarzane w roślinach poprzez szlak fenylopropanoidowy metabolizmu wtórnego i są wykorzystywane jako nośniki sygnału i odpowiedzi obronne na ataki patogenne. Posiada właściwości antyoksydacyjne. Daidzeina może posiadać potencjał w zapobieganiu oraz leczeniu chorób sercowo-naczyniowych, łagodzenia menopauzy, osteoporozy, obniżania ryzyka niektórych nowotworów związanych z hormonami oraz działania przeciwzapalnego.
Naturalne występowanie.
Daidzeina i inne związki izoflawony, takie jak genisteina, są obecne w wielu roślinach, w tym w ziołach, jak opornik łatkowaty "Pueraria lobata" i "Pueraria mirifica". Ten fitoestrogen można znaleźć w kulturach komórkowych "Maackia amurensis". Daidzeina, czyli izoflawon sojowy to związek występujący w soi i z niej izolowany. Całkowite izoflawony w ziarnach soi to – ogólnie – 37% daidzeiny, 57% genisteiny i 6% glicytyny, zgodnie z danymi USDA.
Biosynteza.
Historia.
Szlak izoflawonoidów od dawna badano ze względu na jego występowanie w różnych gatunkach roślin, w tym rolę w pigmentacji wielu kwiatów, a także tworzeniu sygnałów dla roślin i drobnoustrojów. Sugerowano, że enzym syntazy izoflawonu (IFS) należy do rodziny oksygenaz P-450, co zostało potwierdzone przez laboratorium Shinichi Ayabe w 1999. IFS występuje w dwóch izoformach, w przypadku których można stosować zarówno likwirytygeninę, jak i naryngeninę, aby otrzymać odpowiednio daidzeinę i genisteinę.
Ścieżka.
Daidzeina jest izoflawonoidem pochodzącym ze szlaku szikimowego (kwasu szikimowego), który tworzy heterocykl zawierający tlen poprzez enzym zależny od cytochromu P-450, który jest zależny od NADPH.
Biosynteza daidzeiny rozpoczyna się od L-fenyloalaniny i podlega ogólnej ścieżce fenylopropanoidowej, w której pierścień aromatyczny pochodzący z szikimatu jest przesunięty na sąsiedni węgiel heterocyklu. Proces rozpoczyna się od ligazy fenyloalaninowej (PAL) odcinającej grupę aminową od L-Phe, tworząc kwas cynamonowy (nienasycony kwas karboksylowy). Kwas cynamonowy jest następnie hydroksylowany przez białko błonowe cynamonian-4-hydroksylazę (C4H) z wytworzeniem kwasu p-kumarowego. Kwas p-kumarowy następnie działa jako jednostka startowa, która zostaje obciążona koenzymem A przez 4-kumaroloil: CoA-ligazę (4CL). Jednostka początkowa (A) przechodzi następnie trzy iteracje malonylo-CoA, co skutkuje (B), gdzie enzymy syntazy chalkonu (CHS) i reduktazy chalkonu (CHR) modyfikują w celu uzyskania trihydroksyalkonu. CHR zależy od NADPH. Izomeraza chalkonowa (CHI) następnie izomeryzuje trihydroksychalkon do likwirytygeniny – prekursora daidzeiny.
Zaproponowano mechanizm rodnikowy w celu otrzymania daidzeiny z likwirytygeniny, w której enzym zawierający żelazo, a także kofaktory NADPH i tlenu są wykorzystywane przez syntazę 2-hydroksyizoflawonu do utleniania likwirytygeniny do rodnikowego związku pośredniego (C). Kolejno następuje migracja 1,2 arylu do postaci (D), która następnie utlenia się do (E). Ostatnim etapem jest odwodnienie grupy hydroksylowej na C2, które następuje przez dehydratazę 2-hydroksyizoflawanonu z wytworzeniem daidzeiny.

</doc>
<doc id="4653065" url="https://pl.wikipedia.org/wiki?curid=4653065" title="14 Eskadra Lotnicza">
14 Eskadra Lotnicza



</doc>
<doc id="4653066" url="https://pl.wikipedia.org/wiki?curid=4653066" title="Jerzy Gaj">
Jerzy Gaj

Jerzy Ludwik Gaj (ur. 22 grudnia 1929 w Lesznie Wielkopolskim, zm. 30 grudnia 2016 w Poznaniu) – polski historyk kultury fizycznej, prof. dr hab.
Życiorys.
Odbył studia w Wyższej Szkole Wychowania Fizycznego w Poznaniu, natomiast w 1963 uzyskał doktorat, w 1972 habilitował się na podstawie oceny dorobku naukowego i pracy zatytułowanej "Zarys dziejów kultury fizycznej w Wielkopolsce w latach 1919-1969". W 1978 nadano mu tytuł profesora w zakresie nauk o kulturze fizycznej.
Pracował w Wyższej Szkole Hotelarstwa i Gastronomii, oraz objął funkcję profesora zwyczajnego w Katedrze Humanistycznych Podstaw Kultury Fizycznej i Turystyki na Zamiejscowym Wydziale Kultury Fizycznej w Gorzowie Wielkopolskim.
Został pochowany na Cmentarzu Junikowskim w Poznaniu (pole 5-6-36-6).

</doc>
<doc id="4653067" url="https://pl.wikipedia.org/wiki?curid=4653067" title="Ałła Łoboda">
Ałła Łoboda

Ałła Andriejewna Łoboda, ros. Алла Андреевна Лобода (ur. 10 grudnia 1998 w Moskwie) – rosyjska łyżwiarka figurowa, startująca w parach tanecznych. Wicemistrzyni (2017) i brązowa medalistka mistrzostw świata juniorów (2016), 3-krotna srebrna medalistka finału Junior Grand Prix (2014–2016), medalistka zawodów z cyklu Challenger Series oraz mistrzyni Rosji juniorów (2016). Zakończyła karierę amatorską 30 lipca 2019 roku.

</doc>
<doc id="4653071" url="https://pl.wikipedia.org/wiki?curid=4653071" title="Pawieł Drozd">
Pawieł Drozd

Pawieł Igoriewicz Drozd, ros. Павел Игоревич Дрозд (ur. 14 grudnia 1995 w Petersburgu) – rosyjski łyżwiarz figurowy, startujący w parach tanecznych z Ksieniją Konkiną. Wicemistrz (2017) i brązowy medalista mistrzostw świata juniorów (2016), 3-krotny srebrny medalista finału Junior Grand Prix (2014–2016), medalista zawodów z cyklu Challenger Series oraz mistrz Rosji juniorów (2016).

</doc>
<doc id="4653072" url="https://pl.wikipedia.org/wiki?curid=4653072" title="Ewaryst Rafajłowicz">
Ewaryst Rafajłowicz

Ewaryst Rafajłowicz (ur. 4 kwietnia 1953) – polski profesor nauk technicznych. Specjalizuje się w zagadnieniach z zakresu automatyki i robotyki. Członek korespondent Polskiej Akademii Nauk od 2016 roku. Wykładowca oraz kierownik Wydziału Elektroniki Politechniki Wrocławskiej, zasiada w Zarządzie Wrocławskiego Towarzystwa Naukowego. Były przewodniczący Komisji ds. Grupy Nauk Ścisłych i Inżynierskich w Komitecie Ewaluacji Jednostek Naukowych Ministerstwa Nauki i Szkolnictwa Wyższego.
Absolwent Politechniki Wrocławskiej (kierunek: elektronika, rocznik 1977). Doktoryzował się dwa lata później w Instytucie Cybernetyki Technicznej PW pisząc pracę zatytułowaną "Identyfikacja pewnej klasy obiektów o parametrach rozłożonych metodą największej wiarygodności". Habilitację uzyskał w 1987 roku pisząc rozprawę pt. "Dobór sterowań optymalnych w identyfikacji systemów liniowych o parametrach rozłożonych""."
Tytuł profesora nauk technicznych nadano mu w 1996 roku.

</doc>
<doc id="4653078" url="https://pl.wikipedia.org/wiki?curid=4653078" title="Urszula Ferenc">
Urszula Ferenc

Urszula Ferenc (ur. 27 września 1962 w Nowym Sączu) – polska artystka fotograf, uhonorowana tytułem Artiste FIAP (AFIAP). Członkini i Artysta Fotoklubu Rzeczypospolitej Polskiej Stowarzyszenia Twórców (AFRP). Członkini Krynickiego Towarzystwa Fotograficznego.
Życiorys.
Urszula Ferenc związana z nowosądeckim środowiskiem fotograficznym – mieszka, pracuje, tworzy w Nowym Sączu. Z fotografią artystyczną związana od 2009 roku. Miejsce szczególne w jej twórczości zajmuje fotografia artystyczna, fotografia koncertowa, fotografia krajobrazowa, fotografia krajoznawcza, fotografia kreacyjna, fotografia uliczna oraz makrofotografia. Za pracę na rzecz fotografii oraz fotograficzną twórczość artystyczną została uhonorowana Srebrnym Jabłkiem Sadeckim – odznaką przyznawaną przez starostę nowosądeckiego, za zasługi dla Sądecczyzny. Za osiągnięcia w dziedzinie twórczości fotograficznej oraz promowanie gminy Krynicy-Zdroju została uhonorowana dyplomem burmistrza Krynicy-Zdroju.
Urszula Ferenc jest autorką i współautorką wielu wystaw fotograficznych; indywidualnych i zbiorowych, poplenerowych oraz pokonkursowych. Bierze aktywny udział w Międzynarodowych Salonach Fotograficznych, organizowanych (między innymi) pod patronatem FIAP, zdobywając wiele akceptacji, nagród, wyróżnień, dyplomów, listów gratulacyjnych. Jej fotografie były prezentowane między innymi w Bułgarii, Czarnogórze, Czechach, Indiach, na Ukrainie oraz w Polsce. W 2019 roku została przyjęta w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymała dyplom potwierdzający kwalifikacje do wykonywania zawodu artysty fotografa, fotografika (legitymacja nr 447). 
Pokłosiem udziału w Międzynarodowych Salonach Fotograficznych (pod patronatem FIAP) było przyznanie Urszuli Ferenc (w 2018 roku) tytułu honorowego Artiste FIAP (AFIAP) – przez Międzynarodową Federację Sztuki Fotograficznej FIAP, z siedzibą w Luksemburgu.
Wystawy indywidualne.
Źródło.
Rodzina.
Mężem Urszuli Ferenc jest polski artysta fotograf – Paweł Ferenc.

</doc>
<doc id="4653081" url="https://pl.wikipedia.org/wiki?curid=4653081" title="117 Eskadra Myśliwska">
117 Eskadra Myśliwska

117 eskadra myśliwska (117 em) – pododdział lotnictwa myśliwskiego Wojska Polskiego w II Rzeczypospolitej.
Formowanie i zmiany organizacyjne.
Eskadra została sformowana w 3 pułku lotniczym na Ławicy w oparciu o rozkaz Ministerstwa Spraw Wojskowych, Departament IV Żeglugi Powietrznej L.dz. 25 ŻP/tjn. Og.-Org. z 18 marca 1926. Wraz ze 118 eskadrą myśliwską utworzyła IV dywizjon myśliwski 3 plot.
&lt;br&gt;Organizatorem i pierwszym dowódcą został kpt.pil. Stefan Berezowski. Wyposażenie stanowiły samoloty Spad 61 C1. Personel wywodził się z nadwyżek w innych eskadrach myśliwskich 3 pułku lotniczego.
117 eskadra myśliwska, nie osiągnąwszy zdolności ćwiczebnej, została rozwiązana rozkazem MSWojsk. Dep. IV Żeg. Pow. L.dz. 500/tjn. Og-Org. z 26 maja 1926. Personel i sprzęt został skierowany do innych jednostek myśliwskich 3 pułku lotniczego.

</doc>
<doc id="4653085" url="https://pl.wikipedia.org/wiki?curid=4653085" title="118 Eskadra Myśliwska">
118 Eskadra Myśliwska

118 eskadra myśliwska (118 em) – pododdział lotnictwa myśliwskiego Wojska Polskiego w II Rzeczypospolitej.
Formowanie i zmiany organizacyjne.
Eskadra została sformowana w 3 pułku lotniczym na Ławicy w oparciu o rozkaz Ministerstwa Spraw Wojskowych, Departament IV Żeglugi Powietrznej L.dz. 25 ŻP/tjn. Og.-Org. z 18 marca 1926. Wraz ze 117 eskadrą myśliwską utworzyła IV dywizjon myśliwski 3 plot.
&lt;br&gt;Organizatorem i pierwszym dowódcą został kpt.pil. Franciszek Jach. Z braku personelu latającego wstępnie wcielono kilku pilotów z eskadry treningowej 3 pułku. Uzbrojenie eskadry stanowiły samoloty Fokker D-VII i Albatros D-III.
118 eskadra myśliwska, nie osiągnąwszy zdolności ćwiczebnej, rozkazem MSWojsk. Dep. IV Żeg. Pow. L.dz. 500/tjn. Og-Org. z 26 maja 1926, została rozwiązana. Personel i sprzęt został skierowany do innych jednostek myśliwskich 3 pułku lotniczego.

</doc>
<doc id="4653087" url="https://pl.wikipedia.org/wiki?curid=4653087" title="Bogusław Bachorczyk">
Bogusław Bachorczyk

Bogusław Bachorczyk (ur. 12 marca 1969 w Suchej Beskidzkiej) – polski malarz, rzeźbiarz, rysownik, artysta multimedialny i kurator sztuki, profesor Akademii Sztuk Pięknych im. Jana Matejki w Krakowie.
Życiorys.
W 1989 roku ukończył Państwowe Liceum Sztuk Plastycznych im. Antoniego Kenara w Zakopanem, gdzie uczęszczał do klasy rzeźby. Następnie w latach 1993−1998 studiował na Wydziale Malarstwa Akademii Sztuk Pięknych w Krakowie. Dyplom obronił w pracowni Włodzimierza Kunza.
Od 2002 roku pracuje jako wykładowca na Wydziale Malarstwa Akademii Sztuk Pięknych im. Jana Matejki w Krakowie, gdzie od 2018 roku prowadzi III Pracownię Interdyscyplinarną. W 2011 roku uzyskał stopień doktora sztuk plastycznych, a w 2014 roku stopień doktora habilitowanego. Od 2019 jest profesorem ASP w Krakowie.
W swojej twórczości pracował na styku różnych mediów: malarstwa, rzeźby i fotografii. Stosował bricolage i łączył techniki rzemieślnicze z nowoczesnymi mediami. Jego prace były niekiedy prezentowane w formie instalacji z elementami performansu.
W swojej twórczości Bogusław Bachorczyk podejmuje tematy historii, czasu, tożsamości, pamięci i indywidualnego odkrywania prywatnej przeszłości. Poruszał wątki związane ze współczesnymi definicjami męskości, męską cielesnością i seksualnością oraz miłością homoseksualną. Podejmował kwestie spuścizny po twórcach takich jak Jarosław Iwaszkiewicz, W.G. Sebald, Wojciech Jerzy Has, Aleksandr Rodczenko, Wacław Niżyński, Władysław Hasior.
Stworzył koncepcje i wykonał szereg projektów twórczych, m.in. prowadzony od 1986 roku dziennik-szkicownik. Od 2003 roku istotnym elementem jego działalności jest pracownia znajdująca się w Krakowie przy ulicy Czystej 17, która jest nieustannie przekształcaną przestrzenią twórczych poszukiwań.
Do współpracy przy swoich projektach Bogusław Bachorczyk zapraszał artystów innych dziedzin, m.in. aktorów, tancerzy, poetów, z którymi współpracował także jako ilustrator. Zaprojektował okładki tomów poezji Michała Sobola "Pulsary" (2013) i "Schrony" (2016) oraz okładkę powieści Liliany Hermetz "Alicyjka" (2014), do której wykonał również ilustracje.
Jego prace były prezentowane na ponad pięćdziesięciu wystawach indywidualnych i zbiorowych, m.in. w Muzeum Narodowym w Krakowie, Muzeum Narodowym w Warszawie, Muzeum Sztuki Współczesnej w Krakowie MOCAK, Bunkrze Sztuki, Muzeum Fotografii w Krakowie, Bałtyckiej Galerii Sztuki Współczesnej w Słupsku, Muzeum Tatrzańskim w Zakopanem, Centrum Rzeźby Polskiej w Orońsku, Galerii Zderzak, Galerii Pauza oraz Galerii Olympia w Krakowie, Galerii Atak w Warszawie, ABC Gallery w Poznaniu, Galerii ASP w Gdańsku i Galerii Labirynt w Lublinie; a także podczas szeregu imprez kulturalnych, w tym podczas Conrad Festival, Miesiąca Fotografii w Krakowie, Warsaw Gallery Weekend oraz w piśmie "Gadający Pies". Bogusław Bachorczyk opublikował kilka książek artystycznych. Jego prace znajdują się w szeregu kolekcji prywatnych i publicznych, m.in. w zbiorach Muzeum Fotografii w Krakowie oraz w kolekcji Krzysztofa Musiała. Był stypendystą Miasta Norymbergi i laureatem stypendium Józefa Czapskiego, w ramach którego odbył wizytę studyjną we Francji.
We wrześniu 2018 zapoczątkował projekt "Nasz Ogródek" w kamienicy przy ulicy Czystej 15 w Krakowie, gdzie wynajmuje pracownię. W "Naszym Ogródku" zgromadził kolekcję prac współczesnych polskich artystek i artystów, która jest regularnie udostępniana zwiedzającym, m.in. w ramach Cracow Art Week Krakers. Na przestrzeni lat Bogusław Bachorczyk poszerzał grono osób zapraszanych do współpracy w tworzeniu ogródka. Do 2021 roku zgromadził prace ponad sześćdziesięciu osób, m.in. Marcina Maciejowskiego, Pauliny Ołowskiej, Jerzego Kosałki, Adama Rzepeckiego, Bettiny Bereś, Moniki Drożyńskiej, a także osób studiujących na krakowskiej ASP. Założyciel ogródka nadał mu imię brytyjskiego awangardowego artysty Dereka Jarmana. "Nasz Ogródek" zajmuje częściowo przestrzeń pracowni Bogusława Bachorczyka, a częściowo podwórka, na które wychodzi pracownia. Bogusław Bachorczyk konsekwentnie rewitalizuje przestrzeń "Naszego Ogródka" poprzez działania takie jak sadzenie i pielęgnowanie roślin czy odświeżenie altany śmietnikowej i trzepaka na podwórku. W 2019 roku otrzymał na projekt "Nasz Ogródek" stypendium twórcze Miasta Krakowa.
W 2021 wszedł w skład jury 44. Interdyscyplinarnego Konkursu Plastycznego Województwa Świętokrzyskiego "Przedwiośnie".
Wybrane wystawy.
Indywidualne
Zbiorowe
Opracowano na podstawie materiału źródłowego.

</doc>
<doc id="4653097" url="https://pl.wikipedia.org/wiki?curid=4653097" title="Sarwasy">
Sarwasy

Sarwasy (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, nad Szczarą.
W XIX w. Kozibór-Serwary. W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4653101" url="https://pl.wikipedia.org/wiki?curid=4653101" title="Opel Corsa-e">
Opel Corsa-e



</doc>
<doc id="4653102" url="https://pl.wikipedia.org/wiki?curid=4653102" title="Śliże Podgrobelne">
Śliże Podgrobelne

Śliże Podgrobelne (; ) – wieś na Białorusi, w obwodzie grodzieńskim, w rejonie mostowskim, w sielsowiecie Kuryłowicze, przy drodze republikańskiej .
W dwudziestoleciu międzywojennym leżały w Polsce, w województwie nowogródzkim, w powiecie słonimskim, w gminie Kuryłowicze.

</doc>
<doc id="4653105" url="https://pl.wikipedia.org/wiki?curid=4653105" title="Schweizer Monat">
Schweizer Monat

Schweizer Monat. Die Autorenzeitschrift für Politik, Wirtschaft und Kultur („Szwajcarski miesiąc, magazyn polityki, gospodarki i kultury”) – to szwajcarski miesięcznik o profilu klasycznie liberalnym z siedzibą w Zurychu. Dawniej nazywał się "Schweizer Monatshefte". Założony w 1921 roku i wznowiony w 2011 roku, obecnie jest redagowany przez Ronniego Groba.
Redakcja.
Wydawcą i redaktorem naczelnym był filozof René Scheu do końca 2015 r., w styczniu 2016 r. zarząd wydawnictwa przejął tymczasowo historyk Florian Rittmeyer. W sierpniu 2016 r. kierownictwo wydawnictwa objął Andy Fischer, ale ponownie opuścił je w maju 2017 r. Od września 2016 r. do lipca 2019 r. redakcją kierował literaturoznawca Michael Wiederstein. W sierpniu 2019 r. dziennikarz Ronnie Grob przejął funkcję redaktora naczelnego.
Kolumniści magazynu to m.in. dziennikarz Gottlieb F. Höpli, pisarz Felix Philipp Ingold, historyk sztuki Christian Saehrendt, socjolog Wolfgang Sofsky, teoretyk zarządzania Reinhard K. Sprenger, modelka Xenia Tchoumitcheva oraz, od marca 2014 roku, publicystka Cora Stephan. W 2016 roku prawniczka i dziennikarka Nadine Jürgensen, ekonomistka i dziennikarka Karen Horn oraz Christian P. Hoffmann, profesor zarządzania i komunikacji, pisali kolumny dla magazynu. Każde wydanie zawiera również kreskówkę duetu „Stoifberg/Baeriswyl”.
Profil.
Zgodnie z własnym opisem miesięcznik reprezentuje „klasyczne wartości liberalne, takie jak osobista odpowiedzialność, wolność wyboru i wolność wyrażania opinii, federalizm i demokracja bezpośrednia”. Magazyn koncentruje się „na dyskursie krytycznym, odważnych autorach, wyrazistych opiniach i dojrzałych czytelnikach o liberalnym profilu i pasji do intelektualnej debaty”. Neue Zürcher Zeitung (NZZ) określił ten miesięcznik jako „instytucja” odzwierciedlająca „liberalny punkt widzenia na życie polityczne, gospodarcze i kulturalne Szwajcarii, ale także Europy i reszty świata”, gdzie przez „liberalny” rozumie się filozofię ordoliberalizmu.
Autorzy, współpracownicy i goście wywiadów.
Wśród byłych i obecnych współpracowników i autorów miesięcznika są m.in.:
Każdy numer zawiera wywiady z:
"Literarischer Monat".
W maju 2011 roku magazyn uruchomił swój dodatek literacki pt. „Literarischer Monat” (Miesiąc Literacki). Od tego czasu czasopismo literackie jest dołączane do Schweizer Monat co dwa miesiące, ale od marca 2013 roku jest również dostępne jako niezależna prenumerata. Literarischer Monat kontynuuje tradycję literacką czasopisma i jest poświęcony współczesnej szwajcarskiej twórczości literackiej. Każdy numer ma swój własny tematyczny punkt ciężkości z esejami na temat zjawiska lub osoby w szwajcarskim życiu literackim. Pisarze z kraju mają swój głos w tekstach i wywiadach, a aktualne opowiadania, eseje literackie i recenzje nowych publikacji są publikowane w formie krótkich artykułów. W dodatku swoje prace opublikowali m.in. autorzy Melinda Nadj Abonji, Arno Camenisch, Eveline Hasler, Vea Kaiser, Christian Kracht, Thomas Meyer, Adolf Muschg, , , Peter Stamm i Jonas Lüscher.
Sztuka.
W latach 2003–2011 w każdym numerze przedstawiany był artysta wizualny z około ośmiostronicowymi ilustracjami jego prac oraz esej autorstwa Suzann-Viola Renninger o tym artyście i jego pracach. Przedstawiano dotychczas m.in. takich artystów, jak Jim Avignon, Hans Danuser, Thomas Huber, Roman Signer, Annelies Štrba i Beat Zoderer. Od 2011 roku Johannes M. Hedinger jest szefem działu „Czym zajmuje się sztuka?”, w ramach którego przeprowadzał wywiady z takimi artystami jak The Yes Men, Hansruedi Giger, Gerda Steiner &amp; Jörg Lenzlinger, Bazon Brock, Ingeborg Lüscher, Hans Ulrich Obrist, Beat Wyss, Heike Munder i Jens Badura.
Historia czasopisma.
Czasopismo zostało założone w 1921 r. pod tytułem „Schweizerische Monatshefte für Politik und Kultur” (Szwajcarskie biuletyny miesięczne o polityce i kulturze), które reprezentowały linię zdecydowanie przyjazną Niemcom. Od 1931 roku tytuł pisma brzmiał: „Schweizer Monatshefte”, a w 1952 roku podtytuł zmieniono na „Zeitschrift für Politik, Wirtschaft und Kultur” (Pismo o polityce, gospodarce i kulturze). Większość jej założycieli pochodziła z Volksbund für die Unabhängigkeit der Schweiz (Narodowy związek na rzecz niezależności Szwajcarii) oraz Deutschschweizerischer Sprachverein (Szwajcarsko-niemieckie stowarzyszenie językowe), które opowiadała się za narodową i kulturalną niezależnością Szwajcarii, jednak będącą w ścisłym związku z niemieckim obszarem kulturowym. Hans Oehler, który był redaktorem „Schweizer Monatshefte” od czasu ich założenia, sympatyzował z nacjonalistycznym Nowym Frontem, co doprowadziło do jego odwołania w marcu 1934 r. Następcą Oehlera był Fritz Rieter, który był jednym z pierwszych sygnatariuszy „Eingabe der Zweihundert” (List 200-stu) w 1940 r. Od 1941 r. związki z Niemcami pisma stały się coraz rzadsze.
Przez lata po drugiej wojnie światowej Rieter pokrywał deficyt miesięcznika prywatnymi środkami swojej rodziny. W 1966 r. założył fundację Stiftung Schweizer Monatshefte, aby zapewnić środki na publikację czasopisma. W ramach nowego zespołu redakcyjnego, w skład którego weszli prawnik Dietrich Schindler, teoretyk literacki Hans-Jost Frey, krytyk literacki Daniel Bodmer oraz politolog Daniel Frei, czasopismo starało się budować sieć powiązań libralno-prawicowych, obejmujących NZZ, Stowarzyszenie Mont Pelerin, economiesuisse, Institut für Auslandforschung oraz Graduate Institute of International and Development Studies. Redaktorzy NZZ regularnie publikowali w miesięczniku, m.in. Carlo Mötteli i Ernst Bieri, później także Fred Luchsinger, Willy Linder oraz Richard Reich. Ordoliberalizm został zyskał szerszą popularność w latach sześćdziesiątych, siedemdziesiątych i osiemdziesiątych. Francois Bondy i ukształtowali kurs redakcji, który był kosmopolityczny i skupiał się kulturze. Czasopismo oferowało wielu międzynarodowym autorom z liberalnego spektrum możliwość publikowania artykułów w niemieckojęzycznym świecie. Karl Popper, Ludwig von Mises, Wilhelm Röpke i Friedrich August von Hayek w Szwajcarii publikowali wyłącznie w Schweizer Monatshefte, ale także Theodor Adorno, Arnold Gehlen i , również członkowie zarządu Schweizer Monatshefte byli przedstawiani w licznych esejach. Miesięcznik stanowił również platformę dla takich pisarzy jak Hermann Hesse, Max Frisch, , Hermann Burger, Hugo Loetscher i Adolf Muschg. W latach 90. dwaj redaktorzy Robert Nef i Michael Wirth kontynuowali liberalną tradycję czasopisma; także po 2007 roku pod kierownictwem nowych redaktorów naczelnych René Scheu i Suzann-Viola Renninger kontynuowali liberalną linię. Od 2011 r. do końca 2015 r. René Scheu był jedynym redaktorem naczelnym.
Od marca 2011 roku były Schweizer Monatshefte nosi nowy tytuł Schweizer Monat. René Scheu, ówczesny redaktor naczelny, określił nowy magazyn w pierwszym artykule redakcyjnym jako „obiektywny, liberalny, chcący debaty”.
Recepcja.
W okresie powojennym Schweizer Monatshefte odegrały ważną rolę w krajobrazie magazynów europejskich. W latach 70. i 80. jego rola zaczęła maleć. Po przełomie wieków wydawcy podjęli starania o wznowienie działalności czasopisma. Nakład stale rósł: od 4500 egzemplarzy we wrześniu 2011 r., do 5500 w 2013 r. i 6500 egzemplarzy w 2016 r.
Heribert Seifert skomentował w 2008 roku w NZZ, że Schweizer Monat mówi „spokojnym głosem” w porównaniu z innymi czasopismami społeczno-politycznymi i że jest to czasopismo „godnie przemyślane”.
Miesięcznik był i jest również obecnie czytany w Niemczech i Austrii. Thomas Steinfeld określił czasopismo w felietonie w Süddeutsche Zeitung z dnia 31 lipca i 1 sierpnia 2010 r. jako „centralny organ określający polityczny obraz samej siebie w tym kraju [Szwajcarii]”.
Berneński dziennik "Die Bund" wychwalał „szlachetny i godny wygląd”, „celebrytów, którymi czasopismo się ozdabia” i nazywał je publikacją „poza głównym nurtem socjaldemokratycznym”.

</doc>
<doc id="4653106" url="https://pl.wikipedia.org/wiki?curid=4653106" title="Santa Bárbara (Antioquia)">
Santa Bárbara (Antioquia)

Santa Bárbara – miasto w Kolumbii, w departamencie Antioquia.

</doc>
<doc id="4653108" url="https://pl.wikipedia.org/wiki?curid=4653108" title="Santa Rosa de Osos">
Santa Rosa de Osos

Santa Rosa de Osos – miasto w Kolumbii, w departamencie Antioquia.

</doc>
<doc id="4653110" url="https://pl.wikipedia.org/wiki?curid=4653110" title="Santo Domingo (Kolumbia)">
Santo Domingo (Kolumbia)

Santo Domingo – miasto w Kolumbii, w departamencie Antioquia.

</doc>
<doc id="4653112" url="https://pl.wikipedia.org/wiki?curid=4653112" title="San Vicente (Kolumbia)">
San Vicente (Kolumbia)

San Vicente – miasto w Kolumbii, w departamencie Antioquia.

</doc>
<doc id="4653115" url="https://pl.wikipedia.org/wiki?curid=4653115" title="Stadion Širůch">
Stadion Širůch

Stadion Širůch – stadion piłkarski w Starém Městě, w Czechach. Został otwarty w 1931 roku. Może pomieścić 4700 widzów.
Stadion został otwarty w 1931 roku. Obiekt wybudowały wspólnymi siłami kluby SK Staré Město oraz Rudá hvězda Staré Město. W 1999 roku stadion był jedną z aren Mistrzostw Europy U-16. Rozegrano na nim dwa spotkania fazy grupowej turnieju. W 2000 roku klub piłkarski ze Starégo Města wywalczył historyczny awans do I ligi, po czym połączył się z zespołem Slovácká Slavia z sąsiedniego Uherskégo Hradišta, tworząc 1. FC Synot (od 2004 roku jako 1. FC Slovácko). Początkowo nowy klub rozgrywał swoje spotkania na stadionie Širůch (odbywały się na nim zarówno spotkania 1. FC Synot w I lidze czeskiej, jak i w Pucharze Intertoto), jednak po otwarciu w październiku 2003 roku nowego stadionu w Uherskim Hradišciu zespół przeniósł się na nowy obiekt w sąsiednim mieście.

</doc>
<doc id="4653122" url="https://pl.wikipedia.org/wiki?curid=4653122" title="Sonsón">
Sonsón

Sonsón – miasto w Kolumbii, w departamencie Antioquia.

</doc>
<doc id="4653123" url="https://pl.wikipedia.org/wiki?curid=4653123" title="Sopetrán">
Sopetrán

Sopetrán – miasto w Kolumbii, w departamencie Antioquia.

</doc>
<doc id="4653124" url="https://pl.wikipedia.org/wiki?curid=4653124" title="Támesis">
Támesis

Támesis – miasto w Kolumbii, w departamencie Antioquia.

</doc>
<doc id="4653125" url="https://pl.wikipedia.org/wiki?curid=4653125" title="Wydział Nauk Geograficznych Uniwersytetu Kazimierza Wielkiego w Bydgoszczy">
Wydział Nauk Geograficznych Uniwersytetu Kazimierza Wielkiego w Bydgoszczy

Wydział Nauk Geograficznych Uniwersytetu Kazimierza Wielkiego w Bydgoszczy – jeden z 17 wydziałów Uniwersytetu Kazimierza Wielkiego w Bydgoszczy.
Historia.
Instytut Geografii powstał w wyniku przekształcenia z istniejącej Katedry Geografii w roku 2001. Od roku akademickiego 2019/2020 Instytut jest jedną z jednostek organizacyjnych Kolegium III. Od roku akademickiego 2022/2023, zarządzeniem Rektora UKW, Instytut funkcjonuje jako Wydział Nauk Geograficznych.
Kierunki kształcenia.
Studia I stopnia.
Dostępne kierunki:
Studia II stopnia.
Dostępne kierunki:
Władze Wydziału.
Od roku akademickiego 2022/2023:

</doc>
<doc id="4653126" url="https://pl.wikipedia.org/wiki?curid=4653126" title="Leon Nasierowski">
Leon Nasierowski

Leon Nasierowski (ur. 8 kwietnia 1883 w Łąkach, zm. 7 sierpnia 1964 w Warszawie) – polski farmaceuta, przedsiębiorca, pionier polskiego przemysłu farmaceutycznego, uczestnik powstania warszawskiego, odznaczony medalem Sprawiedliwy wśród Narodów Świata.
Życiorys.
Syn Michała Nasierowskiego h. Ślepowron (1855–1920), posła na Sejm Ustawodawczy II RP oraz Ksawery z Goździeckich. W 1901 ukończył szkołę średnią w Pułtusku. Na Wydziale Farmaceutycznym Uniwersytetu Moskiewskiego w 1917 uzyskał tytuł prowizora farmacji. W latach 1918–1921 służył w Wojsku Polskim jako podporucznik aptekarz. W 1921 przy ul. Marszałkowskiej 21 w Warszawie otworzył przedstawicielstwo francuskich firm chemiczno-farmaceutycznych. W 1925 przeniósł firmę na ul. Piękną 62. W 1934 firma została przekształcona w „Chemiczno-Farmaceutyczne Zakłady Przemysłowo-Handlowe L. Nasierowski”. Nasierowski zatrudniał blisko 140 osób. W 1935 rozwinął miesięcznik „Wiedza Lekarska”.
1 marca 1916 ożenił się z Janiną z Mikoszewskich. 4 lata później urodził się ich syn Zdzisław Jan. Mieszkali w Warszawie przy ul. Kaliskiej 9. W budynku mieściło się także przedsiębiorstwo Leona.
W czasie okupacji Nasierowscy pomagali żydowskiej rodzinie Drążków. Samuel Drążek posiadał pracownię kuśnierską, z którego usług korzystała Janina Nasierowska od 1934. Drążkowie mieszkali na ul. Dzielnej. W październiku 1940 ich mieszkanie zostało włączone do getta. Nasierowscy przekazywali Drążkom lekarstwa i pożywienie w budynku sądów na Lesznie. W maju 1941 Samuelowi i Matli Drążkom urodziła się córka Shulamit. Dzięki zorganizowanym przez Nasierowskich dokumentom Samuel otrzymał kenkartę na dane Stefana Jakubowskiego, Matla – Marii Zawadzkiej, a Shulamit – Elżbiety Koreckiej. Pod koniec maja 1942 Nasierowscy wywieźli Shulamit na stronę aryjską, przewożąc ją wraz z artykułami biurowymi zamówionymi u zaprzyjaźnionej firmy znajdującej się na terenie getta. Ostatecznie trafiła do rodziny Stołłychwo w Pruszkowie. Dziewczynka została przedstawiona jako nieślubne dziecko Zdzisława, który miał ją utrzymywać. Pod koniec 1941, podczas ostatniego spotkania z Drążkami na terenie sądów, Nasierowscy przekazali im numerki do szatni, gdzie zostawili dla nich dwa płaszcze. Samuel i Matla odebrali płaszcze i wyszli na ul. Ogrodową, już po „stronie aryjskiej”. Zamieszkali w willi w Józefowie, specjalnie w tym celu wynajętej, wyremontowanej i wyposażonej przez Nasierowskich. Nasierowskich dwukrotnie szantażowano z racji ukrywania Shulamit. Jednakże dzięki kontaktom Leona w Kripo, szantażyści zostali znalezieni i ukarani.
Podczas powstania warszawskiego, w którym Nasierowscy brali czynny udział, kamienica na Kaliskiej była redutą obronną Armii Krajowej i została całkowicie zniszczona. Leon został wywieziony do Auschwitz, zaś Janina do Vöhrenbach na roboty przymusowe. Po wojnie wrócili do Józefowa, gdzie spotkali się z Drążkami i z synem. Drążkowie wyemigrowali w 1946 do Belgii, a w 1952 osiedli w Montrealu. Utrzymywali kontakt z Nasierowskimi.
Po wojnie Leon Nasierowski znalazł zatrudnienie we własnym zakładzie, który wcześniej został znacjonalizowany i przejęty przez Spółdzielnię Farmaceutyczną „Jedność”.
W 1993 rodzina Nasierowskich została odznaczona medalem Sprawiedliwych wśród Narodów Świata.
Nasierowscy spoczywają we wspólnym grobie na cmentarzu Powązkowskim (kwatera 66-5-25).

</doc>
<doc id="4653130" url="https://pl.wikipedia.org/wiki?curid=4653130" title="Opel Ampera-e">
Opel Ampera-e

Opel Ampera-e – elektryczny samochód osobowy typu minivan klasy aut miejskich produkowany pod niemiecką marką Opel w latach 2017 – 2019.
Historia i opis modelu.
Po dwuletniej przerwie, Opel postanowił przywrócić do użytku nazwę Ampera, dodając do niej literkę "e", aby podkreślić zupełnie nową formułę, jaką przyjął model, który tym razem ją otrzymał. Ampera-e jest bowiem miejskim minivanem z napędem w pełni elektrycznym, który jest europejską odmianą amerykańskiego Chevroleta Bolt. Oficjalna premiera miała miejsce jesienią 2016 roku na Paris Motor Show.
Sprzedaż.
Sprzedaż Ampery-e ruszyła w kwietniu 2017 roku, jednak zdecydowały się na to jedynie wybrani lokalni importerzy Opla. Z powodu dużego zainteresowania m.in. w Norwegii i Holandii, konieczne było nawet zamknięcie listy zamówień. Ampera-e nie trafiła do regularnej sprzedaży w Polsce, jednak od końca 2019 roku była dostępna do wypożyczenia w Trójmieście w ramach firmy car-sharingowej MiiMove. Jest to ostatni model Opla powstały w ramach obecności tego koncernu w składzie General Motors. Jego import z amerykańskich zakładów Chevroleta zakończył się w 2019 roku na rzecz następcy - modelu Corsa-e.
Dane techniczne.
W pełni elektryczny napęd Ampery-e składa się z akumulatora, który umieszczono podłużnie w podłodze samochodu. Ma on pojemność 60 kWh, co przekłada się na moc 204 KM i moment obrotowy wynoszący 360 Nm. Deklarowany zasięg według Opla to ok. 500 kilometrów. Podczas niektórych testów udało się jednak osiągnąć wartości większe o nawet 200 kilometrów.

</doc>
<doc id="4653131" url="https://pl.wikipedia.org/wiki?curid=4653131" title="Tarazá">
Tarazá

Tarazá – miasto w Kolumbii, w departamencie Antioquia.

</doc>
<doc id="4653133" url="https://pl.wikipedia.org/wiki?curid=4653133" title="Tarso">
Tarso

Tarso – miasto w Kolumbii, w departamencie Antioquia.

</doc>
<doc id="4653134" url="https://pl.wikipedia.org/wiki?curid=4653134" title="Titiribí">
Titiribí

Titiribí – miasto w Kolumbii, w departamencie Antioquia.

</doc>
<doc id="4653136" url="https://pl.wikipedia.org/wiki?curid=4653136" title="Toledo (Kolumbia)">
Toledo (Kolumbia)

Toledo – miasto w Kolumbii, w departamencie Antioquia.

</doc>
<doc id="4653139" url="https://pl.wikipedia.org/wiki?curid=4653139" title="Uramita">
Uramita

Uramita – miasto w Kolumbii, w departamencie Antioquia.

</doc>
<doc id="4653140" url="https://pl.wikipedia.org/wiki?curid=4653140" title="Urrao">
Urrao

Urrao – miasto w Kolumbii, w departamencie Antioquia. Według spisu ludności z 30 czerwca 2018 roku miasto liczyło 15 918 mieszkańców. 

</doc>
<doc id="4653141" url="https://pl.wikipedia.org/wiki?curid=4653141" title="Østerbro">
Østerbro

Østerbro – jedna z 10 oficjalnych dzielnic Kopenhagi w Danii. Znajduje się na północ od centrum miasta, poza starą bramą miejską Østerport, która po przeniesieniu, ok. 1700 r., znajdowała się w pobliżu współczesnej stacji kolejowej, Kopenhaga Østerport. Od samego początku Østerbro było zamożną dzielnicą. Wciąż pozostaje jednym z najbogatszych obszarów w mieście.
Geografia.
Według danych z 2009 dzielnica zajmuje obszar 11.84 km² i zamieszkuje ją 68,769 osób. Graniczy z Nørrebro na zachodzie, Hellerup na północy i Øresund na wschodzie.

</doc>
<doc id="4653144" url="https://pl.wikipedia.org/wiki?curid=4653144" title="KSC Hasselt">
KSC Hasselt

Koninklijke Sporting Club Hasselt w skrócie KSC Hasselt – nieistniejący już belgijski klub piłkarski grający w sezonie 1979/1980 pierwszej lidze belgijskiej, mający siedzibę w mieście Hasselt.
Historia.
Klub został założony w 1908 roku jako "Excelsior FC Hasselt". W 1911 roku po raz pierwszy w swojej historii awansował do drugiej ligi belgijskiej i grał w niej przez trzy kolejne sezony. W 1921 roku ponownie grał w drugiej lidze i tym razem pobyt w niej trwał do zakończenia sezonu 1924/1925. W drugiej lidze Belgii grał również w latach 1931-1933, 1938-1939, 1977-1979 i 1980-1989. W 1979 roku wywalczył swój jedyny w historii awans do pierwszej ligi, w której spędził jeden sezon. W 2001 roku został połączony z "KSK Kermt", tworząc "KS Kermt-Hasselt"
Stadion.
Swoje domowe mecze klub rozgrywał na stadionie o nazwie Stedelijk Sportstadion Hasselt, położonym w mieście Hasselt.

</doc>
<doc id="4653147" url="https://pl.wikipedia.org/wiki?curid=4653147" title="USA Women’s Sevens 2019">
USA Women’s Sevens 2019

USA Women’s Sevens 2019 – siódma edycja wchodzącego w skład World Rugby Women’s Sevens Series turnieju USA Women’s Sevens przeznaczonego dla żeńskich reprezentacji narodowych w rugby 7. Odbyła się w dniach 5–6 października 2019 roku na Infinity Park w Glendale będąc pierwszym turniejem sezonu 2019/2020.
Informacje ogólne.
Rozegrane na Infinity Park zawody były pierwszym turniejem sezonu 2019/2020 World Rugby Women’s Sevens Series i wzięło w nich udział dwanaście reprezentacji – jedenastu stałych uczestników cyklu oraz zaproszona reprezentacja Japonii. Podział na grupy oraz rozkład gier zostały opublikowane przez World Rugby pod koniec sierpnia 2019 roku. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów, a pozostałe cztery zmierzyły się w walce o "Bowl". Składy i charakterystyki zespołów oraz sędziowie zawodów.
Pierwszy dzień z kompletem zwycięstw zakończyły Francja i Nowa Zelandia, niepokonane były także Australia i Kanada. W fazie pucharowej Amerykanki pokonały kolejno Kanadę, Nową Zelandię i Australię wygrywając tym samym – jako trzeci zespół w historii cyklu – dwa turnieje z rzędu. Najlepszą zawodniczką finału została uznana przedstawicielka triumfatorek, Ilona Maher. Najwięcej punktów i przyłożeń zdobyła Australijka Emma Tonegato (45), zaś wyróżnienie "DHL Impact Player" otrzymała jej rodaczka, Charlotte Caslick.
Wejściówka na jeden dzień kosztowała 10/15 USD, zaś dwudniowa 20 USD, bilety dziecięce wyceniono natomiast na 5 USD dziennie.

</doc>
<doc id="4653148" url="https://pl.wikipedia.org/wiki?curid=4653148" title="Chabzdová">
Chabzdová

Chabzdová (1394 m n.p.m.) – szczyt w Wielkiej Fatrze w Karpatach Zachodnich na Słowacji.
Znajduje się w północnym grzbiecie szczytu Šiprúň. Grzbiet ten oddziela Čutkovską dolinę na wschodzie od doliny Bystrego potoku na zachodzie. Kolejno znajdują się w nim: Predny Šiprúň (północny wierzchołek Šiprúňa), Nižné Šiprúnske sedlo, Chabzdová, Vtáčnik, Tlstá hora, Plieška, Suchá hôrka.
Chabzdová ma dwa wierzchołki. Północny ma wysokość 1239 m. Jest całkowicie porośnięta lasem, ale grzbiet biegnący w kierunku przełęczy Nižné Šiprúnske sedlo jest trawiasty – jest na nim hala pasterska Maďarovo. W jej dolnej części na wysokości 1180 m znajduje się rozdroże szlaków turystycznych o nazwie Chabzdová.
Turystyka.
Przez rozdroże Chabzdová, oraz zachodnimi zboczami szczytów Chabzdowej biegnie czerwony szlak turystyczny. Omija w niewielkiej odległości obydwa jej wierzchołki po zachodniej stronie. Do rozdroża Chabzdová dochodzi niebieski szlak z Ľubochňi.

</doc>
<doc id="4653149" url="https://pl.wikipedia.org/wiki?curid=4653149" title="Sophia Taylor Ali">
Sophia Taylor Ali



</doc>
<doc id="4653150" url="https://pl.wikipedia.org/wiki?curid=4653150" title="Sophia Ali">
Sophia Ali

Sophia Taylor Ali (ur. 7 listopada 1995 w San Diego) – amerykańska aktorka pakistańskiego pochodzenia, która wystąpiła m.in. w filmie "Uncharted" i serialu "Chirurdzy".

</doc>
<doc id="4653152" url="https://pl.wikipedia.org/wiki?curid=4653152" title="Grzegorz Macko">
Grzegorz Macko

Grzegorz Macko (ur. 6 września 1992 w Wałbrzychu) – polski samorządowiec i urzędnik, od 2019 wicemarszałek województwa dolnośląskiego.
Życiorys.
Absolwent II Liceum Ogólnokształcącego w Wałbrzychu im. Hugona Kołłątaja. Na Uniwersytecie Ekonomicznym we Wrocławiu ukończył studia na kierunkach ekonomia (licencjat) oraz zarządzanie i inżynieria produkcji (magister inżynier). Działał w Młodzieżowej Radzie Miasta Wałbrzycha, a także w samorządzie i senacie uczelni. Podczas studiów pracował w firmach zajmujących się doradztwem personalnym i zasobami ludzkimi.
W 2010 zaangażował się w działalność polityczną w ramach Prawa i Sprawiedliwości, został jego pełnomocnikiem w Szczawnie-Zdroju. W 2010 bez powodzenia kandydował do szczawieńskiej rady miejskiej. W 2015 został pracownikiem gabinetu sekretarza stanu w Ministerstwie Obrony Narodowej Michała Dworczyka, a także jego biura poselskiego. Od 2017 zatrudniony jako asystent i doradca w Kancelarii Prezesa Rady Ministrów, gdzie odpowiada za współdziałanie z administracją i władzą ustawodawczą. W 2018 uzyskał mandat radnego sejmiku dolnośląskiego, objął w nim funkcję wiceszefa Komisji Współpracy Zagranicznej.
24 października 2019 wybrany na stanowisko wicemarszałka województwa dolnośląskiego, odpowiedzialnego za gospodarkę, środowisko, obszary wiejskie i zasoby naturalne regionu (zastąpił wybranego do parlamentu Marcina Gwoździa).
Życie prywatne.
Syn Mirosława i Danuty. Mieszka w Szczawnie-Zdroju. Przez 12 lat był sędzią piłkarskim w lokalnych rozgrywkach.

</doc>
<doc id="4653153" url="https://pl.wikipedia.org/wiki?curid=4653153" title="Anarchist Federation">
Anarchist Federation

Anarchist Federation (AF lub AFed), pol. Federacja Anarchistyczna – działająca na terenie Wielkiej Brytanii oraz Irlandii federacja grup anarchistycznych o orientacji anarchokomunistycznej. Należy do Międzynarodówki Federacji Anarchistycznych.
Historia.
Anarchist Federation powstała w 1986 jako Anarchistyczna Federacja Komunistyczna (ACF), natomiast w 1999 zmieniła nazwę na aktualną. ACF stanowiło połączenie Anarchist Communist Discussion Group (ACDG; wcześniej jako Libertarian Communist Discussion Group, LCDG) oraz Syndicalist Fight, będącego odłamem Solidarity Federation. LCDG opierało się natomiast na byłych członkach Libertarian Communist Group, której korzenie sięgały lat 70. XX w. w istniejącej wówczas Anarchist Workers Association.

</doc>
<doc id="4653154" url="https://pl.wikipedia.org/wiki?curid=4653154" title="Opolski Festiwal Skoków 2019">
Opolski Festiwal Skoków 2019

XIV Opolski Festiwal Skoków – 14. edycja zawodów lekkoatletycznych, która odbyła się w dniach 22–23 czerwca 2019 roku na Stadionie im. Opolskich Olimpijczyków w Opolu. Zawodnicy brali udział w konkurencji skoku wzwyż.

</doc>
<doc id="4653158" url="https://pl.wikipedia.org/wiki?curid=4653158" title="Greg Abate">
Greg Abate

Greg Abate (ur. 31 maja 1947) – saksofonista jazzowy, flecista, kompozytor i aranżer. Dorastał w Woonsocket na Rhode Island. W piątej klasie zaczął grać na klarnecie. W kwietniu 2016 znalazł się w gronie ośmiu osób zaproszonych do Rhode Island Music Hall of Fame.

</doc>
<doc id="4653162" url="https://pl.wikipedia.org/wiki?curid=4653162" title="Biuro Programu „Niepodległa”">
Biuro Programu „Niepodległa”

Biuro Programu „Niepodległa” – państwowa instytucja kultury powołana 1 lutego 2017 do obsługi Programu Rządowego „Niepodległa”. Organizator wydarzeń oraz koordynator programów dotacyjnych związanych z setną rocznicą odzyskania przez Polskę niepodległości i odbudową polskiej państwowości oraz obchodów Narodowego Święta Niepodległości, w tym kampanii społecznej „Niepodległa do hymnu” oraz Festiwalu Niepodległa na Krakowskim Przedmieściu.
Działalność.
Biuro Programu „Niepodległa” zostało powołane 1 lutego 2017 jako samodzielna instytucja kultury do promocji i komunikacji Programu Rządowego „Niepodległa” na lata 2017–2022, którego celem jest „wzmocnienie poczucia wspólnoty obywatelskiej Polaków”. Dyrektorem instytucji jest Wojciech Kirejczyk. Do Rady Biura – organu doradczego instytucji – należą: Paulina Florjanowicz (dyrektor Departamentu Dziedzictwa Kulturowego w Ministerstwie Kultury i Dziedzictwa Narodowego), Łukasz Gaweł (zastępca dyrektora Muzeum Narodowego w Krakowie), Wojciech Roszkowski (Szkoła Główna Handlowa, Instytut Studiów Politycznych Polskiej Akademii Nauk), Piotr Tarnowski (dyrektor Muzeum Stutthof w Sztutowie) i Rafał Wiśniewski (dyrektor Narodowego Centrum Kultury).
Logo „Niepodległa”.
Logo „Niepodległa”, którym dysponuje Biuro, to element identyfikacji graficznej obchodów stulecia odzyskania przez Polskę niepodległości. Jego sygnet został stworzony na podstawie rękopisów Józefa Piłsudskiego z których wybrane zostały słowa „niepodległa” i „niepodległość”, a następnie cyfrowo obrobione i połączone w znak słowno-graficzny. Logo pojawia się w materiałach promocyjnych wydarzeń i projektów nawiązujących do setnej rocznicy odzyskania niepodległości; wykorzystywane jest przez samorządy, instytucje kultury, szkoły, związki sportowe i stowarzyszenia, a także przez spółki skarbu państwa. Przykładami zastosowania logo są np. okleiny lokomotyw Polskich Kolei Państwowych i PKP Intercity i ekspozycja na ubiorze polskich sportowców. Od maja 2017 do września 2018 logo wykorzystano w ponad 5 tys. projektów.
Programy dotacyjne.
Biuro jest operatorem dwóch programów dotacyjnych Ministerstwa Kultury i Dziedzictwa Narodowego: „Niepodległa” oraz „Koalicje dla Niepodległej”, skierowanych do samorządowych instytucji kultury oraz organizacji pozarządowych. W 2018 przyznano łącznie 10 mln zł na dotacje.
Obchody stulecia odzyskania przez Polskę niepodległości.
W 2018 Biuro zdigitalizowało i publicznie udostępniło historyczną czcionkę Brygada 1918, która została stworzona w 1928, na dziesiątą rocznicę odzyskania niepodległości. Instytucja przygotowała także główny koncert na stulecie: Koncert dla Niepodległej, który odbył się 10 listopada 2018 na Stadionie Narodowym w Warszawie oraz był transmitowany po raz pierwszy w historii polskiej telewizji na pięciu antenach. Wśród wykonawców znaleźli się m.in. Kamil Bednarek, Maryla Rodowicz, Krystyna Prońko, Ewa Farna i Muniek Staszczyk. Wydarzenie zgromadziło na stadionie 40 tys. widzów i 7 mln odbiorców przed telewizorami. Z kolei w ramach kampanii społecznej „Niepodległa do hymnu”, 11 listopada 2018 zaśpiewano w samo południe Hymn Polski w ponad tysiącu lokalizacji w Polsce i za granicą. Tego samego dnia Biuro zorganizowało także Festiwal Niepodległa na Krakowskim Przedmieściu, który obejmował parady i pokazy oraz trzy sceny na dziedzińcach Uniwersytetu Warszawskiego, Ministerstwa Kultury i Dziedzictwa Narodowego i Akademii Sztuk Pięknych w Warszawie. W wydarzeniu wzięło udział 300 tys. osób. 

</doc>
