<doc id="4659676" url="https://pl.wikipedia.org/wiki?curid=4659676" title="Kolegium Międzyobszarowych Indywidualnych Studiów Humanistyczno-Społecznych KUL">
Kolegium Międzyobszarowych Indywidualnych Studiów Humanistyczno-Społecznych KUL

Kolegium Międzyobszarowych Indywidualnych Studiów Humanistyczno-Społecznych (Międzyobszarowe Indywidualne Studia Humanistyczno-Społeczne) międzywydziałowa jednostka dydaktyczna funkcjonująca na KULu powołana 1 XII 2000 r. uchwałą Senatu KUL na wniosek rektora ks. A. Szostka i podległa rektorowi. Do 12 IV 2012 r. Kolegium funkcjonowało pod nazwą Kolegium Międzywydziałowych Indywidualnych Studiów Humanistycznych. Od 1 października 2019 r. Kolegium jest włączone do Wydziału Filozofii KUL.
Dyrektorami Kolegium byli: Mirosława Hanusiewicz-Lavallee (1 XII 2000 - 30 IX 2006), Piotr Gutowski (1 X 2006 - 30 VIII 2012), Agnieszka Dziuba (1 IX 2012 r- 30.06.2020), Anna Głąb ( od 01.07.2020). Funkcję wicedyrektorów pełnili: Piotr Gutowski (1 X 2003 - 30 IX 2006), Agnieszka Dziuba (1 X 2006 - 30 VIII 2012), Przemysław Gut (1 IX 2012 - 7 X 2016).
Pomysłodawcą studiów międzywydziałowych był Jerzy Axer, filolog klasyczny z UW. Dążył on do stworzenia w Polsce takiego rodzaju studiów, które zachowałyby najlepsze cechy tradycyjnego kształcenia uniwersyteckiego, likwidując jednocześnie bariery administracyjne, na jakie napotyka student pragnący równolegle studiować 2 kierunki lub wzbogacić swój plan studiów o przedmioty nie występujące w ofercie interesującego go kierunku. Do realizacji swojego pomysłu J. Axer zaprosił przedstawicieli największych i prestiżowych uniwersytetów, w tym Uniwersytet Jagielloński, Uniwersytet Wrocławski, Uniwersytet Śląski, Uniwersytet im. Adama Mickiewicza w Poznaniu, Uniwersytet Mikołaja Kopernika w Toruniu, Uniwersytet Warszawski oraz Katolicki Uniwersytet Lubelski Jana Pawła II.
Studia w Kolegium MISHuS.
Celem Kolegium jest opieka administracyjna i merytoryczna nad studentami, którzy tworzą swoje indywidualne plany studiów, wybrane z oferty dydaktycznej ponad 20 kierunków sfederowanych w tej jednostce. Wszystkie uaktualniane programy studiów są dostosowane do specyfiki jednostki. Są to minima programowe, uwzględniające tylko przedmioty realizujące efekty kształcenia danego kierunku. Student, kształtując swój indywidualny plany, winien zadeklarować co najmniej 1 kierunek studiów i realizować jego minimum programowe. Ma również obowiązek dołączyć do niego przedmioty z innych kierunków, z koniecznością uwzględnienia w swoim plany reprezentacji co najmniej 3 metodologii z 2 obszarów. Powyższe zasady dają ogromne możliwości osobistego projektowania swojej ścieżki edukacyjnej. Walorem studiowania jest indywidualna opieka tutora, który czuwa nad rozwojem edukacyjnym studenta, aprobuje skonstruowany przez niego plany studiów, niekiedy pomaga w jego budowie. Student pod kierunkiem opiekuna naukowego corocznie pisze pracę (praca roczna), która ma odzwierciedlać zainteresowania naukowe studenta oraz jego rozwój naukowy. Tutorzy rekrutują się z grona najwybitniejszych pracowników Uczelni. Zasady studiowania w jednostce są zatwierdzone uchwałą Senatu KUL.
Studenci MISHuS poszukują różnorodnych, niekonwencjonalnych ścieżek rozwoju, które naturalnie wykraczają poza obszar jednego kierunku studiów. W odpowiedzi na indywidualne preferencje Kolegium MISHuS oferuje możliwość studiowania na pięciu wydziałach jednocześnie (Filozofii, Teologii, Nauk Humanistycznych, Nauk Społecznych oraz Prawa, Prawa kanonicznego i Administracji).
Student MISHuS uzyskuje dyplom licencjacki bądź magisterski na następujących kierunkach:
Studenci Kolegium aktywnie działają w Kole Naukowym Studentów MISHuS, organizując konferencje naukowe, fora interdyscyplinarne, wydając czasopismo „Inter Artes”. Do 2014 r. publikowali kwartalnik „Myszliciel”. Wielu z nich otrzymuje prestiżowe stypendia Ministra Nauki i Szkolnictwa Wyższego, Prezydenta Miasta Lublina i inne wyróżnienia oraz nagrody.

</doc>
<doc id="4659679" url="https://pl.wikipedia.org/wiki?curid=4659679" title="Syrena (samochód)">
Syrena (samochód)



</doc>
<doc id="4659683" url="https://pl.wikipedia.org/wiki?curid=4659683" title="Masztalery (rejon mostowski)">
Masztalery (rejon mostowski)

Masztalery, Masztalerze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Łunna.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś leżała w Polsce, w województwie białostockim, w powiecie grodzieńskim, w gminie Łunna.
Według Powszechnego Spisu Ludności z 1921 roku zamieszkiwało tu 246 osób, wszystkie były wyznania rzymskokatolickiego i zadeklarowały polską przynależność narodową. Było tu 48 budynków mieszkalnych.
Miejscowość należała do parafii prawosławnej i rzymskokatolickiej w Łunnej. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Łunnej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4659687" url="https://pl.wikipedia.org/wiki?curid=4659687" title="WSM Syrena">
WSM Syrena



</doc>
<doc id="4659688" url="https://pl.wikipedia.org/wiki?curid=4659688" title="Syrena R-20">
Syrena R-20



</doc>
<doc id="4659711" url="https://pl.wikipedia.org/wiki?curid=4659711" title="Wacław Paleta">
Wacław Paleta

Wacław Paleta (ur. 16 stycznia 1939 w Krakowie, zm. 19 czerwca 2009 tamże) – polski koszykarz, występujący na pozycji rozgrywającego, multimedalista mistrzostw Polski, po zakończeniu kariery zawodniczej działacz klubowy.
Życiorys.
Jako nastolatek trenował też lekkoatletykę, a konkretnie skok w dal. W 1957 zdobył mistrzostwo Krakowa, w tej dyscyplinie.
Absolwent Akademii Górniczo-Hutniczej im. Stanisława Staszica w Krakowie. W przeszłości jako inżynier metalurg pracował w Hucie im. Sendzimira. 
Do 1987 pełnił funkcję kierownika żeńskiej drużyny Hutnika Kraków. 
Drugie małżeństwo zawarł z byłą koszykarką Wisły – Lucyną Kresa–Pozorską. 

</doc>
<doc id="4659740" url="https://pl.wikipedia.org/wiki?curid=4659740" title="Serafino Cimino">
Serafino Cimino

Serafino Cimino (właściwie Antonio Cimino; ur. 3 października 1873 w Capri, zm. 4 maja 1928 na Atlantyku) – włoski duchowny katolicki, arcybiskup, nuncjusz apostolski w Peru, generał franciszkanów w latach 1915–1921.
Życiorys.
Urodził się 3 października 1873 na Capri, w rodzinie rybaków. Do Zakonu Braci Mniejszych (franciszkanów) wstąpił w Vico Equense, przyjmując imię zakonne Serafin. Po studiach filozoficzno-teologicznych został wyświęcony na kapłana w 1898 roku. Przez pewien czas posługiwał wśród emigrantów włoskich w Nowym Jorku. W latach 1915–1921 był generałem zakonu, pełniąc jednocześnie w latach 1914–1918 urząd kustosza Ziemi Świętej. Jako generał odbył wizyty w wielu prowincjach swojego zakonu, odwiedzając: Włochy, Imperium Osmańskie, Francję, Hiszpanię, Anglię, Austrię, Stany Zjednoczone, Kanadę, Boliwię, Chile i Argentynę. 18 grudnia 1924 papież Pius XI mianował go delegatem apostolskim w Meksyku i arcybiskupem tytularnym Cyrrhus. Sakry biskupiej udzielił mu 11 stycznia 1925 kard. Gaetano de Lai. 13 kwietnia 1926 abp Cimino został mianowany nuncjuszem apostolskim w Peru. Abp Cimino zmarł podczas podróży statkiem „Orazio” przez Atlantyk 4 maja 1928 roku. Pochowany pod głównym ołtarzem w Kościele św. Szczepana w Capri.

</doc>
<doc id="4659747" url="https://pl.wikipedia.org/wiki?curid=4659747" title="Matanazja">
Matanazja

Matanazja – świadome uśmiercanie osoby chorej, które bywa niesłusznie utożsamiane z eutanazją, polegające na pozbawieniu życia osoby tego nie pragnącej, bądź się temu sprzeciwiającej. Może być w tym kontekście porównywane do zabójstwa.
Według profesora Alfreda Rachalskiego (twórcy pojęcia) matanazja jest przeciwieństwem eutanazji (działania, w którym zarówno dawca – sprawca, tanast, jak i biorca – doznawca, tanant, pragną uśmiercenia) i autoeutanazji (gdy dawcą i biorcą jest ta sama osoba) i charakteryzuje się tym, że dawca ocenia ją dodatnio, a biorca – ujemnie. 

</doc>
<doc id="4659749" url="https://pl.wikipedia.org/wiki?curid=4659749" title="Stanisław Adamczyk">
Stanisław Adamczyk



</doc>
<doc id="4659755" url="https://pl.wikipedia.org/wiki?curid=4659755" title="I Państwowe Liceum i Gimnazjum im. Marszałka Józefa Piłsudskiego w Stryju">
I Państwowe Liceum i Gimnazjum im. Marszałka Józefa Piłsudskiego w Stryju

I Państwowe Liceum i Gimnazjum im. Marszałka Józefa Piłsudskiego w Stryju – polska szkoła z siedzibą w Stryju w okresie II Rzeczypospolitej, od 1938 o statusie gimnazjum i liceum ogólnokształcącego.
Historia.
W okresie zaboru austriackiego została założona szkoła realna w 1873. W 1880 została przekształcona w gimnazjum.
Dla ubogich gimnazjalistów w Stryju działały bursy: ruska bursa (od 1896) oraz założona przez dyrektora Karola Petelenza Bursa Polska im. Adama Mickiewicza przy ulicy Kraszewskiego (od 1902).
W 1908 z C. K. I Gimnazjum została wydzielona filia, która w 1921 została przekształcona w samoistne II Państwowe Gimnazjum (później pod patronatem Prezydenta Rzeczypospolitej Ignacego Mościckiego).
Po odzyskaniu przez Polskę niepodległości władze II Rzeczypospolitej utworzyły I Państwowe Gimnazjum w Stryju. W 1926 w gimnazjum w typie klasycznym prowadzono osiem klas w 24 oddziałach, w których uczyło się 1021 uczniów płci męskiej oraz 45 płci żeńskiej. W tym czasie było 15 oddziałów polskich, uczących się w budynku głównym szkoły, oraz 13 oddziałów utrakwistycznych, uczących się w budynku najętym od Towarzystwa Bursy Ruskiej. Oby budynki były połączone telefonicznie, pierwszy był położony przy ul. Tadeusza Kościuszki (od 1935 ul. Józefa Piłsudskiego 6) był jednopiętrowy, a drugi przy ul. Kraszewskiego był dwupiętrowy. W połowie lat 30. drugi budynek mieścił się przy ul. Andrzeja Potockiego 2 (własność Ettingera, u zbiegu z ulicą Juliusza Słowackiego), a ponadto prowadzono zajęcia w trzecim budynku, przy ul. Juliusza Słowackiego 3 (u p. Czuplakiewiczowej). Od roku szkolnego 1935/1936 oddziały klas VI–VIII nadal były prowadzone w typie klasycznym, zaś zmianie uległ ustrój klasy I–III, których oddziały były prowadzone w języku polskim oraz utrakwistycznie w języku ruskim.
Zarządzeniem Ministra Wyznań Religijnych i Oświecenia Publicznego Wojciecha Świętosławskiego z 23 lutego 1937 „I Państwowe Gimnazjum im. Marszałka Józefa Piłsudskiego w Stryju” zostało przekształcone w „I Państwowe Liceum i Gimnazjum im. Marszałka Józefa Piłsudskiego w Stryju” (państwową szkołę średnią ogólnokształcącą, złożoną z czteroletniego gimnazjum i dwuletniego liceum), a po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie humanistycznym w dwóch oddziałach równoległych.

</doc>
<doc id="4659757" url="https://pl.wikipedia.org/wiki?curid=4659757" title="Edward Surówka">
Edward Surówka

Edward Surówka (ur. 3 marca 1939 - zm. 28 września 2022) – polski koszykarz, multimedalista mistrzostw Polski.
Po zakończeniu kariery zawodniczej był działaczem koszykarskim, sędzią i trenerem.
Był absolwentem Politechniki Krakowskiej, gdzie uzyskał stopień magistra inżyniera mechanika.
Na przełomie lat 70. i 80. pełnił funkcję prezesa Krakowskiego Okręgowego Związku Koszykówki (18 lat). W kolejnych latach pracował w radzie klubu TS Wisła. 
Pracował w Krakowskich Zakładach Farmaceutycznych, piastując funkcję zastępcy dyrektora naczelnego oraz prezesa zakładu Polfa.

</doc>
<doc id="4659759" url="https://pl.wikipedia.org/wiki?curid=4659759" title="Plac Muranowski">
Plac Muranowski



</doc>
<doc id="4659766" url="https://pl.wikipedia.org/wiki?curid=4659766" title="Centrum Cyfrowe">
Centrum Cyfrowe

Fundacja Centrum Cyfrowe – polska organizacja pozarządowa, której celem jest wspieranie otwartości i zaangażowania w świecie nowoczesnych technologii. Założona w 2015 roku organizacja działa w modelu think-and-do tank wspiera otwartość i zaangażowanie w świecie nowoczesnych technologii. Pracuje na rzecz zmiany społecznej i zwiększenia zaangażowania obywatelskiego, wykorzystując narzędzia cyfrowe i modele współpracy oparte na dzieleniu się zasobami i wiedzą.
Fundacja została założona 22 października 2015 roku przez Pawła Ciacka, Szymona Gutkowskiego, Igora Ostrowskiego i Alka Tarkowskiego. Jest bezpośrednią kontynuacją Centrum Cyfrowego Projekt: Polska, założonego w 2010 roku instytutu badawczego .
Misja i cele.
Misją Centrum Cyfrowego jest zmienianie świata na bardziej inkluzywny, współpracujący i otwarty poprzez zmianę tego, jak ludzie się uczą, uczestniczą w kulturze, korzystają z internetu i swoich praw jako użytkowników sieci.
Działania.
Fundacja podejmuje działania rzecznicze, edukacyjne i badawcze. Działania rzecznicze fundacji obejmują reformę prawa autorskiego, przepisy regulujące dostępność informacji i zasobów publicznych i regulację internetu. Działania edukacyjne fundacji dotyczą kwestii związanych ze znajomością prawa autorskiego, otwartych modeli licencjonowania i otwartych modeli tworzenia treści. 
Częścią fundacji jest Pracownia Otwierania Kultury oraz Spółdzielnia Otwartej Edukacji.
Pracownia Otwierania Kultury wspiera publiczną misję instytucji kultury poprzez przybliżanie otwartych cyfrowych zasobów dziedzictwa ich odbiorcom. Służy dzieleniu się wiedzą, budowaniu kompetencji i tworzeniu narzędzi. Gromadzi przedstawicieli instytucji kultury, badaczy społecznych, projektantów, programistów i użytkowników, by wspólnie wypracowali innowacyjne i efektywne sposoby dzielenia się cyfrowymi zasobami kultury.
Centrum Cyfrowe w 2012 roku stworzyło stronę internetową Otwarte Zabytki, czyli crowsourcingowy serwis zbierający i udostępniający informacje o polskich zabytkach.
Co roku fundacja włącza się w obchody Dnia Domeny Publicznej. To święto promujące istnienie domeny publicznej oraz powiększanie się tego zasobu w związku z włączeniem utworów, co do których 1 stycznia danego roku wygasają majątkowe prawa autorskie.
Działania Spółdzielni Otwartej Edukacji (SpołEd) skupiają się na wsparciu otwartej edukacji w polskiej szkole. SpołEd ma na celu budowanie i doskonalenie modelu współpracy przy tworzeniu wysokiej jakości otwartych zasobów edukacyjnych (OZE). Tworzy sieć nauczycieli, którzy cenią sobie wzajemną pomoc, współdziałanie z uczniami, innymi szkołami, ze specjalistami z różnych dziedzin.
W fundacji prowadzone są również działania rzecznicze. Zespół polityk publicznych pracuje na rzecz wprowadzania rozwiązań prawnych, które wspierają otwarte obiegi treści i danych oraz gwarantują prawa użytkowniczek i użytkowników internetu. W latach 2015–2019 fundacja była zaangażowana – poprzez stowarzyszenie Communia – w europejską reformę prawa autorskiego i debatę legislacyjną nad nową Dyrektywą w sprawie praw autorskich na jednolitym rynku cyfrowym. W tym czasie fundacja wraz z partnerami zainicjowała projekt Copyright for Education, dotyczący dozwolonego użytku dla celów edukacyjnych.
Fundacja jest jedną z czołowych organizacji promujących w Polsce licencje Creative Commons. Do 2018 roku fundacja była partnerem instytucjonalnym amerykańskiej organizacji Creative Commons, prowadząc projekt Creative Commons Polska. Po reformie modelu współpracy w ramach sieci Creative Commons, fundacja została członkiem oddziału Creative Commons Polska. 
Fundacja jest członkiem stowarzyszenia Communia, Koalicji Otwartej Edukacji, Open Education Policy Network, Europeana pro, członkiem obserwatorem European Digital Rights.

</doc>
<doc id="4659779" url="https://pl.wikipedia.org/wiki?curid=4659779" title="Puccinia cnici-oleracei">
Puccinia cnici-oleracei

Puccinia cnici-oleracei Pers. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na różnych gatunkach ostrożni ("Cirsium"), ale także niektórych innych gatunkach roślin z rodziny astrowatych.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy:
Morfologia.
Jest rdzą jednodomową, tzn, że cały cykl rozwojowy odbywa się na jednym żywicielu. Wytwarza tylko jeden rodzaj zarodników – teliospory|.
Występowanie.
"Puccinia cnici-oleracei" jest szeroko rozprzestrzeniony w Ameryce Północnej i Południowej, Europie, Azji. W Polsce jest częsty. 
Opisano występowanie "Puccinia cnici-oleracei" na niektórych gatunkach ostrożni: "Cirsium acaulon", "Cirsium alsophilum", "Cirsium appendiculatum", "Cirsium hypoleucum", ostrożeń błotny ("Cirsium palustre"), ostrożeń dwubarwny ("Cirsium heterophyllum"), ostrożeń lancetowaty ("Cirsium vulgare"), ostrożeń lepki ("Cirsium erisithales"), ostrożeń warzywny ("Cirsium oleraceum"), a także innych gatunkach z rodziny astrowatych: aster alpejski *"Aster alpinus"), aster gawędka, ("Aster amellus"), bylica polna ("Artemisia campestris"), bylica pospolita ("Artemisia vulgaris"), chaber miękkowłosy ("Centaurea mollis"), chaber łąkowy ("Centaurea scabiosa"), krwawnik kichawiec ("Achillea ptarmica"), "krwawnik pospolity" ("Achillea millefolium").

</doc>
<doc id="4659780" url="https://pl.wikipedia.org/wiki?curid=4659780" title="Jerzy Łazor">
Jerzy Łazor

Jerzy Marek Łazor (ur. 17 lutego 1983) – historyk gospodarczy, nauczyciel akademicki, doktor ekonomii, autor kilkudziesięciu publikacji naukowych i popularnonaukowych.
Życiorys.
Absolwent II LO im. Stefana Batorego w Warszawie (2001), Szkoły Głównej Handlowej w Warszawie (2007), Instytutu Historycznego Uniwersytetu Warszawskiego (2011) oraz studiów doktoranckich Kolegium Ekonomiczno-Społecznego SGH (2012). W 2012 uzyskał stopień doktora nad podstawie pracy „Polsko-palestyńskie stosunki gospodarcze w latach 1920–1939” pod kierunkiem Wojciecha Morawskiego. Pracownik Katedry Historii Gospodarczej i Społecznej SGH. W 2015 stypendysta Imré Kertesz Kolleg w Jenie. Zajmuje się historią gospodarczą i społeczną XX wieku, zwłaszcza zaś historią polskich kontaktów z zagranicą, dziejami finansów i migracji.
Członek założyciel Polskiego Towarzystwa Historii Gospodarczej (członek Zarządu w latach 2010–2011, przewodniczący Komisji Rewizyjnej od 2019) i Stowarzyszenia imienia Szymona An-skiego (członek Komisji Rewizyjnej).

</doc>
<doc id="4659782" url="https://pl.wikipedia.org/wiki?curid=4659782" title="Piotr Grabowski (koszykarz)">
Piotr Grabowski (koszykarz)

Piotr Grabowski – polski koszykarz, mistrz Polski z 1968.

</doc>
<doc id="4659785" url="https://pl.wikipedia.org/wiki?curid=4659785" title="Pomnik poległych milicjantów w Czerwonaku">
Pomnik poległych milicjantów w Czerwonaku



</doc>
<doc id="4659789" url="https://pl.wikipedia.org/wiki?curid=4659789" title="Peter Muster">
Peter Muster

Peter Muster (ur. 28 maja 1952) – szwajcarski lekkoatleta, sprinter, medalista mistrzostw Europy z 1978.
Specjalizował się w biegu na 200 metrów. Wystąpił w nim na mistrzostwach Europy w 1974 w Rzymie, ale odpadł w półfinale. Odpadł w ćwierćfinale tej konkurencji na igrzyskach olimpijskich w 1976 w Montrealu.
Zdobył brązowy medal w biegu na 200 metrów (przegrał z Pietro Menneą z Włoch oraz z Olafem Prenzlerem z Niemieckiej Republiki Demokratycznej) oraz zajął 7. miejsce w sztafecie 4 × 100 metrów na mistrzostwach Europy w 1978 w Pradze. Na kolejnych mistrzostwach Europy w 1982 w Atenach odpadł w eliminacjach biegu na 200 metrów.
Był mistrzem Szwajcarii w biegu na 200 metrów w latach 1973–1978, 1980 i 1982.
Ustanowił rekord Szwajcarii w biegu na 200 metrów czasem 20,46 s (5 czerwca 1976 w Zofingen) i trzykrotnie poprawiał rekord kraju w sztafecie 4 × 100 metrów do wyniku 39,9 s (5 sierpnia 1978 w Bernie).

</doc>
<doc id="4659792" url="https://pl.wikipedia.org/wiki?curid=4659792" title="Hilum">
Hilum

Hilum (l. mn. hila) – w biologii słowo mające różne znaczenia.

</doc>
<doc id="4659796" url="https://pl.wikipedia.org/wiki?curid=4659796" title="Ferrari 550">
Ferrari 550



</doc>
<doc id="4659798" url="https://pl.wikipedia.org/wiki?curid=4659798" title="Acandí">
Acandí

Acandí – miasto w Kolumbii, w departamencie Chocó.

</doc>
<doc id="4659799" url="https://pl.wikipedia.org/wiki?curid=4659799" title="Polycarp Schmoll">
Polycarp Schmoll

Polycarp Schmoll (ur. 1877, zm. 1958) – niemiecki franciszkanin, wikariusz generalny Zakonu Braci Mniejszych w latach 1944–1945.
Urodził się w 1877 roku. W latach 1927–1936 był prowincjałem w prowincji bawarskiej Zakonu Braci Mniejszych. Podczas drugiej wojny światowej sprawował najwyższą władzę w zakonie po niespodziewanej śmierci generała Leonardo Bello 27 listopada 1944, pełniąc urząd wikariusza generalnego. Z tej okazji wystosował list do zakonu: "Litterae encyclicae in morte Rmi P. Leonardi M. Bello Ministri Generalis", wydany drukiem w 1945.

</doc>
<doc id="4659801" url="https://pl.wikipedia.org/wiki?curid=4659801" title="Uniwersytet Sertoriański w Huesce">
Uniwersytet Sertoriański w Huesce

Uniwersytet Sertoriański w Huesce – dawna hiszpańska uczelnia mieszcząca się w Huesce, w Aragonii.
Uniwersytet Sertoriański w Huesce został założony 12 marca 1354 roku przez Piotra IV Aragońskiego. Uczelnia powstała pomimo tego, że Jakub II Sprawiedliwy przyznał miastu Leridzie wyłączność na prowadzenie podobnej instytucji na terenie Królestwa Aragonii. Za czasów Sertoriusza w Huesce istniała Akademia Łacińska, ale dokument założycielski Piotra IV nie nawiązuje do tradycji nauk klasycznych. Nowa uczelnia z czasem przybrała imię rzymskiego polityka i wodza. Uniwersytet mieścił się w budynku, w którym obecnie znajduje się Museo de Huesca, które zachowało kilka pomieszczeń należących do Pałacu Królów Aragońskich z XII wieku. Uniwersytet został zamknięty w 1845 roku, po liberalnej reformie szkolnictwa Karola III.

</doc>
<doc id="4659802" url="https://pl.wikipedia.org/wiki?curid=4659802" title="Bagadó">
Bagadó

Bagadó – miasto w Kolumbii, w departamencie Chocó.

</doc>
<doc id="4659803" url="https://pl.wikipedia.org/wiki?curid=4659803" title="Cértegui">
Cértegui

Cértegui – miasto w Kolumbii, w departamencie Chocó.

</doc>
<doc id="4659804" url="https://pl.wikipedia.org/wiki?curid=4659804" title="Condoto">
Condoto

Condoto – miasto w Kolumbii, w departamencie Chocó.

</doc>
<doc id="4659805" url="https://pl.wikipedia.org/wiki?curid=4659805" title="Kazimierz Lenczowski">
Kazimierz Lenczowski

Kazimierz Lenczowski (ur. 4 marca 1948) – polski koszykarz, wychowanek Wisły Kraków, multimedalista mistrzostw Polski, po zakończeniu kariery zawodniczej działacz klubowy.
Jego żoną jest była koszykarka Wisły Kraków – Wanda Czuwaj.
Z wykształcenia jest magistrem inżynierem elektroniki.

</doc>
<doc id="4659808" url="https://pl.wikipedia.org/wiki?curid=4659808" title="El Carmen de Atrato">
El Carmen de Atrato

El Carmen de Atrato – miasto w Kolumbii, w departamencie Chocó.

</doc>
<doc id="4659809" url="https://pl.wikipedia.org/wiki?curid=4659809" title="Istmina">
Istmina

Istmina – miasto w Kolumbii, w departamencie Chocó.

</doc>
<doc id="4659810" url="https://pl.wikipedia.org/wiki?curid=4659810" title="Ferrari Enzo">
Ferrari Enzo



</doc>
<doc id="4659813" url="https://pl.wikipedia.org/wiki?curid=4659813" title="Juradó">
Juradó

Juradó – miasto w Kolumbii, w departamencie Chocó.

</doc>
<doc id="4659817" url="https://pl.wikipedia.org/wiki?curid=4659817" title="Lloró">
Lloró

Lloró – miasto w Kolumbii, w departamencie Chocó.

</doc>
<doc id="4659819" url="https://pl.wikipedia.org/wiki?curid=4659819" title="Oskomian">
Oskomian

Oskomian, aweroa ("Averrhoa" L.) – rodzaj roślin z rodziny szczawikowatych ("Oxalidaceae"). Obejmuje dwa gatunki, czasem rozbijane na cztery lub pięć. Oba gatunki, zarówno oskomian pospolity, znany też pod nazwą karambola, jak i oskomian bilimbi, zwany bilimbi, zostały rozpowszechnione w strefie tropikalnej jako drzewa owocowe już w czasach przedkolonialnych. Z tego powodu niejasne jest ich pochodzenie. Jako ich ojczyznę wskazuje się południowo-wschodnią Azję, w szczególności Malezję, albo wschodnią Brazylię.
Oba gatunki uprawiane są jako rośliny owocowe. Przy czym bilimbi na mniejszą skalę, głównie w południowej Azji i Ameryce Południowej. Ma owoce kwaśne, raczej nietrwałe. Zwykle spożywane są one kiszone, czasem kandyzowane, stosowane jako dodatek do potraw i przypraw. Karambola jest szerzej rozpowszechniona, jej owoce są trwałe, słodko-cierpkie. Poza jadalnymi owocami, sok obu gatunków używany jest wszechstronnie w gospodarstwach domowych, a różne części roślin wykorzystywane są także w medycynie. 
Naukowa nazwa rodzaju pochodzi od mauretańskiego lekarza, filozofa i przyrodnika – Awerroesa (ok. 1126–1198).

</doc>
<doc id="4659820" url="https://pl.wikipedia.org/wiki?curid=4659820" title="Ferrari 360">
Ferrari 360



</doc>
<doc id="4659821" url="https://pl.wikipedia.org/wiki?curid=4659821" title="Aweroa">
Aweroa



</doc>
<doc id="4659822" url="https://pl.wikipedia.org/wiki?curid=4659822" title="Averrhoa">
Averrhoa



</doc>
<doc id="4659823" url="https://pl.wikipedia.org/wiki?curid=4659823" title="Nóvita">
Nóvita

Nóvita – miasto w Kolumbii, w departamencie Chocó.

</doc>
<doc id="4659825" url="https://pl.wikipedia.org/wiki?curid=4659825" title="Averrhoa bilimbi">
Averrhoa bilimbi



</doc>
<doc id="4659829" url="https://pl.wikipedia.org/wiki?curid=4659829" title="Nuquí">
Nuquí

Nuquí – miasto w Kolumbii, w departamencie Chocó.

</doc>
<doc id="4659831" url="https://pl.wikipedia.org/wiki?curid=4659831" title="Riosucio (Kolumbia)">
Riosucio (Kolumbia)

Riosucio – miasto w Kolumbii, w departamencie Chocó.

</doc>
<doc id="4659834" url="https://pl.wikipedia.org/wiki?curid=4659834" title="San José del Palmar">
San José del Palmar

San José del Palmar – miasto w Kolumbii, w departamencie Chocó.

</doc>
<doc id="4659835" url="https://pl.wikipedia.org/wiki?curid=4659835" title="Sipí">
Sipí

Sipí – miasto w Kolumbii, w departamencie Chocó.

</doc>
<doc id="4659837" url="https://pl.wikipedia.org/wiki?curid=4659837" title="Stosunki polsko-ukraińskie">
Stosunki polsko-ukraińskie

Stosunki polsko-ukraińskie – relacje między państwem polskim a państwem ukraińskim, uwzględniając także relacje między społeczeństwami obu krajów, od ukształtowania się obu państwowości.
Historia.
Trudno ustalić historyczne początki stosunków polsko-ukraińskich. W Rzeczypospolitej Obojga Narodów Rusini stanowili dużą część społeczeństwa.
W okresie, gdy Polska znajdowała się pod zaborami zaczął się rozwijać ukraiński ruch narodowy, nierzadko antagonistycznie nastawiony do Polaków.
W listopadzie 1918, po ogłoszeniu odrodzenia państwa polskiego, wybuchła wojna polsko-ukraińska, w której przeciwnikiem Polski była głównie Zachodnioukraińska Republika Ludowa, a po zjednoczeniu Ukraińska Republika Ludowa.
Okres międzywojenny.
W latach 1918–1920 Ukraińcy podjęli wysiłek utworzenia własnego państwa. Elementem tych starań była w 1920 r. wyprawa kijowska, w której wzięły wraz z Ukraińcami udział wojska niepodległego państwa polskiego. Porażka wyprawy przekreśliła możliwość utworzenia państwowości ukraińskiej. Polska zawarła traktat ryski (formalnie sygnowany również przez radziecką Ukrainę), krytykowany przez wielu Ukraińców.
W II Rzeczypospolitej 5 milionów obywateli utożsamiało się z narodowością ukraińską. Relacje między tą mniejszością a Polakami naznaczone były licznymi napięciami (zob. Akcja polonizacyjno-rewindykacyjna 1938 roku, Akcja rewindykacji cerkwi prawosławnych w II Rzeczypospolitej). Państwo polskie nie miało możliwości utrzymywać bezpośrednich stosunków z Ukraińską Socjalistyczną Republiką Radziecką, gdyż ta była częścią ZSRR i musiała realizować politykę zagraniczną kierownictwa sowieckiego.
Do 1925 r. działał we Lwowie Tajny Uniwersytet Ukraiński.
Działał kościół greckokatolicki. Na Wołyniu kompromisową politykę prowadził dwukrotny wojewoda Henryk Józewski.
Organizacja Ukraińskich Nacjonalistów walczyła m.in. z Polską stosując terror. Aktywiści byli więzieni m.in. w Berezie Kartuskiej. Ukraińskim politykiem i ideologiem nacjonalizmu ukraińskiego był Dmytro Doncow.
W latach 1925–1939 działała partia Ukraińskie Zjednoczenie Narodowo-Demokratyczne.
Za Wielki głód na Ukrainie współodpowiedzialny był pochodzący z Podlasia Stanisław Kosior, a wśród ofiar głodu byli Polacy. Polscy dyplomaci wiedzieli o głodzie, reakcja Polski była ograniczona.
W USRR powołano Polski Rejon Narodowy im. Juliana Marchlewskiego, zlikwidowany w 1935. Podczas operacji polskiej NKWD (1937–1938) zginęło i zostało wysiedlonych wielu Polaków z Ukrainy.
Okres II wojny światowej.
II wojna światowa była okresem nowego kształtu stosunków polsko-ukraińskich. Część społeczeństwa ukraińskiego na polskim obszarze państwowym stanęła po stronie okupanta niemieckiego. Po walkach między frakcjami OUN banderowcy przejęli i rozbudowali Ukraińską Powstańczą Armię. Nad relacjami Ukraińców i Polaków w tym czasie zaciążyły wydarzenia rzezi wołyńskiej i czystki etnicznej w Małopolsce Wschodniej. Zbrodnie na Polakach i Ukraińcach popełniła Służba Bezpieczeństwa OUN. Rewanż AK obejmował akcję przeciwko ukraińskiej policji i kilka zbrodni (Zbrodnia w Chlebowicach Świrskich, Zbrodnia w Szołomyi).
Akcja „Burza” na Wołyniu spowodowała także walki z UPA.
3 marca 1945 oddział Bissa popełnił zbrodnię w Pawłokomie.
Lata 1945–1991.
Po zakończeniu okupacji niemieckiej Polska znalazła się w strefie wpływów sowieckich, zaś granica z ZSRR (w tym terenów Ukraińskiej Socjalistycznej Republiki Radzieckiej) została przesunięta na zachód 9 września 1944 Polski Komitet Wyzwolenia Narodowego i władze USRR – realizując wytyczne najwyższego kierownictwa radzieckiego – podpisały układ w sprawie wzajemnych przesiedleń ludności (polskiej do Polski i ukraińskiej na Ukrainę). Na terenach przejętych przez USRR pozostało też mienie ruchome o ogromnej wartości dla polskiego dziedzictwa narodowego. W wyniku polsko-ukraińskich rozmów zwrócono Polsce część zbiorów Ossolineum, Panoramę Racławicką, jak również trzy lwowskie pomniki; pierwszy sekretarz KP Ukrainy Nikita Chruszczow unikał przekazywania stronie polskiej obiektów istotnych również z punktu widzenia kultury ukraińskiej.
Po II wojnie światowej próby dialogu polsko-ukraińskiego podejmowały środowiska emigracyjne. 28 listopada 1979 w Londynie przedstawiciele emigracyjnych władz Ukraińskiej Republiki Ludowej prezydent Mykoła Liwycki, premier Teofil Łeontij i minister spraw zagranicznych Jarosław Rudnycki i polskich prezydent Edward Raczyński, premier Kazimierz Sabbat i wiceminister Tadeusz Lasko podpisali wspólną deklarację.
Okres od 1991 r..
Współpraca polityczna.
Przełom lat 80. i 90. przyniósł zakończenie sowieckiej dominacji w Europie Środkowo-Wschodniej, transformację polityczną i gospodarczą w Polsce oraz procesy niepodległościowe na Ukrainie. 2 grudnia 1991 roku Polska uznała powstałe w wyniku rozpadu ZSRR państwo ukraińskie. 2 stycznia 1992 nawiązane zostały stosunki między oboma państwami. 18 maja 1992 zawarto umowę o dobrosąsiedztwie, przyjaźni i współpracy.
Do zinstytucjonalizowanych form kontaktów politycznych należą m.in.: Komitet Konsultacyjny przy prezydentach obu państw, Polsko-Ukraińskie Zgromadzenie Parlamentarne, komisje i rady międzyrządowe (w tym Międzyrządowa Komisja Współpracy Gospodarczej, Międzyrządowa Rada Koordynacyjna ds. Współpracy Międzyregionalnej).
Polska popierała demokratyczne i proeuropejskie dążenia społeczeństwa ukraińskiego w trakcie pomarańczowej rewolucji (2004) i rewolucji godności (2013–2014). W kontekście wstąpienia Polski do NATO i Unii Europejskiej Rzeczpospolita stała się rzecznikiem integracji Ukrainy z UE współinicjując program Partnerstwa Wschodniego. Od 2020 roku Polska i Ukrainą wspólnie z Litwą współpracują w ramach nowego formatu współpracy politycznej – Trójkąta Lubelskiego.
Podczas wojny rosyjsko-ukraińskiej w 2022 roku (kiedy to Polska opowiedziała się po stronie Ukrainy, unikając jednak bezpośredniego zaangażowania militarnego) w Polsce zanotowano napływ uchodźców. 23 lutego 2022 (dzień przed rozpoczęciem inwazji) Sejm w przyjętej przez aklamację uchwale poparł suwerenność i integralność terytorialną Ukrainy. Polska udzieliła Ukrainie pomocy w formie dostaw uzbrojenia, finansowej i humanitarnej. W marcu 2022 roku premier Polski Mateusz Morawiecki, premier Czech Petrem Fialą i premier Słowenii Janezem Janšą złożyli wizytę na Ukrainie jako pierwsi przywódcy zagraniczni od wybuchu wojny.
1 czerwca 2022 po raz pierwszy w historii stosunków polsko-ukraińskich odbyło się spotkanie w formacie konsultacji międzyrządowych pod przewodnictwem premierów obu krajów z udziałem prezydenta Ukrainy Wołodymyra Zełenskiego. Podpisano bądź przyjęto szereg dokumentów międzyresortowych, wśród nich:
Współpraca gospodarcza.
Ze względu na członkostwo Polski w Unii Europejskiej relacje gospodarcze pomiędzy Polską i Ukrainą regulowane są częściowo przez umowy zawarte pomiędzy UE a Ukrainą.
Wartość polskiego eksportu na Ukrainę wyniosła 6,3 mld EUR, natomiast wartość importu z Ukrainy wyniosła 4,3 mld EUR (2021 rok). Ukraina była 14. partnerem Polski w eksporcie towarowym i 21. w imporcie, zaś dla Ukrainy Polska była drugim najważniejszym partnerem eksportowym i czwartym najważniejszym partnerem pod względem importu towarowego (2020 rok). W 2021 roku Ukraina była odbiorcą 20% polskiego eksportu nawozów oraz dostawcą 36% importu rud metali, 23% importu tłuszczów pochodzenia zwierzęcego oraz 12% importu drewna i artykułów z drewna.
Współpraca rozwojowa.
Od 2005 roku Ukraina znajduje się wśród krajów priorytetowych programu polskiej pomocy rozwojowej. Polska wspiera procesy reform (decentralizacji, edukacji i szkolnictwa zawodowego, finansów publicznych i walki z korupcją, systemów zarządzania kryzysowego) oraz prowadzi działania na rzecz profesjonalizacji kadry urzędniczej. Polska pomoc dociera także do osób poszkodowanych w wyniku działań zbrojnych oraz obejmuje stypendia.
Współpraca naukowa i kulturalna.
Podstawą współpracy dwustronne w sferze nauki i kultury jest umowa między Rządem Rzeczypospolitej Polskiej a Rządem Ukrainy o współpracy w dziedzinie kultury, nauki i oświaty z 1997 roku. Kwestie uznawalności wykształcenia reguluje umowa z 2005 roku. Wśród programów stypendialnych dedykowanych naukowcom i studentom z Ukrainy są: Program Stypendialny im. Stefana Banacha, Program Stypendialny Rządu RP dla Młodych Naukowców, Program Stypendialny im. Lane’a Kirklanda.
W ramach programu polskiego Ministerstwa Kultury i Dziedzictwa Narodowego „Ochrona dziedzictwa kulturowego za granicą” podejmowane są także działania z zakresu ochrony zabytków i dziedzictwa historycznego.
Współpraca wojskowa.
Podstawą polsko-ukraińskiej współpracy wojskowej jest podpisana 2 grudnia 2016 roku umowa ogólna między Rzecząpospolitą Polską a Ukrainą w sprawie wzajemnej
współpracy w dziedzinie obronności, która zastąpiła Porozumienie o współpracy w dziedzinie wojskowej z 3 lutego 1993 r. Na podstawie nowej umowy zostały ustanowione dwadzieścia cztery obszary współpracy wojskowej, realizowanej w różnych formach. Polsko-ukraińska współpraca wojskowa obejmuje m.in. cyklicznie spotkania szefów obrony i wspólne ćwiczenia (m.in. ćwiczenia dowódczo-sztabowe CPX).
Po agresji Rosji w 2022 roku Polska przekazała Siłom Zbrojnym Ukrainy m.in. 18 sztuk armatohaubic AHS Krab znajdujących zasobach Wojska Polskiego oraz czołgi T-72. Według danych z maja 2022 Polska była drugim dostarczycielem sprzętu wojskowego dla Ukrainy. Wartość polskich dostaw wyniosła 1,6 mld USD. W sierpniu 2022 roku wartość polskiej pomocy wojskowej przekroczyła 7 mld zł.
Polityka historyczna.
Jedną ze spornych płaszczyzn w relacjach dwustronnych jest polityka historyczna, w szczególności ocena rzezi wołyńskiej i działalności UPA.
W czerwcu 2005 roku z udziałem prezydentów obu państw roku uroczyście otwarto Cmentarz Orląt Lwowskich, zaś dwa lata później prezydenci we wspólnym oświadczeniu potępili Akcja „Wisła”.
Wołodymyr Wjatrowycz był prezesem Ukraińskiego Instytutu Pamięci Narodowej w latach 2014–2019, uznany przez Pera Andersa Rudlinga i Grzegorza Motykę za jednego z czołowych realizatorów ukraińskiej polityki historycznej i apologetę OUN i UPA. Ukraina blokowała poszukiwania polskich ofiar, co miało związek z rozbiórką pomnika UPA w Hruszowicach, gdzie polski IPN nie znalazł ciał. W październiku 2019 Ukraina wydała zezwolenia na ekshumacje.
W lipcu 2016 roku przebywający w Polsce w związku ze szczytem NATO w Warszawie prezydent Ukrainy Petro Poroszenko złożył kwiaty i zapalił znicze przed stołecznym Pomnikiem Rzezi Wołyńskiej.
Związek Harcerstwa Polskiego oraz ukraińska organizacja harcerska Płast zainicjowały akcję Płomień Braterstwa, której celem jest upamiętnienie wspólnej walki Polaków i Ukraińców w wojnie polsko-bolszewickiej.
Mniejszości narodowe i migracja ukraińska w Polsce.
Według ostatniego przeprowadzonego spisu powszechnego, w 2001 roku na Ukrainie mieszkało 147,9 tysiąca osób deklarujących polską narodowość. Najwięcej ukraińskich Polaków mieszka w obwodzie żytomierskim. Natomiast według polskiego spisu z 2011 roku ukraińska mniejszość narodowa w Polsce liczyła 51 tysięcy osób. Odrębną grupą, od mniejszości narodowej grupą ludności ukraińskiej w Polsce są migranci (według GUS w 2019 roku liczba cudzoziemców z Ukrainy wynosiła 1 351 418) oraz uchodźcy wojenni, którzy przybyli do Polski po inwazji Rosji.

</doc>
<doc id="4659838" url="https://pl.wikipedia.org/wiki?curid=4659838" title="II Państwowe Liceum i Gimnazjum im. Prezydenta Rzeczypospolitej Ignacego Mościckiego w Stryju">
II Państwowe Liceum i Gimnazjum im. Prezydenta Rzeczypospolitej Ignacego Mościckiego w Stryju

II Państwowe Liceum i Gimnazjum im. Prezydenta Rzeczypospolitej Ignacego Mościckiego w Stryju – polska szkoła z siedzibą w Stryju w okresie II Rzeczypospolitej, od 1938 o statusie gimnazjum i liceum ogólnokształcącego.
Historia.
W okresie zaboru austriackiego gimnazjum zostało założone w 1908 z filii C. K. I Gimnazjum w Stryju, wydzielonej w 1908.
Dla ubogich gimnazjalistów w Stryju działały bursy: ruska bursa (od 1896) oraz założona przez dyrektora Karola Petelenza Bursa Polska im. Adama Mickiewicza przy ulicy Kraszewskiego (od 1902).
Po odzyskaniu przez Polskę niepodległości władze II Rzeczypospolitej z filii utworzyły samoistne II Państwowe Gimnazjum w Stryju. W 1926 w gimnazjum w typie matematyczno-przyqrodniczym prowadzono osiem klas w 10 oddziałach, w których uczyło się 360 uczniów płci męskiej oraz 2 płci żeńskiej.
Gimnazjum było ulokowane w kamienicy p. Ettingera przy ulicy Andrzeja Potockiego 22 (u zbiegu z ulicą Juliusza Słowackiego). Ponadto, zajęcia gimnastyczne były prowadzone w domu przy ul. Juliusza Słowackiego 3 (u p. Czuplakiewiczowej) oraz przy ulicy 3 Maja (dom Grossa).
Zarządzeniem Ministra Wyznań Religijnych i Oświecenia Publicznego Wojciecha Świętosławskiego z 23 lutego 1937 „II Państwowe Gimnazjum w Stryju” zostało przekształcone w „II Państwowe Liceum i Gimnazjum im. Prezydenta Rzeczypospolitej Ignacego Mościckiego w Stryju” (państwową szkołę średnią ogólnokształcącą, złożoną z czteroletniego gimnazjum i dwuletniego liceum), a po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie matematyczno-fizycznym.

</doc>
<doc id="4659839" url="https://pl.wikipedia.org/wiki?curid=4659839" title="Tadó">
Tadó

Tadó – miasto w Kolumbii, w departamencie Chocó.

</doc>
<doc id="4659840" url="https://pl.wikipedia.org/wiki?curid=4659840" title="Unguía">
Unguía

Unguía – miasto w Kolumbii, w departamencie Chocó.

</doc>
<doc id="4659847" url="https://pl.wikipedia.org/wiki?curid=4659847" title="Piłka siatkowa na Światowych Wojskowych Igrzyskach Sportowych 2011">
Piłka siatkowa na Światowych Wojskowych Igrzyskach Sportowych 2011

Piłka siatkowa na Światowych Wojskowych Igrzyskach Sportowych 2011 – zawody, które odbywały się w Brazylijskim Rio de Janeiro w dniach 17–23 lipca 2011 roku podczas igrzysk wojskowych.
Zawody były równocześnie traktowane jako XXXII Wojskowe Mistrzostwa Świata w siatkówce.
Uczestnicy.
Siatkówka halowa.
W turnieju brało udział łącznie dwanaście reprezentacji, które zostało podzielone na dwie grupy po sześć drużyn. Każda drużyna grała ze wszystkimi innymi drużynami w grupie tzw. systemem kołowym (tj. każdy z każdym, po jednym meczu). Dwie pierwsze z każdej grupy awansowały do półfinałów. Przegrani grali w turnieju pocieszenia o miejsca 5-12.
W turnieju brało udział łącznie 6 drużyn, które w fazie grupowej zmagania toczyły systemem kołowym (tj. każdy z każdym, po jednym meczu). Do fazy finałowej awansowały 2 najlepsze drużyny, które rywalizowały o złoty medal. Drużyny z miejsc 3 i 4 walczyły o brązowy medal.
Siatkówka plażowa.
Do rywalizacji przystąpiło 11 par, które zostały podzielone na dwie grupy. W każdej z nich zmagania toczyły się systemem kołowym. Do fazy finałowej rozgrywek awansowały dwie najlepsze pary z każdej z grup, które rywalizowały o medale.
Do rywalizacji przystąpiło 8 par, które zostały podzielone na dwie grupy. W każdej z nich zmagania toczyły się systemem kołowym. Do fazy finałowej rozgrywek awansowały dwie najlepsze pary z każdej z grup, które rywalizowały o medale.
Klasyfikacja medalowa.
"Źródło:"

</doc>
<doc id="4659848" url="https://pl.wikipedia.org/wiki?curid=4659848" title="Pływanie na Światowych Wojskowych Igrzyskach Sportowych 2011">
Pływanie na Światowych Wojskowych Igrzyskach Sportowych 2011

Pływanie na Światowych Wojskowych Igrzyskach Sportowych 2011 – zawody w pływaniu, które odbywały się w Maria Lenk Aquatics Center w brazylijskim Rio de Janeiro w dniach 17–20 lipca 2011 roku podczas igrzysk wojskowych. Najwięcej medali zdobyli reprezentanci Chin (18 złote, 8 srebrnych oraz 11 brązowe).

</doc>
<doc id="4659858" url="https://pl.wikipedia.org/wiki?curid=4659858" title="Thomas Kingo">
Thomas Kingo

Thomas Hansen Kingo (ur. 15 grudnia 1634 – zm. 14 października 1703 w Odense) był duńskim biskupem, poetą i pisarzem hymnów urodzonym w Slangerup, niedaleko Kopenhagi. Jego twórczość stanowiła klasyczny przykład duńskiej poezji barokowej.
Należał do biednej rodziny, połowicznie pochodzenia szkockiego. W młodości Kingo napisał serię wierszy przedstawiających humorystyczne sceny z życia na wsi oraz pasterski wiersz miłosny pt. Chrysillis. W roku 1654 ukończył teologię na uniwersytecie w Kopenhadze. Przez pewien czas działał jako prywatny nauczyciel. Następnie otrzymał święcenia kapłańskie w rodzinnym mieście, gdzie rozpoczęła się jego poetycka działalność. 
Początkowo pisał wiersze patriotyczne, później jednak prawie całkowicie poświęcił się pisaniu hymnów. W 1674 r. ukazała się pierwsza część jego dzieła pt. "Aandelige Siunge-Koor" („Chór duchowy”) a w 1681 r. druga część. Praca ta składa się z kolekcji hymnów, z których kilka do dziś jest popularnych w kościele duńskim. 
W 1677 r. Kingo został mianowany biskupem Fionii. Oskarżony przez rząd o kompilację nowej książki z hymnami, zredagował hymnał zatytułowany "Kingo" (Kingos Psalmebog, 1699), który zawiera 85 jego własnych kompozycji i który jest nadal używany w różnych częściach Danii i Norwegii. Duńska ludność wiejska używała jego hymnów w okresie pietystów i racjonalistów, przyczyniając się do ich przetrwania. Podobnie na Wyspach Owczych, gdzie jego hymny śpiewano w XX wieku i często do dość skomplikowanych melodii ludowych. 
Kingo należy do jednego z najważniejszych poetów duńskich XVII wieku. Jego hymny wywodziły się z silnego i starotestamentowego gniewu i wyrzeczenia się świata, które przeczą chrześcijańskiej łagodności i pewności siebie.

</doc>
<doc id="4659878" url="https://pl.wikipedia.org/wiki?curid=4659878" title="Bruno z Sayn">
Bruno z Sayn

Bruno z Sayn (ur. ok. 1165, zm. 2 listopada 1208 w Blankenburgu) – arcybiskup Kolonii i książę-elektor Rzeszy od 1205.
Życiorys.
Bruno pochodził z hrabiowskiej rodziny, jego ojciec Eberhard I i brat Henryk II byli hrabiami Sayn. Był prepozytem kapituł w Kolonii, Koblencji i Bonn. Po tym jak arcybiskup Kolonii Adolf z Alteny w 1204 przeszedł z obozu popierającego Ottona IV Welfa do stronnictwa Filipa Szwabskiego i został ekskomunikowany, Bruno za sprawą stronnictwa Welfów został wybrany na nowego arcybiskupa. Wyższe duchowieństwo archidiecezji, z prepozytem kapituły katedralnej Engelbertem i sufraganami, pozostało lojalne Adolfowi, natomiast za Brunonem opowiedziała się m.in. Kolonia. Pomiędzy Brunonem i Adolfem toczyła się wyniszczająca wojna, a Filip Szwabski próbował zdobyć Kolonię. Bruno pozostawał na dworze Ottona IV. W 1206 w przegranej przez Ottona bitwie pod Wassenbergiem trafił do niewoli u Filipa Szwabskiego. Po roku został zwolniony i udał się do Rzymu. Powrócił do Kolonii po śmierci Filipa w 1208. Kilka tygodni później zmarł.

</doc>
<doc id="4659879" url="https://pl.wikipedia.org/wiki?curid=4659879" title="Ministerstwo Aktywów Państwowych">
Ministerstwo Aktywów Państwowych

Ministerstwo Aktywów Państwowych (MAP) – polskie ministerstwo obsługujące ministra właściwego do spraw trzech działów administracji rządowej: aktywa państwowe, gospodarka złożami kopalin oraz łączność. Dodatkowo, na mocy rozporządzenia Prezesa Rady Ministrów z dnia 6 grudnia 2019 roku, urząd ten sprawuje nadzór właścicielski nad spółkami Skarbu Państwa. Ministerstwo powstało 15 listopada 2019 roku w wyniku przekształcenia Ministerstwa Energii.
Ministerstwo jest odpowiednikiem kompetencyjnym zlikwidowanego w 2017 roku Ministerstwa Skarbu Państwa i częściowo Ministerstwa Energii, którego część zadań po ponownym utworzeniu Ministerstwa Środowiska przejęło Ministerstwo Klimatu.
Kierownictwo.
Na podstawie źródła:
Zadania.
Wśród zadań ministerstwa znajduje się:
Struktura organizacyjna.
W skład ministerstwa wchodzi Gabinet Polityczny Ministra oraz następujące jednostki organizacyjne:
Organ nadzorowany przez ministra:
Jednostki organizacyjne podległe ministrowi lub przez niego nadzorowane:
Utworzenie ministerstwa.
Ministerstwo Aktywów Państwowych powstało 15 listopada 2019 roku w dniu powołania drugiego rządu Mateusza Morawieckiego. Ministrem został dotychczasowy wicepremier Jacek Sasin. Ministerstwo rozpoczęło prace 19 listopada 2019 roku. Ministerstwo zostało utworzone rozporządzeniem Rady Ministrów z dnia 19 listopada 2019 r. zmieniające rozporządzenie w sprawie utworzenia Ministerstwa Energii. 23 stycznia 2020 roku Sejm uchwalił ustawę zmieniającą ustawę o działach administracji rządowej, która w art. 5 nowelizowanej ustawy wprowadza dział "aktywa państwowe" oraz definiuje aktywa państwowe jako „obejmujące sprawy dotyczące gospodarowania mieniem państwowym, w tym wykonywania praw majątkowych i osobistych przysługujących Skarbowi Państwa, jak również ochrony interesów Skarbu Państwa – z wyjątkiem spraw, które na mocy przepisów odrębnych przypisane są innym działom”. Ustawa weszła w życie 7 dni od dnia ogłoszenia w Dzienniku Ustaw, czyli 29 lutego 2020 roku.

</doc>
<doc id="4659886" url="https://pl.wikipedia.org/wiki?curid=4659886" title="Newry City F.C.">
Newry City F.C.

Newry City F.C. – północnoirlandzki klub piłkarski, mający siedzibę w mieście Newry na południu kraju. Do 2011 występował w NIFL Premiership.
Historia.
Chronologia nazw:
Klub piłkarski Newry Town F.C. został założony w miejscowości Newry jesienią 1918 roku. W swoim pierwszym sezonie zespół startował w Newry and District League, zdobywając swoje pierwsze trofeum w maju 1919 roku, pokonując Damolly Rovers w finale Pucharu Newell. W następnym sezonie Newry zajął drugie miejsce w lidze i dołączył w 1921 roku do "bardziej konkurencyjnej i poziomowej" Portadown and District League. W 1923 roku klub złożył wniosek o dołączenie do Irish League, a 20 lipca 1923 został przyjęty jednogłośnie, uzyskując w ten sposób status klubu zawodowego.
Irish League została zawieszona z powodu drugiej wojny światowej w 1940 roku. Wtedy rozgrywki piłkarskie odbywały się w Northern Regional League, jednak klub nie został włączony do ligi. Kiedy w 1947 roku rozgrywki w Irish League zostały wznowione, Newry razem z Larne F.C. stracili swoje miejsca, nie kwalifikując do najlepszej dwunastu zespołów. Klub grał natomiast w Irish Intermediate League do 1954 roku, kiedy to z powodu utraty członków liga została reorganizowana do Irish League B Division. Newry, wraz z Dundela F.C. i Carrick Rangers F.C., nie zostali zaakceptowani do Dywizji B, dlatego dołączyli do Irish Alliance League. Klub zdobywał mistrzostwo ligi przez kolejne trzy sezony, zanim ostatecznie otrzymał promocję do Irish League B Division w 1957 roku.
W sezonie 1957/58 po raz pierwszy zdobył Intermediate Cup, w sezonie 1966/67 powtórzył ten sukces, a w sezonie 1959/60 został mistrzem Dywizji B. W sezonie 1974/75 wygrał południową sekcję Dywizji B, ale potem przegrał z Carrick Rangers w play-off o mistrzostwo Dywizji B. „Podwójny” sukces osiągnął w sezonie 1980/81, kiedy wygrał Irish League B Division oraz Intermediate Cup. Po tak wysokich wynikach w 1981 roku klub złożył wniosek o dołączenie do Irish League, który początkowo został odrzucony. Jednak w 1983 Liga postanowiła rozszerzyć swoje członkostwo do czternastu klubów, a Newry wraz z Carrick Rangers zostali przyjęci do Irish League.
W 1995 Irish League została podzielona dwie dywizję - Premier Division i First Division. Klub został przydzielony do First Division. Najbardziej udanym okresem klubu był koniec lat 90. XX wieku. Po wygraniu Pierwszej Dywizji w sezonie 1997/98 klubowi udało się w następnym sezonie zająć czwarte miejsce w Premier Division, kwalifikując się do Pucharu Intertoto. Po raz pierwszy pojawili się w europejskich zawodach Newry Town (jak wtedy nazywano) przeciwko chorwackiej drużynie Hrvatski Dragovoljac. Po porażce 1:0 w Chorwacji nastąpiło historyczne zwycięstwo 2:0 u siebie, aby awansować do drugiej rundy. Tam spotkali się z klubem Bundesligi MSV Duisburg. Ponownie w pierwszym meczu poniósł porażkę, tym razem 0:2. Wygranej 1:0 u siebie nie wystarczyło, aby awansować dalej w turnieju. W sezonie 2002/03 zajął ostatnie 12.miejsce w lidze, jednak dzięki restrukturyzacji Irlandzkiej Ligi Piłki Nożnej oraz wygranej w barażach przeciwko Bangor F.C. klub utrzymał się na najwyższym poziomie. W sezonie 2010/11 ponownie zajął ostatnie 12.miejsce i został zdegradowany do IFA Championship 1. W następnym sezonie po zajęciu drugiej pozycji otrzymał szansę powrotu do IFA Premiership, jednak przegrał w barażach z Lisburn Distillery F.C. Klub dotarł także do półfinału Pucharu Irlandii Północnej, gdzie został pokonany 7:0 przez przyszłego zwycięzcę Linfield F.C.
Na początku 2012 roku były menedżer Gerry Flynn podjął kroki prawne przeciwko klubowi w związku z bezprawnym zwolnieniem i naruszeniem umowy dotyczącej zwolnienia w 2011. Sąd uznał na jego korzyść i nakazał klubowi wypłacić Flynnowi 25050 funtów odszkodowania. Klub odwołał się od decyzji, ale tak jak już rozpoczął się nowy sezon w IFA Championship 1, to klub został zawieszony w rozgrywkach. W związku z tym, klub ogłosił o rozwiązaniu.
Barwy klubowe, strój.
Klub miał barwy niebiesko-białe. Zawodnicy swoje domowe spotkania zazwyczaj grają w pasiastych pionowo niebiesko-białych koszulkach, niebieskich spodenkach oraz niebieskich getrach.
Struktura klubu.
Stadion.
Klub piłkarski rozgrywał swoje mecze domowe na stadionie The Showgrounds w Newry City, który może pomieścić 7949 widzów (dla bezpieczeństwa 2275 widzów, w tym 1080 miejsc siedzących). Pierwotnie grał na stadionie Marshes do sezonu 1946/47, kiedy to na miejscu obiektu zbudowano fabrykę, a klub otrzymał rekompensatę w wysokości 5000 funtów. Klub wykorzystał te pieniądze na stworzenie nowego terenu - The Showgrounds - w sąsiedztwie Marshes, który został otwarty na początku sezonu 1948/49.
Inne sekcje.
Klub prowadził drużyny dla dzieci i młodzieży w każdym wieku.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z okolic.

</doc>
<doc id="4659887" url="https://pl.wikipedia.org/wiki?curid=4659887" title="Newry City FC">
Newry City FC



</doc>
<doc id="4659888" url="https://pl.wikipedia.org/wiki?curid=4659888" title="Ferrari Roma">
Ferrari Roma

Ferrari Roma – samochód sportowy klasy średniej produkowany pod włoską marką Ferrari od 2019 roku.
Historia i opis modelu.
Roma to zupełnie nowy model w ofercie Ferrari nazwany na cześć stolicy Włoch, który zbudowano na platformie podobnych wymiarów modelu Portofino. Samochód jest najmniejszym pojazdem w ofercie producenta.
Oficjalna premiera Ferrari Roma odbyła się w połowie listopada 2019 na zamkniętym przyjęciu w Foro Italico w Rzymie. Pod kątem stylistycznym, samochód realizuje język stylistyczny z innych, przedstawionych wówczas modeli producenta jak F8 Tributo, zyskując także rozwiązania odróżniające Romę od innych pojazdów w ofercie - m.in. atrapę chłodnicy w kolorze nadwozia i nisko osadzone, podłużne reflektory.
Kokpit Ferrari Roma może być wykonany z alcantary i skóry naturalnej lub z kombinacji tych materiałów. Jest on wzbogacony 8,4-calowym ekranem dotykowym pozwalającym na sterowanie systemem multimedialnym i podstawowymi funkcjami jak np. radio czy tryby jazdy. Ferrari Roma jest 2-drzwiowym coupe, które może zmieścić 4 pasażerów.
Ferrari Roma jest napędzane przez 3,9-litrowy, turbodoładowany silnik benzynowy typu V8 rozwijający 620 KM i 760 Nm maksymalnego momentu obrotowego. Jednostka napędowa pozwala rozwinąć prędkość 100 km/h w 3,4 sekundy, 200 km/h w 9,4 sekundy, a maksymalnie - 320 km/h.
Sprzedaż.
Ferrari Roma trafiło do sprzedaży w połowie 2020 roku z myślą o klientach na rynkach globalnych, celując w nabywców dotychczas rozważających samochody takich marek jak Aston Martin czy Porsche. Ceny samochodu w podstawowej specyfikacji na rynku europejskim kształtują się od pułapu ok. 1,13 miliona złotych.

</doc>
<doc id="4659900" url="https://pl.wikipedia.org/wiki?curid=4659900" title="Spodnje Bohinjske">
Spodnje Bohinjske

Spodnje Bohinjske, także Bohinjsko-Tolminske góry – najdłuższy grzbiet górski w Słowenii, w Alpach Julijskich, na terenie Triglavskiego Parku Narodowego.
Znajduje się tam 30 szczytów górskich:
Fauna i flora.
Występują tam gatunki rzadkie oraz endemiczne m.in. obuwik pospolity, "Bohinjska perunika", czy goryczka krótkołodygowa. Na szczytach powyżej 2000 m n.p.m. występuje pięciornik lśniący, "Eritrichum nanum", "Gentiana terglouensis", czy "Crepis terglouensis""."

</doc>
<doc id="4659905" url="https://pl.wikipedia.org/wiki?curid=4659905" title="Mistrzostwa Stanów Zjednoczonych w łyżwiarstwie figurowym 2019">
Mistrzostwa Stanów Zjednoczonych w łyżwiarstwie figurowym 2019



</doc>
<doc id="4659911" url="https://pl.wikipedia.org/wiki?curid=4659911" title="Marianna Michałowska">
Marianna Michałowska

Marianna Alicja Michałowska (ur. 1970 w Gdańsku) – polska fotograficzka, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu i Wyższej Szkoły Zawodowej "Kadry dla Europy" w Poznaniu.
Życiorys.
24 czerwca 2002 obroniła pracę doktorską "Niepewność przedstawienia - fotografia i kryzys reprezentacji", 7 października 2013 habilitowała się na podstawie oceny dorobku naukowego i pracy zatytułowanej "Foto-teksty. Związki fotografii z narracją". Została zatrudniona na stanowisku adiunkta w Instytucie Kulturoznawstwa na Wydziale Nauk Społecznych Uniwersytetu im. Adama Mickiewicza w Poznaniu, oraz w Akademii Sztuk Pięknych w Poznaniu.
Objęła funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu i w Wyższej Szkole Zawodowej "Kadry dla Europy" w Poznaniu.
Piastuje stanowisko członka Komitetu Nauk o Kulturze na I Wydziale Nauk Humanistycznych i Społecznych Polskiej Akademii Nauk, a także sekretarza Polskiego Towarzystwa Kulturoznawczego.
Była dyrektorem Instytutu Kulturoznawstwa Wydziału Nauk Społecznych Uniwersytetu im. Adama Mickiewicza w Poznaniu.

</doc>
<doc id="4659912" url="https://pl.wikipedia.org/wiki?curid=4659912" title="Mixcoatlus">
Mixcoatlus

Mixcoatlus – rodzaj jadowitego węża z podrodziny grzechotników (Crotalinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące endemicznie w Meksyku. 
Systematyka.
Etymologia.
"Mixcoatlus": w mitologii azteckiej Mixcoatl ( „chmurny wąż”) był bogiem gwiazd, Gwiazdy Polarnej oraz łowów.
Podział systematyczny.
Do rodzaju należą następujące gatunki:

</doc>
<doc id="4659915" url="https://pl.wikipedia.org/wiki?curid=4659915" title="Arena Kombëtare">
Arena Kombëtare

Arena Kombëtare (Arena Narodowa), w celach sponsorskich Air Albania Stadium – stadion piłkarski w Tiranie, stolicy Albanii. Pojemność stadionu wynosi 22 300 widzów. Został wybudowany w latach 2016–2019 w miejscu poprzedniego stadionu Qemala Stafy, rozebranego w roku 2016. 
W przeciwieństwie do swojego poprzednika nowy obiekt jest typowo piłkarską areną, bez bieżni lekkoatletycznej. Obiekt pełni rolę stadionu narodowego Albanii. 
Zaprojektowany przez Marco Casamontiego z Archea Associati projekt stadionu jest wielopłaszczyznową formą (prostokąt z ośmioma płaszczyznami), dzięki czemu każda strona umożliwia dostęp do różnych funkcji. W jednym rogu konstrukcji stadionu znajduje się 112-metrowy budynek (24 piętra), która jest dziś najwyższym budynkiem w Albanii. 
Jego otwarcie nastąpiło 17 listopada 2019 roku meczem el. do ME Albania – Francja (0:2). Na stadionie zorganizowano finał Ligi Konferencji Europy UEFA w 2022 roku.
Nazwa.
Podczas ceremonii wręczenia zwycięskiego projektu i podpisania umowy na budowę nowego stadionu premier Albanii Edi Rama nazwał nowy stadion mianem "Arena Kombëtare". Dzięki temu stadion stał się powszechnie znany i nazywany Arena Kombëtare od dnia rozpoczęcia prac, aż do kilku tygodni przed zakończeniem prac. Jednak podczas budowy powstało wiele kontrowersji, czy stadion powinien zachować starą nazwę „Qemal Stafa”, nową „Arena Kombëtare”, czy też powinien zostać przemianowany na cześć wybitnego albańskiego piłkarza. Najczęściej dyskutowano o postaci Panajota Pano, byłego napastnika KF Partizani, jednej ze stołecznych drużyn, a także piłkarza reprezentacji narodowej. Jego nazwisko jest powszechnie szanowane i jest uważane za jednego z najlepszych piłkarzy kiedykolwiek w kraju.
Pod koniec prac FSHF zasugerowała jednak, że ze względów sponsorskich stadion może nosić imię prywatnej firmy. Według federacji taki stadion będzie wymagał stałego finansowania na utrzymanie, a to wymaga wykorzystania wszelkich możliwości sponsorowania. 15 listopada 2019 Kuq e Zi Sh.A wydała komunikat prasowy informujący, że dwie firmy, Bolv Oil i Air Albania, weszły w ostatnią fazę negocjacji. Przetarg wygrała firma Air Albania.
Umowa przewiduje, że w ciągu najbliższych pięciu lat od daty podpisania nowy stadion będzie nosił nazwę „Air Albania Stadium”. Postanowiono też, że każda trybuna będzie miała swoją nazwę.
Struktura i wyposażenie.
Tirana Marriott Hotel i Arena Centre.
Stadion znajduje się niedaleko centrum Tirany. Budynek wybudowany z boku stadionu będzie gościł Tirana Marriott Hotel. Projekt obejmuje muzeum historii, szatnie i inne obiekty, takie jak kawiarnie, toalety z dostępem dla osób niepełnosprawnych, strefa prasowa, centrum konferencyjne i sala trofeów.
Pojemność wynosi 22 000 siedzących miejsc zakrytych dachem. Całość stanowi część Centrum Handlowego Arena wraz z 112-metrową wieżą, 80-pokojowym hotelem i 256 podziemnymi miejscami parkingowymi. Wszystkie obiekty stadionu będą ukryte za unikalnym zestawem rolet w narodowych barwach Albanii.
Centrum TUMO.
W październiku 2020 Gmina Tirana wraz z Albańsko-Amerykańskim Funduszem Rozwoju (ADF) postanowiła tymczasowo otworzyć Centrum TUMO w przestrzeniach wewnętrznych Arena Kombëtare. Ośrodek oferuje młodzieży w wieku 12–18 lat pozaszkolne programy edukacyjne i nowatorskie pod względem wzornictwa i technologii, zapewniające nastolatkom przestrzeń i sprzęt do dalszego kształcenia przy jednoczesnym rozwijaniu umiejętności technicznych. Pierwotną lokalizacją TUMO Tirana była Piramida w Tiranie, która ma zostać zrekonstruowana i zwrócona do siedziby centrum nauczania.

</doc>
<doc id="4659916" url="https://pl.wikipedia.org/wiki?curid=4659916" title="Medal Służby Imperium">
Medal Służby Imperium

Medal Służby Imperium, daw. Medal Służby dla Cesarstwa (ang. "Imperial Service Order", skr. ISM lub I.S.M.) – brytyjskie odznaczenie cywilne ustanowione 8 sierpnia 1902 przez króla Edwarda VII. Przeznaczone było do wynagradzania zasług pracowników i urzędników służby cywilnej niższej rangi, pracujących w granicach brytyjskiego imperium. 
Medal ten był afiliowany do Orderu Służby Imperium, który przeznaczony dla wyższych urzędników i pracowników cywilnych w tych samych granicach. ISM obecnie jest wciąż nadawany.

</doc>
<doc id="4659922" url="https://pl.wikipedia.org/wiki?curid=4659922" title="Mistrzostwa Japonii w Łyżwiarstwie Figurowym 2019">
Mistrzostwa Japonii w Łyżwiarstwie Figurowym 2019

Mistrzostwa Japonii w łyżwiarstwie figurowym 2019 – 87. zawody mające na celu wyłonienie najlepszych łyżwiarzy figurowych w Japonii. W ramach mistrzostw Japonii rozgrywano m.in.:

</doc>
<doc id="4659938" url="https://pl.wikipedia.org/wiki?curid=4659938" title="Mistrzostwa Azji w Rugby 7 Mężczyzn 2019">
Mistrzostwa Azji w Rugby 7 Mężczyzn 2019

Mistrzostwa Azji w Rugby 7 Mężczyzn 2019 (Asia Rugby Sevens Series 2019) – dziesiąte mistrzostwa Azji w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez Asia Rugby mające na celu wyłonienie najlepszej męskiej reprezentacji narodowej w tej dyscyplinie sportu w Azji. Zostały rozegrane w formie trzech rankingowych turniejów rozegranych wraz z zawodami kobiet pomiędzy 31 sierpnia a 29 września 2019 roku.
Sezon zdominowały reprezentacje Japonii oraz Hongkongu – prócz nich na podium poszczególnych turniejów stawali jedynie Chińczycy – Japonia pokonała Hongkong w finałach zawodów w Korei i Sri Lance, Hongkong zwyciężył zaś w chińskim turnieju, gdy Japończycy zajęli trzecią lokatę. Obydwa te zespoły zakończyły zatem sezon z 32 punktami w klasyfikacji generalnej, wyżej jednak została sklasyfikowana reprezentacja Japonii z uwagi na fakt, iż okazała się lepsza w obu bezpośrednich pojedynkach rozegranych w tych roku.
Najwięcej punktów i przyłożeń zdobył przedstawiciel triumfatorów, Chihito Matsui.
Informacje ogólne.
W walce o tytuł mistrzowski wzięło udział osiem zespołów, a cykl składał się z trzech rankingowych turniejów. Mistrzem Azji została drużyna, która po rozegraniu trzech rankingowych turniejów – w Inczon, Huizhou i Kolombo – zgromadziła najwięcej punktów, które były przyznawane za zajmowane w nich miejsca. W przypadku tej samej liczby punktów w klasyfikacji generalnej lokaty zainteresowanych drużyn były ustalane kolejno na podstawie:
W każdych zawodach drużyny rywalizowały w pierwszym dniu systemem kołowym w ramach dwóch czterozespołowych grup, po czym po dwie czołowe z każdej z nich awansowały do półfinałów, a pozostała czwórka zmierzyła się w walce o "Plate". W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio cztery, dwa i jeden punkt, brak punktów natomiast za nieprzystąpienie do meczu. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci". Wszystkie mecze, także finałowe, składały się z dwóch siedmiominutowych części.
Przystępujące do turnieju reprezentacje mogły liczyć maksymalnie dwunastu zawodników. Rozstawienie w każdych zawodach następowało na podstawie wyników poprzedniego turnieju, a w przypadku pierwszych zawodów – na podstawie rankingu z poprzedniego roku.
W cyklu miało wziąć siedem czołowych zespołów z ubiegłego sezonu oraz zwycięzca rozegranych w sierpniu 2018 roku kwalifikacji. Odbyły się one w formie turnieju zorganizowanego w Singapurze i zwycięsko z niego wyszli reprezentanci Zjednoczonych Emiratów Arabskich zyskując tym samym awans do serii turniejów o mistrzostwo kontynentu.

</doc>
<doc id="4659941" url="https://pl.wikipedia.org/wiki?curid=4659941" title="Fiodor Jefticzew">
Fiodor Jefticzew

Fiodor Adrianowicz Jefticzew (ros. "Фёдор Адрианович Евтищев", ur. 1868 w Petersburgu, Imperium Rosyjskie, zm. 31 stycznia 1904 w Salonikach, Imperium Osmańskie) – rosyjski artysta cyrkowy, znany z powodu nadmiernie owłosionego ciała.
Biografia.
Urodzony w Petersburgu w 1868 roku, Fiodor Jefticzew odziedziczył po swym ojcu, Adrianie Jefticzewie, hipertrichozę. Adrian Jefticzew uważał, że swoją przypadłość zawdzięczał temu, że został zaklęty przez Diabła i jako gorliwy prawosławny przeznaczał swoją wypłatę na modlitwy.
On i jego nieślubny syn Fiodor zostali odkryci w Petersburgu przez francuskich agentów cyrkowych i podróżując po Europie w latach 1872–1874 jako "Dzicy Ludzie z Kostromskich Lasów," stali się sensacją w Europie. Wzbudzili zainteresowanie antropologów ciekawych tego, czy mają do czynienia z brakującym ogniwem. Adrian był przedstawiany jako dziecko wiejskiej dziewczyny i niedźwiedzia. Według historii ich agenta, obaj żyli w jaskini odżywiając się wyłącznie jagodami, dopóki nie zostali tam odkryci i złapani przez myśliwych z Kostromy.
Adrian będąc prostym chłopem ze skłonnością do alkoholu i trudnością do przyswajania obcych języków, był wiarygodny jako dzikus niezdolny do ucywilizowania. O ile Adrian przerażał swym wyglądem i prymitywnym zachowaniem, tak Fiodor ujmował ich swoją ufną naturą i ogładą, a także wykazywał większą zdolność do uczenia się.
W 1874 roku obydwaj wrócili do Petersburga, gdzie Adrian zmarł z powodu choroby alkoholowej. Fiodor pod nazwiskiem Theodore Petroff występował w pokazach dziwolągów jako Jo-Jo, Chłopiec o Psiej Twarzy (ang. "Jo-Jo the Dog-Faced Boy"). W tychże pokazach jego agent, Nicholas Forster przedstawiał tą samą historię co w latach 1872–1874, z tą różnicą, że jego ojciec wkrótce po złapaniu i transporcie do cywilizacji zmarł, zaś on sam udał się do szkoły, gdzie nauczył się angielskiego i rosyjskiego oraz otrzymał imię Jo-Jo od pierwszych wypowiedzianych słów. Czasami pokazywano go w otoczeniu ludzi objętych także hipertrichozą i niektórzy z nich jako jego ojciec.
W 1884 roku podczas pokazu w Berlinie został zaproszony przez Maxa Bartelsa i Rudolfa Virchowa do prezentacji stowarzyszeniu "Berliner Anthropologische Gesellschaft". W tym samym roku w Liverpoolu został dostrzeżony przez jednego z agentów przedsiębiorcy cyrkowego P.T. Barnuma i wkrótce zawarł umowę z Barnum and Bailey’s Circus, umożliwiającą mu wyjazd do Stanów Zjednoczonych.
W amerykańskich pokazach był przedstawiany jako „Najbardziej zdumiewający wzór ze wszystkich cudów zapewnianych przez P. T. Barnuma od ponad 50 lat” (oryg. "The most prodigious paragon of all prodigies secured by P. T. Barnum in over 50 years"). Był ubierany w rosyjski mundur wojskowy. Barnum wymyślił historię, wedle której Jo-Jo i jego ojciec zostali wytropieni przez myśliwego w rosyjskich lasach. Jego zdziczały ojciec został zastrzelony w samoobronie, zaś Jo-Jo został przygarnięty i poddany socjalizacji, zachowując swoje „dzikie” cechy. Barnum wpadł na pomysł, żeby prezentować Fiodora jako chłopca-psa, który zachowuje się jak pies i wydaje psie odgłosy.
Występował do końca życia w cyrku Barnuma, gdzie był jednym z najlepiej opłacanych pracowników. Zmarł w Salonikach na zapalenie płuc 31 stycznia 1904 roku.
Fiodor mówił biegle po francusku, niemiecku i angielsku.

</doc>
<doc id="4659945" url="https://pl.wikipedia.org/wiki?curid=4659945" title="Giovanni Cervetti">
Giovanni Cervetti

Giovanni (Gianni) Cervetti (ur. 12 września 1933 w Mediolanie) – włoski polityk i dziennikarz, parlamentarzysta krajowy, poseł do Parlamentu Europejskiego II kadencji, przewodniczący Grupy Sojuszu Komunistycznego.
Życiorys.
Ukończył liceum klasyczne w Mediolanie, następnie w tym mieście podjął nieukończone studia medyczne. Od 1956 do 1961 studiował ekonomię na Moskiewskim Uniwersytecie Państwowym im. M.W. Łomonosowa, po czym powrócił do Włoch. Działał w lokalnej izbie pracy. Zawodowo zajmował się dziennikarstwem. Był później m.in. przewodniczącym "Istituto per la storia dell'età contemporanea" (organizacji zajmującej się dokumentowaniem współczesnej historii Włoch), szefem rady administracyjnej miejskiego chóru im. Giuseppe Verdiego oraz reprezentantem ministerstwa edukacji i nauki w radzie administracyjnej Uniwersytetu w Mediolanie.
W 1949 zaangażował się w działalność polityczną w ramach Włoskiej Partii Komunistycznej. Od 1965 do 1969 był sekretarzem ugrupowania w Mediolanie, a od 1970 do 1975 w okręgu. Od 1975 należał do sekretariatu krajowego PCI (odpowiadając za organizację), w latach 1979–1984 pozostawał jego sekretarzem w Lombardii. W 1984 został wybrany posłem do Parlamentu Europejskiego II kadencji, objął funkcję przewodniczącego Grupy Sojuszu Komunistycznego. Jednocześnie od 1987 do 1992 zasiadał w Izbie Deputowanych X i XI kadencji. W kadencji 1989–1992 ogłoszono go ministrem obrony w gabinecie cieni komunistów, był też parlamentarnym delegatem do Zgromadzenia Parlamentarnego NATO.
Opublikował kilka książek autobiograficznych i poświęconych działaniom partii.

</doc>
<doc id="4659946" url="https://pl.wikipedia.org/wiki?curid=4659946" title="Gianni Cervetti">
Gianni Cervetti



</doc>
<doc id="4659949" url="https://pl.wikipedia.org/wiki?curid=4659949" title="Zofia Uzelac">
Zofia Uzelac

Zofia Uzelac (właśc. Zofia Kopacz-Uzelac, ur. 30 kwietnia 1950 w Łodzi) – polska aktorka i pedagog, profesor sztuk teatralnych. W latach 2002–2008 i ponownie w latach 2012-2020 dziekan Wydziału Aktorskiego Państwowej Wyższej Szkoły Filmowej, Telewizyjnej i Teatralnej w Łodzi. Członkini zespołu Teatru im. Stefana Jaracza w Łodzi.
Biografia.
W 1973 r. ukończyła studia aktorskie w łódzkiej Filmówce. W tym samym roku uzyskała angaż w Teatrze im. Jaracza, gdzie występowała do 1975 r., po czym przeniosła się do Teatru Powszechnego w Łodzi. W 1984 ponownie została aktorką Teatru im. Jaracza. Równolegle od 1973 r. prowadziła działalność dydaktyczną na macierzystej uczelni. W dniu 25 października 2004 r. uzyskała stopień naukowy doktora habilitowanego w dziedzinie sztuk teatralnych. 4 sierpnia 2011 r. otrzymała tytuł profesora w tej samej dziedzinie.
Odznaczona Srebrnym Krzyżem Zasługi (2013) oraz w tym samym roku Srebrnym Medalem „Zasłużony Kulturze Gloria Artis”. Laureatka Nagrody Ministra Kultury i Dziedzictwa Narodowego za całokształt dorobku (2019).

</doc>
<doc id="4659952" url="https://pl.wikipedia.org/wiki?curid=4659952" title="Piłka siatkowa na Światowych Wojskowych Igrzyskach Sportowych 2011 – turniej plażowy kobiet">
Piłka siatkowa na Światowych Wojskowych Igrzyskach Sportowych 2011 – turniej plażowy kobiet

Piłka siatkowa kobiet na Światowych Wojskowych Igrzyskach Sportowych 2011 – zawody w siatkówce plażowej, które odbyły się w brazylijskim Rio de Janeiro w dniach 17–23 lipca 2011 roku podczas igrzysk wojskowych. Mistrzostwa rozgrywane były na piaskach plaży Copacabany.
System rozgrywek.
Do rywalizacji przystąpiło 8 par kobiecych, które zostały podzielone na dwie grup. W każdej z nich zmagania toczyły się systemem kołowym (tj. każdy z każdym, po jednym meczu). Zwycięzca meczu otrzymywał 2 punkty, natomiast przegrany duet 1 punkt. Do dalszej fazy rozgrywek awansowały dwie najlepsze pary z każdej grup. 
Faza grupowa.
W grupie B w związku z wygranie przez 3 pary po 2 spotkania o kolejności decydowało "ratio" – wyższy stosunek małych punktów setowych, a nie wyższe ratio setowe. Do dalszej fazy gier awansowały Chinki (Fan/Liu) oraz Brazylijki (Rachel/Camila), a odpadły Włoszki Greta Cicolari i Marta Menegatti "(pomimo że miały wysokie ratio setowe)".
Faza pucharowa.
Pary półfinałowe zostały utworzone według klucza:
Pary, które przegrały mecze półfinałowe, rozegrały mecz o 3. miejsce, natomiast zwycięzcy rywalizowali w finale igrzysk wojskowych o złoty medal.

</doc>
<doc id="4659953" url="https://pl.wikipedia.org/wiki?curid=4659953" title="Bazylika św. Jerzego w Victorii (Gozo)">
Bazylika św. Jerzego w Victorii (Gozo)

Bazylika św. Jerzego lub bazylika i kolegialny kościół parafialny św. Jerzego (, lub "Basilica and Collegiate Parish Church of Saint George"), znany po prostu również jako San Ġorġ po maltańsku – historyczny kościół barokowy stojący w centrum Victorii, antycznej "Ħaġar" – stolicy Gozo, drugiej co do wielkości wyspy archipelagu maltańskiego; otoczony jest przez labirynt wąskich uliczek i alejek. Dzisiejsza bazylika zbudowana została w latach 1672–1678.
Historia.
Początki.
Parafia ma początek w czasach bizantyńskich, w IV wieku, kiedy cesarzem był Teodozjusz I. Budynek pierwszego kościoła był pierwotnie główną rzymską świątynią Gozo, przekształconą przez greckich misjonarzy w chrześcijański kościół pod wezwaniem św. Jerzego. Rzymska świątynia stała dokładnie w miejscu dzisiejszego kościoła. Kościół jest również udokumentowany w źródłach rękopiśmiennych z około roku 1250, kiedy zanotowano jego funkcjonowanie jako kościoła parafialnego. Był również wymieniony jako jedna z parafii na Gozo, gdzie można uzyskać odpusty na mocy bulli papieża Mikołaj V na Rok Święty 1450. Należy zwrócić uwagę na fakt, że aż do roku 1575 liturgia w kościele parafialnym św. Jerzego odprawiana była w rycie gallikańskim. Był to ostatni kościół celebrujący ten typ liturgii na wyspie przed przejściem na liturgię w wersji trydenckiej. W czasach średniowiecznych kościół był kilkakrotnie przebudowywany, głównie z powodu wzrostu populacji na wyspie. W roku 1511 "scriptura apostolica" ogłosiła, że kościół św. Jerzego jest kościołem parafialnym Gozo, obejmującym całą populację Gozo. W roku 1551, podczas najazdu na Gozo, większość mieszkańców wyspy, wraz z proboszczem Lorenzo De Apapisem (1501-1586), została wzięta do niewoli i wywieziona do Konstantynopola przez Turków osmańskich. Ksiądz De Apapis zdołał wykupić się z niewoli po kilku latach, powrócił na Gozo i odbudował kościół św. Jerzego, który był mocno uszkodzony. Budowla była ponownie odbudowywana w latach 1583 oraz 1598.
Odbudowa kościoła.
Kościół aktualnie istniejący został zamówiony przez wielkiego mistrza Zakonu św. Jana Alofa de Wignacourt w roku 1603, kiedy ten zlecił Vittorio Cassarowi wyburzenie budynków, które mogłyby posłużyć do osłaniania ataku wroga na Cittadellę, a także do odbudowy kościoła parafialnego św. Jerzego. Jednak dopiero po roku 1670 papież Klemens X wydał dekret, zezwalający na wykorzystanie funduszy ze Stolicy Apostolskiej, aby rozpocząć budowę kościoła. Kamień węgielny aktualnego kościoła został położony 7 sierpnia 1672 roku. Budowa kościoła została zakończona w roku 1678, poświęcony zaś został 21 września 1755 roku przez biskupa Paula Alphéran de Bussan. W tamtym czasie był to największy chrześcijański kościół na wyspie, i był pierwszym na Gozo kościołem zbudowanym w kształcie krzyża łacińskiego. Zapisy z wizytacji arcybiskupa de Bussan w roku 1744 mówią, że kościół św. Jerzego był jedną z pierwszych parafii ustanowionych w archidiecezji maltańskiej.
Połączenie dwóch parafii.
W roku 1630 wikariusz generalny diecezji maltańskiej, Pier Francesco Pontremoli, zaproponował zjednoczenie dwóch parafii Gozo – parafii Wniebowzięcia w Citadelli oraz parafii św. Jerzego – z powodu konfliktów i niezdrowej rywalizacji, które wywoływali obaj proboszczowie wymienionych parafii. W związku z tym postanowiono, że zarządzanie parafią św. Jerzego zostanie przekazane archiprezbiterowi kościoła Wniebowzięcia. W międzyczasie, w roku 1678, zakończona została odbudowa kościoła św. Jerzego. 28 kwietnia 1688 biskup Davide Cocco Palmieri ustanowił cztery nowe parafie na Gozo, i połączył obie wymienione wcześniej parafie. Unia ta trwała przez następne 266 lat, do 1 sierpnia 1955, kiedy biskup Gozo, Giuseppe Pace, rozwiązał ją, podpisując dekret "Cum hodiernis temporibus", którym przywrócił parafii św. Jerzego możliwość prowadzenia samodzielnej działalności duszpasterskiej(s.36).
Nowa fasada.
Pierwsza większa architektoniczna modyfikacja kościoła, po jego odbudowie, miała miejsce w roku 1818, kiedy odbudowana została fasada kościoła, uszkodzona podczas trzęsienia ziemi, które nawiedziło Gozo 1 lutego 1697 roku, 20 lat po ukończeniu kościoła. Projekt fasady wykonał Salvatore Bondi.
Powiększenie budowli.
W latach trzydziestych XX wieku budynek kościoła został powiększony przez dodanie naw i bocznych kaplic. W latach 1938–1939 zrekonstruowano i przebudowano dach, zaś pomiędzy rokiem 1939 a 1940 zrekonstruowana została kopuła kościoła, uszkodzona podczas trzęsień ziemi w latach 1693 oraz 1789. Inauguracja powiększonej świątyni odbyła się 28 lipca 1940, przeprowadził ją biskup Mikiel Gonzi.
Bazylika mniejsza.
5 października 1958 archiprezbiter Mikiel Cefai ogłosił zgromadzonym wiernym, że kościół został uhonorowany tytułem bazyliki. Dekret "Merito dilaudatur templum", datowany 6 września 1958, potwierdzał decyzję papieża Piusa XII, że kościół parafialny św. Jerzego jest teraz bazyliką, pierwszym kościołem parafialnym na Gozo podniesionym do tej godności. Z tym tytułem kościół otrzymał pewne przywileje, takie jak pierwszeństwo przed innymi kościołami oraz prawo "umbraculum" i "tintinnabulum". Przedmioty te są noszone w każdej procesji, w której bierze udział kapituła kolegiaty. Kościół uzyskał także prawo do umieszczenia papieskiego symbolu skrzyżowanych kluczy na sztandarach, meblach i pieczęci bazyliki.
W 1967 kościół kolegialny połączony został z papieską arcybazyliką św. Jana na Lateranie w Rzymie.
Kolegiata.
8 grudnia 1975 roku biskup Nikol Ġużeppi Cauchi ustanowił pierwszą kapitułę w nowej kolegiacie pontyfikalnej. W sumie na Gozo jest pięć kapituł kolegialnych, wszystkie ze szczególnymi przywilejami i insygniami. Jedynie papieska kapituła kolegialna św. Jerzego, zgodnie z dekretem biskupa Cauchi, ma unikalny przywilej, iż aktualny biskup Gozo jest jej dziekanem. Jest to zatem jedyna Papieska Kapituła Kolegialna w diecezji.
Architektura.
Elewacja frontowa.
Fasada kościoła wznosi się na wysokich cokołach, zajmujących niemal trzecią część jego wysokości. Podzielona jest na trzy zatoki, z których centralna, szersza ograniczona jest dwoma parami pilastrów z kapitelami ozdobionymi liśćmi akantu. Taki sam pilaster znajduje się na każdym z brzegów ściany. Drzwi centralnie umiejscowione, wykonane z brązu, otoczone są kamienną sztukaterią, zwieńczone zaś zaokrąglonym frontonem z trzema herbami. Ponad frontonem cienki gzyms, oddzielający go od kartusza z herbem, otoczonego esownicami. Na tym samym poziomie, w bocznych zatokach, znajdują się dwa ślepe okrągłe okna, upiększone listnymi motywami.
Górna część fasady spoczywa na szerokim gzymsie. Tutaj trójkątny fronton położony jest pomiędzy dwoma dzwonnicami o kwadratowym przekroju, zwieńczonymi kamiennymi balustradami. Dzwonnice mieszczą pięć dzwonów odlanych w brązie przez "Fonderia Barigozzi" z Mediolanu w 1925.
Wspomniane potężne drzwi wejściowe, których projektantem był miejscowy artysta John Grima, wykonane zostały w "Fonderia Bonvicini" z Werony, i zainstalowane w 2004, dla upamiętnienia Wielkiego Jubileuszu Roku 2000. Na szczycie drzwi napis "PORTA SALUTIS".
Nawy boczne i kopuła.
Kościół ma dwie nawy boczne, dobudowane w latach 30. XX wieku, których ściany frontowe są cofnięte w stosunku do fasady nawy głównej. W 1992 Alfred Camilleri Cauchi wyrzeźbił dwie figury, przedstawiające "Niepokalane Poczęcie" oraz "Świętego Józefa", które umieszczone zostały w dwu niszach na frontach naw bocznych.
Wyniosła kopuła na wysokim ośmiobocznym bębnie, z latarnią na szczycie odbudowana została w tym samym czasie.
Wnętrze świątyni.
Pierwsze wrażenie wnętrza bazyliki to wyjątkowa proporcja architektoniczna i harmonia. Kościół ten jest nazywany „złotym kościołem” Gozo. Jest w całości pokryty marmurem, złotym stiukiem i hipnotyzującymi widza malowidłami. Wewnątrz znajdują się, między innymi, prace takich artystów, jak Mattia Preti, Stefano i Alessio Erardi, Giuseppe D’Arena, Enrico Regnaud, Gio Nicola Buhagiar, Francesco Zahra, Sigismondo Dimech, Pietro Paolo Azzopardi, Carlo Ignazio Cortis, Giuseppe Calì, Abram Gatt, Emanuele Buhagiar, Gian Battista Conti, Carlo Pisi oraz Vincent Apap. Ze swojej strony kościół przeszedł różne zmiany konstrukcyjne i architektoniczne, w szczególności przebudowę prezbiterium i absydy oraz dodanie naw bocznych w XX wieku.
Ołtarz główny.
Od 1678 kościół miał co najmniej trzy, następujące po sobie, ołtarze główne. O pierwszym wiadomo jedynie, że zbudowany był prawdopodobnie z kamienia. W 1755 zastąpiony został kolejnym, wykonanym przez Claudio Durante z Valletty, według projektu Francesco Vincenzo Zahry, a który konsekrowany został 21 września tegoż roku przez biskupa de Bussan. Ołtarz zbudowany został z sześciu rodzajów marmuru sycylijskiego. Po demontażu w 1960 zabytek „zniknął”. Odnaleziony w 1999 i poddany konserwacji, w 2012 ustawiony został w Knights’ Cancellaria, St. George Square w Valletcie(s.13-14).
Współcześnie stojący w bazylice ołtarz zastąpił poprzedni w 1960. Wykonany jest z białego marmuru karraryjskiego, nad nim rozpościera się "baldacchino" z brązu. Cztery klęczące archanioły dźwigają płytę marmurową ołtarza, znamionującą tron Chrystusa. Autorem ołtarza jest rzymski rzeźbiarz Carlo Pisi. Wzbogacił on ołtarz, będąc zainspirowany pracą Berniniego, wykonanym z brązu i pozłacanym baldachimem, przekształcając kościół w miniaturę bazyliki św. Piotra(s.14).
Carlo Pisi wykonał również wspaniałe marmurowe stacje "drogi krzyżowej".
Apsyda i prezbiterium.
W 1905 prezbiterium świątyni zostało powiększone(s.29). W nowo umiejscowionej apsydzie umieszczony został obraz tytularny bazyliki "Tryumf św. Jerzego", dzieło Mattia Pretiego z 1678. Obraz powstał na zamówienie ówczesnego gubernatora Gozo Francesco de Corduby. Dzieło to jest uważane za najwspanialszy XVII–wieczny obraz na Gozo. Przedstawia on świętego Jerzego triumfującego nad smokiem. Herb darczyńcy widoczny jest w lewym dolnym rogu obrazu. Biskup Malty Miguel Jerónimo de Molina, wspomina ten obraz w swoim raporcie z wizyty pastoralnej w 1680(s.27).
Równie ważne, jak dzieło Prettiego, są obrazy Francesco Zahry, które upiększają ściany prezbiterium ponad stallami. Są to: "Święty Jerzy przed obliczem Dioklecjana" oraz "Ścięcie św. Jerzego"(s.27-29).
Dwa wspaniałe płótna pędzla Attilio Palombiego (1859–1913), przedstawiające odpowiednio "Świętego Piotra" oraz "Świętego Pawła", umiejscowione są po obu stronach dzieła Pretiego. Namalowane w 1906, zastąpiły dwie kamienne figury świętych, kiedy w 1905 prezbiterium zostało powiększone(s.29).
Bezpośrednio pod obrazem tytularnym, wsparte na marmurowym ołtarzu z 1914, znajduje się dzieło Pierre Guillemina z 1732 "Dziewica Maryja z Dzieciątkiem i św. Janem Chrzcicielem". Obraz ma wspaniałą, rzeźbioną i pozłacaną ramę. Znany jest jako "Il-Madonna ta’ Mejju" (Matka Boska Majowa)(s.29).
Nawa lewa.
W lewej nawie znajduje się pięć kaplic. Poczynając od wejścia do świątyni znajdziemy:
Kaplica św. Pawła.
Ołtarz, postawiony w 1698 w niszy nawy głównej, przeniesiony został w aktualne miejsce w 1938, po zbudowaniu bocznych naw. Malowidło w ołtarzu, wykonane przez Stefano Erardiego w 1699, przedstawia "Niepokalane Poczęcie i św. Pawła". Obraz umieszczony jest w rzeźbionej kamiennej ramie, na szczycie której znajduje się niewielkie płótno "Święty Publiusz". Marmurowa podstawa barokowego ołtarza nosi typowo maltański symbol św. Pawła – żmiję wzrastającą z ognia, rozpalonego przez Maltańczyków, by ogrzać ocalałych z rozbitego statku.
W kaplicy znajduje się również figura Matki Boskiej Bolesnej, używana w procesji wielkopiątkowej, wykonana z "papier mâché" przez Michaela Camilleri Cauchi w 1982, jak też pomnik archiprezbitera katedry z lat 30. XX wieku, kiedy zbudowane zostały nawy boczne, Alfonsa Marii Hiliego(s.39-40).
Kaplica św. Alfonsa Marii de Liguori.
Jest to kaplica wejściowa, z bocznymi drzwiami bazyliki, wiodącymi do znajdującego się po drugiej stronie ulicy Muzeum Il-Ħaġar. W kaplicy tej, poświęconej św. Alfonsowi Liguori nie ma ołtarza, lecz jedynie niewielki obraz olejny przedstawiający świętego, dzieło maltańskiego malarza Ramiro Calì z 1925(s.38).
Kaplica św. Michała Archanioła.
Prace nad tą kaplicą rozpoczęły się 19 sierpnia 1935, zakończono je w przeciągu roku. Ustawiony na nowym miejscu ołtarz poświęcony został w 1938 przez biskupa Gozo Michaela Gonziego. Do 1964 w ołtarzu znajdował się obraz z 1688, dzieło mało znanego Carlo Lamagny, bratanka proboszcza parafii ks. Paolo Lamagny z lat 80. XVII wieku. Dziś obraz znalazł miejsce w muzeum Il-Ħaġar. Zastąpiony został dziełem wzorowanym na oryginale Guido Reniego z rzymskiego kościoła Santa Maria della Concezione dei Cappuccini.
Główne malowidło ołtarza otoczone jest wspaniałą ramą, ukoronowaną niewielkim „sopra quadro” nieznanego artysty, przedstawiającym "Boga Stwórcę". Ołtarz, który zastąpił poprzedni, jest tradycyjny w kształcie, lecz relatywnie nowoczesny w kolorystyce, z niebieskim marmurem unikalnym w bazylice(s.35-36).
Lewy transept.
Transept ten, powiększony na początku XX wieku, zdominowany jest przez wspaniały obraz Mattia Pretiego "Madonna z duszami czyśćcowymi" z 1688, jeden z pierwszych darów dla kościoła, zamówiony przez arystokratyczną rodzinę Gourgion z Gozo. Postaci fundatora i jego żony, kojących wodą męki dusz w czyśćcu, ukazane są w dolnej części obrazu. Obraz ten jest też historycznie powiązany z księdzem i uczonym Agiusem de Soldanis, „ojcem języka maltańskiego” i historii Gozo. Dzieło zastąpiło wcześniejsze, z 1642, pędzla Maltańczyka Filippino Dingli.
Znajdujący się poniżej obrazu wspaniały barokowy ołtarz z tabernakulum, projektu Francesco Zahry, a wykonany w 1759 przez Gian Antonio Durante, zamówiony został przez kanonika Agiusa de Soldanis, wówczas opiekuna ołtarza. Na ołtarzu eksponowana jest drewniana figura Matki Bożej Fatimskiej, przywieziona z Portugalii w 1950.
Po lewej stronie ołtarza, w niszy, stoi figura św. Antoniego Padewskiego, dzieło Carlo Pisi z 1965. Druga figura, dziś w korytarzu prowadzącym do zakrystii, przedstawia św. Marię Goretti.(s.30-31, 51).
Kaplica Jezusa i Maryi.
Właściwie „Kaplica Imienia Jezus i Maryja”, znajduje się na prawo od lewego transeptu. Kiedy w 1938 powiększano transept i budowano kaplicę, zasypano znajdujące się w tym miejscu stare krypty. Ołtarz, wspaniale wykonany z marmuru, został prawdopodobnie zamówiony, aby współgrał z ramą obrazu w retabulum, jedną z pięciu zachowanych z połowy XVIII wieku, rzeźbionych w kamieniu, dekorowanych złoconymi listkami. Na ołtarzu, w odróżnieniu od innych w bocznych kaplicach, umieszczone jest tabernakulum. Przez ponad czterdzieści lat znajdował się tam Najświętszy Sakrament, w 2007 przeniesiony do nowo zbudowanej kaplicy neobizantyńskiej. Widocznym tego śladem są dwa, wykonane z brązu anioły, trzymające lampy świątynne, dzieło gozańskiego artysty Alfreda Camilleri Cauchi, wzorowane na Berninim.
Obraz znajdujący się w nastawie ołtarza, "Jezus i Maryja", dzieło Alessio Erardiego, przedstawia Jezusa trzymającego krzyż, oraz Maryję stojącą po lewej stronie. U ich stóp klęczą współzałożyciele Towarzystwa Jezusowego, św. Ignacy Loyola oraz św. Franciszek Ksawery. Trzeci z założycieli, św. Franciszek Borgiasz prezentowany jest na „sopra quadro” ponad ołtarzem.
W kaplicy adorować można też najwcześniejszy podwójny posąg w Gozo, wyrzeźbiony w drewnie przez maltańskiego artystę Sigismondo Dimecha w latach 1802–1807, dla którego wzorem było wyżej wspomniane dzieło Erardiego z okresu przed 1715(s.32-34).
Nawa prawa.
Kaplice tej nawy powstały na miejscu, które do 1936 było częścią "Strada San Giorgio" (St. George’s Street). Podczas prac ziemnych natrafiono m.in. na wykopaną pieczarę z ok. 4000 rzymskich monet, oraz glinianymi i marmurowymi przedmiotami. Potwierdziło to historycznie znaczącą przeszłość miejsca, na którym postawiona została bazylika(s.43).
Po prawej stronie, poczynając od wejścia, znajdują się:
Kaplica św. Katarzyny.
Jej budowa zakończona została w 1938. Podobnie, jak inne, tak i ta kaplica upiększona jest wspaniałą, pochodzącą z połowy XVIII wieku nastawą ołtarzową, zawierającą „sopra quadro” przedstawiający św. Izydora z Sewilli, promotora rytu gallikańskiego, w którym do 1575 sprawowano liturgię w "San Ġorġ tal-Ħaġar". Antepedium ołtarza skrywa szczątki św. Pacyfikusa, o którym wiadomo jedynie, iż był męczennikiem, którego kości zostały wydobyte z jednych z rzymskich katakumb.
Obraz w ołtarzu przedstawia "Mistyczne zaślubiny św. Katarzyny z Aleksandrii". Dzieło to, jak i wcześniej wspomniany "św. Izydor", wyszło spod pędzla maltańskiego artysty Giuseppe D’Areny, znanego jako "il-Romano". Datowane na 1692, uznawane jest za jedno z najlepszych jego dzieł na wyspach maltańskich.
Kaplica św. Katarzyny mieści również imponujący brązowy posąg biskupa Giuseppe Pace, wykonany w 1996 przez znanego współczesnego maltańskiego rzeźbiarza Ċensu Apapa (1909–2003)(s.45).
Kaplica św. Teresy z Lisieux.
Kaplica ta, podobnie jak znajdująca się naprzeciwko w lewej nawie kaplica św. Alfonsa Liguori, jest kaplicą wejściową. Nie ma w niej ołtarza, jedynie nad drzwiami wychodzącymi na "Triq ta’ San Ġorġ tal-Ħaġar" umieszczony jest obraz św. Teresy od Dzieciątka Jezus, dzieło maltańskiego malarza Ramiro Calì (1881–1945), wykonane w 1925.
Główne wejście do starego kościoła św. Jerzego (sprzed przebudowy w 1672) znajdowało się tam, gdzie dziś jest wejście do kaplicy św. Teresy; była to fasada, zachodnia ściana kościoła (kościół był orientowany)(s.46).
Kaplica św. Józefa (Świętej Rodziny).
Prace nad budową tej kaplicy zostały zakończone 3 listopada 1937.
Jak w przypadku innych kaplic, ołtarz oraz rama tytułowego obrazu upiększone są wspaniałą, rzeźbioną w kamieniu i pozłacaną nastawą ołtarzową. Całość stoi na marmurowej podstawie. Retabulum ukoronowane jest "sopra quadro" nieznanego malarza, przedstawiającym św. Antoniego z Padwy.
Do 1905 ołtarz poświęcony był Trójcy Świętej, oraz świętym Andrzejowi, Bazylemu i Homobonusowi. Od 1739 znajdował się w nim obraz Enrico Rignauda (1692–1764) "Trójca Święta z Najświętszą Dziewicą oraz Świętymi Andrzejem, Bazylim i Homobonusem". Dziś wystawiany jest on w muzeum Il-Ħaġar. W 1905 płótno to zastąpił obraz Giuseppe Calì z 1899 "Święta Rodzina", ze św. Józefem z Dzieciątkiem na ręce, oraz modlącą się Maryją u jego boku(s.47).
Prawy transept.
Transept ten poświęcony jest "Wskrzeszeniu Łazarza", jest to jedyne takie wezwanie ołtarza na archipelagu. Transept znajduje się na miejscu wczesnej, bizantyńskiej świątyni chrześcijańskiej. Ołtarz, zbudowany w 1923, zastąpił wcześniejszy, kamienno-drewniany. Wnęka "antepedium" zawiera szczątki męczennika z czasów rzymskich, św. Klemensa.
Obraz w "retabulum", dzieło Giuseppe D’Areny z 1677 (lub 1689) "Wskrzeszenie Łazarza", zastąpiło wcześniejsze, sprzed 1621 (po raz pierwszy wspomniane w raporcie z tego roku), dziś w muzeum katedralnym. Agius de Soldanis pisał, że obraz D’Areny jest „pomiędzy najszlachetniejszymi” w kościele. Podczas pracy nad dziełem artysta musiał być zainspirowany obrazem Rubensa o tej samej tematyce, gdyż widać olbrzymie ich podobieństwo. Obraz odnowiony został w 1999.
Przez wiele lat ołtarz św. Łazarza miał po obu stronach nisze, w których znajdowały się figury Matki Bożej z Lourdes z 1879, oraz Matki Bożej Fatimskiej. Dziś statua "Pani z Fatimy" wystawiona jest na ołtarzu w lewym transepcie(s.49-51).
Kaplica św. Kajetana.
Ostatnia kaplica, wykończona 25 sierpnia 1938, przeznaczona była, aby mieścić nowy ołtarz poświęcony Najświętszemu Krzyżowi. Ołtarz ten miał zastąpić zaginionego dziś jego poprzednika, poświęconego św. Kajetanowi, który wystrojem nie odbiegał od opisanych wcześniej ołtarzy w innych kaplicach świątyni. Na szczęście oryginalne malowidła tego ołtarza zachowały się, i są dziś wystawiane w muzeum "Il-Ħaġar". Są to: "Madonna ze Świętym Kajetanem, Filipem Neri i Wincentym Ferrerem" Gio Nikoli Buhagiara oraz mniejsze, datowane na ok. 1620 "Święty Kajetan ze swoimi uczniami" nieznanego malarza.
Nowy ołtarz, zainstalowany w 1938, niewielkiej wartości artystycznej, mieścił drewniany krucyfiks wykonany w 1848 przez maltańskiego artystę Pietru Pawla Azzopardiego (1791–1875). Ołtarz ten usunięty został w 2000, aby zrobić miejsce na wejście do kaplicy neobizantyjskiej, w której krucyfiks został umieszczony.
Około dziesięć lat wcześniej ten sam artysta wykonał w drewnie statuę św. Jerzego, pierwszą tytularną statuę na Gozo. Znajduje się ona dziś po prawej stronie kaplicy. W latach 1903 oraz 1996 została odnowiona. Według tradycji, zamówiona została jako "ex-voto".
Naprzeciwko posągu patrona stoi inny posąg, również rzeźbiony w drewnie, wykonany w 1996 przez gozańskiego rzeźbiarza Alfreda Camilleri Cauchi – kolejna darowizna na rzecz bazyliki św. Jerzego. Przedstawia Chrystusa Zmartwychwstałego, i jest niesiony w procesji w niedzielę wielkanocną.
W kaplicy znajdują się również dwa ważne obrazy: pierwszy to stary anonimowy "Volto Santo", oddający obraz Oblicza Chrystusa, który pojawił się na chuście Weroniki. Naprzeciwko znajduje się duże płótno autorstwa portrecisty Raymonda Pitrè z 2003, ukazujące pierwszego maltańskiego kanonizowanego świętego George’a Precę, który na początku XX wieku założył Stowarzyszenie Doktryny Chrześcijańskiej.(s.52-54).
Kaplica neobizantyjska.
Coś, czego nie można się spodziewać w tradycyjnie klasycznym barokowym budynku, takim jak bazylika św. Jerzego, to bizantyjska kaplica. Kamień węgielny został położony 23 kwietnia 2002. Dziś w tej kaplicy znajduje się Najświętszy Sakrament i Święty Krzyż bazyliki. W 2004 rozpoczęto prace nad budową nowej kopuły kaplicy. Kaplica została pobłogosławiona przez ówczesnego arcybiskupa Josepha Farrugię 10 lipca 2005. Ten niezwykły styl został wybrany ze względu na kulturowe powiązanie z Kościołami chrześcijańskimi Wschodu. Jego celem było zaszczepienie wiernym katolickim świadomości, że Kościół powszechny oddycha przez dwa płuca, Kościoła Zachodniego, a także Kościołów katolickich "sui-iuris" w obrządku wschodnim we wspólnocie z Rzymem. Kaplica i kopuła zostały zbudowane według projektu Vince'a Centorrino. Kopuła zawiera osiem okien w stylu bizantyjskim i jest ozdobiona złotą mozaiką. Podłoga kaplicy pokryta jest płytami porfirowymi. Kaplica zawiera również masywne srebrne tabernakulum o wysokości ponad 2 m, zaprojektowane przez Josepha Sagonę. Zostało zbudowane w formie starożytnego XIII–wiecznego "cyborium", które było używane w kościele św. Jerzego do XVI wieku, kiedy to zaginęło. W 1818 znaleziono je podczas prac remontowych w starych murach fasady kościoła(s.55).
Organy i galeria organowa.
Wspaniała galeria organowa znajduje się ponad głównym wejściem do bazyliki. Mieści ona siedemnastowieczne organy, dzieło braci Santucci z Sycylii, które są jedynymi istniejącymi i wciąż działającymi barokowymi organami na Gozo(s.41).
Pierwsze organy bazyliki św. Jerzego wprowadzono pod koniec XVII wieku, po rozbudowie kościoła parafialnego. Wraz z instrumentem, zbudowanym przez braci Santucci w 1781, zapoczątkowano tradycję muzyki organowej, która trwa do dziś. Później do barokowych organów dołączył mały przenośny instrument, używany do codziennych nabożeństw.
Stare barokowe organy zamilkły w połowie lat 60. XX wieku i pozostawały bezczynne przez wiele lat. Ich, oraz mniejszych, miejsce zajęły duże przenośne organy elektroniczne. Następnie, pod koniec lat 90. XX wieku, dzięki inicjatywom ks. George’a J. Frendo i ks. Josepha Merciecy, stare organy zostały profesjonalnie odrestaurowane we Włoszech przez Piero Piccioniego, a organy elektroniczne zastąpione zostały przez nowe cyfrowe. W rezultacie bazylika zyskała możliwość pełnego funkcjonowania organów barokowych, które można obsługiwać z galerii lub z konsoli za ołtarzem głównym, a także w pełni cyfrowe organy, na których można grać pojedynczo lub łącznie z odnowionymi starymi organami piszczałkowymi.
W 2004 nowe organy piszczałkowe, pochodzące z XIX wieku, zostały podarowane do bazyliki przez dr Richarda Vendome’a, muzykologa z Oksfordu oraz organistę i założyciela Oxford Girls Choir. Były one wcześniej umieszczone w sali zgromadzeń metodystów w Wielkiej Brytanii. Organy zostały zainstalowane w St Michael’s Hall i zainaugurowane w 2006.
Galeria organowa, rzeźbiona w drewnie i pozłacana, uzyskała swą aktualny kształt w 1940. Jej wykonawcą był maltański dekorator Emanuele Buhagiar. W 1976 prace nad nią ukończył projektant z Gozo Joseph Sagona.
Bezpośrednio pod galerią znajduje się duży kartusz z inskrypcją upamiętniającą połączenie bazyliki z rzymską bazyliką Najświętszego Zbawiciela na Lateranie. Kartusz ten oflankowany jest dwoma inskrypcjami: po prawej "Divo Georgio" z 1678, za uwolnienie Gozo od zarazy z 1675, po lewej zaś tablica nawiązuje do poświęcenia kościoła i jego ołtarza 21 września 1755(s.41-42).
Sklepienie świątyni.
Panoramiczny widok wnętrza bazyliki oferuje spektakl polichromowanych marmurów, złotej mozaiki i hipnotyzujących obrazów. Większość tych dekoracji pochodzi z połowy XX wieku. Prace nad upiększeniem świątyni miały miejsce w latach 1945–54.
Olejne obrazy na płótnie, dekorujące sklepienie i centralną kopułę, są wybitnym dziełem włoskiego malarza Gianbattisty Contiego (1878–1970), który pracował nad nimi wraz z maltańskim sztukatorem Ġużeppi Galeą (1911–1993)(s.16).
Sklepienie nawy głównej oraz obu transeptów pokryte jest malowidłami przedstawiającymi sześć hagiograficznych epizodów z życia i męczeństwa św. Jerzego. Wychodząc od dwunastu podsklepiennych okien w kierunku obrazów hagiograficznych, znajduje się ta sama liczba przedstawień Apostołów i Ewangelistów, oflankowanych przez wspaniałą serię dwudziestu czterech aniołów trzymających zwoje z wypisanymi po łacinie cnotami św. Jerzego. Witrażowe okna świątyni ozdobione są po bokach malowidłami Ojców i Doktorów Kościoła, wraz z innymi świętymi i ważnymi przedstawicielami chrześcijaństwa związanymi z szerzeniem kultu św. Jerzego.
Tematem obrazów Giambattisty Contiego namalowanych w konchach kończących cztery skrzydła bazyliki, tj. apsydę główną, apsydę wejściową (organową) oraz dwa transepty, jest opieka roztoczona przez św. Jerzego nad wyspami maltańskimi i innymi krajami(s.16-23).
Główna kopuła bazyliki była pierwszą częścią sklepienia, nad którą Conti pracował. Prace rozpoczęły się w 1945, a ukończono je w 1949.
Obrazy w kopule przedstawiają temat zwycięstwa z Księgi Objawienia. W architekturze barokowej kopuła stanowi najwyższą część gmachu kościelnego, symbolizuje „niebo”. W ośmiu wydłużonych panelach malarz starał się przedstawić ten przebłysk nieba i niebiańskiej chwały patrona kościoła. Witraże otaczające bęben kopuły są również dziełem Contiego(s.23-25).
Święto tytularne.
Święto liturgiczne świętego Jerzego Męczennika, opiekuna wyspy Gozo i patrona miasta, przypada 23 kwietnia, ale uroczystości zewnętrzne są obchodzone z wielką pompą w mieście w ciągu tygodnia poprzedzającego trzecią niedzielę lipca. Zarówno 23 kwietnia, jak i trzecia niedziela lipca są przede wszystkim świętami religijnymi, chociaż mają inne, choć uzupełniające się akcenty. Chociaż dzień kwietniowy jest wyłącznie pobożny i praktycznie ogranicza się do wewnętrznych uroczystości w kościele, lipcowa festa rozciąga się na kilka dni uroczystości zewnętrznych, kulturalnych kąsków i popularnych widowisk. W rzeczywistości letni dzień św. Jerzego w Gozo trwa nie krócej niż trzy tygodnie.
Lipcowe obchody święta patronalnego rozpoczynają się we wtorek poprzedzający trzecią niedzielę miesiąca, tryumfalnym wyprowadzeniem (malt. "ħruġ") figury św. Jerzego z kościoła, przy akompaniamencie utworów muzycznych wykonywanych przez "La Stella" Band. W każdy następny dzień, aż do soboty, odbywają się przemarsze przy udziale zespołów muzycznych, kończące się późno w nocy. W piątek wieczorem pokaz ogni sztucznych trwa do późna. W sobotę przed południem uroczysta msza święta w bazylice. Po południu tradycyjne wyścigi konne rozgrzewają widzów, a wieczorem pierwsze nieszpory w bazylice. W niedzielę dzień "fiesty" rozpoczyna się uroczystą mszą świętą pontyfikalną pod przewodnictwem biskupa Gozo. Uświetnia ją chór "Laudate Pueri" oraz orkiestra symfoniczna bazyliki. Wieczorem drugie nieszpory z udziałem duchowieństwa, a następnie uroczysta procesja ze statuą tytularną. Uroczystość kończy błogosławieństwo Najświętszym Sakramentem(s.63-70).
Chór "Laudate Pueri".
Jest synonimem muzyki w bazylice. Założony formalnie w 1976 przez studenta seminarium Ġiużeppe Farrugię, późniejszego, w latach 1998–2007, archiprezbitera bazyliki, lecz jego początki sięgają dużo wcześniejszych czasów. Chór występował na wyspach, we Włoszech, Francji i Wielkiej Brytanii, jak również w Nowym Jorku. Wspaniałym wyróżnieniem chóru było zaproszenie na koncert, razem z papieskim chórem "Coro della Cappella Musicale Pontificia" (znanym jako "Sistine Chapel Choir"), podczas papieskiej mszy w święto Trzech Króli w 2014.
Będąc chórem bazyliki, regularnie śpiewa podczas niedzielnych mszy świętych o godz. 11:00 oraz podczas wszystkich uroczystych mszy świętych. Chór wydał dziesięć płyt kompaktowych(s.58). Bierze czynny udział w koncertach Victoria International Arts Festival.
Victoria International Arts Festival.
Zapoczątkowany w 1998 przez chór bazyliki "Laudate Pueri", trwa co roku od połowy czerwca do parafialnej "festy" w lipcu. Jest najbardziej prestiżowym i najdłużej obchodzonym festiwalem muzycznym na Wyspach Maltańskich. Gromadzi lokalnych i międzynarodowych wykonawców, w tym solistów, zespoły kameralne, grupy jazzowe, orkiestry dęte, chóry i orkiestry z całego świata. Dodatkowo oferuje też literaturę, wystawy sztuki oraz warsztaty mistrzowskie różnych instrumentów. Wstęp na koncerty w bazylice jest bezpłatny(s.59).
Posługa religijna.
W bazylice codziennie odprawianych jest osiem mszy świętych przed południem oraz trzy wieczorem.
Oprócz bycia rzymskokatolickim kościołem parafialnym, bazylika służy również jako główny kościół parafialny wspólnoty anglikańskiej na Gozo, części diecezji europejskiej. Wspólnota poświęcona Najświętszej Dziewicy i św. Jerzemu została założona w bazylice św. Jerzego 23 kwietnia 2005. Wspólnota anglikańska często uczestniczy w nabożeństwach ekumenicznych w bazylice, jak również odprawia ważne nabożeństwa w tej samej bazylice, np. w święto św. Jerzego 23 kwietnia.
Muzeum bazyliki.
W lutym 2013 bazylika otworzyła drzwi do swojego nowego nowoczesnego muzeum, jedynego w swoim rodzaju w kraju. Jest to pierwszy budynek zbudowany od początku na potrzeby muzealne. Muzeum i centrum kultury, o nazwie "Il-Ħaġar" (Serce Gozo), oferuje bogatą kolekcję historycznych i artystycznych artefaktów, które były wcześniej niedostępne dla ogółu społeczeństwa. Od czasu do czasu w muzeum odbywają się wydarzenia kulturalne, a także wystawy czasowe. Muzeum znajduje się po lewej stronie bazyliki. Kuratorem muzeum jest ks. dr Ġiużeppe Farrugia, emerytowany archiprezbiter bazyliki(s.78).
Ochrona dziedzictwa kulturowego.
Budynek kościoła umieszczony został 27 sierpnia 2012 na liście National Inventory of the Cultural Property of the Maltese Islands pod numerem 00898.

</doc>
<doc id="4659954" url="https://pl.wikipedia.org/wiki?curid=4659954" title="Ferrari Portofino">
Ferrari Portofino

Ferrari Portofino – samochód sportowy klasy średniej produkowany pod włoską marką Ferrari w latach 2017–2023.
Historia i opis modelu.
Portofino to rozwinięcie koncepcji średniej wielkości sportowego coupe-cabrio, jakie po raz pierwszy marka przedstawiła w 2008 roku przy okazji poprzednika - modelu California. Pierwsze oficjalne fotografie oraz informacje na temat samochodu ujawniono w drugiej połowie sierpnia 2017 roku. Samochód utrzymano w stylistyce nawiązującej przedstawionego kilka miesięcy wcześniej modelu 812 Superfast - charakterystyczne, podłużne przednie reflektory zyskały bardziej obłe kształty, a także jeszcze wyraźniej zaznaczono wloty powietrza w nadwoziu. Projekt nadwozia, za który odpowiada biuro stylistyczne Ferrari w Maranello, postawiło na wiele charakterystycznych rozwiązań także z innej perspektywy - okrągłe tylne lampy mają pusty środek, a nadwozie zdobi wiele przytłoczeń.
Pod maskę Ferrari Portofino trafił 3,9-litrowy silnik V8 rozwijający 600 KM i 760 Nm maksymalnego momentu obrotowego. Przyśpieszenie do 100 km/h wynosi 3,5 sekundy, a prędkość maksymalna to 320 km/h. W Portofino znalazło się elektryczne wspomaganie kierownicy, a także mechanizm różnicowy typu e-diff3.
Po raz pierwszy samochód został przedstawiony polskiej publiczności podczas Poznań Motor Show 2018.

</doc>
<doc id="4659956" url="https://pl.wikipedia.org/wiki?curid=4659956" title="Order Zasługi Indyjskiej">
Order Zasługi Indyjskiej

Order Zasługi Indyjskiej, daw. Order Induski Zasługi (ang. "Indian Order of Merit", skr. IOM lub I.O.M.) – brytyjskie odznaczenie ustanowione 1 maja 1837 przez Brytyjską Kompanię Wschodnioindyjską za panowania króla Wilhelma IV Hanowerskiego. Podzielony był na trzy klasy wojskowe i nadawany jako nagroda za dzielność. W 1902 dodano dwie klasy cywilne, z których od 1939 pozostawiono jedną, rzadko nadawaną. W 1911 liczbę klas wojskowych zredukowano do dwóch, a od 1944 posiadał tylko jedną klasę. Wraz z uzyskaniem niepodległości przez Indie w 1947, order został zniesiony. Obecnie wciąż jest noszony i znajduje się w oficjalnej brytyjskiej kolejności starszeństwa odznaczeń: wersja wojskowa po Odznace Rycerza Kawalera i przed Orderem Birmy, a wersja cywilna noszona jest za Medalem za Ratowanie Życia w Morzu i przed Medalem Imperium za Dzielność.

</doc>
<doc id="4659958" url="https://pl.wikipedia.org/wiki?curid=4659958" title="Pacifico Monza">
Pacifico Monza

Pacifico Monza (ur. 26 stycznia 1845 w Vicenzy, zm. 18 grudnia 1917 w San Remo) – włoski duchowny katolicki, biskup, generał franciszkanów w latach 1911–1915.
Życiorys.
Urodził się 26 stycznia 1845 w Vicenzy. Po wstąpieniu do franciszkanów i odbyciu studiów filozoficzno-teologicznych został wyświęcony na kapłana w 1868. Pracował jako formator w Kolegium Misyjnym w Barbarano. W 1883 roku został wybrany definitorem w swojej prowincji, w 1889 prowincjałem. Od 1895 roku był prokuratorem zakonu. Papież Leon XI mianował go administratorem apostolskim w Skopje, ale ze względu na problemy zdrowotne musiał wrócić do macierzystej prowincji zaledwie po kilku miesiącach pobytu wśród Albańczyków. Papież Pius X mianował go 23 października 1911 ministrem generalnym. Jako generał przyczynił się do reformy studiów i rozwoju rzymskiego Antonianum. Nominowany biskupem tytularnym Troas (Troada) 20 sierpnia 1915, przyjął sakrę biskupią z rąk abpa Diomede Falconio 8 września 1915 roku. Współpracował przy kodyfikacji kodeksu prawa kanonicznego, mieszkając najpierw w klasztorze przy Kościele św. Antoniego z Padwy na Eskwilinie, następnie w Quaracchi, ostatecznie w San Remo. Zmarł 18 grudnia 1917 roku.

</doc>
<doc id="4659959" url="https://pl.wikipedia.org/wiki?curid=4659959" title="Ferrari F8 Tributo">
Ferrari F8 Tributo

Ferrari F8 Tributo – supersamochód klasy średniej produkowany pod włoską marką Ferrari od 2019 roku.
Historia i opis modelu.
Zaledwie po 4 latach produkcji modelu 488 GTB, Ferrari zdecydowało się opracować następcę. Jego premiera podobnie jak w przypadku poprzednika, odbyła się w marcu 2019 roku na Geneva Motor Show. W porównaniu do poprzednika samochód ma taki sam rozstaw osi, a ponadto jest szerszy, dłuższy i zarazem niższy. Nadwozie zyskało bardziej aerodynamiczny kształt, a także jest lżejsze o 40 kilogramów - udało się to uzyskać dzięki m.in. wykonaniu szyby na pokrywie silnika z tworzywa sztucznego. Pod kątem stylistycznym F8 Tributo kontynuuje z kolei koncepcję zapoczątkowaną w 2009 roku przez model 458 Italia - ma podobne proporcje nadwozia, rozmieszczenie wlotów powietrza i kształt lamp, choć te przednie są teraz o połowę mniejsze - w otworze na reflektory wygospodarowano wloty powietrza.
Ferrari F8 Tributo napędzane jest podwójnie doładowanym, 3,9-litrowym V8 o mocy 720 KM. Silnik rozwija 770 Nm maksymalnego momentu obrotowego - to więcej od poprzednika. Jednostka oferuje osiągnięcie 100 km/h po 2,9 sekundy, a prędkość maksymalna wynosi 340 km/h .
Tradycyjnie dla poprzedników modelu, także i oferta nadwoziowa F8 Tributo została po kilku miesiącah uzupełniona o otwartą wersję targa o nazwie F8 Spider. Pierwsze informacje na jej temat zostały przedstawione we wrześniu 2019 roku.

</doc>
<doc id="4659966" url="https://pl.wikipedia.org/wiki?curid=4659966" title="Ferrari SF90 Stradale">
Ferrari SF90 Stradale

Ferrari SF90 Stradale – hybrydowy hipersamochód produkowany pod włoską marką Ferrari od 2019 roku.
Historia i opis modelu.
Pierwsze oficjalne fotografie i informacje na temat Ferrari SF90 Stradale producent opublikował w połowie czerwca 2019 roku. Samochód prezentuje nowy kierunek stylistyczny producenta, który wyróżnia się m.in. mniejszymi i mniej strzelistymi reflektorami, a także podwójnymi lampami przypominającymi kształtem zaokrąglony prostokąt. Dla zachowania jak najlepszych właściwości aerodynamicznych, nadwozie wzbogacono licznymi wlotami powietrza, a przód zyskał szpiczasty kształt.
Sprzedaż.
Ferrari SF90 Stradale będzie samochodem wyprodukowanym w limitowanej, ale nieprzyjętej z góry liczbie. Ferrari SF90 Stradale produkuje się w Maranello, a cena modelu ma wynieść 1,3 miliona euro.
Dane techniczne.
SF90 Stradale to model Ferrari, w którym zastosowano nowe rozwiązania techniczne. Jest to pierwszy pojazd Ferrari, który wyposażono w napęd hybrydowy typu "plug-in". Oferuje możliwość poruszania się na samym silniku elektrycznym na dystansie do 25 kilometrów, jednak bez przekraczania 135 km/h. Akumulator napędu, o pojemności 7,9 kWh może być ładowany z gniazdka. Układ napędowy tworzą silniki elektryczne i położony centralnie przed tylną osią, zmodernizowany, podwójnie turbodoładowany silnik V8 o pojemności 4 litrów. Rozwijający moc 780 KM i 800 Nm maksymalnego momentu obrotowego. Całkowita moc układu napędowego wynosi 1000 KM, co pozwala osiągnąć 100 km/h w 2,5 sekundy.

</doc>
<doc id="4659968" url="https://pl.wikipedia.org/wiki?curid=4659968" title="Jadłoszyn">
Jadłoszyn

Jadłoszyn ("Prosopis" L.) – rodzaj rośliny z rodziny bobowatych (podrodzina brezylkowe, dawniej w mimozowych). Obejmuje 44 gatunki. W większości rosną one w Nowym Świecie – na obszarze od Stanów Zjednoczonych na północy po Patagonię na południu, przy czym najbardziej zróżnicowane są w Argentynie. W Ameryce Środkowej rośnie tylko jeden gatunek. Nieliczne gatunki rosną poza tym w południowo-zachodniej części Azji oraz w Afryce. Niektóre gatunki są inwazyjne, np. w Afryce, Australii i na Hawajach.
Są to drzewa i krzewy rosnące często na siedliskach suchych, na wydmach, w ciernistych zaroślach, ale też w lasach liściastych i w zaroślach nadrzecznych, a nawet w namorzynach. "P. tamarugo" jest jedynym drzewem rosnącym na pustynnych solniskach w północnym Chile, gdzie opady roczne wynoszą 70 mm, glebę przykrywa półmetrowa warstwa soli, a poziom wód gruntowych znajduje się 20 m pod poziomem gruntu.
Ze względu na często niewielkie wymagania ekologiczne rośliny z tego rodzaju odgrywają znaczącą rolę jako źródło drewna i paszy na terenach rolniczych w klimacie suchym. Często też dostarczają jadalnych owoców (np. "P. chilensis", "P. cineraria", "P. juliflora", "P. pallida", "P. velutina") i są miododajne. Jadłoszyn baziowaty był na suchych terenach dzisiejszych południowo-zachodnich Stanów Zjednoczonych i Meksyku jedną z podstawowych roślin jadalnych (a przed udomowieniem kukurydzy – podstawową). Z jego strąków wyrabiano mąkę i wypiekano z niej placki i pieczywo. Z gatunku tego uzyskuje się także substancję kleistą o właściwościach zbliżonych do gumy arabskiej. Niektóre gatunki (np. "P. velutina") wykorzystywane są także jako lecznicze.
Systematyka.
Rodzaj z rodziny bobowatych "Fabaceae", tradycyjnie zaliczany do podrodziny mimozowych "Mimosoideae" z plemienia "Mimoseae". W 2017 mimozowe umieszczone zostały w podrodzinie brezylkowych "Caesalpinioideae".

</doc>
<doc id="4659969" url="https://pl.wikipedia.org/wiki?curid=4659969" title="Prosopis">
Prosopis



</doc>
<doc id="4659976" url="https://pl.wikipedia.org/wiki?curid=4659976" title="Wasyl Czepik">
Wasyl Czepik

Wasyl Prokopowycz Czepik (ukr. Василь Прокопович Чепик, ros. Василий Прокофьевич Чепик, ur. 1 maja 1924 we wsi Czujkowka obecnie w rejonie jampolskim, zm. 28 października 2010 w Symferopolu) – radziecki wojskowy, kapitan, pełny kawaler Orderu Sławy.
Życiorys.
Urodził się w ukraińskiej rodzinie chłopskiej. Uczył się w technikum kolejowym w Kijowie, od maja do grudnia 1943 był w oddziale partyzanckim, w którym walczył z Niemcami. Od stycznia 1944 służył w Armii Czerwonej, od września 1944 uczestniczył we frontowych walkach z Niemcami w składzie batalionu 19 Gwardyjskiej Brygady Zmechanizowanej 8 Gwardyjskiego Korpusu Zmechanizowanego 1 Gwardyjskiej Armii Pancernej 1 Frontu Białoruskiego. Wyróżnił się m.in. podczas forsowania Odry 12 lutego 1945 i w walkach ulicznych o Berlin, gdzie zadał Niemcom duże straty w ludziach. W 1948 został zwolniony do rezerwy, w 1950 ukończył szkołę ruchu związkowego w Moskwie, od 1961 pracował na Krymie, m.in. przy budowie kanału i jako szef działu w truście.
Odznaczenia.
I inne.

</doc>
<doc id="4659979" url="https://pl.wikipedia.org/wiki?curid=4659979" title="Państwowe Liceum i Gimnazjum im. Księdza Piotra Skargi w Rohatynie">
Państwowe Liceum i Gimnazjum im. Księdza Piotra Skargi w Rohatynie

Państwowe Liceum i Gimnazjum im. Księdza Piotra Skargi w Rohatynie – polska szkoła z siedzibą w Rohatynie w okresie II Rzeczypospolitej, od 1938 o statusie gimnazjum i liceum ogólnokształcącego.
Historia.
Pierwotnie w okresie zaboru austriackiego szkoła została założona w 1909.
Po odzyskaniu przez Polskę niepodległości władze II Rzeczypospolitej upaństwowiły gimnazjum w 1921 i nadały szkole patronat ks. Piotra Skargi. W połowie lat 20. szkoła była prowadzona w typie humanistycznym. W 1926 w gimnazjum prowadzono osiem klas w 11 oddziałach, w których uczyło się 243 uczniów płci męskiej i 123 płci żeńskiej (hospitantki).
Zarządzeniem Ministra Wyznań Religijnych i Oświecenia Publicznego Wojciecha Świętosławskiego z 23 lutego 1937 „Państwowe Gimnazjum im. Księdza Piotra Skargi w Rohatynie” zostało przekształcone w „Państwowe Liceum i Gimnazjum im. Księdza Piotra Skargi w Rohatynie” (państwową szkołę średnią ogólnokształcącą, złożoną z czteroletniego gimnazjum i dwuletniego liceum), a po wejściu w życie tzw. reformy jędrzejewiczowskiej szkoła miała charakter koedukacyjny, a wydział liceum ogólnokształcącego był prowadzony w typie humanistycznym.

</doc>
<doc id="4659982" url="https://pl.wikipedia.org/wiki?curid=4659982" title="Semantyka językoznawcza">
Semantyka językoznawcza



</doc>
<doc id="4659985" url="https://pl.wikipedia.org/wiki?curid=4659985" title="17 Pułk Piechoty Austro-Węgier">
17 Pułk Piechoty Austro-Węgier



</doc>
<doc id="4659989" url="https://pl.wikipedia.org/wiki?curid=4659989" title="Liwia Pawłowska">
Liwia Pawłowska

Liwia Pawłowska (ur. 1 marca 1985 w Bielsku-Białej) – polska wokalistka, prezenterka i aktorka.
Od 2003 związana z Teatrem Muzycznym ROMA w Warszawie, śpiewała m.in. w musicalach: "KOTY", "Taniec Wampirów", "Akademia Pana Kleksa", "Upiór w Operze", "Les Miserables", "Aladyn Jr”, „Najlepsze z Romy”.
Absolwentka Akademii Teatralnej im. Aleksandra Zelwerowicza w Warszawie, Akademii Muzycznej im. Stanisława Moniuszki w Gdańsku na Wydziale Dyrygentury Chóralnej, Edukacji Artystycznej, Rytmiki i Jazzu, kierunek Edukacja artystyczna w zakresie sztuki muzycznej, specjalność wokalistyka jazzowa, Uniwersytetu Jagiellońskiego na Wydziale Filozofii.
Z Teatrem Muzycznym ROMA zdobyła potrójną Platynową Płytę za płytę „Upiór w Operze”, Złotą Płytę za płytę „Les Miserables”, Platynową Płytę za płytę „Taniec Wampirów”, Złotą Płytę za płytę „Akademia Pana Kleksa”.
Kariera.
Karierę rozpoczęła w 1998 roku, zdobywając III miejsce na Międzynarodowym Dziecięcym Festiwalu Piosenki i Tańca w Koninie wraz z zespołem ARSE-DU oraz wygrywając konkurs na teledysk zrealizowany przez TV POLSAT również z zespołem ARSE-DU pod kierownictwem Piotra Morawskiego do utworu „Wielka Woda”.
W roku 2003 rozpoczęła współpracę z Teatrem Muzycznym ROMA w charakterze wokalistki.
W roku 2007 wraz z Maciejem Pawłowskim założyła Autorską Szkołę Musicalową Macieja Pawłowskiego, dla której wyreżyserowała kilkadziesiąt spektakli i koncertów z udziałem dzieci i młodzieży m.in. w Sali Kongresowej, Stodole, Teatrze Muzycznym ROMA, Amfiteatrze w parku Sowińskiego. W 2010 roku otrzymała stypendium Prezydenta Miasta Bielska-Białej w dziedzinie kultury i sztuki.
W roku 2012 wygrała program na prezentera TV VIVA Polska i rozpoczęła współpracę z tą stacją. W tym samym czasie ukazał się również jej debiutancki singiel „Scar On My Eye”. W roku 2011 nawiązała współpracę z Telewizją Warszawa, dla której prowadziła cykl reportaży „Projekt Foto”, program „Warszawa nocą” „Dobra szkoła” oraz „Czerwony dywan”.
Współpracowała w projektach muzycznych realizowanych przez TV POLSAT, Disney Channel (Do Dzwonka Cafe, Szkoła Księżniczek), Mini Mini+ (Wygibajki), Teletoon+ (Czas na Taniec), Fundację FIK im. Ireny Kwiatkowskiej.
Autorka libretta do baletu Lamaila premiera Teatr Wielki w Łodzi w 2017 roku oraz tekstów piosenek rock-opery Amazonki i Wikingowie premiera Teatr Muzyczny ROMA 2016.
Producent wykonawczy premiery rock-opery Szambalia w Londynie. Casting (reżyseria obsady) w filmie Tomasza Szafrańskiego KLUB WŁÓCZYKIJÓW I TAJEMNICA DZIADKA HIERONIMA. Choreografia w filmie "Pan T." Macieja Krzyształowicza – wraz z Angeliką Paradowską, przygotowanie wokalne w filmie "Dezerter" . Współpracowała z Marylą Rodowicz, Majką Jeżowską, zespołem COMA, Szparagami oraz z AbstrachujeTV.

</doc>
<doc id="4659990" url="https://pl.wikipedia.org/wiki?curid=4659990" title="Jewstafij Tatanaszwili">
Jewstafij Tatanaszwili

Jewstafij Zacharjewicz Tatanaszwili (ros. Евстафий Захарьевич Татанашвили, ur. w miejscowości Citelkalaki koło Kaspi, zm. 30 września 1958 w Tbilisi) – radziecki generał major lotnictwa.
Życiorys.
Jesienią 1938 dowodził 45 pułkiem lotniczym, a od października 1938 do kwietnia 1940 11 pułkiem lotniczym, od kwietnia do 13 lipca 1940 był zastępcą dowódcy 42 Brygady Lotnictwa Myśliwskiego, a od 13 lipca do 8 sierpnia 1940 dowódcą 122 pułku lotniczego. Od 8 sierpnia 1940 do 27 marca 1941 był zastępcą dowódcy 11 Dywizji Lotniczej, od 27 marca do 18 września 1941 dowódcą 60 Dywizji Lotnictwa Myśliwskiego, od stycznia do maja 1942 zastępcą dowódcy 3 Rezerwowej Brygady Lotniczej ds. szkolenia lotniczego, a od maja do 29 lipca 1942 dowódcą 248 pułku lotnictwa myśliwskiego.
Na przełomie 1941/1942 walczył na Froncie Zachodnim, m.in. w bitwie pod Moskwą. Jako dowódca 234 Dywizji Lotnictwa Myśliwskiego (w składzie 16 Armii Powietrznej) walczył na Froncie Centralnym, Briańskim, Białoruskim i 1 Białoruskim, biorąc m.in. w walkach pod Kurskiem, w operacji orłowskiej, czernihowsko-prypeckiej, homelsko-rzeczyckiej, bobrujskiej, mińskiej, brzesko-lubelskiej, wiślańsko-odrzańskiej, pomorskiej i berlińskiej.
Od 29 lipca 1942 do lutego 1946 dowodził 234 Dywizją Lotnictwa Myśliwskiego. 19 sierpnia 1944 otrzymał stopień generała majora. Od lutego do lipca 1946 dowodził 288 Dywizją Lotnictwa Myśliwskiego, następnie pozostawał w rezerwie, od kwietnia 1947 do lipca 1948 był zastępcą dowódcy 181 Dywizją Lotnictwa Myśliwskiego, później do lipca 1953 pracował w Gruzińskiej SRR w Biurze Ochotniczego Towarzystwa Współpracy z Siłami Powietrznymi/Towarzystwa Współpracy z Siłami Powietrznymi, Armią i Marynarką. 

</doc>
<doc id="4659995" url="https://pl.wikipedia.org/wiki?curid=4659995" title="Hans-Jürgen Bombach">
Hans-Jürgen Bombach

Hans-Jürgen Bombach (ur. 11 sierpnia 1945 w Wehrsdorf]) – niemiecki lekkoatleta, sprinter, dwukrotny medalista mistrzostw Europy w 1974. W czasie swojej kariery reprezentował Niemiecką Republikę Demokratyczną.
Zajął 4. miejsce w biegu na 200 metrów, 5. miejsce w sztafecie 4 × 100 metrów i odpadł w półfinale biegu na 100 metrów na mistrzostwach Europy w 1969 w Atenach. Zwyciężył w sztafecie 4 × 100 metrów w finale pucharu Europy w 1970 w Sztokholmie. Odpadł w półfinale biegu na 100 metrów na mistrzostwach Europy w 1971 w Helsinkach, a sztafeta 4 × 100 metrów z jego udziałem została zdyskwalifikowana w finale.
Odpadł w ćwierćfinale biegu na 100 metrów na igrzyskach olimpijskich w 1972 w Monachium, a sztafeta NRD w składzie: Manfred Kokot, Bernd Borth, Bombach i Siegfried Schenke zajęła w finale 5. miejsce. Bombach zwyciężył w sztafecie 4 × 100 metrów i zajął 2. miejsce w biegu na 200 metrów w finale pucharu Europy w 1973 w Edynburgu. Na halowych mistrzostwach Europy w 1974 w Göteborgu odpadł w półfinale biegu na 60 metrów.
Zdobył brązowe medale w biegu na 200 metrów (przegrał z Pietro Menneą z Włoch i Manfredem Ommerem z Republiki Federalnej Niemiec) oraz w sztafecie 4 × 100 metrów (która biegła w składzie: Kokot, Michael Droese, Bombach i Schenke) na mistrzostwach Europy w 1974 w Rzymie. Zwyciężył w sztafecie 4 × 100 metrów i zajął 5. miejsce w biegu na 200 metrów w finale pucharu Europy w 1975 w Nicei.
Bombach był mistrzem NRD w biegu na 100 metrów w 1973, wicemistrzem na tym dystansie w latach 1969–1971 i brązowym medalistą w 1974. W biegu na 200 metrów był mistrzem NRD w 1973 i 1974, wicemistrzem w 1969 i 1970 oraz brązowym medalistą w 1967, 1968 i 1972. Był również mistrzem w sztafecie 4 × 100 metrów w 1969 i 1973 oraz brązowym medalistą w 1971, a także mistrzem w sztafecie 4 × 200 metrów w 1968. W hali był wicemistrzem NRD w biegu na 50 metrów w 1974 i w biegu na 100 jardów w tym samym roku, a także mistrzem w biegu sztafetowym w 1973.
20 lipca 1973 w Dreźnie wyrównał rekord Europy i rekord NRD w biegu na 100 metrów czasem 10,0 s. Wyrównał także dwukrotnie rekord NRD w biegu na 200 metrów do rezultatu 20,2 s (21 lipca 1973 w Dreźnie). Były to również najlepsze wyniki w jego karierze.

</doc>
<doc id="4660018" url="https://pl.wikipedia.org/wiki?curid=4660018" title="Meri Awidzba">
Meri Awidzba

Meri Chafizowna Awidzba (ros. Мери Хафизовна Авидзба, ur. w Abchazji, zm. 12 kwietnia 1986) – radziecka lotniczka wojskowa.
Życiorys.
Była Abchazką. Ukończyła szkołę i aeroklub w Suchumi, a później wojskową szkołę lotniczą w Batajsku, później była instruktorką w aeroklubie w Suchumi. W 1939 wstąpiła do Akademii Wojskowo-Medycznej w Leningradzie, po ataku Niemiec na ZSRR zgłosiła się ochotniczo do Armii Czerwonej i została skierowana jako pilotka do miasta Engels. Od grudnia 1942 uczestniczyła w wojnie z Niemcami w składzie żeńskiego 588 pułku nocnych bombowców/46 gwardyjskiego pułku nocnych bombowców zwanego nocnymi wiedźmami, w którym była nawigatorką. W składzie 4 Armii Powietrznej walczyła na Froncie Północno-Kaukaskim, 4 Ukraińskim i 2 Białoruskiego, biorąc udział w obronie Kaukazu i walkach nad terytorium Krymu, Białorusi, Polski i Niemiec. Wykonała 477 lotów bojowych. W 1944 była ranna, gdy jej samolot został trafiony przez wroga. Po wojnie została zdemobilizowana w stopniu porucznika, brała udział w życiu publicznym Abchazji.

</doc>
<doc id="4660028" url="https://pl.wikipedia.org/wiki?curid=4660028" title="Kościół św. Mateusza w Lubczu">
Kościół św. Mateusza w Lubczu

Kościół św. Mateusza w Lubczu – parafialny kościół rzymskokatolicki zlokalizowany w Lubczu (powiat żniński, województwo kujawsko-pomorskie).
Historia.
Parafia we wsi (wraz z drewnianym kościołem) powstała w XIII wieku. Drugi, również drewniany obiekt, zbudowano w 1686, po wojnach szwedzkich. Nieco później, dziedzic Antoni Gałecki dobudował do świątyni wieżę i nawę. Całość spłonęła w 1902 wraz z dużą częścią wsi. W 1907 wmurowano kamień węgielny pod budowę kolejnego kościoła, który stoi do dziś. W 1908 kanonik i dziekan B. Ehaust poświęcił ten obiekt, który wzniesiono dzięki wysiłkom parafian i proboszcza, Tadeusza Leona Czerwińskiego. Wewnątrz umieszczono nowe wyposażenie, m.in. organy. W 1911 teren kościelny ogrodzono żelaznym płotem na podmurówce. W 1921 biskup pomocniczy gnieźnieński, Wilhelm Kloske dokonał konsekracji świątyni. W 1949 proboszcz Tadeusz Piekarski dobudował do kościoła kaplicę Najświętszego Serca Pana Jezusa. W latach 70. XX wieku przeprowadzono remont wnętrza. Zamalowano wówczas polichromię w prezbiterium. W latach 80. XX wieku wymieniono pokrycie dachowe wieży. W 2005 wyremontowano dach.
Architektura.
Neoromański, orientowany, ceglany kościół na planie prostokąta (z transeptem) stoi w centrum wsi, na skarpie (od strony drogi mur oporowy). Do prezbiterium od północy przylega zakrystia, a od południa dobudowana później kaplica. Elewacje zewnętrzne są zdobione detalem ceramicznym, m.in. dwupoziomowym fryzem i gzymsem podokapowym. Trzykondygnacyjna wieża przykryta jest dachem namiotowym. Portal główny umieszczony jest w przyziemiu i zamknięty pełnym łukiem. Ściany poszczególnych kondygnacji rozdziela fryz arkadowy.
Wyposażenie.
Stropy nawy oraz transeptu jest drewniany, belkowy. Wnętrze prezbiterium jest półkoliste z wnękami, pomiędzy którymi znajdują się lizeny zdobione półkolumienkami o kostkowych głowicach, podtrzymujące łuki arkad sklepienia w formie czaszy. Wyposażenie pochodzi z początku XX wieku.
Otoczenie.
Przy kościele stoi figura św. Jana Nepomucena, popiersie papieża Jana Pawła II na wysokim cokole, a także znajduje się grób księdza Jana Walentego Kręckiego (ur. 8 lutego 1823, zm. 30 sierpnia 1894), "proboszcza lubieckiego" z żelaznym krzyżem. Na elewacji wiszą dwie tablice, ku czci:

</doc>
<doc id="4660032" url="https://pl.wikipedia.org/wiki?curid=4660032" title="Edward Lachman">
Edward Lachman

Edward Lachman (ur. 31 marca 1948 w Morristown) – amerykański operator filmowy. Najbardziej znany ze współpracy z reżyserem Toddem Haynesem. Dwukrotnie nominowany do Oscara za najlepsze zdjęcia do jego filmów "Daleko od nieba" (2002) i "Carol" (2015). Za pierwszy z tych obrazów zdobył Złotą Osellę na 59. MFF w Wenecji.

</doc>
<doc id="4660035" url="https://pl.wikipedia.org/wiki?curid=4660035" title="Anders Peter Nielsen">
Anders Peter Nielsen

Anders Peter Nielsen (ur. 25 maja 1867 we Framlev, zm. 16 kwietnia 1950 w Kopenhadze) – duński olimpijczyk strzelec końca XIX i początku XX w. 
Kariera sportowa.
Uczestniczył w czterech igrzyskach olimpijskich, podczas których zdobył 1 złoty i 3 srebrne medale. Był ośmiokrotnym medalistą mistrzostw świata.
Wyniki.
Medale mistrzostw świata.
"Opracowano na podstawie materiałów źródłowych:"

</doc>
<doc id="4660043" url="https://pl.wikipedia.org/wiki?curid=4660043" title="Abdułła Kadiri">
Abdułła Kadiri

Abdułła Kadiri (uzb. Abdulla Qodiriy, ur. 10 kwietnia 1894 w Taszkencie, zm. 4 października 1938 tamże) – uzbecki pisarz.
Życiorys.
Od 1915 do 1917 uczył się w medresie, gdzie nauczył się arabskiego i perskiego; opanował również rosyjski i uczył się w rosyjskojęzycznej szkole. W latach 1923-1925 studiował w Instytucie Literackim w Moskwie. Działalność literacką rozpoczął w 1915, publikując pierwsze opowiadania i sztukę teatralną. Napisał pierwsze nowele w literaturze uzbeckiej. Pisał również powieści i sztuki o treści historycznej i satyrycznej. W 1938 podczas wielkiego terroru został aresztowany, skazany na śmierć i rozstrzelany. W 1956 pośmiertnie go zrehabilitowano. Po rozpadzie ZSRR został pośmiertnym laureatem Nagrody Państwowej Republiki Uzbekistanu w dziedzinie literatury.

</doc>
<doc id="4660046" url="https://pl.wikipedia.org/wiki?curid=4660046" title="Kościół Świętego Jana Kantego w Niegosławiu">
Kościół Świętego Jana Kantego w Niegosławiu



</doc>
<doc id="4660050" url="https://pl.wikipedia.org/wiki?curid=4660050" title="Pelagia Vogelgesang">
Pelagia Vogelgesang

Pelagia Vogelgesang z domu Jakubowska (ur. 1894, zm. 1986) – polska nauczycielka, „Sprawiedliwa wśród Narodów Świata”.
Życiorys.
Pelagia Vogelgesang mieszkała wraz z mężem Stanisławem (ur. 1887) w Węgrowie koło Warszawy. Z zawodu była nauczycielką, Stanisław zaś dyrektorem szkoły.
W 1941 w Węgrowie Niemcy utworzyli getto, dokąd przesiedlili okolicznych Żydów. Po roku getto zlikwidowano. Ok. tysiąc Żydów zamordowano w getcie, reszta zginęła w obozie w Treblince. Niewielką grupę Żydów zmuszono do porządkowania terenu getta. Rozstrzelano ich w maju 1943. 1 maja Pelagia znalazła siedzącą na progu jej domu Lusię Farbiarz (ur. 1939), córkę zabitych Szmuela i Fajgi. Pelagia przyjęła ją pod swój dach mimo podejrzeń, jakie wzbudziło to wśród Niemców i sąsiadów (musieli m.in. nauczyć Lusię polskiego). Przez jakiś czas Pelagia Vogelsang pomagała także stryjowi dziewczynki, Chaimowi Farbiarzowi, zostawiając mu żywność. Ukrywała również młynarza Klejmana i jego dziecko. Pelagia była więziona na Pawiaku.
Po zakończeniu wojny Lusię przyszedł odebrać jej stryj Henryk (Enrique) Farbiarz (ur. 1918). Vogelgesangowie niechętnie rozstali się z dziewczynką. Farbiarzowie wyjechali do Argentyny. Lusia, funkcjonująca jako Luisa Popovsky, studiowała na Uniwersytecie w Buenos Aires i założyła rodzinę.
W 1984 Pelagia Vogelgesang została odznaczona medalem Sprawiedliwych wśród Narodów Świata.

</doc>
<doc id="4660055" url="https://pl.wikipedia.org/wiki?curid=4660055" title="Władysław Śliwiński (pilot)">
Władysław Śliwiński (pilot)

Władysław Kazimierz Śliwiński (ur. 3 kwietnia 1921 w Wilnie, zm. 15 lutego 1951 w Warszawie) – porucznik pilot Polskich Sił Powietrznych w Wielkiej Brytanii, kawaler Krzyża Srebrnego Orderu Wojennego Virtuti Militari.
Życiorys.
Syn Antoniego i Katarzyny z Mączyńskich. W 1924 roku jego rodzina przeprowadziła się do Warszawy, gdzie uczęszczał do szkoły powszechnej a w maju 1939 roku zdał egzamin maturalny w liceum matematyczno-fizycznym. Przeszkolenie lotnicze odbył w ramach Przysposobienia Wojskowego oraz w Aeroklubie Warszawskim. Do końca sierpnia wylatał 36 godzin na samolocie RWD-8. W kampanii wrześniowej walczył jako żołnierz piechoty w obronie Warszawy. Trafił do niewoli, ale wkrótce z niej zbiegł.
Po zakończeniu działań wojennych w grudniu 1939 roku przedostał się do Wilna, skąd przez Szwecję trafił do Francji i został skierowany 1 marca 1940 roku do polskiego ośrodka szkolenia lotników w Lyon-Bron. Po upadku Francji został ewakuowany do Wielkiej Brytanii, gdzie dotarł 22 czerwca 1940 roku. Wstąpił do Royal Air Force, otrzymał polski numer służbowy P-2213 i angielski 782336. 1 lipca trafił do obozu przejściowego w Glasgow, skąd został skierowany na szkolenie lotnicze w Blackpool. 1 sierpnia 1941 roku został skierowany do 15 Elementary Flying Training School w Carlisle na kurs pilotażu.
Szkolenie lotnicze zakończył 13 sierpnia 1942 roku i dzień później został skierowany na dalsze szkolenie do 8 Service Flying Training School w Montrose. Po jego zakończeniu otrzymał awans na angielski stopień sierżanta. Został skierowywany do 6 Anti Aircraft Co-operation Unit (AACU) w bazie Clark, gdzie zajmował się holowaniem celów dla artylerii przeciwlotniczej. Następnie został skierowany na kontynuację szkolenia do 58. Operation Training Unit (OTU) w Grangemouth. W październiku ukończył kurs i otrzymał przydział do dywizjonu 306. W grudniu 1942 roku został skierowany do Szkoły Podchorążych Piechoty i Kawalerii Zmotoryzowanej w Auchtermuchty. Po jej ukończeniu otrzymał awans na podporucznika i wrócił do dywizjonu 306. 24 maja 1943 roku otrzymał przydział do dywizjonu 302. 9 sierpnia został przeniesiony do dywizjonu 303. 
6 września 1943 roku, podczas lotu na akcję Ramrod, zestrzelił samolot Focke-Wulf Fw 190. Był to dwusetny samolot zniszczony przez dywizjon 303. W nagrodę Śliwiński otrzymał pamiątkowy zegarek z wygrawerowanym napisem: „"Podporucznikowi Śliwińskiemu W. za zestrzelenie 200-go samolotu npla - koledzy z 303-Dyonu. 6.9-43"", który wręczono mu 29 września w Londynie. Podczas uroczystości byli obecni przedstawiciele Rządu Rzeczypospolitej Polskiej na uchodźstwie (Minister Obrony Narodowej gen. Marian Kukiel i Minister Informacji i Dokumentacji Stanisław Kot), lotnictwa amerykańskiego mjr gen. Kepner, lotnictwa brytyjskiego Air Marshal Sir Trafford Leigh Mallory, Air Vice-Marshal Arthur Sanders i Air Commodore Frank Beaumont. Na uroczystość przybył też Inspektor Lotnictwa płk dypl. pil. Mateusz Iżycki, oficjalne życzenia nadesłał Wódz Naczelny Polskich Sił Zbrojnych gen. broni Kazimierz Sosnkowski. 8 września 1943 roku Śliwiński został awansowany na stopień porucznika. 
20 października 1943 roku powrócił do Dywizjonu 302, a 28 grudnia został awansowany na stopień RAF Flying Officer (F/O). W składzie tego dywizjonu brał udział w osłanianiu operacji Overlord i walk w Normandii. Podczas lotów bojowych wyróżnił się odwagą i opanowaniem, co opisał 1 września 1944 roku jego dowódca kpt. pil. Marian Duryasz we wniosku o odznaczenie go Krzyżem Srebrnym Orderu Virtuti Militari. 22 września 1944 roku odszedł na odpoczynek.
23 listopada 1944 roku przeszedł przeszkolenie na samolotach P-51 Mustang w 3 Tacticl Exercise Unit w Chedworth i został skierowany do Dywizjonu 316, gdzie latał do zakończenia wojny. W czasie II wojny światowej wykonał łącznie 173 loty bojowe i 31 lotów operacyjnych. 16 czerwca 1945 roku został przydzielony, na własną prośbę, do lotnictwa transportowego i od 5 września latał w Azji i w Indiach jako pilot 229. Grupy Transportowej.
Z powodu choroby został 3 stycznia 1946 roku przeniesiony na teren Wielkiej Brytanii i przydzielony do dywizjonu 309. W lutym 1947 roku podjął decyzję o odejściu z Polskich Sił Powietrznych i repatriację do Polski. W tym czasie skontaktował się z nim płk. Leon Bortnowski, który zaproponował mu pracę na rzecz wywiadu rządu RP na uchodźstwie i stworzenie w Polsce siatki agenturalnej. Do kraju dotarł 22 lipca 1947 roku na pokładzie statku „Eastern Prince”. Sprowadził też do Polski żonę, Myrę Chadwick-Śliwińską. Początkowo zamieszkał z żoną w Milewku, ale w sierpniu 1947 roku przeprowadzili się do Warszawy i zamieszkali przy ul. Filtrowej. Posiadane środki finansowe zainwestował w zakład rzemieślniczy. W styczniu 1948 roku urodził się ich syn Stefan.
4 czerwca 1948 roku został aresztowany i oskarżony o szpiegostwo na rzecz Wielkiej Brytanii, osadzony w więzieniu mokotowskim i poddany brutalnemu śledztwu. Na podstawie informacji zebranych w jego trakcie aresztowano dalszych kilkunastu byłych lotników PSP (m.in. Stanisława Skalskiego i Tadeusza Nowierskiego) i postawiono im fałszywe zarzuty. Wyrokiem Wojskowego Sądu Rejonowego w Warszawie z 29 lipca 1950 roku Śliwiński został skazany na karę śmierci, wyrok został wykonany 15 lutego 1951 roku. Wyrok został unieważniony postanowieniem Sądu Warszawskiego Okręgu Wojskowego w Warszawie z 18 czerwca 1993 roku. Żona została skazana na karę 6 lat więzienia. Przebywała w więzieniu w Fordonie, z którego została zwolniona w 1955 roku. Wyszła ponownie za mąż i jeszcze przez pewien czas przebywała w Polsce, ostatecznie powróciła do Wielkiej Brytanii.
Na liście Bajana został sklasyfikowany na pozycji 300. z jednym potwierdzonym zestrzeleniem.
Jego ciało nie zostało dotychczas odnalezione. Został upamiętniony na tablicy umieszczonej na murach mokotowskiego aresztu śledczego przy ulicy Rakowieckiej 37.

</doc>
<doc id="4660056" url="https://pl.wikipedia.org/wiki?curid=4660056" title="Carla Barbarella">
Carla Barbarella

Carla Barbarella (ur. 4 lutego 1940 w Magione) – włoska polityk i politolog, posłanka do Parlamentu Europejskiego I i II kadencji.
Życiorys.
Ukończyła studia politologiczne. Pracowała m.in. w instytucjach Wspólnot Europejskich. Zaangażowała się w działalność polityczną w ramach Włoskiej Partii Komunistycznej. W 1979 i 1984 wybierano ją posłanką do Parlamentu Europejskiego, przystąpiła do Grupy Sojuszu Komunistycznego. Była wiceprzewodniczącą Komisji Budżetowej (1984–1987) i Delegacji ds. stosunków z państwami Ameryki Południowej (1985–1987), a także członkiem m.in. Komisji ds. Rozwoju i Współpracy oraz Komisji ds. Kontroli Budżetu. Po odejściu z Europarlamentu działała m.in. w kooperatywie społecznej Alisei oraz zasiadała w zrzeszeniu organizacji pozarządowych Associazione Italiana delle Organizzazioni Non Governative.

</doc>
<doc id="4660059" url="https://pl.wikipedia.org/wiki?curid=4660059" title="Izzat Kłyczew">
Izzat Kłyczew

Izzat Nazarowicz Kłyczew (ros. Иззат Назарович Клычев, ur. 10 października 1923 w aule Jalkym w guberni turkmeńskiej obecnie w wilajecie maryjskim w Turkmenistanie, zm. 12 stycznia 2006 w Aszchabadzie) – radziecki i turkmeński malarz.
Życiorys.
Urodził się w rodzinie turkmeńskiego mułły. Wcześnie stracił rodziców, wychowywał się w rodzinie starszego brata. Od dzieciństwa pasjonował się rysowaniem, od 1938 uczył się przy szkole-internacie przy Szkole Artystycznej w Aszchabadzie, a od 1940 w tej szkole artystycznej. W maju 1942 został powołany do Armii Czerwonej, od stycznia 1943 uczestniczył w wojnie z Niemcami, walczył na Froncie Woroneskim, od sierpnia 1943 Stepowym, od stycznia 1944 4 Ukraińskim, a od kwietnia 1944 1 Białoruskim. Jako czerwonoarmista i jefrejtor (kapral) brał udział w walkach w składzie 140 samodzielnym pułku łączności i 1356 kompanii łączności 69 Armii, uczestnicząc w operacji charkowskiej, bitwie o Dniepr, operacji białoruskiej, wiślańsko-odrzańskiej i berlińskiej. 17 września 1943 został lekko ranny. Wykazywał się męstwem i odwagą, był odznaczony dwoma bojowymi orderami. W 1947 został zdemobilizowany, udał się do Leningradu, by studiować w Leningradzkim Instytucie Malarstwa, Rzeźby i Architektury im. Riepina, który ukończył w 1953 tworząc pracę dyplomową "Na pustyni Kara-Kum". Od 1953 wykładał w Turkmeńskiej Szkole Sztuk Pięknych im. Rustawelego w Aszchabadzie, jednocześnie od 1954 do 1958 był aspirantem w warsztacie A. Gierasimowa w Moskwie. Mieszkał i pracował w Aszchabadzie, wiele obrazów stworzył w stylu socrealistycznym, malując m.in. portrety kołchoźników i innych "ludzi radzieckich". Od 1949 do 1991 był członkiem WKP(b)/KPZR. Trzykrotnie był przewodniczącym Zarządu Związku Artystów Turkmeńskiej SRR (1962-1965, 1970-1975 i 1982-1992). W latach 1974-1989 pełnił mandat deputowanego do Rady Najwyższej ZSRR od 9 do 11 kadencji, od 1953 należał do Związku Artystów ZSRR, od 1962 wchodził w skład Komitetu ds. Nagród Leninowskich i Państwowych przy Radzie Ministrów ZSRR. W 1979 został przewodniczącym Turkmeńskiego Republikańskiego Komitetu Obrońców Pokoju.

</doc>
<doc id="4660060" url="https://pl.wikipedia.org/wiki?curid=4660060" title="Torbiel pilonidalna">
Torbiel pilonidalna



</doc>
<doc id="4660064" url="https://pl.wikipedia.org/wiki?curid=4660064" title="Bronisław Gajda">
Bronisław Gajda

Bronisław Gajda (ur. 8 sierpnia 1919 w Kępicach, zm. 6 października 1995 w Warszawie) – polski technolog transportu, profesor zwyczajny Politechniki Warszawskiej.
Życiorys.
W 1954 ukończył studia na Politechnice Warszawskiej, w 1960 obronił doktorat, w 1966 habilitował się. W 1971 uzyskał stopień profesora nadzwyczajnego, a w 1982 profesora zwyczajnego.
W latach 1949–1955 był autorem planu szkolenia kadr zawodowych dla resortu kolejnictwa i komunikacji, w 1949 był organizatorem Departamentu Szkolenia Zawodowego w Ministerstwie Komunikacji, w 1950 pracował w Instytucie Naukowo-Badawczym Kolejnictwa, a następnie w Centralnym Ośrodku Badań i Rozwoju Techniki Kolejowej, od 1958 był pracownikiem naukowo-dydaktycznym Instytutu Transportu Politechniki Warszawskiej.
Spoczywa na starym cmentarzu na Służewie w Warszawie przy ul. Fosa.
Publikacje.
Bronisław Gajda opublikował ok. 130 prac dotyczących technologii pracy transportu lądowego, problematyki eksploatacji technicznej, wydajność kolei oraz obsługi przewozów pasażerskich w aglomeracji miejskiej.

</doc>
<doc id="4660065" url="https://pl.wikipedia.org/wiki?curid=4660065" title="Aldona Rymsza">
Aldona Rymsza

Aldona Rymsza (ur. 29 czerwca 1921 w Małyszkach zm. 2009) – łączniczka i sanitariuszka w 3 plutonie V Wileńskiej Brygady AK.
Życiorys.
Urodziła się w rodzinie szlacheckiej, a w młodości była harcerką. W czasie II Wojny Światowej była łączniczką i sanitariuszką w 3 plutonie V Wileńskiej Brygady AK. 12 czerwca 1944 roku w Sużanach wyszła za żołnierza Brygady Śmierci Antoniego ps. Maksa, a na ich ślubie świadkiem był Zygmunt Szendzielarz Łupaszko. Po rozwiązaniu Brygady ukrywała się, wraz z mężem pod nazwiskiem Wojtkowska, jednak w 1946 roku ujawniła się. Została aresztowana przez Urząd Bezpieczeństwa i mimo ciąży, była bita i torturowana. Jest pochowana z mężem i z synem w Prochowicach.
Upamiętnienie.
Stowarzyszenie Sympatyków Zagłębia Lubin „Zagłębie Fanatyków” z fanklubem z Prochowic stworzyli graffiti upamiętniające ją i jej męża w Prochowicach. Wydano jej i jej męża wspomnienia pod nazwą: Pod rozkazami Łupaszki. W Choczewie odbywa się Bieg Pamięci Tropem Wyklętych skupiony na upamiętnianiu jej i Antoniego Rymszy.

</doc>
<doc id="4660069" url="https://pl.wikipedia.org/wiki?curid=4660069" title="Laura Clarke">
Laura Clarke

Laura Clarke – brytyjska dyplomatka, od 21 stycznia 2018 roku wysoki komisarz Wielkiej Brytanii w Nowej Zelandii i na Samoa oraz jednocześnie gubernator Pitcairn. 
Życiorys.
Laura Clarke Studiowała języki nowożytne na University of Cambridge oraz stosunki międzynarodowe na London School of Economics. Wcześniej pełniła funkcję Szefa Departamentu Azji Południowej w Biurze Spraw Zagranicznych Wspólnoty Narodów oraz pracowała w Ministerstwie Sprawiedliwości, Komisji Europejskiej i brytyjskim parlamencie.
Zamężna, posiada trójkę dzieci.

</doc>
<doc id="4660070" url="https://pl.wikipedia.org/wiki?curid=4660070" title="Zygmunt Goławski ps. „Niwa”">
Zygmunt Goławski ps. „Niwa”



</doc>
<doc id="4660071" url="https://pl.wikipedia.org/wiki?curid=4660071" title="VERVA Warszawa ORLEN Paliwa">
VERVA Warszawa ORLEN Paliwa



</doc>
<doc id="4660072" url="https://pl.wikipedia.org/wiki?curid=4660072" title="Pomnik &quot;Poległych i pomordowanych za wolność tej ziemi&quot; w Czerwonaku">
Pomnik &quot;Poległych i pomordowanych za wolność tej ziemi&quot; w Czerwonaku



</doc>
<doc id="4660084" url="https://pl.wikipedia.org/wiki?curid=4660084" title="Arkadiusz Regiec">
Arkadiusz Regiec

Arkadiusz Jacek Regiec (ur. 27 maja 1977 w Olsztynie) — polski przedsiębiorca, inwestor, założyciel i prezes platformy społecznościowego finansowania udziałowego Beesfund, współzałożyciel i wiceprezes Polskiego Towarzystwa Crowdfundingu. Zaangażowany w rzecznictwo publiczne na rzecz polskiego ustawodawstwa dotyczącego finansowania społecznościowego.
Życiorys.
Działalność studencka.
W czasach licealnych Regiec był działaczem samorządu uczniowskiego oraz założycielem i marszałkiem parlamentu młodzieży województwa olsztyńskiego. Studiując prawo oraz politologię na Uniwersytecie Warszawskim należał do samorządu studenckiego oraz Rady Wydziału. Jednocześnie w czerwcu 2002 założył i prowadził na Uniwersytecie Warszawskim Studencką Spółdzielnię Pracy „Planum”.
Beesfund.
W 2012 roku Arkadiusz Regiec szukał wsparcia finansowego na rozpoczęcie biznesu z kolegą, jednak nikt z grona znajomych nie chciał ryzykować pożyczek rzędu 10 tysięcy złotych, ale najwyżej trzystu. Dzięki kolejnym drobnym datkom Regiec uzbierał potrzebną kwotę, co w rezultacie zainspirowało go do stworzenia mechanizmu zbiórki w zorganizowanej formie. Za wzorzec posłużyła amerykańska platforma finansowania społecznościowego Kickstarter, funkcjonująca wówczas od trzech lat, dzięki której z sukcesem sfinansowano wówczas 32 tysiące projektów za łączną sumę 345 milionów dolarów. Podobny mechanizm Regiec postanowił usytuować w polskiej rzeczywistości prawnej.
31 maja 2012, podczas pierwszej konferencji Polskiego Towarzystwa Crowdfundingu, Regiec ogłosił uruchomienie portalu finansowania społecznościowego z możliwością dodawania projektów udziałowych i nieudziałowych: „Zespół ma świadomość trudności, kontroli i problemów, a mimo to podejmie wyzwanie.”
Regiec zaoferował możliwość zakupu akcji spółek zakładając pierwszą w Polsce platformę finansowania społecznościowego o charakterze udziałowym, dzięki której osoba wpłacająca nie ogranicza się do przekazania wsparcia, ale staje się współwłaścicielem przedsięwzięcia. Celem platformy Beesfund jest uzupełnienie luki kapitałowej, która powoduje, że wiele ciekawych pomysłów biznesowych nie może pozyskać środków na start i rozwój, natomiast przeciętna osoba dysponuje zbyt małym kapitałem, aby inwestować w startupy i dynamicznie rozwijające się spółki. 
Przez pierwsze lata funkcjonowania platformy Beesfund Regiec ewangelizował uczestników polskiego rynku finansowego, przekonując do formuły finansowania społecznościowego. W wywiadach porównuje finansowanie społecznościowe do roju pszczół („bee” po angielsku: pszczoła), w którym pojedynczy owad niewiele zdziała, ale pełny ul potrafi wyprodukować słoik miodu. W czerwcu 2016 mówiąc o emitentach Beesfundu przyznaje: „Nieuczciwością byłoby informowanie, że dokładnie prześwietliliśmy spółki, zwłaszcza na wczesnym etapie rozwoju. Wiadomo, że bardzo wiele z nich poniesie porażkę. Ba! Większość zbankrutuje.”
5 lutego 2019 Beesfund przeprowadziła emisję akcji piłkarskiej spółki Wisła Kraków, która do spłaty zadłużenia potrzebowała 80 milionów złotych — w ciągu jednej doby 9129 inwestorów zebrało na platformie 40 tysięcy akcji (5,115 procent) o łącznej wartości 4 miliony złotych. Równocześnie Regiec zaangażował się także w proces finansowej interwencji dotyczącej kolejnej spółki piłkarskiej Stomil Olsztyn.
Kolejne inicjatywy.
W lipcu 2014 została uruchomiona platforma OdpalProjekt.pl, pierwsza siostrzana inicjatywa Beesfundu, pierwsza w Polsce działająca w opartym na nagrodach modelu elastycznym "flexible funding". W lipcu 2017 Beesfund powołała projekt TokenBridge dedykowany technologii blockchain, w ramach którego pracuje nad stworzeniem mechanizmu tokenizowania akcji, obligacji, funduszy inwestycyjnych typu ETF, oraz przeprowadzania emisji ICO. W czerwcu 2019 Beesfund utworzył spółkę Taon Property, która zarządza osobną platformą crowdfundingu udziałowego w sektorze nieruchomości.
W czerwcu 2019 Regiec ogłosił budowę 5-hektarowego kempingu dla firm nad jeziorem Ukiel w Olsztynie. Budowa miejsca pracy i domu dla twórców ma kosztować 4–10 milionów złotych, a otwarcie ma nastąpić około 2021 roku. 
W lipcu 2019 Arkadiusz Regiec zapowiedział wystąpienie o licencję na prowadzenie biura maklerskiego, z myślą o emisjach na kwoty rzędu 20-30 milionów złotych, a w perspektywie utworzeniu alternatywnego systemu obrotu, opartego o rozproszony rejestr danych w technologii blockchain. 
Działalność publiczna.
Arkadiusz Regiec jest założycielem i wiceprezesem Polskiego Towarzystwa Crowdfundingu, które zajmuje się poszerzaniem wiedzy dotyczącej finansowania społecznościowego.
Rzecznictwo publiczne.
Regiec zainicjował powstanie ruchu na rzecz zmiany ustawy o zbiórkach publicznych. W czerwcu 2017 uczestniczył w pracach podgrupy roboczej ds. crowdfundingu w Komisji Nadzoru Finansowego. Emisja i handel papierami wartościowymi bez procedur wymaganych przez Komisję Nadzoru Finansowego nie mogły się odbywać powyżej limitu 100 tysięcy euro. W lipcu 2018, po wejściu w życie unijnej dyrektywy limit wysokości publicznych ofert poza sektorem bankowym Ministerstwo Finansów zwiększyło do 1 miliona euro. W ramach Konferencji Przedsiębiorstw Finansowych w Polsce – Związku Pracodawców, Regiec uczestniczył wówczas w pracach zespołu roboczego ds. zasad dobrych praktyk platform crowdfundingowych, który wypracował projekt „Zasad dobrych praktyk dla crowdfundingu donacyjnego, pożyczkowego i udziałowego”. 
Regiec postuluje, aby inwestowanie w postaci equity crowdfundingu było dostępne dla każdego obywatela w Polsce. Zdaniem Regieca, przy inwestycjach w innowacyjne spółki kluczowe są ulgi podatkowe, które sprawią, że inwestorzy chętnie poniosą ryzyko inwestycyjne, a impulsem byłyby zapisy w polskim prawie wzorem brytyjskiego, które pozwala na odpisanie nawet 500 tysięcy funtów. Regiec nazwał pomysł rządowym programem „500 –”, sugerując, iż takie rozwiązanie przyczyni się do aktywizacji kapitału prywatnego.
W listopadzie 2017, w świetle ostrzeżenia KNF przed inwestycjami w emisje ICO, Regiec zaapelował do KNF o jak najszybsze utworzenie grupy roboczej do spraw Initial Coin Offerings i przygotował łatwą legislację dla polskich startupów z branży fintech.
Hobby.
W 2016 roku Regiec zaangażował się we współpracę produkcyjną przy produkcji filmu dokumentalnego „Anatomia Startupu” w reżyserii Aleksandra Dembskiego.
Jest ratownikiem Wodnego Ochotniczego Pogotowia Ratunkowego.

</doc>
<doc id="4660086" url="https://pl.wikipedia.org/wiki?curid=4660086" title="Biskupi Astany">
Biskupi Astany

Biskupi Astany – biskup diecezjalny i biskup pomocniczy administratury apostolskiej "Astany", a od 2003 archidiecezji Najświętszej Maryi Panny.

</doc>
<doc id="4660087" url="https://pl.wikipedia.org/wiki?curid=4660087" title="Tomaszówka (Aleksandria Krzywowolska)">
Tomaszówka (Aleksandria Krzywowolska)

Tomaszówka – część wsi Aleksandria Krzywowolska w Polsce, położona w województwie lubelskim, w powiecie chełmskim, w gminie Rejowiec.
W latach 1975–1998 Tomaszówka administracyjnie należała do województwa chełmskiego. Od 1 stycznia 2006 wchodzi w skład powiatu chełmskiego (przedtem krasnostawskiego).
Tomaszówka kolonia w gminie Rejowiec (1867–1975) zasiedlona przez kolonistów niemieckich, powstała w XIX wieku po rozparcelowaniu dóbr Krzywowola.

</doc>
<doc id="4660090" url="https://pl.wikipedia.org/wiki?curid=4660090" title="Tomaszówka (Potok Wielki)">
Tomaszówka (Potok Wielki)

Tomaszówka – część wsi Potok Wielki w Polsce, położona w województwie świętokrzyskim, w powiecie jędrzejowskim, w gminie Jędrzejów.
W latach 1975–1998 Tomaszówk należała administracyjnie do województwa kieleckiego.

</doc>
<doc id="4660091" url="https://pl.wikipedia.org/wiki?curid=4660091" title="Michael Droese">
Michael Droese

Michael Droese (ur. 9 sierpnia 1952 w Ueckermünde) – niemiecki lekkoatleta, sprinter, medalista mistrzostw Europy w 1974. W czasie swojej kariery reprezentował Niemiecką Republikę Demokratyczną.
Zdobył brązowy medal w sztafecie 4 × 100 metrów (która biegła w składzie: Manfred Kokot, Droese, Hans-Jürgen Bombach i Siegfried Schenke) na mistrzostwach Europy w 1974 w Rzymie, a w biegu na 100 metrów odpadł w półfinale. 
Był brązowym medalistą mistrzostw NRD w biegu na 200 metrów w 1973 i 1974.
11 lipca 1973 w Dreźnie wyrównał rekord Europy i rekord NRD w biegu na 100 metrów czasem 10,0 s. Jego rekord życiowy w biegu na 200 metrów pochodził z tej samej daty i wynosił 20,4 s.

</doc>
<doc id="4660093" url="https://pl.wikipedia.org/wiki?curid=4660093" title="Bernd Borth">
Bernd Borth

Bernd Borth (ur. 25 lipca 1948 w Freyburgu) – niemiecki lekkoatleta, sprinter. W czasie swojej kariery reprezentował Niemiecką Republikę Demokratyczną.
Odpadł w półfinale biegu na 100 metrów na igrzyskach olimpijskich w 1972 w Monachium, a w sztafecie 4 × 100 metrów w składzie: Manfred Kokot, Borth, Hans-Jürgen Bombach i Siegfried Schenke zajął w finale 5. miejsce.
Był mistrzem NRD w biegu na 100 metrów w 1972 i brązowym medalistą na tym dystansie w 1971. W biegu na 200 metrów był wicemistrzem NRD w 1971 i 1972.

</doc>
<doc id="4660097" url="https://pl.wikipedia.org/wiki?curid=4660097" title="Order Birmy">
Order Birmy

Order Birmy (ang. "Order of Burma", skr. OB lub O.B.) – brytyjskie odznaczenie ustanowione 10 maja 1940 dekretem króla Jerzego VI. W założeniach miał pełnić rolę podobną do Orderu Indii Brytyjskich, z przeznaczeniem do wynagradzania tubylczych oficerów birmańskiej armii, za długoletnią, wierną i honorową służbę, ale nadawany był tylko w jednej klasie w formie komandorii noszonej na szyi na wstędze orderowej. Od 1945 przyznawany był również za dzielność (takich orderów wręczono 24). Wraz z uzyskaniem niepodległości przez Birmę w 1947, order został zniesiony. Obecnie wciąż jest noszony i znajduje się w oficjalnej brytyjskiej kolejności starszeństwa odznaczeń po wojskowej odmianie Orderu Zasługi Indyjskiej i przed Krzyżem Dzielności Znamienitej.

</doc>
<doc id="4660098" url="https://pl.wikipedia.org/wiki?curid=4660098" title="Administratorzy Atyrau">
Administratorzy Atyrau

Administratorzy Atyrau – administratorzy i wikariusz generalny administratury apostolskiej Atyrau.

</doc>
<doc id="4660099" url="https://pl.wikipedia.org/wiki?curid=4660099" title="Diana Beresford-Kroeger">
Diana Beresford-Kroeger

Diana Beresford-Kroeger (ur. 25 lipca 1944 w London Borough of Islington) – irlandzko-angielsko-kanadyjska (ang. "multiple citizenship") przyrodniczka i pisarka, najlepiej znana z badań struktur ekosystemów leśnych i działań na rzecz ochrony lasów przed degradacją oraz ich odtwarzania, w początkowym okresie pracy akademickiej pracująca w dziedzinach biochemii i biologii molekularnej wykraczających poza zakres botaniki (np. hemodynamika serca, katodoluminescencja). Jako pisarka popularyzuje wiedzę o strukturze i znaczeniu lasów łącząc współczesną wiedzę przyrodniczą ze starożytną mądrością celtycką. Jest doktorem honoris causa Uniwersytetu Carleton, członkiem Royal Canadian Geographical Society, jedną z WINGS WorldQuest Women (Fellow 2010) i jednym z „25 Wizjonerów, którzy zmieniają świat” (Utne Reader 2011).
Życiorys.
Pochodzenie i wczesna edukacja.
Urodziła się w 1944 roku w jednej z północnych części Wielkiego Londynu (Londyn Wewnętrzny). Jej ojcem był John Leslie Beresford, należący do anglo-irlandzkiej arystokracji o tradycji sięgającej XII wieku, spokrewniony m.in. z Johnem Hubertem Beresfordem (1933–2015, Lord of Waterford). Matka, Eileen A. Beresford, pochodziła z rodziny O'Donoghue z Zamku Ross, której historia sięga V wieku.
Rodzice nie wspierali rozwoju przyrodniczych zainteresowań Diany. Dokonali tego dwaj kawalerowie: dr Barrett (sąsiad-lekarz) i Padraig „Rocky” O'Donoghue (brat matki). Dr Barrett uczył ją botaniki i opowiadał o leczniczych właściwościach roślin. Udostępniał swoją bogatą bibliotekę. Wuj O'Donoghue, znany jako sportowiec, był też chemikiem i bibliofilem. 
Niedługo po ukończeniu 10 lat Diana została sierotą. Zgodnie z prawem Brehonów została otoczona opieką przez rodzinę matki z Caha (hrabstwo Cork). Zamieszkała w domu wuja O'Donoghue, z którym spędzali wieczory przy ogniu, wspólnie czytając prace literackie, w tym poezję irlandzką, książki dotyczące filozofii, fizyki, chemii, teatru i in.. Chodziła do prywatnej szkoły. Nie miała bliskich koleżanek (twierdzi, że była izolowana z powodu pochodzenia). Z okresu dzieciństwa wspomina przede wszystkim letnie spotkania w różnych domach krewnych mieszkających na wsi w Kerry. Przez trzy lata stare kobiety (80- i 90-latki), które mówiły tylko po gaelicku (zob. języki goidelskie), przekazywały jej swoją wiedzę oraz zobowiązanie, aby była „ostatnim głosem” starożytnego gaelickiego świata. Poznawała kulty celtyckie, mądrość Brehona i alfabet Ogham, triadę umysł-ciało-dusza i filozofię uzdrawiania, prawa drzew, system druidów (zob. druid – etymologia) – wizję natury, w której drzewa i lasy są fundamentem ludzkiego przetrwania i duchowości. Była uznawana za „ostatnie dziecko starożytnej Irlandii”.
Studia.
Diana Beresford jest absolwentką "University College Cork" ("National University of Ireland" w Cork), w którym studiowała botanikę i biochemię medyczną, otrzymując stopnie B.Sc. (licencjat) i M.Sc. odpowiednio w latach 1963 i 1965. Studia podyplomowe kontynuowała jako stypendystka w Stanach Zjednoczonych:
Studia doktoranckie ukończyła w Uniwersytecie Carleton.
Działalność naukowa, literacka i społeczna.
Lata 60. i 70. XX w..
W czasie botanicznych studiów w Irlandii Diana Beresford zajmowała się m.in. oznaczaniem gatunków roślin w irlandzkich lasach (zob. Killarney National Park), w tym porównywaniem ich roślinności z roślinami lasów deszczowych Ameryki Południowej (zob. np. flora Amazonii). Badała m.in. paproć „Killarney fern”. Jako studentka "University College Cork" podejmowała próby wyjaśnienie tajemnic chemicznej komunikacji w ekosystemach (zob. substancje semiochemiczne, hormony roślinne, olejki eteryczne, biochemia zapylania, odbieranie sygnałów chemicznych przez komórki).
W okresie kilkunastu lat od ukończenia studiów prowadziła badania naukowe i wykłady w macierzystych uniwersytetach w Irlandii, Stanach Zjednoczonych i Kanadzie (we współpracy z Canadian Department of Agriculture i Ottawa Heart Institute). Badania dotyczyły różnorodnych biochemicznych i biofizycznych procesów, zachodzących w materiałach biologicznych, roślinnych i zwierzęcych, w tym m.in.:
Wczesne lata 80. XX w. i później.
Carriglaith.
W końcu lat 70. XX wieku Diana Beresford-Kroeger zdecydowała się realizować własne programy badawcze i podejmować inne formy działalności naukowej, literackiej i społecznej poza strukturami akademickimi. Wspólnie z mężem, Christianem H. Kroegerem (wytrwałym współpracownikiem w kolejnych dziesięcioleciach), rozpoczęła tworzenie własnego ogrodu doświadczalnego na opuszczonym przez rolników polu o powierzchni 160 akrów, leżącym pod Merrickville k. Ottawy. Miejsce nazwała „Carriglaith”, co w języku gaelickim oznacza „szary kamień”. Małżonkowie wybudowali skromny dom i rozpoczęli poszukiwania roślin do prywatnego arboretum oraz do uprawy i badań ponad 6000 gatunków roślin potencjalnie leczniczych. Zgromadzili w arboretum ponad 100 gatunków drzew, zarówno rdzennych jak pochodzących z odległych rejonów świata (m.in. skrajnie zagrożonych), takich jak wiąz amerykański ("Ulmus americana" L.), tulipanowiec ("Liriodendron" L.), parczelina trójlistkowa ("Ptelea trifoliata" L.), lipa amerykańska ("Tilia americana" L., "Tilia glabra" Vent.), magnolia drzewiasta ("Magnolia acuminata" L.) i różne północnoamerykańskie drzewa wytwarzające orzechy, np. orzech czarny ("Juglans nigra" L.), kasztan jadalny ("Castanea sativa" Mill.) i orzesznik jadalny (pekanowy), którego owoce mają liczne zalety (wysoka wartość odżywcza, zawartość witaminy E i przeciwutleniaczy).
Po dwudziestoletnim okresie kompletowania okazów botanicznych, ich pielęgnacji i badań (m.in. obserwacji przebiegu tworzenia się struktury nowego zespołu roślinnego, powiązanego interakcjami, oraz ocen właściwości leczniczych poszczególnych gatunków) doszło do katastrofy spowodowanej przez wielką burzę lodową (1998). W czasie wydarzenia uległ zniszczeniu okap drzewostanu kanadyjskich lasów (piętro zwartych koron drzew) na milionach akrów, od Ottawy do Montrealu. Zniszczenia w arboretum Carriglaith były ogromne. Sprawiły, że pracę trzeba było rozpocząć niemal od początku, jednak tragiczne doświadczenie ułatwiło sformułowanie reguł ochrony lasów i tworzenia na obszarach zurbanizowanych małych zadrzewień, które równocześnie hamują postępujące globalne ocieplenie i sprzyjają zdrowiu mieszkańców okolicy.
Bioplan dla klimatu i zdrowia ludzi.
Wyniki swoich doświadczeń i analiz naukowych Diana Beresford-Kroeger popularyzuje, publikując książki i inne opracowania, udzielając wywiadów telewizyjnych i radiowych itp. Działa jako doradca naukowy takich organizacji, jak "Irish Woodland League", "Ecology Ottawa", "Hidden Harvest of Ottawa", "Canadian Organic Growers", "Archangel Ancient Tree Archive", "Acadian Forest Research Centre" i in.
Zachęca wszystkich do włączenia się w realizację „Bioplanu”, do reakcji na apel:
Ten ruch o zasięgu globalnym nabrał intensywności w czasie popularyzacji dokumentalnego filmu Diany Beresford-Kroeger pt. "Call Of The Forest – The Forgotten Wisdom Of Trees".
Akcje sadzenia drzew są podejmowane w różnych krajach, zarówno w miastach, jak w przestrzeniach pozamiejskich (przeciwdziałanie wylesianiu). Jednym z ich celów jest zagwarantowanie zdrowia mieszkańców terenów zurbanizowanych, w tym dobrostanu subiekywnego. Działania są intensywnie prowadzone np. w wielkich aglomeracjach Dalekiego Wschodu, czyli tam, gdzie w czasach historycznych powstały i rozwinęły się metody terapii Shinrin-yoku (kąpiele leśne). W Europie XX w. zależność zdrowia ludzi od kontaktów z naturą jest opisywana z użyciem pojęcia „biofilia”, wprowadzonego do psychofizjologii przez Ericha Fromma (1973) i stosowanego w socjobiologii przez Edwarda O. Wilsona (1984). Współcześnie badania wpływu lasów na zdrowie człowieka są kontynuowane przez specjalistów reprezentujących różne dyscypliny nauki, stosujących nowoczesne techniki pomiarowe. Diana Beresford-Kroeger utrzymuje z nimi kontakty naukowe. Uczestniczyła m.in. w przygotowaniach do druku międzynarodowego podręcznika terapii leśnej ("International Handbook of Forest Therapy", 2019) – zbioru opracowań ponad 50 autorów, którego redaktorami są: Dieter Kotte (Hamburg), Qing Li (Tokio), Won Sop Shin (Cheongju) i Andreas Michalsen (Berlin).
Wymienieni i liczni inni naukowcy badają oddziaływania różnych bodźców zmysłowych, których źródłem są np. leśne rośliny, a odbiornikiem ludzkie narządy zmysłów (zob. zmysły człowieka), uczestniczące w powstawaniu wrażeń decydujących o samopoczuciu (zob. np. psychika jako obiekt badań). Powstające w odpowiednich receptorach impulsy nerwowe, niosące informacje o otoczeniu człowieka, są przekazywane poprzez neurony i synapsy obwodowego układu nerwowego do właściwych obszarów układu ośrodkowego, połączonych z autonomicznym układem nerwowym i układem limbicznym. Ten złożony mechanizm odbioru i analizy zespołów sygnałów wzrokowych, węchowych, słuchowych, dotykowych i innych powstał w toku ewolucji trwającej miliony lat. Szacuje się, że okres, który minął od początku urbanizacji i industrializacji do współczesności, stanowi mniej niż 0,01% historii ludzkości. Sprawia to, że funkcje fizjologiczne są najlepiej dostosowane do warunków pozamiejskich (zob. społeczeństwo tradycyjne), a warunki życia w miastach są jedną z przyczyn stresu. Zaawansowane badania procesów odpowiedzialnych za skuteczność „kąpieli leśnych” są prowadzone w warunkach naturalnych (np. artykuły "Therapeutic effect of forest bathing on human hypertension in the elderly", 2012 lub "Blood pressure-lowering effect of Shinrin-yoku (Forest bathing): a systematic review and meta-analysis", 2017) i sztucznych, zwykle dotyczących bodźców jednego rodzaju. W warunkach sztucznych badano np. działanie obrazów imitujących okno z widokiem na las, umieszczanych w pomieszczeniach biurowych lub widoku wazonu ze świeżymi czerwonymi różami, prezentowanego uczestnikom testów w rygorystycznych warunkach laboratoryjnych, umożliwiających pomiary stężenia oksyhemoglobiny w korze przedczołowej, zmienności HRV i inne, połączone z subiektywnymi ocenami nastroju (Chi Song z Ohio State University i współautorzy).
Dorobek.
Diana Beresford-Kroeger jest autorką ponad 300 artykułów, opublikowanych w czasopismach naukowych i popularnonaukowych oraz różnych środkach masowego przekazu.
Książki (wybór).
Wyszukiwarka books-google wskazuje:
Wyróżnienia.
Analogiczną opinię wyraża m.in. Edward Osborne Wilson – jeden z twórców współczesnej socjobiologii i ekologicznych podstaw ochrony środowiska, autor przedmowy do książki "Arboretum America" (2003). Wilson dzieli z jej autorką przekonanie o konieczności szczególnej troski o gatunki rodzime.
W 2019 roku Nagrodę Pulitzera w dziedzinie beletrystyki otrzymał Richard Powers za książkę "The Overstory" (fikcja literacka). Jest to narracja drzew, opowieść o fantastycznym świecie żywego lasu – rozległym, trwającym dzięki specyficznym więziom, zaradnym i pomysłowym. Ludzcy bohaterowie książki są garstką aktywistów, którzy stopniowo poznają ten świat i starają się przeciwdziałać jego nadchodzącej katastrofie. Jedną z centralnych postaci jest Patricia Westerford. Autor wyjaśnia, że jest to postać fikcyjna, która wywodzi się od dwóch prawdziwych kobiet: Suzanne Simard i Diany Beresford-Kroeger.
Życie rodzinne i hobby.
Mężem Diany Beresford został — bez aprobaty jej irlandzkiej rodziny – Christian H. Kroeger, syn Iwana Kroegera związanego z uczestnikami programu Apollo. Dzięki tym kontaktom Diana Beresford-Kroeger korzystała z pomocy naukowców z NASA w czasie prowadzonych przez nią badań serca. W okresie tworzenia „Carriglaith” był emerytowanym urzędnikiem państwowym. Jest wytrwałym współpracownikiem żony na różnorodnych polach jej aktywności. Jest zaangażowanym fotografem, m.in. twórcą zdjęć wykorzystanych w książce "Arboretum America: A Philosophy of the Forest". Mają jedną córkę, Erikę Beresford-Kroeger, która jest zatrudniona w Queen's University (Faculty of Health Sciences) jako "Program Manager". Towarzysząc matce w czasie jej publicznych wystąpień pełni m.in. funkcję fotografa.
Wśród pozazawodowych zainteresowań Diany Beresford-Kroeger wymieniane są: język irlandzki, poezja, sztuki wizualne i teatr.

</doc>
<doc id="4660101" url="https://pl.wikipedia.org/wiki?curid=4660101" title="Order Indii Brytyjskich">
Order Indii Brytyjskich

Order Indii Brytyjskich (ang. "Order of British India", skr. OBI lub O.B.I.) – brytyjskie odznaczenie ustanowione w 17 kwietnia 1837 przez Brytyjską Kompanię Wschodnioindyjską za panowania króla Wilhelma IV Hanowerskiego. Powstał z przeznaczeniem do wynagradzania tubylczych oficerów indyjskiej armii, za długoletnią, wierną i honorową służbę. Nadawany był w dwóch klasach w formie komandorii noszonej na szyi na wstędze orderowej. Wraz z uzyskaniem niepodległości przez Indie w 1947, order został zniesiony. Obecnie wciąż jest noszony i znajduje się w oficjalnej brytyjskiej kolejności starszeństwa odznaczeń po Krzyżu Królewskiego Czerwonego Krzyża II klasy i przed Medalem Cesarza Indii.

</doc>
<doc id="4660102" url="https://pl.wikipedia.org/wiki?curid=4660102" title="Michael Karst">
Michael Karst

Michael Karst (ur. 28 stycznia 1952 w Mannheimie) – niemiecki lekkoatleta, długodystansowiec, medalista mistrzostw Europy w 1974. W czasie swojej kariery reprezentował Republikę Federalną Niemiec.
Specjalizował się w biegu na 3000 metrów z przeszkodami. Zdobył brązowy medal w tej konkurencji na mistrzostwach Europy w 1974 w Rzymie, przegrywając jedynie z Bronisławem Malinowskim z Polski i Andersem Gärderudem ze Szwecji. Zwyciężył na tym dystansie w finale pucharu Europy w 1975 w Nicei.
Zajął 5. miejsce w biegu na 3000 metrów z przeszkodami na igrzyskach olimpijskich w 1976 w Montrealu. Na halowych mistrzostwach Europy w 1977 w San Sebastián zajął 5. miejsce w biegu na 3000 metrów. Ponownie zwyciężył w biegu na 3000 metrów z przeszkodami w finale pucharu Europy w 1977 w Helsinkach, podobnie jak w zawodach pucharu świata w 1977 w Düsseldorfie. Zajął 4. miejsce w tej konkurencji na mistrzostwach Europy w 1978 w Pradze oraz 2. miejsce na tym dystansie w finale pucharu Europy w 1979 w Turynie.
Odnosił również sukcesy na uniwersjadach. Zdobył srebrne medale w biegu na 3000 metrów z przeszkodami w Moskwie w 1973 i w Rzymie w 1975,a w Sofii w 1977 zwyciężył na tym dystansie.
Karst był mistrzem RFN w biegu na 3000 metrów z przeszkodami w latach 1974–1977 i 1979 oraz wicemistrzem na tym dystansie w 1973 i 1978. Był również mistrzem w sztafecie 4 × 1500 metrów w 1978. W hali był brązowym medalistą w biegu na 3000 metrów w 1977.
Czterokrotnie poprawiał rekord RFN w biegu na 3000 metrów z przeszkodami do wyniku 8:14,05, osiągniętego 5 lipca 1977 w Sztokholmie. 
Jego rekord życiowy w biegu na 3000 metrów wynosił 7:52,45 (uzyskany 22 czerwca 1978 w Kolonii), a w biegu na 5000 metrów 13:38,8 (7 sierpnia 1975 w Helsinkach).

</doc>
<doc id="4660110" url="https://pl.wikipedia.org/wiki?curid=4660110" title="Kontynentalne kwalifikacje w piłce siatkowej mężczyzn do Letnich Igrzysk Olimpijskich 2020">
Kontynentalne kwalifikacje w piłce siatkowej mężczyzn do Letnich Igrzysk Olimpijskich 2020

Europejskie kwalifikacje stanowiły drugą szansę (po Interkontynentalnym turnieju kwalifikacyjnym) dla drużyn zrzeszonych w Europejskiej Konfederacji Piłki Siatkowej (CEV) na awans do turnieju olimpijskiego w piłce siatkowej mężczyzn na Letnich Igrzyskach Olimpijskich 2020.
Rozgrywki tj. w od poprzedniej edycji składały się tylko z jednej rundy. Udział w niej ma zapewnione osiem najlepszych zespołów rankingu europejskiego, które nie zdołały zakwalifikować się na igrzyska olimpijskie poprzez Interkontynentalny Turniej Kwalifikacyjny. Europejski Turniej Kwalifikacyjny zostanie rozegrany w dniach 5-10 stycznia 2020 roku w niemieckiej hali Max-Schmeling-Halle w Berlinie.
Awans na igrzyska olimpijskie uzyskał tylko zwycięzca turnieju.
System rozgrywek.
Zespoły podzielone zostały na dwie grupy (A i B). Z każdej grupy dwie najlepsze drużyny awansują do półfinałów, po których rozegrany będzie finał. Do turnieju olimpijskiego awans uzyska zwycięzca turnieju.
Uczestnicy.
8 drużyn, najwyżej sklasyfikowanych w rankingu CEV na 30 września 2019 roku, które nie zdobyły kwalifikacji do turnieju olimpijskiego.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="4660113" url="https://pl.wikipedia.org/wiki?curid=4660113" title="Europejskie kwalifikacje w piłce siatkowej mężczyzn do Letnich Igrzysk Olimpijskich 2020">
Europejskie kwalifikacje w piłce siatkowej mężczyzn do Letnich Igrzysk Olimpijskich 2020



</doc>
<doc id="4660116" url="https://pl.wikipedia.org/wiki?curid=4660116" title="Order św. Jana">
Order św. Jana



</doc>
<doc id="4660117" url="https://pl.wikipedia.org/wiki?curid=4660117" title="Medal Cesarza Indii">
Medal Cesarza Indii

Medal Cesarza Indii (hi. "Kaisar-i-Hind Medal", "हिन्द का कैसर") – brytyjskie odznaczenie ustanowione w 10 kwietnia 1900 przez królową Wiktorię Hanowerską. Powstał z przeznaczeniem do wynagradzania zasług pracowników służby publicznej w Indiach Brytyjskich, takich jak praca społeczna, edukacja czy pomoc medyczna. Nadawany był niezależnie od rasy, religii czy płci początkowo w dwóch stopniach (złoty i srebrny), a później w trzech (dodano brązowy). Wraz z uzyskaniem niepodległości przez Indie w 1947, order został zniesiony. Obecnie wciąż jest noszony i znajduje się w oficjalnej brytyjskiej kolejności starszeństwa odznaczeń po Orderze Indii Brytyjskich i przed Orderem św. Jana.

</doc>
<doc id="4660118" url="https://pl.wikipedia.org/wiki?curid=4660118" title="Ismo Toukonen">
Ismo Toukonen

Ismo Tenho Tapio Toukonen (ur. 25 kwietnia 1954 w Holloli) – fiński lekkoatleta, długodystansowiec, medalista mistrzostw Europy w 1978.
Zajął 12. miejsce w biegu na 3000 metrów z przeszkodami na igrzyskach olimpijskich w 1976 w Montrealu. Zdobył brązowy medal w tej konkurencji na mistrzostwach Europy w 1978 w Pradze, przegrywając jedynie z Bronisławem Malinowskim z Polski i Patrizem Ilgiem z Republiki Federalnej Niemiec.
Był mistrzem Finlandii w biegu na 3000 metrów z przeszkodami w 1978 i 1983 oraz w biegu na 10 000 metrów w 1985, a w hali mistrzem w biegu na 3000 metrów w 1980. 
Rekordy życiowe Toukonena:

</doc>
<doc id="4660127" url="https://pl.wikipedia.org/wiki?curid=4660127" title="Agata (szczyt)">
Agata (szczyt)

Agata, częściej Góra Agaty, Skała Agaty, Zamczysko – najwyższy punkt Gór Świętokrzyskich o wysokości 613,96 m n.p.m., będący wschodnim wierzchołkiem góry Łysicy (613,31 m n.p.m.).
Choć w przewodnikach i mapach turystycznych informacja o tym, że Agata jest puntem wyżej położpnym niż zachodni wierzchołek Łysicy, była podawana wcześniej, twierdzenie to zweryfikowano po raz pierwszy dopiero w 2017 r. w trakcie badań prowadzonych przez dr. Macieja Hajdukiewicza i Ihora Romanyshyna z Katedry Geotechniki, Geomatyki i Gospodarki Odpadami Politechniki Świętokrzyskiej. Według pomiarów satelitarnych określono wówczas dla Agaty wysokość 613,70 m, a dla Łysicy 613,35 m, natomiast według analizy numerycznego modelu terenu odpowiednio dla Agaty 613,40 m, a dla Łysicy 613,14 m. Pomiary niwelacyjne przeprowadzone w zamkniętym ciągu długości 1,6 km wykazały przewyższenie Agaty nad Łysicą wynoszące +0,37 m. W 2019 roku, w trakcie dalszych badań prowadzonych przez dr. Macieja Hajdukiewicza i Ihora Romanyshyna ustalono wysokość Agaty na 613,96 m n.p.m. (w zaokrągleniu: 614 m n.p.m.), a zachodniego wierzchołka ("właściwej" Łysicy, z krzyżem) na 613,31 m n.p.m.

</doc>
<doc id="4660130" url="https://pl.wikipedia.org/wiki?curid=4660130" title="Wychowanie w przedszkolu">
Wychowanie w przedszkolu



</doc>
<doc id="4660131" url="https://pl.wikipedia.org/wiki?curid=4660131" title="Al-Aszraf Szaban">
Al-Aszraf Szaban

Al-Aszraf Szaban arab. الأشرف شعبان (pełne imię: Al-Malik al-Aszraf Nasir ad-Din Szaban Ibn Husajn), ur. 1353/1354 - zm. 15 marca 1377 – sułtan Mameluków panujący od czerwca 1363 aż do śmierci.
Jego ojcem był Husajn, jeden z synów An-Nasira Muhammada (1293 - 1294, 1299 - 1309, 1310 - 1341), który nigdy nie został sułtanem. Szaban został umieszczony na tronie przez mameluckich emirów po detronizacji Al-Mansura Muhammada w dniu 30 maja 1363. Miał wtedy zaledwie dziesięć lat i jako taki doskonale nadawał się do odgrywania roli marionetkowego sułtana. Wśród rządzącej oligarchii dominującą rolę odgrywali emirowie Jalbugha al-Umari i Tajbugha at-Tawil, wspólnie sprawujący regencję. Ostatecznie jednak poróżnili się oni ze sobą i w marcu 1366 Jalbugha pozbył się swojego rywala.
Najważniejszym wydarzeniem okresu regencji było złupienie Aleksandrii przez wyprawę krzyżową pod wodzą króla Cypru Piotra I (1358 - 1369) w październiku 1365. Po zdobyciu miasta w wyniku ataku od strony morza krzyżowcy łupili je przez kilka dni, po czym wycofali się w obliczu nadchodzącej od strony Kairu armii Jalbughi i sułtana, uwożąc łup ze sobą. Nastąpiła teraz seria akcji odwetowych - Frankowie mieszkający w Egipcie i Syrii zostali aresztowani, a miejscowym chrześcijanom odebrano ich majętności i przeznaczono je na wykup muzułmańskich jeńców. Jalbugha przystąpił także do budowy floty, która miała być użyta przeciwko agresorom.
W 1365 do Kairu dotarli również posłowie króla Makurii, który został wypędzony z Dongoli przez siostrzeńca i prosił sułtana o pomoc. Mamelucka ekspedycja wyruszyła w grudniu 1365, wymusiła podporządkowanie się plemienia Banu al-Kanz i połączywszy się z siłami królewskimi ruszyła z karną ekspedycją przeciwko miejscowym Arabom. Nie próbowano jednak nawet odbudować Dongoli, ponieważ była ona nieustannie narażona na ataki koczowników. Król rezydował odtąd w Daw, a jego siostrzeniec uzurpator w Kasr Ibrim.
W grudniu 1366 Szaban przyłączył się do buntu mameluków niechętnych Jalbudze, którzy doprowadzili do jego pojmania i egzekucji. Niemniej sułtan nie uwolnił się w pełni od kurateli mameluckich emirów aż do 1367/1368, kiedy to rozpoczęły się jego samodzielne rządy. We wrześniu 1367 doszło do nieudanego ataku Piotra I na Trypolis, poza tym jednak sułtanat nie był zagrożony z zewnątrz. Spokojne panowanie Szabana zostało zakłócone w lipcu 1373 przez spór z jego ojczymem, atabegiem Uldżajem al-Jusufim, o spadek po matce sułtana, która zmarła miesiąc wcześniej. Uldżaj został pokonany po krótkim starciu zbrojnym i utonął gdy uciekał przez Nil.
Na panowanie Szabana przypada także ostateczny podbój królestwa Małej Armenii przez Mameluków. W 1375 działający w imieniu sułtana emir Aleppo zdobył stolicę królestwa, Sis. Kraj został podzielony pomiędzy wielmożów, a jego ostatni król, Leon V (1373 - 1375), trafił jako więzień do kairskiej cytadeli. Pozostał on w mameluckiej niewoli aż do 1382, gdy został wykupiony przez Kościół.
Koniec rządów Szabana "był nagły i katastrofalny, co sugeruje długo powstrzymywane ukryte resentymenty, być może powiązane z sułtańską chciwością i nie mającymi precedensu nadaniami dla jego rodu". Sułtan musiał jednak czuć się nader pewnie, gdyż w 1377 wbrew swoim doradcom zdecydował się odbyć pielgrzymkę do Mekki, pomimo tego że dopiero co doszedł do siebie po ciężkiej chorobie. Gdy królewska karawana dotarła do Akaby jego mamelucy zbuntowali się, domagając się paszy i pieniędzy. Sytuacja wymknęła się spod kontroli i 13 marca 1377 sułtan wraz z kilkoma towarzyszami uciekł do Kairu, gdzie tymczasem inna grupa mameluków opanowała cytadelę i proklamowała sułtanem małoletniego syna Szabana, Alego (1377 - 1381). Al-Makrizi i Ibn Taghribirdi nie zgadzają się co do tego czy te dwie rebelie były uzgodnione ze sobą. 15 marca Szaban dotarł do Kubbat an-Nasr w pobliże Kairu, gdzie jego towarzysze zostali pojmani i zabici. Ukrywającego się sułtana znaleziono dwa dni później i powieszono. Oprócz Alego w przyszłości sułtanem Mameluków miał zostać jeszcze drugi syn Szabana, Hadżdżi (1381 - 1382, 1389 - 1390).

</doc>
<doc id="4660135" url="https://pl.wikipedia.org/wiki?curid=4660135" title="Christiane Marquardt">
Christiane Marquardt

Christiane Marquardt (ur. 13 listopada 1958 w Berlinie) – niemiecka lekkoatletka, sprinterka. W czasie swojej kariery reprezentowała Niemiecką Republikę Demokratyczną.
Specjalizowała się w biegu na 400 metrów. Zdobyła złoty medal w sztafecie 4 × 400 metrów na mistrzostwach Europy w 1978 w Pradze (sztafeta NRD biegła w składzie: Marquardt, Barbara Krug, Christina Brehmer i Marita Koch). Na tych samych mistrzostwach zajęła 5. miejsce w biegu na 400 metrów.
Była mistrzynią NRD w sztafecie 4 × 100 metrów w 1976. W hali była brązową medalistką w biegu na 400 metrów w 1976.
Rekord życiowy Handt w biegu na 400 metrów wynosił 51,45 s (ustanowiony 2 lipca 1978 w Lipsku).

</doc>
<doc id="4660138" url="https://pl.wikipedia.org/wiki?curid=4660138" title="7 Pułk Huzarów Austro-Węgier">
7 Pułk Huzarów Austro-Węgier



</doc>
<doc id="4660142" url="https://pl.wikipedia.org/wiki?curid=4660142" title="Żyźnica">
Żyźnica



</doc>
<doc id="4660146" url="https://pl.wikipedia.org/wiki?curid=4660146" title="38 Pułk Piechoty Austro-Węgier">
38 Pułk Piechoty Austro-Węgier



</doc>
<doc id="4660148" url="https://pl.wikipedia.org/wiki?curid=4660148" title="68 Pułk Piechoty Austro-Węgier">
68 Pułk Piechoty Austro-Węgier



</doc>
<doc id="4660149" url="https://pl.wikipedia.org/wiki?curid=4660149" title="Stay (singel Shakespears Sister)">
Stay (singel Shakespears Sister)



</doc>
<doc id="4660150" url="https://pl.wikipedia.org/wiki?curid=4660150" title="Foto-Drogista">
Foto-Drogista

Foto-Drogista – polski ilustrowany miesięcznik o tematyce fotograficznej, poświęcony fotografii amatorskiej, wydawany w Poznaniu w latach 1933–1939.
Historia.
„Foto-Drogista” był ilustrowanym miesięcznikiem fotograficznym przeznaczonym dla fotografów amatorów, wydawany staraniem Związku Drogerzystów Rzeczypospolitej Polskiej w Poznaniu – jako bezpłatny dodatek do „Wiadomości Drogistowskich” (agendy ZDRP). Redaktorem prowadzącym miesięcznika był Ksawery Gadebusch. Piotr Wójtowicz pełnił funkcję redaktora odpowiedzialnego.
Zawartość czasopisma stanowiły aktualne wiadomości fotograficzne (informacje o aktualnych konkursach, wystawach fotograficznych) oraz wiadomości o nowościach technicznych (m.in. o radiofonii w Polsce). Oddzielną część czasopisma stanowiły ilustrowane artykuły o fotografii, estetyce w fotografii, artykuły poświęcone technice i chemii fotograficznej oraz opisy sprzętu fotograficznego (kamery, obiektywy). Czasopismo publikowało wiele artykułów mających charakter poradnika dla początkujących fotoamatorów. Wiele miejsca poświęcono na prezentację sylwetek oraz zdjęć polskich fotografów. Na łamach „Foto-Drogisty” organizowano cykliczne konkursy fotograficzne dla czytelników miesięcznika.
Ostatni numer miesięcznika „Foto-Drogista” ukazał się w 1939 roku.

</doc>
<doc id="4660154" url="https://pl.wikipedia.org/wiki?curid=4660154" title="Mieszetniki">
Mieszetniki

Mieszetniki (; ) – wieś na Białorusi, w obwodzie grodzieńskim, w rejonie mostowskim, w sielsowiecie Łunna, nad Niemnem.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś i folwark leżały w Polsce, w województwie białostockim, w powiecie grodzieńskim, w gminie Łunna.
Według Powszechnego Spisu Ludności z 1921 roku zamieszkiwało tu 291 osób, 23 były wyznania rzymskokatolickiego, 267 prawosławnego a 1 mojżeszowego. Jednocześnie 23 mieszkańców zadeklarowało polską przynależność narodową, 267 białoruską a 1 żydowską. Było tu 46 budynków mieszkalnych.
Miejscowość należała do parafii prawosławnej i rzymskokatolickiej w Łunnej. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Łunnej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4660159" url="https://pl.wikipedia.org/wiki?curid=4660159" title="Państwowe Liceum i Gimnazjum im. Henryka Sienkiewicza w Zbarażu">
Państwowe Liceum i Gimnazjum im. Henryka Sienkiewicza w Zbarażu

Państwowe Liceum i Gimnazjum im. Henryka Sienkiewicza w Zbarażu – polska szkoła z siedzibą w Zbarażu w okresie II Rzeczypospolitej, od 1938 o statusie gimnazjum i liceum ogólnokształcącego.
Historia.
Pierwotnie w okresie zaboru austriackiego szkoła (gimnazjum rządowe) została założona w 1789, a w 1805 została przeniesiona do Brzeżan (zob. gimnazjum w Brzeżanach). Pod władzą rosyjską przed kongresem wiedeńskim funkcjonowała państwowa szkoła średnia od 1809 do 1815.
W 1910 Towarzystwo Szkoły Średniej założyło w Zbarażu prywatne gimnazjum realne. Przyjęto prawo publiczności. 1 lipca 1911 rozdano świadectwa uczniom za pierwszy rok nauczania. Władze austriackie przyjęły do zatwierdzenia przekształcenie Prywatnego Gimnazjum Realnego z polskim językiem nauczania Towarzystwa Szkoły Średniej w gimnazjum w roku szkolnym 1911/1912. Pomieszczenie dla nowej szkoły udostępnił o. gwardian Szpila w miejscowym klasztorze Bernardynów.
Po odzyskaniu przez Polskę niepodległości władze II Rzeczypospolitej upaństwowiły gimnazjum 1 listopada 1923. Szkole nadano patronat Henryka Sienkiewicza. W połowie lat 20. Państwowe Gimnazjum Koedukacyjne im. Henryka Sienkiewicza było prowadzona w typie humanistycznym. W 1926 w gimnazjum prowadzono osiem klas w 8 oddziałach, w których uczyło się 191 uczniów płci męskiej i 117 płci żeńskiej. 
W latach 20. szkoła funkcjonowała w najmowanych pomieszczeniach klasztoru ojców bernardynów w Zbarażu (parter i piętro w lewym skrzydle), opiekujących się zakładem.
Zarządzeniem Ministra Wyznań Religijnych i Oświecenia Publicznego Wojciecha Świętosławskiego z 23 lutego 1937 „Państwowe Gimnazjum im. Henryka Sienkiewicza w Zbarażu” zostało przekształcone w „Państwowe Liceum i Gimnazjum im. Henryka Sienkiewicza w Zbarażu” (państwową szkołę średnią ogólnokształcącą, złożoną z czteroletniego gimnazjum i dwuletniego liceum), a po wejściu w życie tzw. reformy jędrzejewiczowskiej szkoła miała charakter koedukacyjny, a wydział liceum ogólnokształcącego był prowadzony w typie humanistycznym.

</doc>
<doc id="4660160" url="https://pl.wikipedia.org/wiki?curid=4660160" title="Wiesław Stasielak">
Wiesław Stasielak

Wiesław Stasielak (ur. 1947, zm. 10 lipca 1989 w Krakowie) – polski koszykarz, występujący na pozycji skrzydłowego, multimedalista mistrzostw Polski, po zakończeniu kariery zawodniczej – trener.

</doc>
<doc id="4660162" url="https://pl.wikipedia.org/wiki?curid=4660162" title="Juan Bautista Muñoz">
Juan Bautista Muñoz

Juan Bautista Muñoz y Ferrandis (ur. 12 czerwca 1745 w Museros, zm. 19 lipca 1799 w Madrycie) – hiszpański historyk, kosmograf, znawca i kronikarz Ameryki Południowej.

</doc>
<doc id="4660168" url="https://pl.wikipedia.org/wiki?curid=4660168" title="Antonysamy Savarimuthu">
Antonysamy Savarimuthu

Antonysamy Savarimuthu (ur. 8 grudnia 1960 w Vadakku Vandaman) – indyjski duchowny katolicki, biskup Palayamkottai od 2019.
Życiorys.
Prezbiterat.
Święcenia kapłańskie otrzymał 26 kwietnia 1987 i został inkardynowany do diecezji Palayamkottai. Pracował głównie w seminariach duchownych w Maduraj i Bengaluru. Był też m.in. sekretarzem biskupim, rektorem sanktuarium w Maharajanagar oraz wikariuszem generalnym diecezji.
Episkopat.
20 listopada 2019 papież Franciszek mianował go biskupem diecezji Palayamkottai. Sakry udzielił mu 15 grudnia 2019 metropolita Maduraj – arcybiskup Antony Pappusamy.

</doc>
<doc id="4660174" url="https://pl.wikipedia.org/wiki?curid=4660174" title="Krzyż Królewskiego Czerwonego Krzyża">
Krzyż Królewskiego Czerwonego Krzyża

Krzyż Królewskiego Czerwonego Krzyża (ang. "Royal Red Cross") – brytyjskie odznaczenie wojskowe ustanowione
23 kwietnia 1883 przez królową Wiktorię Hanowerską. Powstał z przeznaczeniem do wynagradzania zasług wojskowej służby pielęgniarskiej, zasadniczo głównie dla kobiet, co było niezwykłe w tych czasach (mężczyzn dopuszczono do otrzymywania krzyża dopiero w 1976). Początkowo miał tylko jedną klasę, ale w 1915 dodadno kolejną, niższą:
Osoby cywilne z zagranicznym obywatelstwem mogą otrzymać krzyż jako członkowie honorowi.
Obecnie znajduje się w oficjalnej brytyjskiej kolejności starszeństwa odznaczeń:

</doc>
<doc id="4660176" url="https://pl.wikipedia.org/wiki?curid=4660176" title="Ostryopsis">
Ostryopsis

Ostryopsis – rodzaj roślin z rodziny brzozowatych "Betulaceae", w niektórych ujęciach systematycznych wyodrębniających rodzinę leszczynowatych "Corylaceae" – włączany do niej. Obejmuje trzy gatunki – "Ostryopsis davidiana", "O. nobilis" i opisany dopiero w 2010 roku "O. intermedia". Rodzaj opisywany jest jako endemiczny dla Chin, ale bywa też podawany z Mongolii. "O. davidiana" jest rozpowszechniony w północnych Chinach, pozostałe gatunki występują na mniejszym areale w środkowej części tego kraju. Rosną na obszarach górskich w zaroślach i widnych lasach, sięgając do rzędnej 3000 m n.p.m.
"Ostryopsis davidiana" jest stosowany w Chinach do nasadzeń chroniących przed erozją. Z pędów tego gatunku wyrabia się narzędzia rolnicze.
Rośliny z tego rodzaju rzadko są uprawiane poza Chinami, m.in. w Polsce.
Systematyka.
Rodzaj bardzo blisko spokrewniony z leszczyną "Corylus" (gatunek "Ostryopsis davidiana" opisany zresztą został także jako "Corylus davidiana" ). W obrębie rodziny brzozowatych "Betulaceae" zaliczany jest do podrodziny "Coryloideae" , czasem podnoszonej do rangi osobnej rodziny leszczynowatych "Corylaceae".

</doc>
<doc id="4660177" url="https://pl.wikipedia.org/wiki?curid=4660177" title="Nowosiółki (sielsowiet Łunna)">
Nowosiółki (sielsowiet Łunna)

Nowosiółki (; ) – wieś na Białorusi, w obwodzie grodzieńskim, w rejonie mostowskim, w sielsowiecie Łunna, nad Niemnem. Miejscowość obejmuje także dawny majątek Radziwonowicze.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś leżała w Polsce, w województwie białostockim, w powiecie grodzieńskim, w gminie Łunna.
Według Powszechnego Spisu Ludności z 1921 roku zamieszkiwały tu 73 osoby, wszystkie były wyznania prawosławnego i zadeklarowały białoruską przynależność narodową. Było tu 12 budynków mieszkalnych.
Miejscowość należała do parafii prawosławnej i rzymskokatolickiej w Łunnie. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Łunnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4660178" url="https://pl.wikipedia.org/wiki?curid=4660178" title="Aldo Bonaccini">
Aldo Bonaccini

Aldo Bonaccini (ur. 27 czerwca 1920 w Neapolu, zm. 28 stycznia 2000 w Carate Brianza) – włoski polityk i działacz związkowy, poseł do Parlamentu Europejskiego I i II kadencji.
Życiorys.
Urodził się w rodzinie robotniczej mieszkającej we Florencji, jego ojciec był pracownikiem kolei. Mając 10 lat przeniósł się z rodziną do Mediolanu. Pracował od 13 roku życia m.in. jako roznosiciel gazet i pracownik banku, przez rok przebywał na emigracji u krewnych we Francji. Podczas II wojny światowej trafił też do obozu obozu w Afryce Północnej. Od drugiej połowy lat 40. działał w związkach zawodowych FIOM (Federazione Impiegati Operai Metallurgici) i Włoskiej Powszechnej Konfederacji Pracy. Należał do ich regionalnych władz (m.in. jako sekretarz CGIL w Lombardii), a także do izby pracy w Mediolanie. Wskutek działalności związkowej kilkukrotnie tracił pracę. Od 1969 zasiadał w krajowym zarządzie CGIL jako sekretarz ds. ekonomicznych, a następnie międzynarodowych. Z funkcji tej zrezygnował w 1979 w związku z jej niepołączalnością z mandatem europarlamentarzysty.
Zaangażował się w działalność polityczną w ramach Włoskiej Partii Komunistycznej. W 1978 został członkiem Europejskiego Komitetu Ekonomiczno-Społecznego. W 1979 i 1984 wybierano go posłem do Parlamentu Europejskiego. Przystąpił do Grupy Sojuszu Komunistycznego, należał m.in. do Komisji ds. Gospodarczych i Walutowych oraz Polityki Przemysłowej oraz Komisji ds. Energii, Badań Naukowych i Technologii.

</doc>
<doc id="4660179" url="https://pl.wikipedia.org/wiki?curid=4660179" title="Podborzany">
Podborzany

Podborzany (; ) – wieś na Białorusi, w obwodzie grodzieńskim, w rejonie mostowskim, w sielsowiecie Łunna, nad Niemnem.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś leżała w Polsce, w województwie białostockim, w powiecie grodzieńskim, w gminie Łunna.
Według Powszechnego Spisu Ludności z 1921 roku zamieszkiwało tu 97 osób, 26 było wyznania rzymskokatolickiego a 71 prawosławnego. Jednocześnie 96 mieszkańców zadeklarowało polską przynależność narodową a 1 białoruską. Było tu 13 budynków mieszkalnych.
Miejscowość należała do parafii prawosławnej i rzymskokatolickiej w Łunnie. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Łunnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4660181" url="https://pl.wikipedia.org/wiki?curid=4660181" title="Energetyka – Problemy energetyki i gospodarki paliwowo-energetycznej">
Energetyka – Problemy energetyki i gospodarki paliwowo-energetycznej

Energetyka – Problemy energetyki i gospodarki paliwowo-energetycznej – miesięcznik naukowo-techniczny, należący do grupy wydawnictw związanych z elektroniką, publikowany przez SEP COSiW. Właścicielem miesięcznika jest Stowarzyszenie Elektryków Polskich.
Energetyka jest poświęcona problemom wytwarzania, przesyłania, rozdzielania i użytkowania energii elektrycznej i cieplnej, budowy elektrowni, elektrociepłowni i linii elektroenergetycznych, komputeryzacji systemu elektroenergetycznego i restrukturyzacji elektroenergetyki. Od 2005 roku po połączeniu z miesięcznikiem „Gospodarka Paliwami i Energią” rozszerzony został obszar zainteresowania czasopisma o problemy gospodarki paliwowo-energetycznej.
Tematy poruszane na łamach czasopisma:
Linki zewnętrzne.
Strona czasopisma

</doc>
<doc id="4660185" url="https://pl.wikipedia.org/wiki?curid=4660185" title="David Fleming">
David Fleming

David Fleming (ur. 1851 w Ballycasheen, zm. 1915 w Forest Gate) – irlandzki franciszkanin należący do prowincji angielskiej, wikariusz generalny Zakonu Braci Mniejszych w latach 1901–1903.
Urodził się w 1851 roku w Ballycasheen koło Killarney w Irlandii. Należał do prowincji angielskiej Zakonu Braci Mniejszych. W latach 1889–1891 był jej kustoszem, zaś w latach 1891–1893 oraz 1905–1908 ministrem prowincjalnym. Po śmierci generała zakonu Alojzego Lauera stał na czele wspólnoty jako wikariusz generalny (od 31 sierpnia 1901 do 30 maja 1903). Zmarł w 1915 w Forest Gate (Londyn).

</doc>
<doc id="4660189" url="https://pl.wikipedia.org/wiki?curid=4660189" title="Dioskur (biskup koptyjski)">
Dioskur (biskup koptyjski)

Dioskur (imię świeckie Atif Ishak, ur. 11 kwietnia 1946 w Kairze) – duchowny Koptyjskiego Kościoła Ortodoksyjnego, od 1980 biskup pomocniczy patriarszej diecezji Kairu.
Życiorys.
Śluby zakonne złożył 15 maja 1977 w Monasterze św. Antoniego w Stanach Zjednoczonych, a dzień później przyjął święcenia kapłańskie. 10 czerwca 1979 został mianowany chorbiskupem (stopień święceń wyższy od prezbitera, a niższy od biskupa). Właściwą sakrę otrzymał 25 maja 1980.

</doc>
<doc id="4660190" url="https://pl.wikipedia.org/wiki?curid=4660190" title="Evald Tang Kristensen">
Evald Tang Kristensen

Evald Tang Kristensen (ur. 24 stycznia 1843 w Nørre Bjert, zm. 8 kwietnia 1929) – duński pisarz i kolekcjoner folkloru. Pracując najpierw jako nauczyciel, a później wyłącznie jako kolekcjoner, zgromadził i opublikował ogromną ilość szczegółowych informacji na temat różnych aspektów folkloru, odwiedzając mieszkańców w całej rodzinnej Jutlandii.
Życiorys.
Urodził się i spędził trudne dzieciństwo w Nørre Bjert niedaleko Kolding. W młodym wieku stracił ojca. Po jego śmierci wychował go ojczym i matka na wrzosowiskach pod Viborgiem. 
Błyskotliwy jak na swój wiek, pobierał lekcje języka duńskiego u miejscowego pastora. Chciał zostać lekarzem, ale nie miał odpowiednich środków finansowych. W 1858 r. rozpoczął naukę w seminarium w Grenå, którą skończył w 1861 r. z tytułem nauczyciela. Wkrótce uzyskał stanowisko asystenta nauczyciela w Husby koło fiordu Nissum, a następnie w Helstrup niedaleko Randers (1863–1866). Aby ustabilizować swoje życie, przygotował się do dodatkowego egzaminu kantora. W rezultacie zainteresował się muzyką ludową. Jako chłopiec interesował się kolekcjonowaniem zagadek, ale dopiero kiedy uczył w Gellerup w 1866 r., zdał sobie sprawę, że ma powołanie, by zostać badaczem folkloru. 
Po raz pierwszy spisał słowa lokalnej piosenki w 1867 r., kiedy spędzał Boże Narodzenie ze swoją matką w Brandstrup. W miejscu, w którym nauczał, wkrótce odkrył bogactwo pieśni i ballad, niektóre z okresu średniowiecza, które spisał, a dzięki wsparciu finansowemu innego entuzjasty utworów ludowych Svenda Grundtviga, opublikował je jako "Jyske Folkeminder I-II" (1871–76). Następnie zebrał opowieści i legendy ludowe i wydał jako "Jyske Folkeminder III-IV" (1876–1880) oraz bajki, "Jyske Folkeminder V" (1881). Przez resztę życia kontynuował kolekcjonowanie, nagrywanie i publikowanie baśni, podań, legend i innych tekstów ludowych. 
Jego poszukiwania doprowadziły go po Jutlandii. Sporadycznie pracował również we wschodniej Danii z racji mniej swobodnych relacji z mieszkańcami. W czasie pobytu w Fårup pod Viborg i Brandstrup gdzie pracował jako nauczyciel (1876–1884), otrzymał od państwa środki na finansowanie swoich podróży. W 1888 r. państwo przyznało mu stałą kwotę 1800 DKK rocznie, co pozwoliło mu poświęcić cały swój czas na zbieranie tekstów folklorystycznych.
Twórczość.
Opublikowane prace (w języku duńskim) Tanga Christensena obejmują:

</doc>
<doc id="4660197" url="https://pl.wikipedia.org/wiki?curid=4660197" title="Beat Cop">
Beat Cop

Beat Cop – gra komputerowa, która łączy w sobie elementy gry przygodowej typu wskaż i kliknij z elementami gry typu "time management". Została stworzona przez studio Pixel Crow we współpracy z 11 bit studios i wydana na platformy Microsoft Windows, Linux oraz macOS 30 marca 2017. 22 stycznia 2019 ukazała się wersja na Androida i iOS, a 5 marca 2019 na konsole PlayStation 4, Xbox One i Nintendo Switch. Gra przedstawia perypetie nowojorskiego policjanta Jacka Kelly’ego, który został niesłusznie wplątany w sprawę zabójstwa zahaczającą o szczeble władzy w mieście i nie tylko. Tytuł nawiązuje do pixelowej stylistyki retro i amerykańskich filmów policyjnych z lat 80. XX wieku.
Fabuła.
Bohaterem, w którego wciela się gracz w "Beat Cop" jest funkcjonariusz nowojorskiej policji Jack Kelly. Zostaje on niesłusznie oskarżony o zabójstwo żony senatora, którego był świadkiem. Co więcej, zostaje oskarżony o kradzież diamentów senatora. Odejście żony, zdegradowanie do roli „krawężnika”, który musi zmierzyć się z rzeczywistością panującą na ulicach Nowego Jorku, to problemy z jakimi musi zetknąć się Kelly. Włoska mafia, gangi, lokalni sklepikarze, drobni przestępcy, źle parkujący kierowcy, były nazista, agent Mosadu i problemy zwykłych mieszkańców stają się tłem dla działań Kelly’ego, który chce wyjaśnić sprawę zabójstwa i dąży do oczyszczenia swojego dobrego imienia.
Rozgrywka.
Portal Gry-Online określił "Beat Cop" mianem gry przygodowej typu "point and click" z elementami "time management". Rozgrywka ogranicza się do jednej ulicy, którą trzeba patrolować i jednocześnie zmagać się na niej z przestępstwami, handlowaniem narkotykami, napadami, wandalizmem oraz nie można zapominać o pomocy mieszkańcom. Reakcja na każde wydarzenie niesie za sobą różne skutki, wpływające na relacje z mafią, gangami, mieszkańcami i sklepikarzami. Wszystko to wpływa na zyski i ewentualne negatywne reperkusje w kolejnych dniach, przysługi dla jednej strony będą wiązać się z odwetem z drugiej. Dodatkowo gracz musi budować od nowa reputację Kelly’ego jako policjanta. Taka mechanika powoduje, że gra może kończyć się na różne sposoby, kładąc nacisk na inne akcenty historii. Co więcej, zarobki Kelly’ego będą uzależnione od skrupulatności wykonywania powierzonych zadań i interwencji. Gracz musi się dodatkowo zmierzyć z alimentami, które policjant musi płacić na córkę. Cała rozgrywka jest oparta na kontrolowaniu upływającego czasu (samego dnia oraz czasu danego na rozwiązanie zagadki śmierci żony senatora – 21 dni). Wobec tego gracz musi stworzyć hierarchię celów i zadań.
Gra charakteryzuje się również czarnym, często rasistowskim, seksistowskim humorem oraz sporą liczbą wyzwisk. Rzeczywistość kreowana dookoła zbudowana jest na bazie stereotypów i wyobrażeń amerykańskiej ulicy.
Do wykorzystania w trakcie gry gracz ma:
Frakcje w grze.
W "Beat Cop" można wyróżnić następujące grupy:
Odbiór gry.
„Komputer Świat” opisał grę jako poprawną, ale w rezultacie mało wymagającą. Za element wyróżniający grę uznał humor. Jest to coś, „czego wielu współczesnym tytułom brakuje”. Według czasopisma autorzy przygotowali bardzo dobrą ścieżkę dźwiękową. Jednak składa się na nią tylko 5 utworów, których się nie uświadczy w trakcie gry. Wszystkie czynności niezwiązane bezpośrednio z fabułą – patrolowanie, ściganie przestępców, mandaty – oceniono jako monotonne i nudzące po dłuższej rozgrywce. Również portal Benchmark.pl wyróżnił fabułę, humor oraz stereotypowe wyobrażenie Ameryki za główny atut "Beat Cop". "Gaming Age" docenił bardzo mocne osadzenie gry w realiach lat. 80. XX wieku, a także nawiązania do filmów policyjnych. Na portalu "Hardcore Gamer" za zaletę gry uznano możliwość interakcji z otoczeniem i budowania stosunków z frakcjami. Doceniono także to, że fabuła może zakończyć się na różne sposoby w zależności od rozgrywki. Jako zaletę oceniono odwzorowanie zabudowy Brooklynu. Według portalu tytuł posiada również pewne błędy, jak na przykład nagłe zapadnięcie się postaci pod ziemię lub nagłe obracanie się w miejscu.

</doc>
<doc id="4660199" url="https://pl.wikipedia.org/wiki?curid=4660199" title="Sistrurus catenatus">
Sistrurus catenatus



</doc>
<doc id="4660201" url="https://pl.wikipedia.org/wiki?curid=4660201" title="Mustafa Shakur">
Mustafa Shakur

Mustafadeen Abdush „Mustafa” Shakur (ur. 18 sierpnia 1984 w Filadelfii) – amerykański koszykarz, występujący na pozycji rozgrywającego.
W 2003 wystąpił w meczu gwiazd amerykańskich szkół średnich – McDonald's All-American. Został też zaliczony do I składu USA Today's All-USA.
Przez wiele lat uczestniczył w rozgrywkach letniej ligi NBA. Reprezentował Sacramento Kings (2007), Charlotte Bobcats (2008), Los Angeles Lakers (2009), Oklahoma City Thunder (2010)

</doc>
<doc id="4660202" url="https://pl.wikipedia.org/wiki?curid=4660202" title="Sistrurus miliarius">
Sistrurus miliarius



</doc>
<doc id="4660206" url="https://pl.wikipedia.org/wiki?curid=4660206" title="3 Pułk Huzarów Austro-Węgier">
3 Pułk Huzarów Austro-Węgier



</doc>
<doc id="4660207" url="https://pl.wikipedia.org/wiki?curid=4660207" title="5 Pułk Huzarów Austro-Węgier">
5 Pułk Huzarów Austro-Węgier



</doc>
<doc id="4660208" url="https://pl.wikipedia.org/wiki?curid=4660208" title="Soleczniki (przystanek kolejowy)">
Soleczniki (przystanek kolejowy)

Soleczniki (, ) – zlikwidowany przystanek kolejowy w miejscowości Tartak i w pobliżu Solecznik, w rejonie solecznickim, na obecnej Litwie. Leżał na linii Równe – Baranowicze – Wilno.
Przystanek istniał przed II wojną światową. Działał jeszcze w 1990. Zlikwidowany został po upadku Związku Sowieckiego, gdy w jego pobliżu powstała litewsko-białoruska granica państwowa.
Zarówno w czasach polskich jak i przez większość okresu sowieckiego nosił nazwę "Wielkie Soleczniki". Nazwa rosyjska zapisywana była Великие Солечники, będąc przekładem polskojęzycznej nazwy miasta i w takiej wersji pojawia się ona na mapach jeszcze w 1985. Na mapie z 1990 przystanek nazwany jest już Шальчининкай, co jest rosyjską transkrypcją litewskiego toponimu "Šalčininkai"

</doc>
<doc id="4660210" url="https://pl.wikipedia.org/wiki?curid=4660210" title="9 Pułk Huzarów Austro-Węgier">
9 Pułk Huzarów Austro-Węgier



</doc>
<doc id="4660219" url="https://pl.wikipedia.org/wiki?curid=4660219" title="Góra Agaty">
Góra Agaty



</doc>
<doc id="4660223" url="https://pl.wikipedia.org/wiki?curid=4660223" title="Port lotniczy Newcastle">
Port lotniczy Newcastle



</doc>
<doc id="4660227" url="https://pl.wikipedia.org/wiki?curid=4660227" title="Rab kasiri">
Rab kasiri

Rab kasiri (akad. "rab kāṣirī", w transliteracji z pisma klinowego zapisywane GAL "ka-ṣir" lub GAL TÚG.KA.KÉŠ) – jedna z ważniejszych godności urzędniczych w starożytnej Asyrii i Babilonii, tłumaczona zazwyczaj jako „naczelny krawiec”, chociaż nazwa ta nie opisywała prawdziwych funkcji pełnionych przez tego urzędnika.
Nazwa.
W języku akadyjskim słowo "kāṣiru", w zależności od kontekstu, oznaczać mogło bądź specjalnego rzemieślnika, który, analogicznie do tkacza ("išparu"), zajmował się produkcją tkanin, bądź też urzędnika niskiej rangi na dworze. Osoba nadzorująca pracę tego rodzaju rzemieślników lub urzędników nosiła tytuł "rab kāṣirī". W opracowaniach naukowych tytuł ten tłumaczony jest zazwyczaj jako „naczelny krawiec” (ang. chief tailor, niem. Oberschneider).
"Rab kāṣirī" w Asyrii.
Na asyryjskim dworze królewskim urzędnik noszący tytuł "rab kāṣirī" był jednym z ważniejszych dostojników dworskich. Pierwotnie pełnił on funkcje wynikające z nazwy jego urzędu, ale z czasem jego obowiązki zwiększyły się na tyle, iż zaczął pełnić również ważne funkcje państwowe. Jak wynika z zachowanej korespondencji królewskiej z okresu nowoasyryjskiego dostojnicy noszący tytuł "rab kāṣirī" działali aktywnie w Babilonii, stanowiąc ważne ogniwo w asyryjskiej administracji tego regionu. Z rozkazu króla reprezentowali oni tam asyryjskie interesy i pełnili rolę pośredników pomiędzy nim a Babilończykami. Brak informacji o ich działalności w sercu Asyrii i innych częściach imperium asyryjskiego zdaje się wskazywać, iż król asyryjski nie powoływał odrębnego, babilońskiego "rab kāṣirī", ale że wysyłał z misjami na południe swego własnego "rab kāṣirī" z dworu królewskiego w Niniwie. 
Najstarsza wzmianka w korespondencji królewskiej mówiąca o "rab kāṣirī" znajduje się w liście z czasów panowania Sargona II (722-705 p.n.e.). W liście tym, adresowanym właśnie do "rab kāṣirī" (imię nie zachowało się), grupa aramejskich szejków z Tubliasz (region w Babilonii na północny wschód od Kraju Nadmorskiego) zwraca się do Asyryjczyków, aby ci przysłali swe wojska i ochronili ich ziemie przed buntownikami. Kolejna wzmianka znajduje się w liście z czasów panowania Asarhaddona (681-669 p.n.e.), w którym "rab kāṣirī" odpowiedzialny jest za przewiezienie srebra. W innym liście niejaki Kudurru, babiloński wróżbita, informuje Asarhaddona o spisku, w którym uczestniczyć mieli naczelny podczaszy ("rab šāqê"), naczelny krawiec, majordom ("rab bēti"), szambelan i zarządca miasta ("ša muḫḫi āli"). Naczelny krawiec, na rozkaz naczelnego podczaszego, zabrać miał Kudurru z Babilonii do Harranu, aby tam, w świątyni boga Sina, ten wywróżył, czy naczelnemu eunuchowi ("rab ša rēši"), najprawdopodobniej przywódcy spisku, uda się przejąć władzę królewską. Chcąc ratować swe życie Kudurru miał skłamać, że wróżba miała wynik pomyślny dla spiskowców. Znany jest jeszcze inny list z czasów panowania Asarhaddona, w którym "rab kāṣirī" wzmiankowany jest w powiązaniu z królem, a następnie - w uszkodzonym fragmencie - najprawdopodobniej przedstawiany Babilończykom jako jego wysłannik. Ostatnia grupa listów wzmiankujących "rab kāṣirī" pochodzi z czasów panowania Aszurbanipala (669-627? p.n.e.) i dotyczy wydarzeń mających miejsce w Babilonii przed, w trakcie i po rebelii Szamasz-szuma-ukina. W liście napisanym najprawdopodobniej jeszcze przed wybuchem tej rebelii Aszurbanipal nakazuje Babilończykom, aby ci zgłaszali się do Milki-ramu, naczelnego krawca. Najprawdopodobniej już w trakcie rebelii Szamasz-szuma-ukina niejaki Marduk wysłał list do "rab kāṣirī", ale jego treść - poza nagłówkiem - nie zachowała się. Zgodnie z innym listem z tego samego okresu (nagłówek nie zachował się) "rab kāṣirī" udać się miał do Ur z darami dla bogini Nikkal w postaci stołu i lustra wykonanych ze złota. Jeszcze w innym liście nieznany nadawca informuje Aszurbanipala o roli "rab kāṣirī" w naprawie murów miasta Kuta, uszkodzonych w trakcie rebelii Szamasz-szuma-ukina. W końcu w liście datowanym na okres po rebelii "rab kāṣirī" dostarczyć miał królewską wiadomość do Kudurru, gubernatora Uruk. Niewykluczone, iż anonimowym "rab kāṣirī" z listów z czasów panowania Aszurbanipala może być wspomniany w jednym z nich Milki-ramu. 
"Rab kāṣirī" w Babilonii.
Po upadku Asyrii tytuł "rab kāṣirī" wraz z wieloma innymi asyryjskimi tytułami dworskimi zapożyczony został przez Babilończyków. Jak wskazują teksty pochodzące z okresu od panowania Nabuchodonozora II (604–562 p.n.e.) do panowania Nabonida (556–539 p.n.e.) noszony był on w Babilonii przez wysokich urzędników królewskich, którzy odpowiedzialni byli za królewski skarbiec w Babilonie. Na to, że tytuł ten w Babilonii oznaczać musiał „naczelnego skarbnika”, zdają się też wskazywać teksty z okresu achemenidzkiego, w których używany był on zamiennie z zapożyczonym z języka staroperskiego tytułem "ganzabarru", który oznaczał właśnie skarbnika. Z zachowanych tekstów wiadomo, iż babiloński "rab kāṣirī" posiadał władną administrację ("bīt rab kāṣirī") z własnym zarządcą ("rab bīti"), sługami i niewolnikami. Jednym ze znanych dostojników noszących tytuł "rab kāṣirī" był Nabu-zer-ibni, który wymieniany jest w jednej z inskrypcji Nabuchodonozora II w grupie sześciu najwyższych dostojników pałacowych.

</doc>
<doc id="4660228" url="https://pl.wikipedia.org/wiki?curid=4660228" title="Międzynarodowe Stowarzyszenie Federacji Lekkoatletycznych">
Międzynarodowe Stowarzyszenie Federacji Lekkoatletycznych



</doc>
<doc id="4660233" url="https://pl.wikipedia.org/wiki?curid=4660233" title="Thomas David Rowlands">
Thomas David Rowlands



</doc>
<doc id="4660239" url="https://pl.wikipedia.org/wiki?curid=4660239" title="Alpine (marka)">
Alpine (marka)



</doc>
<doc id="4660241" url="https://pl.wikipedia.org/wiki?curid=4660241" title="Mini (BMW)">
Mini (BMW)



</doc>
<doc id="4660244" url="https://pl.wikipedia.org/wiki?curid=4660244" title="Eparchia perejasławsko-chmielnicka i wiszniewska">
Eparchia perejasławsko-chmielnicka i wiszniewska



</doc>
<doc id="4660248" url="https://pl.wikipedia.org/wiki?curid=4660248" title="Mini">
Mini



</doc>
<doc id="4660250" url="https://pl.wikipedia.org/wiki?curid=4660250" title="Thomas A. Szlezák">
Thomas A. Szlezák

Thomas A. Szlezák (ur. 12 lipca 1940 w Budapeszcie) – niemiecki filolog klasyczny i historyk filozofii. Na Uniwersytecie w Tybindze stworzył "Platonschule", ośrodek badań nad filozofią Platona. Głosi potrzebę studiowania „nauk niepisanych” Platona, jego "filozofii ezoterycznej".
Współpracował z Giovanni Reale, historykiem filozofii z Mediolanu.

</doc>
<doc id="4660257" url="https://pl.wikipedia.org/wiki?curid=4660257" title="Ewa Guderian-Czaplińska">
Ewa Guderian-Czaplińska

Ewa Maria Guderian-Czaplińska (ur. 25 kwietnia 1962 w Koszalinie, zm. 2 stycznia 2020 w Poznaniu) – dr hab. nauk humanistycznych, profesor Uniwersytetu im. Adama Mickiewicza w Poznaniu, badaczka teatru i dramatu antycznego i współczesnego, krytyczka teatralna, wykładowczyni uniwersytecka. W latach 2017–2019 dyrektorka Instytutu Teatru i Sztuki Mediów Wydziału Filologii Polskiej i Klasycznej UAM.
Życiorys.
W 1986 ukończyła studia filologiczne na Wydziale Filologii Polskiej i Klasycznej UAM (broniąc pracy magisterskiej dotyczącej współczesnej komedii polskiej).
Na tej samej uczelni w 1996 obroniła doktorat "Między tradycją a awangardą. O dramatach Awangardzistów krakowskich", a w 2004 habilitowała się na podstawie pracy zatytułowanej "Teatralna Arkadia. Poznańskie teatry dramatyczne 1918–1939".
W pracy badawczej i dydaktyce zajmowała się historią teatru i dramatu antycznego i współczesnego, szczególnie ich dzisiejszymi filiacjami, a także teatrem dwudziestolecia międzywojennego oraz krytyką teatralną w jej odsłonach historycznej i praktycznej. Uczestniczyła w życiu teatralnym, między innymi współpracując z „Didaskaliami. Gazetą teatralną” i miesięcznikiem „Dialog”, z Instytutem Teatralnym im. Zbigniewa Raszewskiego w Warszawie (m.in. jako członkini Komisji Artystycznej trzech edycji konkursu na Inscenizację Dzieł Literatury Dawnej „Klasyka Żywa”) oraz kapitułą Gdyńskiej Nagrody Dramaturgicznej. Była członkinią Polskiego Towarzystwa Badań Teatralnych oraz Komitetu Nauk o Sztuce Polskiej Akademii Nauk.
Od 1986 pracowała w Instytucie Filologii Polskiej Wydziału Filologii Polskiej i Klasycznej Uniwersytetu im. Adama Mickiewicza, od 1996 – w Zakładzie Dramatu i Teatru (utworzonym w ramach Instytutu, kierowanym przez profesor Dobrochnę Ratajczakową); w 2006 Zakład stał się Katedrą Dramatu, Teatru i Widowisk, a w 2017 decyzją Rektora UAM w miejsce Katedry powołano Instytut Teatru i Sztuki Mediów, którego Guderian-Czaplińska została dyrektorem. W 2019 w związku z reformą szkolnictwa wyższego oraz reorganizacją wydziałów Instytut Teatru i Sztuki Mediów został włączony do Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Pośmiertnie odznaczona Nagrodą im. Konstantego Puzyny, przyznawaną za łączenie twórczej działalności z zaangażowaniem w życie publiczne.
Życie prywatne.
Córka prawników Marii i Zenona Guderianów. Żona krytyka literackiego prof. Przemysława Czaplińskiego (ślub w 1984); matka Jana (ur. 1987) i Zuzanny (ur. 1991). Uczestniczka poznańskich biegów maratońskich (po raz pierwszy ukończyła maraton w 2008, po raz ostatni w 2017).
Zmarła na raka piersi w styczniu 2020. Jej ostatnia książka, "Trojanki. Dziesięć prywatnych rad dla początkujących w chemioterapii potrójnie ujemnego raka piersi," jest poradnikiem dla pacjentek onkologicznych, połączonym z prywatnym dziennikiem choroby.
Publikacje.
Książki autorskie:
Książki zredagowane:

</doc>
<doc id="4660263" url="https://pl.wikipedia.org/wiki?curid=4660263" title="Mini Cooper (2001)">
Mini Cooper (2001)



</doc>
<doc id="4660264" url="https://pl.wikipedia.org/wiki?curid=4660264" title="Dyskografia Michała Szpaka">
Dyskografia Michała Szpaka

Dyskografia polskiego piosenkarza Michała Szpaka składa się z dwóch albumów studyjnych, dwóch minialbumów, dziewiętnastu singli (w tym dwóch z gościnnym udziałem) oraz osiemnastu teledysków (w tym dwóch tekstowych i dwóch z gościnnym udziałem).

</doc>
<doc id="4660267" url="https://pl.wikipedia.org/wiki?curid=4660267" title="Mini Cooper SE">
Mini Cooper SE

Mini Cooper SE – samochód elektryczny klasy aut miejskich produkowany pod brytyjską marką Mini od 2019 roku.
Historia i opis modelu.
Studyjną zapowiedzią pierwszego seryjnie produkowanego samochodu elektrycznego marki Mini był prototyp Mini Electric Concept przestawiony we wrześniu 2017 roku. Seryjny model o nazwie Cooper SE został zaprezentowany w lipcu 2019 roku. Samochód pod kątem wizualnym zyskał szereg modyfikacji w celu odróżnienia od pokrewnego, spalinowego modelu Hatch - pojawiły się specjalne alufelgi, plastikowa zaślepka zamiast atrapy chłodnicy, a także zielone akcenty zdobiące przedni zderzak i obudowy lusterek bocznych.
Cooper SE napędzany jest silnikiem elektrycznym rozwijającym moc 184 KM. Napęd współtworzy zestaw akumulatorów o pojemności 32,6 kWh. Prędkość maksymalną ograniczono do 150 km/h, a maksymalny zasięg modelu wynosi ok. 230-270 kilometrów.
Produkcja Mini Coopera SE ruszyła w listopadzie 2019 roku na tych samych liniach produkcyjnych marki w Oxfrodzie, co spalinowy wariant.

</doc>
<doc id="4660275" url="https://pl.wikipedia.org/wiki?curid=4660275" title="Donald Macdonald">
Donald Macdonald

Donald Macdonald (ur. 1 czerwca 1931 w Banff, zm. 24 lutego 2019 w Aberdeen) – szkocki rugbysta grający na pozycji a, reprezentant kraju.
Uczęszczał do "Robert Gordon’s College" w Aberdeen, a następnie do "Royal Dick Vet College" w Edynburgu.
W latach 1953–1958 rozegrał cztery testmecze dla szkockiej reprezentacji, wszystkie w Pucharze Pięciu Narodów, po dwa w edycjach 1953 i 1958.

</doc>
<doc id="4660277" url="https://pl.wikipedia.org/wiki?curid=4660277" title="Jacek Sójka">
Jacek Sójka

Jacek Sójka – polski filozof, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu i Centrum Studiów Otwartych Uniwersytetu im. Adama Mickiewicza w Poznaniu.
Życiorys.
21 czerwca 1982 obronił pracę doktorską, 21 grudnia 1992 habilitował się na podstawie oceny dorobku naukowego i pracy zatytułowanej "Pomiędzy filozofią a socjologią. Społeczna ontologia Alfreda Schutza". Objął funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu, oraz w Centrum Studiów Otwartych na Uniwersytecie im. Adama Mickiewicza w Poznaniu.
Piastuje stanowisko dyrektora w Centrum Studiów Otwartych na Uniwersytecie im. Adama Mickiewicza w Poznaniu, dziekana na Wydziale Antropologii i Kulturoznawstwa, a także na Wydziale Nauk Społecznych Uniwersytetu im. Adama Mickiewicza w Poznaniu.
Był członkiem Komitetu Nauk o Kulturze na I Wydziale I Nauk Humanistycznych i Społecznych Polskiej Akademii Nauk i Komitetu Polityki Naukowej Organów Opiniodawczego i Doradczego Ministra Ministerstwa Nauki i Szkolnictwa Wyższego.

</doc>
<doc id="4660281" url="https://pl.wikipedia.org/wiki?curid=4660281" title="Puchar Świata kobiet w skokach narciarskich 2019/2020 – Sapporo">
Puchar Świata kobiet w skokach narciarskich 2019/2020 – Sapporo

Trzecie zawody w ramach Pucharu Świata kobiet w skokach narciarskich 2019/2020 odbyły się w Sapporo w dniach 11–12 stycznia 2020 roku.
Kwalifikacje do pierwszego konkursu indywidualnego wygrała Austriaczka Marita Kramer wyprzedziwszy o niespełna trzy punkty swoją rodaczką Chiarę Hölzl. Trzecie miejsce w zawodach zajęła reprezentantka gospodarzy Sara Takanashi. W czołowej dziesiątce wśród Japonek uplasowała się także Yūki Itō (8. miejsce). Do konkursu zdołały awansować Kinga Rajda (19. miejsce) i Anna Twardosz (34. miejsce). Występu w pierwszej serii konkursowej nie zapewniła sobie sklasyfikowana na 46. miejscu Joanna Szwab. Austriaczka Lisa Eder oraz Włoszka Elena Runggaldier zostały zdyskwalifikowane. Kwalifikacje odbyły się z dwudziestej trzeciej, dwudziestej czwartej oraz z dwudziestej szóstej belki startowej.
Pierwszy konkurs indywidualny, po raz pierwszy w swojej karierze, wygrała reprezentantka Austrii Marita Kramer z przewagą niespełna pięciu punktów nad drugą Norweżką Maren Lundby, która w drugiej serii ustanowiła nowy rekord skoczni wynoszący 139 metrów. Na najniższym stopniu podium zawodów stanęła rodaczka triumfatorki – Eva Pinkelnig. Na czwartym miejscu sklasyfikowana została najlepsza z Japonek Sara Takanashi. W czołowej dziesiątce konkursu znalazła się również Yūki Itō na dziewiątym miejscu. Kinga Rajda zajęła miejsce dwudzieste pierwsze, inkasując tym samym punkty do klasyfikacji generalnej cyklu. Anna Twardosz swój udział zakończyła na pierwszej serii, gdzie zajęła 32. lokatę. W drugiej serii za nieprzepisowy kombinezon zdyskwalifikowana została Rosjanka Irina Awwakumowa. Konkurs rozgrywany był z dwudziestej szóstej i dwudziestej siódmej belki startowej.
Kwalifikacje do drugiego konkursu zwyciężyła Chiara Hölzl. Drugie miejsce ze stratą wynoszącą blisko pięć punktów zajęła Eva Pinkelnig. Na trzecim miejscu sklasyfikowana została reprezentująca Rosję Irina Awwakumowa. Najwyżej sklasyfikowaną Japonką była na miejscu dziewiątym Sara Takanashi. Do konkursu głównego awans zdołały wywalczyć Kinga Rajda (11. miejsce), a także Anna Twardosz (37. miejsce). Joanna Szwab (41. miejsce) nie zdołała wywalczyć awansu. Zawody odbyły się z siedemnastej, dziewiętnastej, dwudziestej pierwszej i dwudziestej trzeciej belki startowej.
W drugim konkursie indywidualnym swój pierwszy triumf w karierze odniosła Austriaczka Eva Pinkelnig z przewagą ponad jedenastu punktów nad drugą Norweżką Maren Lundby. Podobnie jak w pierwszym konkursie w drugiej serii Norweżka oddała najdłuższy skok zawodów pobijając swój własny rekord o pół metra. Skład podium konkursu uzupełniła Daniela Iraschko-Stolz, dla której było to pierwsze podium w tym sezonie. W czołowej dziesiątce na piątym i szóstym miejscu zostały sklasyfikowane Sara Takanashi i Yūki Itō. Do drugiej serii awansowała Kinga Rajda (24. miejsce) powiększając swój dorobek w klasyfikacji generalnej Pucharu Świata. Na 37. miejscu sklasyfikowana była druga z Polek, Anna Twardosz. Zawody przeprowadzono z dwudziestej drugiej platformy startowej, oraz z tych samych belek co wcześniej kwalifikacje.
Jury.
Dyrektorem konkursów podczas zawodów Pucharu Świata kobiet w Sapporo był Toshiaki Katsuki oraz z ramienia Międzynarodowej Federacji Narciarskiej, dyrektorka zawodów Pucharu Świata, Chika Yoshida. Jej asystentem był, podobnie jak w innych oficjalnych zawodach organizowanych przez FIS, Miran Tepeš. Sędzią technicznym był Ivo Gréger, a jego asystentem – Nazym Nassyrow. Kontrolą sprzętu zajmowała się Agnieszka Baczkowska.

</doc>
<doc id="4660288" url="https://pl.wikipedia.org/wiki?curid=4660288" title="Państwowe Liceum i Gimnazjum im. Antoniego Malczewskiego w Sokalu">
Państwowe Liceum i Gimnazjum im. Antoniego Malczewskiego w Sokalu

Państwowe Liceum i Gimnazjum im. Antoniego Malczewskiego w Sokalu – polska szkoła z siedzibą w Sokalu w okresie II Rzeczypospolitej, od 1938 o statusie gimnazjum i liceum ogólnokształcącego.
Historia.
W okresie zaboru austriackiego rozporządzeniem z 21 sierpnia 1906 cesarz Franciszek Józef I zezwolił na utworzenie C. K. Gimnazjum z polskim językiem wykładowym w Sokalu, a reskryptem z 23 sierpnia 1906 minister wyznań i oświecenie polecił otworzyć I klasę w 1906. Do powstania szkoły przyczynili się ówczesny burmistrz miasta, Eugeniusz Wysoczański oraz tamtejszy poseł Wincenty Kraiński. Docelowo planowano otworzyć kolejno wszystkie klasy gimnazjalne do 1913. Od początku istnienia gimnazjum dyrektorem był przez wiele lat Henryk Kopia.
Do grudnia 1906 gimnazjum było ulokowane w siedzibie szkoły ludowej, następnie przeprowadzany był do własnego budynku. Później mieściło się w budynku głównym oraz w domu Łukaszczuka naprzeciw, następnie także w domu Glińskiego, następnie również w domu Prusa. Z wykorzystywanych dotąd czterech lokalizacji gimnazjum położonych w przedmieściu Zabuże, na początku roku szkolnego 1910/1911 przeniesiono zakład do centrum miasta i ulokowano w nowym oraz w starym gmachu C. K. Seminarium sokalskiego, zaś w lipcu 1910 rozpoczęto budowę własnego gmachu. Budowę ukończono w grudniu 1911, a boisko w maju 1912. Front gmachu miał 70 metrów szerokości i był dwupiętrowy. Gimnazjum funkcjonowało w nowej siedzibie przy ul. Tadeusza Kościuszki od roku szkolnego 1911/1912.
Z powodu I wojny światowej gimnazjum było nieczynne w roku szkolnym 1914/1915 (od 1 sierpnia 1914 w gmachu szkoły stacjonował batalionu austriackiego 55 pułku piechoty, od 25 sierpnia trwała okupacja rosyjska, a później trwały walki o miasto) i 1915/1916 (od 7 września 1915 działał szpital). W roku szkolnym 1916/1917 podjęto naukę. Kolejny rok szkolny rozpoczęto 1 października 1917 w budynku C. K. Seminarium Nauczycielskiego Męskiego. Od 7 września 1915 do 10 czerwca 1918 gmach gimnazjalny był zajmowany przez szpital zakonu niemieckiego. 10 września 1918 rozpoczęto nowy rok szkolny. Po wybuchu wojny polsko-ukraińskiej i objęciu rządów w powiecie przez Ukraińców od 1 listopada 1918 zostało otwarte gimnazjum ukraińskie, a nowym kierownikiem 19 listopada został Jarosław Biłeńki, a na początku 1919 ks. Zachariasz Lewicki. Dotychczasowy dyrektor Kopia był objęty aresztem domowym od 23 listopada d 6 grudnia 1918, zaś jego mieszkanie częściowo zajęto na kwaterę wojskową. W styczniu 1919 został aresztowany i grożono mu wywiezieniem do obozu internowanych, po czym został zwolniony. 15 stycznia 1919 został usunięty ze swojego mieszkania, zajętego przez komendę armii. W lutym i w kwietniu 1919 dyrektor Kopia był ponownie aresztowany. Poza nim i prof. Władysławem Żurawskim pozostali polscy nauczyciele uczyli wówczas w ojczystym języku, lecz żądano by docelowo nauczali w języku ruskim. Aresztowani byli również miejscowi księża Boryszko i Ornatowski. 17 maja 1918 wojska polskie gen. Józefa Hallera wyzwoliły Sokal. Wobec tego nieczynny w roku szkolnym 1918/1919 zakład we wcześniejszym charakterze, podjął ponownie pracę i prowadzono egzaminy do lipca 1919.
Po odzyskaniu przez Polskę niepodległości władze II Rzeczypospolitej utworzyły Państwowe Gimnazjum męskie w Sokalu. Budynek gmachu szkoły przeszedł na własność Skarbu Państwa. Przy nim istniała sala gimnastyczna i boisko, a także ogród kwiatowy. W roku szkolnym 1925/1926 gimnazjum miało charakter biurkacyjny z rozgałęzieniem na oddziały neoklasyczne i matematyczno-przyrodnicze w klasach VII i VIII. W 1926 prowadzono osiem klas w 13 oddziałach, w których uczyło się 476 uczniów płci męskiej oraz 24 płci żeńskiej. 
W latach 20. gimnazjum funkcjonowało przy ulicy Tadeusza Kościuszki 26, w latach 30. pod numerem 80. Dla potrzeb uczniów gimnazjum działały bursy: polska Bursa im. Adama Mickiewicza przy ulicy Szlacheckiej 46 (od 1936/1937 przy ulicy Jana III Sobieskiego 4, w 1938/1939 pod numerem 14 tejże) oraz ruskie: bursa filii Ruskiego Towarzystwa Pedagogicznego, później Bursa im. św. Mikołaja przy ulicy Szlacheckiej 45, a początkowo tymczasowo także bursa/stancja uhrynowska przy ul. Szaszkiewicza.
Od roku szkolnego 1936/1937 zakład był określany jako „Państwowe Gimnazjum Koedukacyjne Nr. 587 im. Antoniego Malczewskiego w Sokalu”. Zarządzeniem Ministra Wyznań Religijnych i Oświecenia Publicznego Wojciecha Świętosławskiego z 23 lutego 1937 „Państwowe Gimnazjum im. Antoniego Malczewskiego w Sokalu” zostało przekształcone w „Państwowe Liceum i Gimnazjum im. Antoniego Malczewskiego w Sokalu” (państwową szkołę średnią ogólnokształcącą, złożoną z czteroletniego gimnazjum i dwuletniego liceum), a po wejściu w życie tzw. reformy jędrzejewiczowskiej szkoła miała charakter koedukacyjny, a wydział liceum ogólnokształcącego był prowadzony w typie humanistycznym.

</doc>
<doc id="4660290" url="https://pl.wikipedia.org/wiki?curid=4660290" title="Puchar Świata kobiet w skokach narciarskich 2019/2020 – Zaō">
Puchar Świata kobiet w skokach narciarskich 2019/2020 – Zaō

Czwarte zawody w ramach Pucharu Świata kobiet w skokach narciarskich 2019/2020 odbyły się w Zaō w dniach 17–19 stycznia 2020 roku.
Kwalifikacje do pierwszego konkursu indywidualnego zwyciężyła Austriaczka Marita Kramer wyprzedzając o ponad trzy punkty najlepszą z reprezentantek gospodarzy – Sarę Takanashi. Trzecie miejsce zajęła Rosjanka Sofja Tichonowa. Do konkursu awans zdołały wywalczyć Kinga Rajda (18. miejsce), oraz Anna Twardosz (38. miejsce). Kwalifikacji nie uzyskały Joanna Szwab (45. miejsce) i Nicole Konderla (54. miejsce). Za nieprzepisową długość nart zdyskwalifikowana została Francuzka Julia Clair. Zawody zostały odbyte z dwudziestej piątej i dwudziestej szóstej belki startowej.
Triumf w pierwszym konkursie indywidualnym odniosła reprezentująca Austrię Eva Pinkelnig. Drugie miejsce ze stratą wynoszącą ponad siedemnaście punktów zajęła Sara Takanashi. Na najniższym stopniu podium stanęła rodaczka triumfatorki – Chiara Hölzl. Do drugiej serii awansowała Kinga Rajda (23. miejsce) zaliczając swój trzeci start z rzędu z punktami Pucharu Świata. Druga z Polek, Anna Twardosz zajęła przedostatnie miejsce. Pierwszą serię rozegrano z dwudziestej siódmej belki, a zaś drugą z dwudziestej ósmej i dwudziestej dziewiątej.
Pierwszy konkurs drużynowy w sezonie wygrała reprezentacja Austrii w składzie: Eva Pinkelnig, Chiara Hölzl, Marita Kramer i Daniela Iraschko-Stolz. O ponad sto czterdzieści punktów gorszy dorobek punktowy zaliczyły Japonki będące sklasyfikowane na drugim miejscu. Trzecie miejsce zajęły Norweżki, wśród których na najwyższej lokacie sklasyfikowana została Maren Lundby (2. miejsce indywidualnie). Na kolejnych pozycjach plasowały się kolejno Rosjanki, Słowenki, Niemki oraz Włoszki. Ósme, ostatnie miejsce zajęły Polki, dla których był to pierwszy konkurs drużynowy w historii ich startów. Konkurs rozegrany został z dwudziestej dziewiątej, trzydziestej i trzydziestej pierwszej platformy startowej.
W kwalifikacjach do drugiego konkursu najwyższą notę uzyskała Austriaczka Chiara Hölzl z ponad pięciopunktową przewagą nad drugą Evą Pinkelnig. Trzecie miejsce zajęła Niemka Katharina Althaus. Najlepszą Japonką była Yūka Setō (11. miejsce). Do konkursu awansowały podobnie jak do poprzedniego dwie Polki – Kinga Rajda (31. miejsce) i Anna Twardosz (40. miejsce). Poza konkursem znalazły się ponownie Joanna Szwab (42. miejsce) oraz Nicole Konderla (48. miejsce). Kwalifikacje w całości przeprowadzono z dwudziestej siódmej belki.
Drugi konkurs indywidualny zakończył się ponownym triumfem Evy Pinkelnig. Na drugim miejscu sklasyfikowana została jej rodaczka Chiara Hölzl ze stratą niespełna dwóch punktów. Na najniższym stopniu podium stanęła Norweżka Maren Lundby. Najlepszą z Japonek okazała się być Sara Takanashi (4. miejsce). Do drugiej serii zawodów awans uzyskała Kinga Rajda, która konkurs ukończyła na dwudziestej drugiej pozycji. Na pierwszej serii swój występ zakończyła Anna Twardosz (35. miejsce). Konkurs w całości przeprowadzono z dwudziestej ósmej platformy startowej.
Jury.
Dyrektorem konkursów podczas zawodów Pucharu Świata kobiet w Zaō był Takahiro Satō oraz z ramienia Międzynarodowej Federacji Narciarskiej, dyrektorka zawodów Pucharu Świata, Chika Yoshida. Jej asystentem był, podobnie jak w innych oficjalnych zawodach organizowanych przez FIS, Miran Tepeš. Sędzią technicznym był Mathis Hubert a jego asystentem – Michael Lais. Kontrolą sprzętu zajmowała się Agnieszka Baczkowska.

</doc>
<doc id="4660294" url="https://pl.wikipedia.org/wiki?curid=4660294" title="Kościół Najświętszego Serca Pana Jezusa w Drezdenku">
Kościół Najświętszego Serca Pana Jezusa w Drezdenku



</doc>
<doc id="4660296" url="https://pl.wikipedia.org/wiki?curid=4660296" title="Parafia Najświętszego Serca Pana Jezusa w Drezdenku">
Parafia Najświętszego Serca Pana Jezusa w Drezdenku



</doc>
<doc id="4660298" url="https://pl.wikipedia.org/wiki?curid=4660298" title="Asy bez kasy">
Asy bez kasy

Asy bez kasy (ang. "Masterminds") – amerykański film fabularny z 2016 roku w reżyserii Jareda Hessa, wyprodukowany przez wytwórnię Relativity Media. Główne role w filmie zagrali Zach Galifianakis, Owen Wilson, Kristen Wiig i Kate McKinnon.
Premiera filmu odbyła się 30 września 2016 w Stanach Zjednoczonych. Trzy tygodnie później, 21 października, obraz trafił do kin na terenie Polski.
Fabuła.
Konwojent David Scott Ghantt (Zach Galifianakis) wraz z kolegami postanawia ukraść miliony zdeponowane w skarbcu firmy przewozowej. Skok ma niewielkie szanse powodzenia, ale się udaje. Poszukiwanym przez policję wspólnikom trudno oprzeć się pokusie, aby nie wydać zrabowanych pieniędzy.
Odbiór.
Krytyka.
Film "Asy bez kasy" spotkał się z mieszaną reakcją krytyków. W serwisie Rotten Tomatoes 34% z dziewięćdziesięciu dziewięciu recenzji filmu jest mieszane (średnia ocen wyniosła 4,61 na 10). Na portalu Metacritic średnia ocen z 29 recenzji wyniosła 47 punktów na 100.

</doc>
<doc id="4660302" url="https://pl.wikipedia.org/wiki?curid=4660302" title="Puchar Świata w skokach narciarskich 2019/2020 – Sapporo">
Puchar Świata w skokach narciarskich 2019/2020 – Sapporo

Trzynaste zawody wchodzące w ramy Pucharu Świata w skokach narciarskich 2019/2020 odbyły się w japońskim Sapporo w dniach 1–2 lutego 2020 roku.
Jury.
Dyrektorem konkursów podczas zawodów Pucharu Świata w Sapporo jest Toshiaki Katsuki oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem jest, podobnie jak w innych oficjalnych zawodach organizowanych przez FIS, Borek Sedlák. Sędzią technicznym jest Christian Kathol, a jego asystentem – Martin Brunner. Kontrolą sprzętu zajmuje się Sepp Gratzer i Morten Solem.

</doc>
<doc id="4660303" url="https://pl.wikipedia.org/wiki?curid=4660303" title="Jacek Zydorowicz">
Jacek Zydorowicz

Jacek Zydorowicz (ur. 1973) – polski specjalista w zakresie nauki o poznaniu i komunikacji, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
30 czerwca 2003 obronił pracę doktorską "Polska sztuka krytyczna wobec przemian kultury po 1989 roku", 4 marca 2019 habilitował się na podstawie oceny dorobku naukowego i pracy zatytułowanej "Kultura wizualna w dobie terroryzmu". Został zatrudniony na stanowisku profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu.
Piastował stanowisko prodziekana na Wydziale Nauk Społecznych Uniwersytetu im. Adama Mickiewicza w Poznaniu.

</doc>
<doc id="4660305" url="https://pl.wikipedia.org/wiki?curid=4660305" title="Port lotniczy Charków-Osnowa">
Port lotniczy Charków-Osnowa



</doc>
<doc id="4660325" url="https://pl.wikipedia.org/wiki?curid=4660325" title="Venus (minialbum)">
Venus (minialbum)

Venus – pierwszy japoński minialbum południowokoreańskiej grupy Astro, wydany 3 kwietnia 2019 roku przez wytwórnię Universal Music. Został wydany w trzech wersjach: regularnej CD oraz dwóch limitowanych Type-A (CD+DVD) i Type-B (CD+Photo booklet). Osiągnął 3 pozycję w rankingu Oricon i pozostał na liście przez 3 tygodnie, sprzedał się w nakładzie egzemplarzy. Płytę promował utwór , do którego wydany został również teledysk.

</doc>
<doc id="4660326" url="https://pl.wikipedia.org/wiki?curid=4660326" title="Bieniakonie (stacja kolejowa)">
Bieniakonie (stacja kolejowa)

Bieniakonie (, ) – stacja kolejowa w miejscowości Bieniakonie, w rejonie werenowskim, w obwodzie grodzieńskim, na Białorusi. Leży na linii Równe – Baranowicze – Wilno.
Stacja istniała przed II wojną światową. W dniach 19-20 kwietnia 1919 Józef Piłsudski dowodził stąd wojskami polskimi w czasie marszu na Wilno. W okresie międzywojennym, aby upamiętnić to wydarzenie, na stacji umieszczono tablicę pamiątkową.
Od czasu upadku Związku Sowieckiego jest to białoruska stacja graniczna na granicy z Litwą. Stacją graniczną po stronie litewskiej są Stasiły.
Rosyjskojęzyczna nazwa stacji Беняконе jest transkrypcją polskiego toponimu "Bieniakonie". Miejscowość Bieniakonie po rosyjsku zapisuję się Бенякони (Bieniakoni).

</doc>
<doc id="4660332" url="https://pl.wikipedia.org/wiki?curid=4660332" title="Sztuka ścigania się w deszczu">
Sztuka ścigania się w deszczu

Sztuka ścigania się w deszczu (org. "The Art of Racing in the Rain") – amerykański komediodramat z 2019 w reżyserii Simona Curtisa, z Milo Ventimiglia i Amandą Seyfried w rolach głównych, którego scenariusz powstał na motywach powieści Gartha Steina pod tym samym tyułem.
Film miał swoją premierę 7 sierpnia 2019.
Fabuła.
Rodząca się więź młodego golden retrievera ze swoim właścicielem, aspirującym kierowcą wyścigowym Formuły 1, wpłynie na jego wybory i gotowość do bycia oddanym i zaufanym przyjacielem każdego z członków rodziny.
Obsada.
W filmie wystąpili m.in.:

</doc>
<doc id="4660341" url="https://pl.wikipedia.org/wiki?curid=4660341" title="Lucjan Pawłowski">
Lucjan Pawłowski

Lucjan Jan Pawłowski (ur. 10 lipca 1946 w Dąbrowie-Nowej Wsi) – polski profesor nauk technicznych, chemik. Specjalizuje się w zagadnieniach z zakresu inżynierii i ochrony środowiska. Członek korespondent Polskiej Akademii Nauk od 2010 roku.
Życiorys.
Absolwent Liceum Ogólnokształcącego im. Króla Kazimierza Jagiellończyka w Wysokiem Mazowieckiem (rocznik 1960, obecnie Zespół Szkół Ogólnokształcących i Policealnych). Dziewięć lat później ukończył studia chemiczne na Uniwersytecie Marii Curie-Skłodowskiej w Lublinie. Doktoryzował się na Wydziale Inżynierii Środowiska Politechniki Wrocławskiej, na tej samej uczelni uzyskał również habilitację.
Wykładowca w Instytucie Inżynierii Ochrony Środowiska na Wydziale Inżynierii Środowiska Politechniki Lubelskiej. Zastępca przewodniczącego Rady Kuratorów Wydziału IV Nauk Technicznych PAN, pracował w zespołach eksperckich Ministerstwa Nauki i Szkolnictwa Wyższego. Przez rok był doradcą Lecha Wałęsy. Pełnił funkcję Przewodniczącego Rady Naukowej Instytutu Podstaw Inżynierii Środowiska PAN oraz Wiceprzewodniczącego Rady Głównej Nauki i Szkolnictwa Wyższego. Członek Europejskiej Akademii Nauk i Sztuk Pięknych w Salzburgu, Akademii Inżynierskiej w Polsce oraz Towarzystwa Naukowego Lubelskiego.
Uchwałą senatu Politechniki Lubelskiej z dnia 23 czerwca 2016 roku otrzymał tytuł Honorowego Profesora tej politechniki za wkład w dzieło tworzenia i rozwoju Wydziału Inżynierii Środowiska Politechniki Lubelskiej oraz wybitne osiągnięcia naukowe, organizacyjne i dydaktyczne.
Wybrane prace naukowe.
Współautor następujących artykułów i prac naukowych:
Autor podręcznika do chemii środowiska. Opatentował m.in. sposób odzyskiwania cyny i ołowiu ze szlamów cynowo-ołowiowych, urządzenie do usuwania siarkowodoru z biogazu oraz urządzenie podające odpady do obrotowych pieców cementowych.
Odznaczenia i wyróżnienia.
Uhonorowany m.in.:

</doc>
<doc id="4660347" url="https://pl.wikipedia.org/wiki?curid=4660347" title="Klasyfikacja medalowa Światowych Wojskowych Igrzysk Sportowych 2019">
Klasyfikacja medalowa Światowych Wojskowych Igrzysk Sportowych 2019

Klasyfikacja medalowa Światowych Wojskowych Igrzysk Sportowych 2019 – zestawienie narodowych reprezentacji wojskowych zrzeszonych w CISM według liczby zdobytych przez sportowców-żołnierzy medali podczas 7. Światowych Wojskowych Igrzysk Sportowych, które odbyły się w dniach od 18 do 27 października 2019 w Wuhanie w Chinach. 
Podczas igrzysk wojskowych łączna liczba samych złotych medali wyniosła 316 we wszystkich dyscyplinach. Reprezentacje 66 państw zdobyło medale. 
Klasyfikacja.
Poniższa tabela jest klasyfikacją medalową prowadzoną podczas igrzysk wojskowych w 2019 na podstawie Międzynarodowej Rady Sportu Wojskowego (fr. Conseil International du Sport Militaire – CISM). Ranking jest posortowany według złotych medali zdobytych przez poszczególne reprezentacje narodowe poszczególnych państw. Liczba srebrnych medali jest brana pod uwagę podczas klasyfikacji w drugiej kolejności, następnie brązowych. Jeżeli nadal poszczególne państwa mają ten sam wynik, klasyfikacja jest ustalana według listy alfabetycznej IOC. Z systemu tego korzystają zarówno Międzynarodowa Rada Sportu Wojskowego, organizator igrzysk wojskowych jak i MKOl. Najwięcej medali zdobyli reprezentanci Chin łącznie 239 ("w tym 133 złote, 64 srebrne oraz 42 brązowe"). Polska z 60 medalami ("11, 15, 34") została sklasyfikowana na 5 miejscu.
Klasyfikacja medalowa.
"Źródło:"

</doc>
<doc id="4660353" url="https://pl.wikipedia.org/wiki?curid=4660353" title="Tadeusz Seibert">
Tadeusz Seibert

Tadeusz Seibert (ur. 1 maja w 1992 w Malborku) – polski wokalista i aktor; absolwent Akademii Muzycznej w Bydgoszczy w klasie wokalistyki jazzowej, finalista X edycji programu The Voice of Poland.
Życiorys.
Pochodzi z Malborka. Jego matka jest instruktorką muzyczną, prowadzącą malborskie zespoły wokalne „Balbiny”, „Airam”, „Balbinki” i „Balbineczki”. Jako dziecko uczył się śpiewu pod okiem matki i wystąpił w programie telewizyjnym "Od przedszkola do Opola".
Ukończył studia na Akademii Muzycznej im. Feliksa Nowowiejskiego w Bydgoszczy w klasie wokalistyki jazzowej prof. Joanny Żółkoś-Zagdańskiej. Uzyskał wyższe wykształcenie muzyczne z tytułem magistra sztuki.
Jest przede wszystkim wokalistą solowym. Współtworzył także zespół wokalny GOOSEBUMPS. Przez kilka lat był wokalistą i frontmanem łódzkiej formacji Trabanda. Jako aktor współpracuje z Teatrem Variété w Krakowie m.in. przy musicalu „Legalna Blondynka“ w reżyserii Janusza Józefowicza. Grał również postać Eugeniusza Bodo w spektaklu „Cafe Bodo”. Ponadto współpracuje z Filharmonią Pomorską im. Ignacego Jana Paderewskiego w Bydgoszczy. Jest laureatem wielu ogólnopolskich oraz międzynarodowych festiwali piosenki: m.in. I miejsca we Włoszech, Bułgarii, na Węgrzech, Złotej Nagrody na Festiwalu Pamięci Andrzeja Zauchy „Serca Bicie“ w Bydgoszczy, Grand Prix Ogólnopolskiego Festiwalu Piosenki Aktorskiej „Reflektor” w Koszalinie, Grand Prix Festiwalu Dobrej Piosenki im. Kaliny Jędrusik w Częstochowie, Grand Prix Ogólnopolskiego Festiwalu Piosenek lat 60. i 70. w Wyszkowie, głównej nagrody na Festiwalu im. Anny German w Zielonej Górze i wielu innych. Ponadto występował w telewizyjnych konkursach wokalnych, tj.: "Szansie na sukces", "Mam talent!", "Śpiewaj i walcz", "Must Be the Music. Tylko muzyka" oraz "The Voice of Poland" (w drużynie Margaret). Pracuje nad swoją debiutancką płytą. Jest nauczycielem śpiewu i założycielem Autorskiej Szkoły Wokalnej „SeibArt”. 
24 stycznia 2020 wystąpił podczas koncertu charytatywnego "Artyści dla Mai", który odbył się w Warszawskim klubie Stodoła. Koncert odbył się, aby wspomóc Maję Kapłon – finalistkę 8 edycji The Voice of Poland.
W roku 2021 wystąpił w widowisku telewizyjnym pt. "Zakochany Mickiewicz" (w reżyserii Marcina Kołaczkowskiego). W tym samym roku wziął udział w koncercie "Debiuty" podczas LVIII Krajowego Festiwalu Piosenki Polskiej w Opolu z utworem „Pod prąd”.
Życie prywatne.
Jest związku z Gabrielą Pacholarz, byłą uczestniczką programu "Top Model". Ma z nią córkę Różę (ur. 2021).

</doc>
<doc id="4660358" url="https://pl.wikipedia.org/wiki?curid=4660358" title="Markku Tuokko">
Markku Tuokko

Markku Martti Tuokko (ur. 24 czerwca 1951 w Nurmo, obecnie część Seinäjoki, zm. 20 lutego 2015 w Lohji]) – fiński lekkoatleta, specjalista rzutu dyskiem i pchnięcia kulą, medalista mistrzostw Europy w 1978.
Odpadł w kwalifikacjach rzutu dyskiem na mistrzostwach Europy w 1974 w Rzymie. Zwyciężył w tej konkurencji na uniwersjadzie w 1975 w Rzymie. Na igrzyskach olimpijskich w 1976 w Montrealu odpadł w kwalifikacjach rzutu dyskiem. Zajął 10. miejsce w pchnięciu kulą na halowych mistrzostwach Europy w 1977 w San Sebastián.
Podczas zawodów finałowych pucharu Europy w 1977 w Helsinkach Tuokko pierwotnie wygrał konkurs rzutu dyskiem, lecz następnie wykryto u niego (i u dwóch innych fińskich lekkoatletów: skoczka wzwyż Asko Pesonena i oszczepnika Seppo Hovinena) stosowanie niedozwolonego dopingu w postaci sterydów anabolicznych. Początkowo wszyscy trzej zawodnicy zostali dożywotnie zdyskwalifikowani przez IAAF, lecz w sierpniu 1978 przywrócono im prawa zawodnicze po apelacji złożonej przez Fińską Federację Lekkoatletyczną.
Tuokko zdobył srebrny medal w rzucie dyskiem na mistrzostwach Europy w 1978 w Pradze, przegrywając tylko z Wolfgangiem Schmidtem z Niemieckiej Republiki Demokratycznej, a wyprzedzając Imricha Bugára z Czechosłowacji. Zajął 4. miejsce w pchnięciu kulą na halowych mistrzostwach Europy w 1979 w Wiedniu. Zdobył srebrny medal w rzucie dyskiem na uniwersjadzie w 1979 w Meksykiu, za Wolfgangiem Schmidtem. 
Zajął 9. miejsce w rzucie dyskiem na igrzyskach olimpijskich w 1980 w Moskwie i 10. miejsce w pchnięciu kulą na halowych mistrzostwach Europy w 1981 w Grenoble, a na mistrzostwach Europy w 1982 w Atenach miał wszystkie próby nieważne w kwalifikacjach rzutu dyskiem.
Był mistrzem Finlandii w rzucie dyskiem w latach 1977 i 1979–1982
Dwukrotnie poprawiał rekord Finlandii w rzucie dyskiem do rezultatu 68,12 m, osiągniętego 5 maja 1979 we Fresno. Jego rekord poprawił dopiero w 2001 Timo Tompuri rzutem na odległość 69,62 m. 
Jego rekord życiowy w pchnięciu kulą wynosił 20,03 m (uzyskany 18 sierpnia 1979 w Mikkeli).

</doc>
<doc id="4660378" url="https://pl.wikipedia.org/wiki?curid=4660378" title="Mini Roadster">
Mini Roadster



</doc>
<doc id="4660381" url="https://pl.wikipedia.org/wiki?curid=4660381" title="UK Championship 2019">
UK Championship 2019

UK Championship 2019 – siódmy rankingowy turniej snookerowy w sezonie 2019/2020. Rozegrany został w dniach 26 listopada - 8 grudnia 2019 roku w Barbican Centre w York (Anglia).
Nagrody.
Zwycięzca: 200 000 £
II Miejsce: 80 000 £
Półfinalista: 40 000 £
Ćwierćfinalista: 24 500 £
Runda 4: 17 000 £
Runda 3: 12 000 £
Runda 2: 6 500 £
Najwyższy break turnieju: 15 000 £
Łączna pula nagród: 1 009 000 £

</doc>
<doc id="4660382" url="https://pl.wikipedia.org/wiki?curid=4660382" title="Puchar Kosowa w piłce nożnej mężczyzn (2018/2019)">
Puchar Kosowa w piłce nożnej mężczyzn (2018/2019)

Puchar Kosowa w sezonie 2018/2019 zdobył zespół KF Feronikeli Glogovac.
Półfinał.
Mecze zostały rozegrane 17 kwietnia oraz 1 maja 2019.
Finał.
Finał Pucharu Kosowa w tym roku odbył się 24 maja 2019.

</doc>
<doc id="4660383" url="https://pl.wikipedia.org/wiki?curid=4660383" title="Góra Agaty (szczyt)">
Góra Agaty (szczyt)



</doc>
<doc id="4660384" url="https://pl.wikipedia.org/wiki?curid=4660384" title="Tamás Deák">
Tamás Deák

Tamás Deák (ur. 27 kwietnia 1928 w Székesfehérvárze) – węgierski kompozytor muzyki filmowej.
W ZSRR i krajach bloku wschodniego znany był głównie jako autor utworu instrumentalnego „Narty wodne” (węg. "Vízisí") (1968), który został wykorzystany w czołówce serialu animowanego "Wilk i Zając".

</doc>
<doc id="4660391" url="https://pl.wikipedia.org/wiki?curid=4660391" title="Iowa (zespół muzyczny)">
Iowa (zespół muzyczny)

Iowa – białorusko-rosyjski zespół muzyczny założony w 2009 w Mohylewie, a od 2010 działający w Petersburgu.
Nazwa zespołu inspirowana jest tytułem albumu zespołu Slipknot.
Historia zespołu.
W 2012 uczestniczyli w festiwalu Nowa Fala w Jurmale, gdzie otrzymali nagrodę od słuchaczy Love Radio. Byli nominowani do nagród muzycznych Muz–TV w kategorii „przełom” i „piosenka roku” (za singiel „Marszrutka”)
W 2014 wydali debiutancki album studyjny pt. "Export". W 2015 zdobyli nominację do Europejskiej Nagrody Muzycznej MTV dla najlepszego rosyjskiego wykonawcy. W 2016 wydali drugi album studyjny pt. "Import". W latach 2016–2018 byli nominowani do nagród Muz-TV w kategorii „najlepszy zespół popowy”.

</doc>
<doc id="4660395" url="https://pl.wikipedia.org/wiki?curid=4660395" title="Jaguar (motoryzacja)">
Jaguar (motoryzacja)



</doc>
<doc id="4660397" url="https://pl.wikipedia.org/wiki?curid=4660397" title="Ujgun">
Ujgun

Ujgun, właśc. "Rahmatullo Atakuzijew" (Уйгун, uzb. Uygʻun (Rahmatulla Otaqoʻziyev), ur. 14 maja 1905 we wsi Merke w Kraju Turkiestańskim obecnie w obwodzie żambylskim w Kazachstanie, zm. 22 kwietnia 1990) – uzbecki pisarz, poeta i dramaturg.
Życiorys.
Od 1923 mieszkał w Taszkencie, gdzie uczył się w technikum pedagogicznym (ukończył je w 1925). Od 1925 był nauczycielem uzbeckiego języka i literatury w technikum rolniczym, w 1927 zadebiutował w prasie jako poeta, w 1929 wydał swój pierwszy zbiór wierszy. Od 1927 do 1930 studiował w Akademii Pedagogicznej w Samarkandzie, w której następnie został wykładowcą, później pracował w wydawnictwie i był pracownikiem naukowym Uzbeckiego Instytutu Twórczości Kulturalnej oraz adiunkt Uzbeckiej Filii Akademii Nauk ZSRR. Pisał prace naukowe na temat zagadnień historii i teorii uzbeckiej literatury. W zbiorach wierszy wydawanych od 1929 do 1936 pisał m.in. o budownictwie nowego życia, ustanawianiu nowego człowieka radzieckiego i problemach współczesnego życia, później (podczas wojny z Niemcami) wiersze o tematyce patriotycznej. Po wojnie pisał też sztuki teatralne, m.in. "Ana", "Dostlar", "Nawbahor" i "Abu Rajhan Beruni". Tłumaczył na uzbecki utwory Puszkina, Tołstoja, Czechowa, Szekspira, Szewczenki i Marszaka. Od 1944 należał do WKP(b). Był członkiem Komisji Rewizyjnej KC Komunistycznej Partii Uzbekistanu i deputowanym do Rady Najwyższej Uzbeckiej SRR.
Odznaczenia i nagrody.
I medale.

</doc>
<doc id="4660400" url="https://pl.wikipedia.org/wiki?curid=4660400" title="Anna Szczepańska-Dudziak">
Anna Szczepańska-Dudziak

Anna Szczepańska-Dudziak – polska historyczka, doktor habilitowana nauk humanistycznych, specjalistka w zakresie historii stosunków międzynarodowych, wykłada na Uniwersytecie Szczecińskim.
Życiorys.
Anna Szczepańska-Dudziak ukończyła studia na Uniwersytecie Szczecińskim, gdzie od 1990 pracuje w Instytucie Historii i Stosunków Międzynarodowych. Doktoryzowała się w 1998 na podstawie pracy "Czechosłowacja w polskiej polityce zagranicznej w latach 1918–1933" (promotor: Janusz Faryś). Habilitację uzyskała w 2012, przedstawiając dzieło "Warszawa-Praga 1948–1968: Od nakazanej przyjaźni do kryzysu".
Jej zainteresowania badawcze koncentrują się na historii stosunków międzynarodowych oraz polskiej polityce zagranicznej i dyplomacji, szczególnie relacjom polsko-czeskim (czechosłowackim) oraz organizacji polskiej służby konsularnej. Zajmuje się także współczesną dyplomacją publiczną, ekonomiczną i kulturalną. Członkini Polskiego Towarzystwa Historycznego oraz Polsko-Czeskiego Towarzystwa Naukowego.

</doc>
<doc id="4660405" url="https://pl.wikipedia.org/wiki?curid=4660405" title="Bogatin">
Bogatin

Bogatin, także Mali Bogatin – szczyt górski o wysokości 1977 m n.p.m. w Alpach Julijskich w Słowenii. Jest pierwszym szczytem grzbietu górskiego Spodnje Bohinjske. Położony jest na zachód od jeziora Bohinjsko nad płaskowyżem Komna.
Dostęp.
Wymieniona jest większość znakowanych szlaków turystycznych:

</doc>
<doc id="4660407" url="https://pl.wikipedia.org/wiki?curid=4660407" title="Bi - 2">
Bi - 2



</doc>
<doc id="4660409" url="https://pl.wikipedia.org/wiki?curid=4660409" title="Mikayıl Useynov">
Mikayıl Useynov

Mikayıl Ələsgər oğlu Useynov (ur. 19 kwietnia 1905 w Baku, zm. 7 października 1992 tamże) – azerbejdżański architekt.
Życiorys.
Po ukończeniu szkoły średniej od 1922 do 1929 studiował w Azerbejdżańskim Instytucie Politechnicznym, w którym następnie (do 1970) wykładał. Jeszcze jako student był współautorem projektu pomnika Nizamiego. Tworzył w stylu konstruktywistycznym, z lakoniczną geometrią, zderzeniem w poziomie i pionie, kontrastem trójwymiarowych kształtów i płaszczyzn, przeszklonymi powierzchniami, lekkimi pergolami, galeriami i patio. Zaprojektował m.in. Pałac Kultury z biblioteką (1928), gmach domu-komuny Portowik, gmach Instytutu Politechnicznego (1931), opracował też konkursowy projekt Pałacu Rad Azerbejdżańskiej SRR w Baku (1934) oraz projekt zespołu budynków kina w Nizami (zrealizowany w 1934). Zaprojektował też budynek szkoły muzycznej w Baku, pawilon Azerbejdżańskiej SRR na Wystawę Osiągnięć Gospodarki Narodowej w Moskwie (1938-1939), Muzeum Literatury Azerbejdżańskiej im. Nizami w Baku (1940) i Azerbejdżańskiego Konserwatorium Państwowego (1939), Instytutu Politechnicznego, budynek mieszkalny pracowników Rady Bakijskiej (1938; obecnie budynek Rady Ministrów Azerbejdżanu), budynek Ludowego Komisariatu Przemysłu Spożywczego Azerbejdżańskiej SRR (1937-1939) i inne budynki użyteczności publicznej, w tym instytuty i biblioteki. Łącznie stworzył ponad 200 projektów budowli, z których większość została zrealizowana. Był również autorem wielu pomników, m.in. Nizamiego (1949). Napisał wiele prac z zakresu architektury i urbanistyki. Od 1947 do 1992 stał na czele Zarządu Architektów Azerbejdżańskiej SRR, jednocześnie 1975-1991 był sekretarzem Związku Architektów ZSRR i 1948-1988 dyrektorem Instytutu Architektury i Sztuki Azerbejdżańskiej SRR. W 1939 został profesorem, a w 1950 doktorem architektury. W latach 1954-1962 był deputowanym do Rady Najwyższej ZSRR 4 i 5 kadencji, trzykrotnie pełnił również mandat deputowanego do Rady Najwyższej Azerbejdżańskiej SRR. Pozostał osobą bezpartyjną. W 1982 otrzymał honorowe obywatelstwo Baku.
Odznaczenia i nagrody.
I medale.

</doc>
<doc id="4660410" url="https://pl.wikipedia.org/wiki?curid=4660410" title="Ministerstwo Klimatu">
Ministerstwo Klimatu

Ministerstwo Klimatu (MK) – polskie ministerstwo kierowane przez ministra właściwego do spraw energii i ochrony klimatu w latach 2019-2020.
Ministerstwo utworzono 15 listopada 2019 roku. Chociaż formalnie powstało z przekształcenia ówczesnego Ministerstwa Środowiska, w praktyce było następcą zlikwidowanego tego samego dnia Ministerstwa Energii. 
6 października 2020 działy ministerstwa klimatu (energia i klimat) ponownie połączono z działem środowisko, powołując Ministerstwo Klimatu i Środowiska. 7 października 2020 z mocą obowiązującą od dnia poprzedniego weszło w życie rozporządzenie Rady Ministrów, które zniosło rozporządzenie w sprawie utworzenia Ministerstwa Klimatu.
Utworzenie ministerstwa.
Ministerstwo Klimatu powstało 15 listopada 2019 roku w dniu powołania drugiego rządu Mateusza Morawieckiego. Ministrem został dotychczasowy sekretarz stanu w Ministerstwie Środowiska Michał Kurtyka. Ministerstwo przez kilka miesięcy pełniło nadal funkcje Ministerstwa Środowiska. 23 stycznia 2020 roku Sejm uchwalił ustawę zmieniającą ustawę o działach administracji rządowej, która w art. 5 nowelizowanej ustawy wprowadza dział "klimat" oraz dodaje zakres obejmujący ten dział (wchodząc w życie 29 lutego 2020). W ten sposób w kompetencjach ministerstwa klimatu znajdują się sprawy dotyczące polityki klimatycznej i zrównoważonego rozwoju oraz nadzorowanie większości dotychczasowych instytucji z tego zakresu, podczas gdy w kompetencjach ministerstwa środowiska pozostały sprawy związane z ochroną przyrody i zarządzaniem zasobami naturalnymi, w tym lasami i zasobami geologicznymi oraz nadzorowanie Lasów Państwowych i GDOŚ oraz odpowiednimi instytutami. W związku z przejęciem działu energia od Ministerstwa Aktywów Państwowych, Ministerstwo Klimatu zajmuje się także sprawami krajowej energetyki. 
Ministerstwa Klimatu i Środowiska zlikwidowano 6 października 2020, tworząc Ministerstwo Klimatu i Środowiska, do którego kompetencji ponownie włączono również gospodarkę wodną. 7 października 2020 z mocą obowiązującą od 6 października 2020 weszło w życie rozporządzenie Rady Ministrów z dnia 7 października 2020 r. w sprawie utworzenia Ministerstwa Klimatu i Środowiska, które zniosło rozporządzenie w sprawie utworzenia Ministerstwa Klimatu.
Zadania.
Działalność Ministerstwa Klimatu obejmuje bardzo szeroki zakres spraw, w tym przede wszystkim ochronę i racjonalne wykorzystywanie zasobów środowiska – powietrza, przyrody ożywionej czy zasobów kopalin. Z klimatem wiążą się także zadania z zakresu zrównoważonego rozwoju, polityki klimatycznej, włączając w to adaptację do zmian klimatu, oraz leśnictwa i łowiectwa.
Struktura organizacyjna.
W skład ministerstwa wchodzi Gabinet Polityczny Ministra oraz następujące jednostki organizacyjne:
Instytucje nadzorowane.
Minister właściwy ds. klimatu nadzoruje następujące instytucje:

</doc>
<doc id="4660411" url="https://pl.wikipedia.org/wiki?curid=4660411" title="62. ceremonia wręczenia nagród Grammy">
62. ceremonia wręczenia nagród Grammy

62. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 26 stycznia 2020 roku. Gala ta miała miejsce już po raz dziewiętnasty na arenie Staples Center w Los Angeles w Kalifornii. Podczas niej zostały rozdane honoraria dla muzyków za ich najważniejsze osiągnięcia w przedziale od poniedziałku, 1 października 2018 roku do soboty, 31 sierpnia 2019 roku, a jej ponownym gospodarzem była amerykańska piosenkarka, Alicia Keys. Nominacje do wszystkich 84 kategorii były oznajmione w środę, 20 listopada 2019 roku, z czego najwięcej, w tym przypadku osiem otrzymała Lizzo, natomiast Billie Eilish pięć i Lil Nas X – sześć.
Amerykański zespół rockowy Aerosmith był laureatem nagrody MusiCares Person of the Year dwa dni przed emisją gali. Była to też pierwsza ceremonia, na której zasiadła obecna prezydentka NARAS, Deborah Dugan.
Ceremonia ta odbyła się w cieniu śmierci koszykarza NBA Kobe Bryanta, który zginął w katastrofie helikoptera niedaleko Los Angeles.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4660414" url="https://pl.wikipedia.org/wiki?curid=4660414" title="Anna Proszkowska">
Anna Proszkowska

Anna Proszkowska, pseud. Hanka"," Bogusz (ur. 15 czerwca 1925 w Kielcach, zm. 8 marca 2019 we Wrocławiu) – polska aktorka i reżyserka lalkowa, pedagog Wydziału Lalkarskiego we Wrocławiu Akademii Sztuk Teatralnych im. Stanisława Wyspiańskiego w Krakowie oraz Akademii Teatralnej Vaasa w Finlandii.
Życiorys.
Urodziła się w rodzinie Mariana (1896–1986), pułkownika Wojska Polskiego i Eugenii z Lewandowskich (1903–1981).
W wieku 17 lat zaczęła działać w Armii Krajowej w wywiadzie i jako łączniczka Oddziału Sosna w 2 Pułku Piechoty Legionów AK, posługując się pseudonimami Hanka i Bogusz; pozostała w szeregach do końca II wojny światowej.
Od 1947 zajmowała się amatorsko teatrem lalkowym, współtworząc nowe zespoły. W latach 1961–1981 pracowała na stanowisku aktora-lalkarza we Wrocławskim Teatrze Lalek, w którym później zajmowała się także reżyserią i adaptacją (sztuka na podstawie Kubusia Puchatka), a w 1980 pełniła funkcję dyrektora. Uczyła w ramach Studium Aktorskiego Teatrów Lalkowych przy teatrze „Chochlik”, a w latach 1972–2008 wykładała na Wydziale Lalkarskim we Wrocławiu w Akademii Sztuk Teatralnych im. Stanisława Wyspiańskiego w Krakowie (dawna Państwowa Wyższa Szkoła Teatralna), gdzie w latach 1978–1981 była prodziekan do spraw studenckich. Wykładała także na Akademii Teatralnej Vaasa w Finlandii; także tam – w latach 90. – pracowała jako aktorka i reżyserka.
Laureatka wielu nagród i wyróżnień. W 1966 otrzymała wyróżnienie podczas Konkursu na Indywidualne Występy z Lalką w Warszawie. Laureatka m.in. Odznaki „Zasłużony Działacz Kultury” (1974), dwóch nagród indywidualnych III-go stopnia Ministra Kultury i Sztuki (1976, 1988), Nagrody Prezesa Rady Ministrów za twórczość dla dzieci i młodzieży (1980), Medalu PWST w Krakowie (2008), statuetki WENA i Nagrody Marszałka Województwa Dolnośląskiego (2012). Otrzymała Srebrny (1971) i Złoty (1976) Krzyż Zasługi, Srebrny Krzyż Zasługi z Mieczami (1948), Krzyż Walecznych (1949) oraz Krzyż Armii Krajowej (1964).
Zmarła 8 marca 2019 we Wrocławiu.
Praca artystyczna.
Reżyseria.
Źródło.

</doc>
<doc id="4660417" url="https://pl.wikipedia.org/wiki?curid=4660417" title="Kościół Wszystkich Świętych w Jemielnicy">
Kościół Wszystkich Świętych w Jemielnicy

Kościół Wszystkich Świętych – rzymskokatolicki kościół cmentarny należący do parafii Wniebowzięcia Najświętszej Maryi Panny w Jemielnicy (dekanat Strzelce Opolskie diecezji opolskiej).
Historia i architektura.
Jest to świątynia gotycka wzniesiona na przełomie XIII i XIV wieku, orientowana, murowana, wybudowana z łamanego kamienia wapiennego na zaprawie wapiennej i gładko otynkowana. Kościół posiada dwuprzęsłową nawę, do której prowadzi kruchta, od strony południowej z kostnicą powstałą w XIX wieku, następnie przechodzi w czworokątne prezbiterium z zakrystią od strony południowej. Więźba dachowa budowli jest drewniana, krokwiowo-płatwiowa. Dachy pokryte są blachą ocynkowaną. Nad nawą jest umieszczona wieżyczka na sygnaturkę powstała w 1747 roku, z ośmiokątną latarnią nakrytą baniastym dachem hełmowym. Od strony południowej do prezbiterium jest dobudowana zakrystia na planie prostokąta, nakryta sklepieniem kolebkowym. Nawa główna oraz prezbiterium są opięte przyporami, co razem z krzyżowo-żebrowym sklepieniem w prezbiterium opartym na wspornikach z maskami oraz ostrołukowym otworem tęczy potwierdza gotyckie pochodzenie. Sklepienie nawy głównej w stylu późnorenesansowym (zostało odbudowane w 1655 roku po zniszczeniach wojny trzydziestoletniej), jest kolebkowe z lunetami i oparte na gurtach oraz ozdobione dekoracją listwową, tworzącą medaliony. Do dnia dzisiejszego przetrwał chór muzyczny drewniany powstały w XVII wieku podparty dwiema kolumnami, do którego prowadzą drewniane schody. Świątynia posiada bogate wyposażenie. Na ścianach prezbiterium można zobaczyć cenne, gotyckie polichromie wykonane w 1436 roku oraz inskrypcję minuskułową. Polichromie znajdują się również na podłuczu tęczy oraz rozglifieniu ostrołucznego okna. Ostatnie prace konserwatorskie przy polichromiach zostały wykonane w 2004 roku. Ambona razem z całym wyposażeniem z 2. połowy XVII wieku tworzy jednolitą stylowo, barokową całość. W architektonicznym ołtarzu głównym powstałym w 1738 roku znajduje się obraz Wszystkich Świętych, sygnowany nazwiskiem Christiana Lansena.

</doc>
<doc id="4660420" url="https://pl.wikipedia.org/wiki?curid=4660420" title="16 Brygada Kawalerii">
16 Brygada Kawalerii

Brygady jazdy (kawalerii) noszące numer „16”:
Wojska Polskiego
Austro-węgierska

</doc>
<doc id="4660422" url="https://pl.wikipedia.org/wiki?curid=4660422" title="Ronnie Ferrari">
Ronnie Ferrari

Ronnie Ferrari, właśc. Hubert Kacperski (ur. 18 września 1999 we Włocławku) – polski piosenkarz i raper.
Młodość.
Pochodzi z Włocławka, gdzie uczęszczał kolejno do Szkoły Podstawowej nr 23 im. S. Wyszyńskiego, Gimnazjum nr 4 im. ONZ i Zespołu Szkół Technicznych.
Od 2019 mieszka w Gdyni, gdzie studiuje amerykanistykę na Wyższej Szkole Bankowej.
Kariera muzyczna.
Będąc uczniem, brał udział w konkursach muzycznych. Profesjonalną karierę muzyczną rozpoczął od publikowania utworów na serwisie YouTube. Z początku nagrywał covery, m.in. piosenek Justina Biebera. Od 2017 publikuje autorskie utwory, które określa się jako połączenie disco polo, hip-hopu, muzyki folkowej i techno. W wywiadach wielokrotnie podkreśla, że nie chce wiązać się z żadną wytwórnią płytową, posiada własną agencję o nazwie "Agencja artystyczna Ronnie Ferrari Hubert Kacperski", zarejestrowaną 5 listopada 2018 we Włocławku.
21 lipca 2019, w rocznicę związku rodziców, wydał utwór „Ona by tak chciała”, który – jak tłumaczył w wywiadach – początkowo miał być „parodią disco polo i ulicznego rapu”. Nagranie miesiąc od premiery osiągnęło ponad 40 mln wyświetleń w sieci, a po czterech miesiącach – ponad 100 mln wyświetleń. Ponadto stało się pierwszym polskim wideo z ponad milionem polubień na YouTube, a także zdobyło ogólnopolską popularność, np. na weselach. Do tej pory zamieszczono ją na dwóch kompilacjach piosenek disco polo, obu z 2019: "Czas na Disco" i "Hity Na Czasie Jesień 2019" (wyd. Magic Records). 22 września zaśpiewał przebój podczas widowiska "Roztańczony PGE Narodowy 2019" produkowanego przez TVP2 na Stadionie Narodowym w Warszawie, a 29 września – w trakcie programu porannego TVP2 "Pytanie na śniadanie". Występ doprowadził do zwolnienia wydawcy programu, ponieważ Jacek Kurski, ówczesny prezes stacji, uznał, że piosenka zawierająca aluzje m.in. do zażywania narkotyków „stoi w sprzeczności z etosem stacji”. W październiku wystąpił gościnnie w teledysku do utworu Księcia Kapoty „Daj mi ten koks”.
28 października 2020 opublikował utwór „Szubienica ***** ***”, którym wyraził poparcie dla protestów przeciwko zaostrzeniu przepisów dot. aborcji.
Życie prywatne.
Zaręczony z Zuzanną Dargą. Angażuje się w liczne akcje charytatywne.

</doc>
<doc id="4660423" url="https://pl.wikipedia.org/wiki?curid=4660423" title="Schematyzm Diecezji Lubelskiej">
Schematyzm Diecezji Lubelskiej

Schematyzm Diecezji Lubelskiej – rocznik urzędowy diecezji lubelskiej wydawany w języku łacińskim, a od 1930 roku w języku polskim.
Po I rozbiorze w 1772 roku diecezja chełmska została przedzielona granicą państwową, ponieważ tylko 36 parafii pozostało w Polsce, a 48 parafii w zaborze austriackim. Uchwałą sejmu czteroletniego 11 czerwca 1790 roku powiększono teren diecezji, przez przyłączenie 107 parafii z archidiakonatu lubelskiego, a 20 lipca Stolica Apostolska zatwierdziła zmiany terytorialne. W polskim nazewnictwie diecezja była określana najpierw jako "lubelska, chełmska i bełska", następnie "lubelsko-chełmska" i "chełmsko-lubelska", ale Stolica Apostolska nie potwierdziła tej nazwy i nadal była to diecezja chełmska. W latach 1791–1793 wydawano "rubrycele chełmsko-lubelsko-bełskie", a w latach 1794–1807 "rubrycele chełmsko-lubelskie".
W 1805 roku została erygowana diecezja lubelska i od 1808 roku wydawano schematyzmy diecezji lubelskiej. Roczniki były wydawane w języku łacińskim, a od 1930 roku w języku polskim. Treść roczników w latach 30. XX wieku zawierała: hierarchię kościoła katolickiego w Polsce, skład kapituły katedralnej lubelskiej i kapituły kolegiackiej zamojskiej, skład kurii biskupiej, wykaz profesorów i alumnów wyższego seminarium duchownego, wykaz profesorów niższego seminarium duchownego, czyli gimnazjum biskupiego, wykaz profesorów i studentów duchownych Katolickiego Uniwersytetu Lubelskiego, wykaz prefektów szkół, wykaz dekanatów z parafiami, zakony i zgromadzenia męskie z wykazem duchownych, zakonne zgromadzenia żeńskie z wykazem sióstr zakonnych, spis alfabetyczny kapłanów, spis alfabetyczny parafii, spis organistów.
W 1918 roku rozpoczęto wydawanie pisma urzędowego „Wiadomości Diecezjalne Lubelskie”.

</doc>
<doc id="4660426" url="https://pl.wikipedia.org/wiki?curid=4660426" title="Buenavista (Córdoba)">
Buenavista (Córdoba)

Buenavista – miasto w Kolumbii, w departamencie Córdoba.

</doc>
<doc id="4660433" url="https://pl.wikipedia.org/wiki?curid=4660433" title="Canalete">
Canalete

Canalete – miasto w Kolumbii, w departamencie Córdoba.

</doc>
<doc id="4660434" url="https://pl.wikipedia.org/wiki?curid=4660434" title="Wolski Murek">
Wolski Murek

Wolski Murek – skała na wzgórzu Sowiniec w Lesie Wolskim w Krakowie.
Wolski Murek znajduje się w parowie Zielony Dół na północno-wschodnim stoku Sowińca, w Woli Justowskiej (obecnie Dzielnica VII Zwierzyniec). Do obrzeży Lasu Wolskiego dochodzi tutaj ulice Zielony Dół. Wolski Murek znajduje się w lesie, około 180 m od jego obrzeża. Prowadzą do niego znaki Krakowskiego Szlaku Wspinaczkowego.
Jest to zbudowana z twardych wapieni skalistych skałka o wysokości około 10 m. Została przygotowana do wspinaczki skalnej przez fundację WSPINKA dzięki finansowemu wsparciu Rady Miasta. Na skale wytyczono 43 drogi wspinaczkowe o trudności od II do VI.4+ w skali polskiej. Większość z nich ma zamontowane stałe punkty asekuracyjne w postaci ringów (r) i stanowisk zjazdowych (stz). Tylko na 4 drogach (lub tylko fragmentach dróg) wspinaczka tradycyjna (trad). Są też dwa projekty.
W Wolskim Murku znajduje się Jaskinia w Zielonym Dole.

</doc>
<doc id="4660435" url="https://pl.wikipedia.org/wiki?curid=4660435" title="Chimá">
Chimá

Chimá – miasto w Kolumbii, w departamencie Córdoba.

</doc>
<doc id="4660437" url="https://pl.wikipedia.org/wiki?curid=4660437" title="Chinú">
Chinú

Chinú – miasto w Kolumbii, w departamencie Córdoba.

</doc>
<doc id="4660438" url="https://pl.wikipedia.org/wiki?curid=4660438" title="Ciénaga de Oro">
Ciénaga de Oro

Ciénaga de Oro – miasto w Kolumbii, w departamencie Córdoba.

</doc>
<doc id="4660442" url="https://pl.wikipedia.org/wiki?curid=4660442" title="Cotorra">
Cotorra

Cotorra – miasto w Kolumbii, w departamencie Córdoba.

</doc>
<doc id="4660443" url="https://pl.wikipedia.org/wiki?curid=4660443" title="Aszur-mukin-palua">
Aszur-mukin-palua



</doc>
<doc id="4660445" url="https://pl.wikipedia.org/wiki?curid=4660445" title="La Apartada">
La Apartada

La Apartada – miasto w Kolumbii, w departamencie Córdoba.

</doc>
<doc id="4660451" url="https://pl.wikipedia.org/wiki?curid=4660451" title="Angelo Carossino">
Angelo Carossino

Angelo Carossino (ur. 21 lutego 1929 w Genui, zm. 28 lipca 2020 w Albisola Superiore) – włoski polityk i samorządowiec, burmistrz Savony (1958–1967), prezydent Ligurii (1975–1979), poseł do Parlamentu Europejskiego I i II kadencji.
Życiorys.
Za namową nauczyciela zawodu zaangażował się w działalność polityczną w ramach Włoskiej Partii Komunistycznej, został jej sekretarzem w regionie. Od 1958 do 1967 był burmistrzem Savony, a od 1970 do 1979 zasiadał w radzie Ligurii. W latach 1975–1979 sprawował urząd prezydenta tego regionu. W 1979 i 1984 wybierano go posłem do Parlamentu Europejskiego, od 1984 do 1989 był w nim kwestorem. Przystąpił do Grupy Sojuszu Komunistycznego. Był wiceprzewodniczącym Komisji ds. Transportu (1979–1984) i Delegacji ds. stosunków z Chińską Republiką Ludową (1987–1989), należał m.in. do Komisji ds. Gospodarczych i Walutowych oraz Polityki Przemysłowej oraz Komisji ds. Energii, Badań Naukowych i Technologii. Później zasiadł m.in. w radzie nadzorczej Banca Carige.
Życie prywatne.
Był żonaty z Berenice Biną (zm. 2016). Ma z nią córki Marię Rossę Carossino (zm. 2012) i Robertę.

</doc>
<doc id="4660452" url="https://pl.wikipedia.org/wiki?curid=4660452" title="Los Córdobas">
Los Córdobas

Los Córdobas – miasto w Kolumbii, w departamencie Córdoba.

</doc>
<doc id="4660454" url="https://pl.wikipedia.org/wiki?curid=4660454" title="Momil">
Momil

Momil – miasto w Kolumbii, w departamencie Córdoba.

</doc>
<doc id="4660455" url="https://pl.wikipedia.org/wiki?curid=4660455" title="Moñitos">
Moñitos

Moñitos – miasto w Kolumbii, w departamencie Córdoba, nad Morzem Karaibskim.

</doc>
<doc id="4660457" url="https://pl.wikipedia.org/wiki?curid=4660457" title="Montelíbano">
Montelíbano

Montelíbano – miasto w Kolumbii, w departamencie Córdoba.

</doc>
<doc id="4660460" url="https://pl.wikipedia.org/wiki?curid=4660460" title="Plac Stefana Czarnieckiego w Piotrkowie Trybunalskim">
Plac Stefana Czarnieckiego w Piotrkowie Trybunalskim

Plac Stefana Czarnieckiego – plac na Starym Mieście w Piotrkowie Trybunalskim.
Opis.
Plac Czarnieckiego ma wydłużony południkowo kształt. Na północy graniczy z ul. Wojska Polskiego, w południowo-zachodnim narożniku łączy się bezpośrednio z Rynkiem Trybunalskim, zaś w południowo-wschodniej części wychodzi z niego ul. Zamkowa i ul. Farna. Na środku placu zlokalizowany jest skwer, założony i zadrzewiony w 1887.
W okolicy placu osadnictwo istniało prawdopodobnie już przed lokacją Piotrkowa w XIII wieku. Natomiast plac w dzisiejszej formie powstał po pożarze miasta w 1819 w miejsce dawniejszej ul. Krótkiej i ul. Żydowskiej. W tym celu usunięto stojące tam stare zabudowania. W przeszłości plac nosił różne nazwy, m.in.: Nowy Rynek, Mały Rynek, Maślany Rynek, plac Mikołajewski. W 2011 została zrealizowana przebudowa placu. W bogato zdobionej kamienicy przy pl. Czarnieckiego 10, graniczącej także z Rynkiem Trybunalskim, mieści się piotrkowski oddział PTTK.
Architektura.
Plac wraz z całym Starym Miastem wpisany jest do rejestru zabytków Narodowego Instytutu Dziedzictwa pod numerem 89-IX-35 z 24.07.1948, z 1.02.1962 i z 23.02.2004. Do rejestru zabytków są też wpisane budynki:
Do gminnej ewidencji zabytków miasta Piotrkowa Trybunalskiego, oprócz obiektów z rejestru zabytków, są też wpisane budynki:

</doc>
<doc id="4660461" url="https://pl.wikipedia.org/wiki?curid=4660461" title="Planeta Rica">
Planeta Rica

Planeta Rica – miasto w Kolumbii, w departamencie Córdoba.

</doc>
<doc id="4660465" url="https://pl.wikipedia.org/wiki?curid=4660465" title="Pueblo Nuevo (Kolumbia)">
Pueblo Nuevo (Kolumbia)

Pueblo Nuevo – miasto w Kolumbii, w departamencie Córdoba.

</doc>
<doc id="4660466" url="https://pl.wikipedia.org/wiki?curid=4660466" title="Puerto Escondido (Kolumbia)">
Puerto Escondido (Kolumbia)

Puerto Escondido – miasto w Kolumbii, w departamencie Córdoba, nad Morzem Karaibskim.

</doc>
<doc id="4660467" url="https://pl.wikipedia.org/wiki?curid=4660467" title="Puerto Libertador">
Puerto Libertador

Puerto Libertador – miasto w Kolumbii, w departamencie Córdoba.

</doc>
<doc id="4660469" url="https://pl.wikipedia.org/wiki?curid=4660469" title="Parafia św. Bartłomieja Apostoła w Chotlu Czerwonym">
Parafia św. Bartłomieja Apostoła w Chotlu Czerwonym

Parafia świętego Bartłomieja Apostoła w Chotlu Czerwonym – parafia rzymskokatolicka, znajdująca się w diecezji kieleckiej, w dekanacie wiślickim.

</doc>
<doc id="4660470" url="https://pl.wikipedia.org/wiki?curid=4660470" title="Ghislain Cloquet">
Ghislain Cloquet

Ghislain Cloquet (ur. 18 kwietnia 1924 w Antwerpii, zm. 2 listopada 1981 w Montainville) – francuski operator filmowy.
Życiorys.
Urodził się w Antwerpii i był z pochodzenia Belgiem. Jako nastolatek wyjechał do Paryża i w 1940 uzyskał francuskie obywatelstwo.
Najbardziej znany jako operator filmów Roberta Bressona ("Na los szczęścia, Baltazarze!", 1966; "Mouchette", 1967; "Łagodna", 1969). Współpracował także z takimi reżyserami, jak m.in. Claude Sautet ("Kategoria: duże ryzyko", 1960), Louis Malle ("Błędny ognik", 1963), Jacques Demy ("Panienki z Rochefort", 1967), Woody Allen ("Miłość i śmierć", 1975) czy Arthur Penn ("Czworo przyjaciół", 1981).
Laureat Cezara, Nagrody BAFTA i Oscara za najlepsze zdjęcia do filmu "Tess" (1979) Romana Polańskiego. Pracę przy filmie otrzymał po śmierci jego pierwotnego operatora, Geoffreya Unswortha, z którym pośmiertnie dzielił wszystkie wspomniane wyróżnienia.
Prywatnie był mężem Sophie Becker, córki znanego reżysera Jacques'a Beckera, przy którego ostatnim filmie "Dziura" (1960) był operatorem. Cloquet później pracował kilkukrotnie również ze swoim szwagrem, reżyserem Jeanem Beckerem.

</doc>
<doc id="4660471" url="https://pl.wikipedia.org/wiki?curid=4660471" title="Sahagún (Kolumbia)">
Sahagún (Kolumbia)

Sahagún – miasto w Kolumbii, w departamencie Córdoba.

</doc>
<doc id="4660473" url="https://pl.wikipedia.org/wiki?curid=4660473" title="San Andrés de Sotavento">
San Andrés de Sotavento

San Andrés de Sotavento – miasto w Kolumbii, w departamencie Córdoba.

</doc>
<doc id="4660476" url="https://pl.wikipedia.org/wiki?curid=4660476" title="Triathlon na Letnich Igrzyskach Olimpijskich 2008 – mężczyzni indywidualnie">
Triathlon na Letnich Igrzyskach Olimpijskich 2008 – mężczyzni indywidualnie

Triathlon mężczyzn na Letnich Igrzyskach Olimpijskich 2008 rozegrany został 19 sierpnia w Triathlon Venue. W zawodach udział wzięło 55 zawodników z 31 krajów.

</doc>
<doc id="4660477" url="https://pl.wikipedia.org/wiki?curid=4660477" title="Parafia św. Teresy z Avila w Jurkowie">
Parafia św. Teresy z Avila w Jurkowie

Parafia świętej Teresy z Avila w Jurkowie – parafia rzymskokatolicka, znajdująca się w diecezji kieleckiej, w dekanacie wiślickim.

</doc>
<doc id="4660478" url="https://pl.wikipedia.org/wiki?curid=4660478" title="San Antero">
San Antero

San Antero – miasto w Kolumbii, w departamencie Córdoba.

</doc>
<doc id="4660480" url="https://pl.wikipedia.org/wiki?curid=4660480" title="III Liceum Ogólnokształcące im. płk. Stanisława Hojnowskiego w Tomaszowie Mazowieckim">
III Liceum Ogólnokształcące im. płk. Stanisława Hojnowskiego w Tomaszowie Mazowieckim



</doc>
<doc id="4660481" url="https://pl.wikipedia.org/wiki?curid=4660481" title="San Bernardo del Viento">
San Bernardo del Viento

San Bernardo del Viento – miasto w Kolumbii, w departamencie Córdoba.

</doc>
<doc id="4660482" url="https://pl.wikipedia.org/wiki?curid=4660482" title="Karol Wierczak">
Karol Wierczak

Karol Wierczak (ur. 4 marca 1887 w Zręcinie, zm. 24 marca 1939 w Warszawie) – polski dziennikarz, polityk i działacz społeczny, wiceprezes Stronnictwa Narodowego, poseł na Sejm I, II i III kadencji w II RP z ramienia Związku Ludowo-Narodowego oraz Stronnictwa Narodowego.
Życiorys.
Był synem Edwarda i Marii z Czajkowskich. Ukończył Gimnazjum w Samborze, następnie filologię polską na Uniwersytecie we Lwowie. W wieku lat 17 związał się z ruchem narodowym. Działał w organizacjach społecznych: Polskim Towarzystwie Gimnastycznym „Sokół”, Towarzystwie Szkoły Ludowej oraz Polskiej Macierzy Szkolnej. Działał również na rzecz edukacji i spółdzielczości chłopów. Redagował krakowską „Ojczyznę” – pismo narodowych demokratów skierowane do ludności zaboru austriackiego, ponadto pracował i publikował teksty w: „Gazecie Polskiej”, „Słowie Polskim” i „Gońcu” oraz kierował sekretariatem Stronnictwa Narodowo-Demokratycznego na Małopolskę.
I wojna światowa.
Przed I wojną światową był członkiem Drużyn Bartoszowych. Po wybuchu wojny współorganizował Legion Wschodni, którego żołnierze odmówili złożenia przysięgi na wierność cesarzowi Austro-Węgier, w wyniku czego jednostka została rozwiązana. Poszukiwany przez austriacką żandarmerię polową, udał się wraz z ówczesnym prezesem Stronnictwa Narodowo-Demokratycznego do Żytomierza na Wołyniu, gdzie rozpoczął działalność oświatową na rzecz ludności polskiej. Był Sekretarzem Generalnym Polskiej Macierzy Szkolnej na Wołyniu. W 1916 roku został członkiem Ligi Narodowej. Ponadto był członkiem Ligi Pogotowia Wojennego, Komitetu Wykonawczego na Rusi oraz Rady Polskiej Zjednoczenia Międzypartyjnego przy II Korpusie Wojsk Polskich w Rosji. Towarzyszył gen. Józefowi Hallerowi w pochodzie jego wojsk z Sorok do Kaniowa. Relacje ze swojej ówczesnej działalności spisał w opublikowanych przez siebie wspomnieniach wojennych.
Lata międzywojenne.
Po powrocie do kraju został redaktorem naczelnym „Zorzy” i współpracownikiem „Gazety Porannej Warszawskiej”. Od 1920 roku działał w Wydziale Propagandy Armii Ochotniczej. Angażował się nieustannie w działalność Polskiej Macierzy Szkolnej, wszedł w skład jej Zarządu Głównego. W 1922 roku został po raz pierwszy posłem z list Związku Ludowo-Narodowego. W wyniku II Wszechpolskiego Zjazdu Związku Ludowo-Narodowego został mianowany Sekretarzem Generalnym partii. Przez następne 13 lat, aż do roku 1935 był posłem i członkiem prezydium zarządu Klubu Narodowego. Po utworzeniu Stronnictwa Narodowego, od października 1928 roku, był jego Sekretarzem Generalnym oraz wchodził do Komitetu Politycznego. W 1935 roku został, obok Tadeusza Bieleckiego i Stanisława Jasiukowicza, jednym z trzech wiceprezesów Stronnictwa. Odpowiadał wtedy za sprawy samorządowe. W ramach SN, a wcześniej ZLN często wizytował struktury terenowe partii oraz występował w terenie jako prelegent na zebraniach i wiecach. W 1937 pełnił krótko obowiązki prezesa partii. Po rozwiązaniu Ligi Narodowej został członkiem powołanej w jej miejsce tajnej organizacji narodowej „Straż”. Był pomysłodawcą powołania Stowarzyszenia Bezrobotnych Pracowników Umysłowych oraz robotniczej milicji narodowej pod nazwą „Kluby Sportowe”, mających zastąpić rozwiązaną przez MSW Straż Narodową.
Od 24 sierpnia 1918 roku był mężem Czesławy Chrząstowskiej.
Zmarł 24 marca 1939 roku w Warszawie. Po mszy żałobnej odprawionej przez swojego przyjaciela ks. Marcelego Nowakowskiego, w kościele Zbawiciela w Warszawie, został pochowany na cmentarzu Bródnowskim (kwatera 12B-3-7).

</doc>
<doc id="4660486" url="https://pl.wikipedia.org/wiki?curid=4660486" title="San José de Uré">
San José de Uré

San José de Uré – miasto w Kolumbii, w departamencie Córdoba.

</doc>
<doc id="4660488" url="https://pl.wikipedia.org/wiki?curid=4660488" title="Geoffrey Brissaud">
Geoffrey Brissaud

Geoffrey Brissaud (ur. 23 marca 1998 w Limoges) – francuski łyżwiarz figurowy, startujący w parach tanecznych z Jewgieniją Łopariową. Uczestnik mistrzostw świata i Europy, medalista zawodów międzynarodowych oraz mistrz Francji (2023).
Programy.
Jewgienija Łopariowa / Geoffrey Brissaud

</doc>
<doc id="4660490" url="https://pl.wikipedia.org/wiki?curid=4660490" title="Parafia św. Barbary w Kocinie">
Parafia św. Barbary w Kocinie

Parafia świętej Barbary w Kocinie – parafia rzymskokatolicka, znajdująca się w diecezji kieleckiej, w dekanacie wiślickim.

</doc>
<doc id="4660492" url="https://pl.wikipedia.org/wiki?curid=4660492" title="Ministerstwo Funduszy i Polityki Regionalnej">
Ministerstwo Funduszy i Polityki Regionalnej

Ministerstwo Funduszy i Polityki Regionalnej (MFiPR) – polskie ministerstwo obsługujące ministra właściwego do spraw działu administracji rządowej rozwój regionalny. Ministerstwo powstało 19 listopada 2019 roku w wyniku przekształcenia Ministerstwa Inwestycji i Rozwoju.
Główna siedziba Ministerstwa Funduszy i Polityki Regionalnej mieści się przy ul. Wspólnej 2/4 w Warszawie.
Zadania.
Działalność Ministerstwa Funduszy i Polityki Regionalnej obejmuje bardzo szeroki zakres spraw. Ministerstwo odpowiada m.in. za:
Struktura organizacyjna.
W skład ministerstwa wchodzi Gabinet Polityczny Ministra oraz następujące jednostki organizacyjne:
Jednostki organizacyjne podległe:
Jednostki organizacyjne nadzorowane:
Utworzenie ministerstwa.
Ministra Funduszy i Polityki Regionalnej powołano 15 listopada 2019 roku, w dniu powołania drugiego rządu Mateusza Morawieckiego. Ministrem została dotychczasowa podsekretarz stanu w Ministerstwie Inwestycji i Rozwoju Małgorzata Jarosińska-Jedynak.
Ministerstwo powołano 19 listopada 2019 roku w wyniku przekształcenia Ministerstwa Inwestycji i Rozwoju.

</doc>
<doc id="4660493" url="https://pl.wikipedia.org/wiki?curid=4660493" title="San Pelayo (Kolumbia)">
San Pelayo (Kolumbia)

San Pelayo – miasto w Kolumbii, w departamencie Córdoba.

</doc>
<doc id="4660495" url="https://pl.wikipedia.org/wiki?curid=4660495" title="Ride The Lightning">
Ride The Lightning



</doc>
<doc id="4660496" url="https://pl.wikipedia.org/wiki?curid=4660496" title="Santa Cruz de Lorica">
Santa Cruz de Lorica

Santa Cruz de Lorica – miasto w Kolumbii, w departamencie Córdoba.

</doc>
<doc id="4660498" url="https://pl.wikipedia.org/wiki?curid=4660498" title="Tierralta">
Tierralta

Tierralta – miasto w Kolumbii, w departamencie Córdoba. Według spisu ludności z 30 czerwca 2018 roku miasto liczyło 42 254 mieszkańców. 

</doc>
<doc id="4660499" url="https://pl.wikipedia.org/wiki?curid=4660499" title="Parafia św. Wojciecha w Pełczyskach">
Parafia św. Wojciecha w Pełczyskach

Parafia świętego Wojciecha w Pełczyskach — parafia rzymskokatolicka, znajdująca się w diecezji kieleckiej, w dekanacie wiślickim.

</doc>
<doc id="4660500" url="https://pl.wikipedia.org/wiki?curid=4660500" title="Tuchín">
Tuchín

Tuchín – miasto w Kolumbii, w departamencie Córdoba.

</doc>
<doc id="4660502" url="https://pl.wikipedia.org/wiki?curid=4660502" title="Valencia (Kolumbia)">
Valencia (Kolumbia)

Valencia – miasto w Kolumbii, w departamencie Córdoba.

</doc>
<doc id="4660504" url="https://pl.wikipedia.org/wiki?curid=4660504" title="Parafia św. Jakuba Apostoła w Probołowicach">
Parafia św. Jakuba Apostoła w Probołowicach

Parafia świętego Jakuba Apostoła w Probołowicach — parafia rzymskokatolicka, znajdująca się w diecezji kieleckiej, w dekanacie wiślickim.

</doc>
<doc id="4660506" url="https://pl.wikipedia.org/wiki?curid=4660506" title="Parafia św. Michała Archanioła w Sokolinie">
Parafia św. Michała Archanioła w Sokolinie

Parafia świętego Michała Archanioła w Sokolinie – parafia rzymskokatolicka, znajdująca się w diecezji kieleckiej, w dekanacie wiślickim.

</doc>
<doc id="4660512" url="https://pl.wikipedia.org/wiki?curid=4660512" title="6 Dywizjon Artylerii Konnej Austro-Węgier">
6 Dywizjon Artylerii Konnej Austro-Węgier



</doc>
<doc id="4660516" url="https://pl.wikipedia.org/wiki?curid=4660516" title="Karin Roßley">
Karin Roßley

Karin Roßley z domu Regel, obecnie Pessier (ur. 5 kwietnia 1957 w Chociebużu) – niemiecka lekkoatletka, płotkarka, dwukrotna rekordzistka świata. W czasie swojej kariery reprezentowała Niemiecką Republikę Demokratyczną.
Kariera sportowa.
Specjalizowała się w biegu na 400 metrów przez płotki. Zwyciężyła w tej konkurencji w finale pucharu Europy w 1977 w Helsinkach. Ustanowiła wówczas rekord świata czasem 55,63 s.
Zdobyła brązowy medal w biegu na 400 metrów przez płotki na mistrzostwach Europy w 1978 w Pradze, ulegając jedynie Tatjanie Zielencowej ze Związku Radzieckiego (która ustanowiła w finale rekord świata wynikiem 54,89 s) i Silvii Hollmann z Republiki Federalnej Niemiec. Zajęła 2. miejsce na tym dystansie w finale pucharu Europy w 1979 w Turynie.
18 maja 1980 w Jenie ponownie ustanowiła rekord świata w biegu na 400 metrów przez płotki rezultatem 54,28 s. Został on poprawiony dopiero w 1983 przez Anę Ambrazienė ze Związku Radzieckiego.
Roßley była mistrzynią NRD w biegu na 400 metrów przez płotki w 1977 i wicemistrzynią na tym dystansie w 1978. W hali była wicemistrzynią w biegu na 400 metrów w 1978.
Pięciokrotnie poprawiała rekord NRD w biegu na 400 metrów przez płotki do wspomnianego rezultatu 54,28 s, uzyskanego 18 maja 1980 w Jenie.

</doc>
<doc id="4660519" url="https://pl.wikipedia.org/wiki?curid=4660519" title="Karin Rossley">
Karin Rossley



</doc>
<doc id="4660527" url="https://pl.wikipedia.org/wiki?curid=4660527" title="Carlo Alberto Galluzzi">
Carlo Alberto Galluzzi

Carlo Alberto Galluzzi (ur. 2 grudnia 1919 we Florencji, zm. 11 marca 2000 w Rzymie) – włoski polityk i księgowy, od 1963 do 1978 poseł do Izby Deputowanych, od 1976 do 1989 poseł do Parlamentu Europejskiego.
Życiorys.
Uzyskał wykształcenie średnie. Zawodowo pracował jako księgowy. Zaangażował się w działalność polityczną w ramach Włoskiej Partii Komunistycznej. W latach 1963–1979 z jej ramienia zasiadał w Izbie Deputowanych IV, V, VI i VII kadencji.
Od 1976 do 1989 sprawował funkcję posła do Parlamentu Europejskiego, w 1979 i 1984 wybierano go w wyborach bezpośrednich. Przystąpił do Grupy Sojuszu Komunistycznego. Był przewodniczącym Delegacji Parlamentu Europejskiego do Wspólnej Komisji z Kortezami (1983–1984) oraz Delegacji ds. stosunków z Japonią (1985–1987), a także wiceprzewodniczącym Delegacji ds. stosunków z państwami ASEAN i Międzyparlamentarną Organizacją ASEAN (AIPO) oraz Republiką Korei (1989); należał też m.in. przez dwie kadencje do Komisji ds. Stosunków Gospodarczych z Zagranicą.

</doc>
<doc id="4660531" url="https://pl.wikipedia.org/wiki?curid=4660531" title="Dawit Kldiaszwili">
Dawit Kldiaszwili

Dawit Kldiaszwili (gruz. დავით კლდიაშვილი, ur. 11 września 1862 w Simoneti w guberni kutaiskiej, zm. 24 kwietnia 1931 tamże) – gruziński pisarz.
Życiorys.
Urodził się w rodzinie szlacheckiej. Od 1872 do 1880 uczył się w gimnazjach w Kutaisi i Kijowie, a 1880-1882 w szkole wojskowej w Moskwie. Służył w wojsku, otrzymał stopień podpułkownika carskiej armii, po rewolucji 1905-1907 zrezygnował z dalszej służby. Pisał opowieści i opowiadań społeczno-obyczajowe z życia szlachty zachodniej Gruzji, m.in. "Samaniszwilis dedinacwali" ("Macocha Samaniszwili", 1897) i mieszkańców wsi - m.in. "Szerischwa" ("Przekleństwo", 1894). Pisał również dramaty. W swojej twórczości nawiązywał do tradycji literackiej I. Czawczawadze.

</doc>
<doc id="4660532" url="https://pl.wikipedia.org/wiki?curid=4660532" title="Shakespear’s Sister">
Shakespear’s Sister



</doc>
<doc id="4660534" url="https://pl.wikipedia.org/wiki?curid=4660534" title="Sacred Heart (ujednoznacznienie)">
Sacred Heart (ujednoznacznienie)



</doc>
<doc id="4660538" url="https://pl.wikipedia.org/wiki?curid=4660538" title="Aszur-mukin-pale'a">
Aszur-mukin-pale'a



</doc>
<doc id="4660539" url="https://pl.wikipedia.org/wiki?curid=4660539" title="Daniił Glejchiengauz">
Daniił Glejchiengauz

Daniił Markowicz Glejchiengauz, ros. Даниил Маркович Глейхенгауз (ur. 3 czerwca 1991 w Moskwie) – rosyjski choreograf i trener łyżwiarstwa figurowego. Wcześniej łyżwiarz figurowy, startujący w konkurencji solistów, a następnie w parach tanecznych z Ksieniją Korobkową. Uczestnik mistrzostw świata juniorów, medalista zawodów międzynarodowych oraz brązowy medalista mistrzostw Rosji juniorów (2007).
W 2014 roku dołączył do zespołu trenerskiego Eteri Tutberidze jako choreograf oraz trener w klubie Sambo-70 w Moskwie. Układał choreografię dla m.in. Aliny Zagitowej, Jewgieniji Miedwiediewej, Alony Kostornej, Aleksandry Trusowej, Anny Szczerbakowej itd.
Jego matka Liudmiła Szałaszowa była baleriną i trenerką baletu, również współpracowała z klubem Sambo-70, aż do swojej nagłej śmierci 29 sierpnia 2019.
Osiągnięcia.
Pary taneczne.
Z Ksieniją Korobkową

</doc>
<doc id="4660545" url="https://pl.wikipedia.org/wiki?curid=4660545" title="Kazimierz Głębicki">
Kazimierz Głębicki

Kazimierz Głębicki (ur. 26 marca 1906 w Petersburgu, zm. 11 czerwca 1993 w Warszawie) – polski inżynier mechanik, specjalista w zakresie mechaniki lotniczej.
Życiorys.
W 1925 ukończył Państwowe Gimnazjum im. Stefana Batorego w Warszawie, następnie wyjechał do Lille we Francji, gdzie studiował mechanikę lotniczą w Institut du Nord oraz w Instytucie Mechaniki Cieczy na Uniwersytecie w Lille. Do Polski wrócił w 1934 i rozpoczął pracę jako konstruktor w Wydziale Studiów Państwowych Zakładów Lotniczych w podwarszawskim Okęciu. Po wybuchu II wojny światowej walczył w kampanii wrześniowej, 3 października 1939 został ciężko ranny w bitwie pod Kockiem. Po odzyskaniu pełni sił rozpoczął pracę w Dziale Budowlanym PZU, równocześnie zaangażował się w działalność konspiracyjną w Związku Walki Zbrojnej, a następnie w Oddziale II Informacyjno-Wywiadowczym Komendy Głównej Armii Krajowej, gdzie do jego zadań należało m.in. zbieranie informacji o produkcji, sprzęcie i lokalizacji zakładów zbrojeniowych. Dzięki dostarczonym do Londynu przez niego materiałom o produkcji broni V1 i V2, Alianci w dniu 17 sierpnia 1943 roku dokonali nalotu na fabrykę w Peenemünde. Po zakończeniu wojny pracował na Wybrzeżu, w 1947 powrócił do Warszawy, gdzie został głównym konstruktorem i kierownikiem Działu Osprzętu Lotniczego Wytwórni Sprzętu Komunikacyjnego na Okęciu. Od 1948 równocześnie podjął działalność dydaktyczną w Szkole Inżynierskiej im. Wawelberga i Rotwanda, a od 1951 na Politechnice Warszawskiej. W 1960 zrezygnował z pracy w Wytwórni Sprzętu Komunikacyjnego, w roku 1962 otrzymał tytuł naukowy profesora nadzwyczajnego, a w 1972 profesora zwyczajnego. Do czasu przejścia na emeryturę w 1976 był związany z Wydziałem Mechanicznym Energetyki i Lotnictwa, gdzie pełnił funkcję kierownika Katedry, a po zmianach organizacyjnych kierował Wydziałem, Zakładem Automatyki i Osprzętu Lotniczego. W 1969 został konsultantem w Instytucie Lotnictwa. Kazimierz Głębicki był wybitnym specjalistą urządzeń giroskopowych stosowanych w lotnictwie i okrętownictwie.
Pochowany na cmentarzu Powązkowskim w Warszawie (kw. 86, rząd 4, grób 12).

</doc>
<doc id="4660546" url="https://pl.wikipedia.org/wiki?curid=4660546" title="Natalino Gatti">
Natalino Gatti

Natalino Gatti (ur. 24 grudnia 1939 w Castelfranco Emilia) – włoski polityk i przedsiębiorca, poseł do Izby Deputowanych VII i VIII kadencji, poseł do Parlamentu Europejskiego.
Życiorys.
Kształcił się w zakresie rolnictwa. Zawodowo zajął się kierowaniem przedsiębiorstwem. Zaangażował się w działalność polityczną w ramach Włoskiej Partii Komunistycznej. W latach 1976–1983 z jej ramienia zasiadał w Izbie Deputowanych VII i VIII kadencji. W 1984 wybrano go posłem do Parlamentu Europejskiego. Przystąpił do Grupy Sojuszu Komunistycznego, należał m.in. do Komisji ds. Kontroli Budżetu.

</doc>
<doc id="4660550" url="https://pl.wikipedia.org/wiki?curid=4660550" title="Konstantin Eristawi">
Konstantin Eristawi

Konstantin Dawidowicz Eristawi (gruz. კონსტანტინე დავითის ძე ერისთავი, ros. Константин Давидович Эристави, ur. 3 lutego 1889 we wsi Salominao w Imeretii, zm. 13 marca 1975 w Tbilisi) – gruziński i radziecki chirurg.
Życiorys.
W 1914 ukończył studia na Wydziale Medycznym Uniwersytetu Jurjewskiego (obecnie Uniwersytet w Tartu), po czym został asystentem na wydziale chirurgii fakultatywnej. Podczas I wojny światowej służył jako lekarz wojskowy na różnych frontach. W 1918 wrócił do Gruzji i został ordynatorem na oddziale chirurgii szpitala w Tbilisi. Od 1921 do 1928 był starszym asystentem działu chirurgii ogólnej Wydziału Medycznego Uniwersytetu Tbiliskiego (od 1930: Tbiliskiego Instytutu Medycznego), w 1926 obronił pracę kandydacką, w 1929 został kierownikiem działu chirurgii ogólnej (do 1941), 1938-1941 kierował założoną z jego inicjatywy stacją transfuzji krwi przy szpitalu w Tbilisi. Od 1941 do 1948 kierował działem chirurgii fakultatywnej, a od 1948 do 1962 działem chirurgii szpitalnej, 1941-1950 był rektorem Tbiliskiego Instytutu Medycznego i jednocześnie 1948-1952 dyrektorem Naukowo-Badawczego Instytutu Przetaczania Krwi i od 1950 do 1974 dyrektorem Naukowo-Badawczego Instytutu Chirurgii Eksperymentalnej i Klinicznej Akademii Nauk Gruzińskiej SRR. Od 1950 był członkiem rzeczywistym Akademii Nauk Gruzińskiej SRR. Opublikował ponad 200 prac naukowych.
Odznaczenia i nagrody.
I inne.

</doc>
<doc id="4660555" url="https://pl.wikipedia.org/wiki?curid=4660555" title="Wolos NPS">
Wolos NPS

Wolos NPS (nowogr. Βόλος Ν.Π.Σ.), właśc. Podosferiki Anonimos Eteria Wolos Neos Podosferikos Silogos (nowogr. Ποδοσφαιρική Ανώνυμος Εταιρεία Βόλος Νέος Ποδοσφαιρικός Σύλλογος) – grecki klub piłkarski, mający siedzibę w mieście Wolos w środkowej części kraju. Obecnie występuje w Superleague Ellada.
Historia.
Chronologia nazw:
Klub piłkarski Wolos NPS został założony w miejscowości Wolos 2 czerwca 2017 roku na bazie klubu Pydna Kitros. Na początku trwały rozmowy o stworzeniu silnego klubu piłkarskiego w mieście przez połączenie dwóch najstarszych klubów piłkarskich w Wolosie (Niki Wolos i Olympiakos Wolos). Po latach nieudanych wysiłków i negocjacji, wreszcie w kwietniu 2017 roku dzięki staraniom burmistrza Achilleasa Beosa podpisano umowę z klubem Pydna Kitros o rozwiązaniu klubu i utworzeniu nowego klubu piłkarskiego w mieście. Zespół zajął miejsce Pydna Kitros w Gamma Ethniki (D3) w sezonie 2017/18. Po zajęciu pierwszego miejsca w grupie 4, potem wywalczył drugą lokatę w grupie 1 promocji play-off i awansował do Futbol Liuk (D2). W następnym sezonie 2018/19 zwyciężył w lidze i został promowany do Superleague Ellada.
Barwy klubowe, strój.
Klub ma barwy niebiesko-czerwone. Zawodnicy swoje domowe spotkania zazwyczaj grają w koszulkach z rozciągniętą na całym torsie biało-czerwoną szachownicę, niebieskich spodenkach oraz pasiastych niebiesko-czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe na Stadion Panthessaliko w mieście Wolos, który może pomieścić 22700 widzów.
Inne sekcje.
Klub prowadzi drużyny dla dzieci i młodzieży w każdym wieku.

</doc>
<doc id="4660558" url="https://pl.wikipedia.org/wiki?curid=4660558" title="Ekstraliga polska w unihokeju mężczyzn 2019/2020">
Ekstraliga polska w unihokeju mężczyzn 2019/2020

Ekstraliga polska w unihokeju mężczyzn 2019/2020 – 23. edycja najwyższych w hierarchii rozgrywek ligowych polskiego klubowego unihokeja w Polsce.
Sezon został rozegrany do fazy zasadniczej. W związku z epidemią koronawirusa COVID-19 w Polsce odwołano fazę play-off, zaś rozgrywki zostały zakończone. Drużyny zostały sklasyfikowane na podstawie tabeli po fazie zasadniczej, drużyny z III i IV plasując ex–aequo na miejscu III. 
Tym samym mistrzem za sezon 2019/2020 został zespół KS Górale Nowy Targ, wicemistrzem MUKS Zielonka, zaś na trzecim miejscu znalazły się SKS Olimpia Łochów oraz KS Gorący Potok Szarotka Nowy Targ. 
Tabela sezonu zasadniczego.
Ostatnia aktualizacja: 28.03.2020
Punktacja kanadyjska.
Ostatnia aktualizacja: 28.03.2020

</doc>
<doc id="4660559" url="https://pl.wikipedia.org/wiki?curid=4660559" title="(18172) 2000 QL7">
(18172) 2000 QL7

(18172) 2000 QL7 – planetoida z grupy Amora, odkryta 25 sierpnia 2000 roku w ramach projektu LINEAR. Obiega Słońce w ciągu 3,77 lat w średniej odległości 2,42 au, przecinając orbitę Marsa (stąd klasyfikowana jako tzw. Mars-Crosser). Jasność absolutna planetoidy 15,6 mag wskazuje na obiekt o średnicy ok. 2 do 4,5 km. Planetoida należy więc do klasy obiektów NEA 1+ KM. Ze względu na położenie w przestrzeni minimalna odległość orbity planetoidy od orbity Ziemi wynosi 0,365 au – nie zbliża się do Ziemi na niebezpieczną odległość.
Okres obrotu planetoidy wokół osi, wyznaczony metodą fotometryczną przez Obserwatorium Astronomiczne w Lusówku, wynosi 2 h 22 min 39,5 s ± 2,5 s. Planetoida należy więc do grupy szybko obracających się planetoid ().

</doc>
<doc id="4660562" url="https://pl.wikipedia.org/wiki?curid=4660562" title="Operacja Anger">
Operacja Anger

Operacja Anger (inne nazwy: operacja Quick Anger, druga bitwa o Arnhem, wyzwolenie Arnhem) – aliancka operacja wojskowa mającą na celu zdobycie holenderskiego miasta Arnhem w kwietniu 1945 r. pod koniec II wojny światowej. Operacja była częścią wyzwolenia Holandii przez 1 Armię Kanadyjską i została przeprowadzona siłami brytyjskiej 49 Dywizji Piechoty West Riding, wspieranej przez pojazdy pancerne kanadyjskiej 5 Dywizji Pancernej, samoloty Royal Air Force oraz okręty Royal Navy.
Alianci po raz pierwszy próbowali wyzwolić Arnhem we wrześniu 1944 r. podczas operacji Market Garden. Złe planowanie, nieoczekiwana obecność niemieckich jednostek pancernych i opóźniony atak sił lądowych spowodowały jednak, że brytyjska 1 Dywizja Powietrznodesantowa została pokonana, a front ustabilizował się na południe od miasta. Kolejne plany przejęcia Arnhem pojawiły się w nowym roku, kiedy 1 Armia Kanadyjska szukała sposobów połączenia swoich jednostek napływających do Holandii. Jednak dopiero w kwietniu wyzwolenie miasta stało się możliwe. Po tym jak II Korpus Kanadyjski zabezpieczył wschodni brzeg rzeki IJssel i ruszył na północ, I Korpus Kanadyjski przygotował się do bezpośredniego ataku na Arnhem.
Operacja rozpoczęła się 12 kwietnia 1945 r., gdy trzy brygady piechoty 49 Dywizji ruszyły przez miasto stosując taktykę "ognia i ruchu". Po czterech dniach Arnhem było całkowicie pod kontrolą aliantów, umożliwiając Kanadyjczykom dalsze natarcie w Holandii. Niecałe dwa tygodnie po bitwie rozejm doprowadził do zakończenia poważnych operacji bojowych w kraju, a 5 maja niemiecki naczelny dowódca w Holandii poddał się armii kanadyjskiej. Trzy dni później Niemcy skapitulowały, kończąc II wojnę światową w Europie.
Tło sytuacyjne.
Pierwsza bitwa o Arnhem.
We wrześniu 1944 r. alianci rozpoczęli operację Market Garden, próbując obejść linię Zygfryda i otworzyć drogę do Zagłębia Ruhry poprzez przejęcie kontroli nad strategicznymi mostami na rzekach Ren, Moza i Waal. Brytyjska 1 Dywizja Powietrznodesantowa wylądowała na spadochronach i w szybowcach pod Arnhem i walczyła przez dziewięć dni o most w Arnhem oraz w rejonie Oosterbeek i Driel, wspierana przez polską 1 Samodzielną Brygadę Spadochronową. Jednak natarcie sił naziemnych 2 Armii nie dotarło do Arnhem, w wyniku czego brytyjska 1 Dywizja oraz polska brygada zostały unicestwione. Po wycofaniu się resztek sił alianckich na południe od Dolnego Renu, linia frontu ustabilizowała się na „wyspie” (polder pomiędzy Nijmegen i Arnhem) na całą jesień i zimę.
Mieszkańcy Arnhem i Oosterbeek (z których ponad 450 zginęło podczas bitwy) zostali eksmitowani ze swoich domów, które następnie systematycznie rabowano ze wszystkiego, co wartościowe, aby pomóc uchodźcom z Prus Wschodnich. Opróżnione siedziby ludzkie zostały następnie przekształcone w silne pozycje obronne, aby przeciwstawić się przyszłym atakom nieprzyjaciela. Most drogowy w Arnhem, o który Brytyjczycy tak ciężko walczyli, został zbombardowany przez aliantów w październiku 1944 r., aby uniemożliwić jego użycie przez Niemców. Samo Arnhem ostrzelała aliancka artyleria zimą, miasto zostało też trafione przez spadające przedwcześnie rakiety V-2 wystrzeliwane przez Niemców. W odwecie za strajk holenderskich kolejarzy, który miał pomóc aliantom we wrześniu, Niemcy zakazali wszelkiego transportu lądowego. Spowodowało to paraliż dostaw żywności na północ, południe i zachód kraju, przez co tysiące Holendrów zmarło z głodu w czasie tzw. głodowej zimy (nider. "Hongerwinter").
Forsowanie Dolnego Renu.
W lutym 1945 r. alianci uruchomili operacje Veritable i Grenade, uderzając na wschód z terenów zdobytych podczas operacji Market Garden bezpośrednio w stronę Niemiec. Utorowały one drogę operacjom Plunder i Varsity, umożliwiając przekroczenie rzeki Ren na północ od Arnhem. 21 Grupa Armii szybko nacierała w kierunku północno-zachodnich Niemiec. Podczas gdy brytyjska 2 Armia wkroczyła do zachodnich Niemiec, kanadyjska 1 Armia gen. Harry'ego Crerara otrzymała zadanie wyzwolenia Holandii.
Armii Kanadyjskiej polecono rozpocząć przygotowania do ataku w całym rejonie Dolnego Renu już w momencie, kiedy przejęła ona odpowiedzialność za wybrzuszenie Nijmegen w listopadzie, ale wszelkie plany ofensywne zostały opóźnione przez zimę i późniejszy przydział zasobów, który faworyzował operację "Veritable" w Reichswaldzie kosztem Kanadyjczyków na holenderskim odcinku frontu. Jednak po tej operacji gen. Crerar dostrzegł zalety kontrolowania Arnhem i otwarcia trasy do Emmerich podczas zbliżającej się przeprawy przez Ren. Pierwszy projekt planu zdobycia miasta, znany jako operacja Anger, został opracowany w lutym jako operacja pomocnicza dla operacji Plunder, ale gen. Charles Foulkes, dowódca niedawno przybyłego I Korpusu Kanadyjskiego, uznał, że bezpieczniej jest poczekać na linii Renu do momentu jego sforsowania przed rozpoczęciem ataku na Arnhem, a operacja Anger została odłożona na później.
Po operacji Plunder, II Korpus Kanadyjski pod dowództwem gen. Guya Simondsa uderzył na zachód i zajął Emmerich, zbliżając się do IJssel od wschodu. Crerar dostrzegł okazję, aby zdobyć Arnhem i otworzyć drogę między tym miastem a Zutphen na północy i nakazał swoim dwóm dowódcom korpusów odpowiednio skoordynować ich ataki. Obawiał się jednak zaatakować Arnhem, zanim na rzece IJssel nie zostaną położone mosty pontonowe dalej na północ.
W marcu 49 Dywizja Piechoty West Riding, która od listopada stacjonowała na "wyspie Nijmegen", atakowała na szpicy I Korpusu Kanadyjskiego. 2 kwietnia dywizja, wspierana przez jednostki kanadyjskie, przeprowadziła operację Destroyer mającą na celu oczyszczenie tego rejonu, starannie koordynując początkowy atak, tak aby zbiegł się w czasie z działaniami II Korpusu na wschodnim brzegu IJssel. 3 kwietnia elementy I Korpusu przekroczyły Dolny Ren na wschód od IJssel i spotkały jednostki II Korpusu w mieście Westervoort naprzeciw Arnhem. Reszta "wyspy" została oczyszczona w ciągu następnego dnia, a alianci zajęli południowy brzeg Dolnego Renu, przygotowując się do ataku na Arnhem.
Pierwotny (lutowy) plan operacji Anger zakładał natychmiastowe przekroczenie Dolnego Renu w pobliżu Oosterbeek, gdy tylko sytuacja na to pozwoli (operacja Quick Anger). Ewentualnie, gdyby niemiecka obrona została uznana za zbyt silną, skoncentrowano by się na przeprawie poniżej miasta Renkum (operacja Anger). Jednak gen. Crerar orzekł, że nie można przeprowadzić operacji przeciwko Arnhem, dopóki II Korpus nie przekroczy IJssel i nie zbliży się do Apeldoorn, więc operacja Anger nie mogła jeszcze zostać wdrożona. Dodatkowo patrole 3 i 4 kwietnia ustaliły, że niemieckie stanowiska obserwacyjne i pozycje na Wzgórzach Westerbouwing z widokiem na rzekę powodowałyby, że przekroczenie Dolnego Renu byłoby bardzo niebezpieczne. Podjęto próby stworzenia zasłon dymnych osłaniających południowy brzeg Dolnego Renu przed wzorkiem niemieckich obserwatorów; technika ta okazała się skuteczna w przygotowaniach do operacji Plunder. Zasłona dymna rozciągała się od miasta Randwijk, 16 kilometrów na zachód od Arnhem, wzdłuż południowego brzegu rzeki do Huissen, na południe od Arnhem, ale silne wiatry i brak odpowiednich generatorów zmniejszały jej skuteczność. Ponadto ziemia na "wyspie" stawała się coraz bardziej grząska i 7 kwietnia, po rozważeniu różnych alternatyw, gen. Foulkes zdecydował, że Arnhem musi zostać zaatakowane ze wschodu, przez IJssel.
Przygotowania.
Siły alianckie.
Atak na Arnhem opóźniono, gdy 49 Dywizja została przeniesiona do Westervoort, a II Korpus Kanadyjski przygotował się do przepłynięcia IJssel dalej na północ. Relokacje spowodowały poważne problemy logistyczne, ponieważ drogi wokół "wyspy" i Westervoort stały się zatłoczone. Opóźnienie to wywołało obawy, że wróg będzie miał czas na przygotowanie się do obrony, ale nawet w takim przypadku Niemcy nie mieli już ani żołnierzy, ani sprzętu, aby poprawić swoją sytuację.
Atak miał przebiegać w trzech fazach. Początkowe natarcie przeprowadzała brytyjska 56 Brygada Piechoty, która nocą miała sforsować IJssel w amfibiach Buffalo należących do kanadyjskiego Pułku Ontario, aby oczyścić wschodnie i południowe dzielnice miasta. W fazie drugiej 146 Brygada Piechoty miała posunąć się naprzód i zaatakować wzniesienie na północ od Arnhem. W trzeciej fazie 147 Brygada Piechoty dostała zadanie przejścia przez pozycje 56 Brygady i zabezpieczenia północnego brzegu Dolnego Renu na zachód od miasta. Oczyszczenie wzgórz wokół Arnhem miało umożliwić kanadyjskiej 5 Dywizji Pancernej uderzenie przez miasto, a I Korpusowi wznowienie swojego ataku na zachód. Na potrzeby operacji Brytyjczycy przejęli dowództwo nad kilkoma jednostkami kanadyjskimi, a także przydzielono im czołgi Churchill Crocodile wyposażone w miotacze płomieni z 79 Dywizji Pancernej. Większość kanadyjskiej 1 Dywizji Piechoty i 5 Dywizji Pancernej zostało rozmieszczonych w odwodzie, a sformowana "ad hoc" grupa bojowa nazwana od nazwiska dowódcy "Murphyforce" miała prowadzić działania dywersyjne na południe od Dolnego Renu.
Przeprawie przez rzekę miała pomagać 552 Flotylla Desantowa Royal Navy, która dostarczyła kilka okrętów desantowych użytych wcześniej w operacji Plunder, a Royal Army Service Corps, jednostka przeznaczona do zapewniania transportu rzecznego, przeprawiłyby piechotę w pojazdach DUKW. Kanadyjscy Inżynierowie Królewscy z I Korpusu dostali za zadanie przerzucić przez rzekę cztery mosty pontonowe (dwa na IJssel i dwa na Dolnym Renie), kiedy tylko szpica atakującej piechoty zdobędzie przyczółki na drugim brzegu. Mieli również zbudować most Baileya, gdy tylko pozwoli na to sytuacja. Jeden most został zbudowany już wcześniej w górę rzeki na wysokości Doornenburg i tuż przed atakiem został przeniesiony bliżej IJssel. Gdy tylko sytuacja miała to umożliwić, most ten miał zostać ponownie przeniesiony na pozycję pomiędzy Westervoort i Arnhem, co pozwolić miało pojazdom pancernym pokonać rzekę znacznie szybciej, niż mógł się tego spodziewać wróg. Kanadyjscy pionierzy położyli zasłonę dymną nad Arnhem podczas ataku, a w trakcie przygotowań do bitwy nieustannie utrzymywali ścianę dymu wzdłuż Dolnego Renu, mając nadzieję, że wprowadzą Niemców w błąd co do rzeczywistego miejsca przeprawy.
Siły niemieckie.
Siły niemieckie w Holandii pod dowództwem gen. Johannesa Blaskowitza otrzymały zbiorcze miano "Fortecy Holandia" (niem. "Festung Holland"), chociaż zmiana nazwy miała niewielki wpływ na żołnierzy. Rozmieszczenie sił w poprzednim roku, tworzone ad hoc "Kampfgruppe" (Grupy bojowe) i kanibalizowanie jednostek utrudniały alianckiemu wywiadowi określenie rzeczywistej siły niemieckiej na północ od Renu i trudno było ustalić ich liczebność nawet przez kilka lata po wojnie. Uważa się, że około 10 tys. żołnierzy niemieckiego XXX Korpusu przebywało w rejonie Arnhem – Apeldoorn pod dowództwem gen. Philippa Kleffela. Obszar Arnhem okupował ok. 1 tys. żołnierzy z 346 Dywizji Piechoty, 858 Pułku Grenadierów i innych jednostek, w tym słuchaczy dywizyjnej szkoły bojowej, spadochroniarzy i holenderskich esesmanów. Oprócz naturalnej linii obrony zapewnianej przez rzeki i wzniesienia na północ i zachód od miasta, samo Arnhem zostało przekształcone w silną pozycję obronną po bitwie stoczonej w poprzednim roku. Już w dniu pierwszego ataku na Arnhem, szef niemieckiego aparatu represji Heinrich Himmler wydał dekret mówiący o tym, że wszystkie miasta w Holandii mają być bronione za wszelką cenę, a odwrót będzie karany śmiercią.
Bitwa.
11 kwietnia II Korpus rozpoczął operację Cannonshot, forsowanie rzeki IJssel na północ w Deventer, przed uderzeniem na zachód w kierunku Apeldoorn. Rankiem 12 kwietnia gen. Foulkes został poinformowany, że operacja jest już w toku, po czym nakazał 49 Dywizji rozpocząć atak tego wieczora. Przez cały dzień alianci ostrzeliwali pozycje wroga w Arnhem przy użyciu artylerii i lotnictwa. RAF oddelegował do tego zadania 36 myśliwców Supermarine Spitfire uzbrojonych w rakiety niekierowane oraz 83 myśliwce bombardujące Hawker Typhoon w celu zmiękczenia niemieckich pozycji, a ich atak poprzedził jeden z najcięższych ostrzałów artyleryjskich w wykonaniu I Korpusu Kanadyjskiego. Jedna tylko bateria ośmiu dział wystrzeliła 640 pocisków w ciągu dziesięciu minut (średnio osiem pocisków na armatę przez minutę), a Korpus Pionierów wystrzelił 30 tys. pocisków dymnych w trakcie bitwy. Działania dywersyjne na południe od Dolnego Renu wywołały silną reakcję Niemców, która sugeruje, że prawdopodobnie przygotowywali się oni na atak z południa, a nie ze wschodu.
Faza pierwsza.
Początkowy atak nie przebiegał całkowicie zgodnie z planem. Przeprawa miała się rozpocząć o godzinie 22:40, ale opóźniło ją spóźnione przybycie kilku pojazdów desantowych. Dodatkowo kilka ładunków wybuchowych umieszczonych na wschodnim brzegu rzeki, mających na celu oczyszczenie ścieżki przez pola minowe, nie wybuchło. 2. batalion Pułku Gloucestershire odkrył następnie, że kilka amfibii Buffalo ma problemy z silnikiem, więc kompanie musiały sforsować rzekę osobno, a nie zgodnie z planem w jednym rzucie. Mimo to, cztery kompanie 2. batalionu zaczęły przepływać rzekę, a ich drogę oświetlał "księżyc Monty' ego" (światło reflektorów odbijające się od chmur) oraz działa przeciwlotnicze Bofors strzelające pociskami smugowymi w kierunku ataku. Pod osłoną ciężkich karabinów maszynowych i moździerzy pierwsza kompania dotarła do zachodniego brzegu IJssel o 23:15. Brytyjczycy zaczęli szturmować swoje cele wzdłuż brzegu rzeki w obliczu lekkiego oporu wroga, tracąc 32 ludzi. Po niewielkim opóźnieniu zabezpieczyli przyczółek dla mostu Baileya, a o godz. 12:50 następnego dnia Kanadyjscy Inżynierowie Królewscy zaczęli rozstawiać elementy mostu na miejscu. Druga fala; 2. batalion Pułku The South Wales Borderers przekroczył rzekę pod ciężkim ostrzałem nieprzyjacielskiej artylerii. Ich okręt desantowy dryfował w dół rzeki podczas przeprawy, ale gdy tylko dobił do brzegu, żołnierze szybko wkroczyli do miasta. Jednak ich postęp utknął w martwym punkcie i 1. kompania 7. batalionu Pułku Duke of Wellington's, pierwotnie przeznaczona do przekroczenia rzeki dopiero w fazie trzeciej, została wysłana, aby ich wesprzeć. O 7:00 2. batalion Pułku Essex był już po drugiej stronie rzeki, a do 8:45 Kanadyjscy Inżynierowie Królewscy zorganizowali most pontonowy, co umożliwiło przeprawianie czołgów Pułku Ontario na drugi brzeg.
Faza druga.
Kanadyjscy Inżynierowie Królewscy kontynuowali budowę mostu Baileya przez całą noc, a 12 godzin po rozpoczęciu ataku przez IJssel przebiegał już normalny ruch piechoty i pojazdów. Pozwoliło to na kontynuację fazy drugiej operacji, a wkrótce oddziały 146 Brygady i czołgi Pułku Ontario przemieściły się na pozycje 56 Brygady. Rano napotykali stosunkowo niewielki opór, chociaż żołnierze Pułku The South Wales Borderers musieli odeprzeć lokalny kontratak w pobliżu węzła kolejowego. Późnym rankiem Brytyjczycy ruszyli w kierunku dużego kompleksu fabrycznego Enka BV we wschodniej części miasta, w którym batalion niemieckiej 346 Dywizji Piechoty i żołnierze 46. fortecznego batalionu karabinów maszynowych ustanowili mocne pozycje obronne. Niemcy przenieśli się rano z Oosterbeek i tym samym uniknęli wcześniejszych bombardowań. 4. batalion Pułku Lincolnshire otrzymał zadanie oczyszczenia kompleksu, chociaż Niemcy, będąc stosunkowo wypoczęci, byli w stanie stawić na jakiś czas opór. Przy wsparciu czołgów Pułku Ontario i pojazdów specjalistycznych 79 Dywizji Pancernej udało się ostatecznie pokonać Niemców po bitwie, która trwała przez większość dnia. Do wieczora 13 kwietnia większość oporu w mieście została stłumiona, a 147 Brygada przygotowywała się do przejścia do Arnhem.
Faza trzecia.
147 Brygada przekroczyła Dolny Ren z "wyspy Nijmegen" w nocy, a rano 14 kwietnia była gotowa do przejścia przez pozycje 56 Brygady. Do tej pory niemiecka obrona praktycznie rozpadła się, ale w miarę postępów bataliony 147 Brygady napotkały znaczną liczbę min-pułapek i przeszkód mających spowalniać ich marsz. Kompania D Pułku Duke of Wellington's wzięła w zasadzkę trzy jadące w ich stronę francuskie czołgi Char B1 (zdobyte przez Niemców podczas kampanii francuskiej w 1940 r.), które uważali za szpicę niemieckiego kontrataku, chociaż potem okazało się, że Niemcy nie mieli pojęcia, iż Brytyjczycy w ogóle tam są. Później tego samego dnia holenderscy żołnierze 34 Dywizji Grenadierów SS Landstorm Nederland wspierani pojazdami pancernymi kontratakowali w kierunku pozycji Pułku Duke of Wellington's. Holendrzy zostali ostatecznie pobici po ciężkich walkach, w których obezwładniono wszystkie ich czołgi, ale udało im się stępić późniejszy atak Brytyjczyków na ich sektor obrony. Pod koniec dnia jednostki alianckie osiągnęły wszystkie swoje cele, a większość Arnhem została wyzwolona. 5 Dywizja Pancerna zaczęła przenosić się na wzniesienie na północ od miasta, gdzie spotkała elementy jednostek SAS, które działały za liniami wroga od początku miesiąca. 15 kwietnia Pułk Duke of Wellington's zajął miejskie zoo i po odkryciu żywego niedźwiedzia polarnego ofiarował go swojemu dowódcy brygady, który jednak odmówił przyjęcia podarunku. 15 i 16 kwietnia Niemcy zostali wyparci z rejonu Velp i okolic, co zakończyło operację Anger.
Następstwa.
Alianci wyzwolili kompletnie zrujnowane miasto. Po grabieży dokonanej w poprzednim roku domy nie były niczym więcej niż pustymi ruinami, pozbawionymi mebli, artykułów gospodarstwa domowego, a nawet drzwi. Korespondent Canadian Broadcasting Corporation, Matthew Halton opisał miasto jako „opuszczoną, płonącą skorupę”, a w dzienniku wojennym 49 Dywizji zanotowano, że „żadne miasto nigdy nie zostało bardziej bezmyślnie zniszczone”. Pozostałości pierwszej bitwy o Arnhem leżały wszędzie, a wyzwolenie w 1945 r. porównywano do „wejścia do starożytnego grobowca”.
Natarcie alianckie było kontynuowane. Kanadyjska 5 Dywizja Pancerna ruszyła przez Arnhem w kierunku wzniesienia na północ od miasta w nocy z 14 na 15 kwietnia. Zamiast realizować pierwotny plan skierowania się na zachód, dywizja otrzymała nową misję znaną jako operacja Cleanser i przeniosła się na północ, aby zabezpieczyć miasta pomiędzy Arnhem a IJssel. Duże niemieckie siły kontratakowały w stronę 5 Dywizji w nocy z 16 na 17 kwietnia w Otterlo, mając nadzieję na przebicie się na zachód, ale zostały odparte przy ciężkich stratach. 17 kwietnia 49 Dywizja zaatakowała Ede, okupowane przez holenderskie SS i wyzwoliła miasto w ciągu 24 godzin. 27 kwietnia wszedł w życie tymczasowy rozejm, umożliwiający dystrybucję pomocy żywnościowej głodującym holenderskim cywilom na obszarach kontrolowanych przez Niemców (operacja Manna), a 5 maja gen. Blaskowitz zgodził się na bezwarunkową kapitulację wszystkich sił niemieckich w Holandii.
Brytyjczycy odnotowali straty w wysokości 62 zabitych i 134 rannych w akcji, chociaż nie jest jasne, czy obejmuje to również straty kanadyjskie. Dane niemieckie są nieprecyzyjne, a liczba wziętych jeńców waha się od 601 w niektórych źródłach do 1600 w innych. Straty niemieckie w zabitych i rannych są nieznane, chociaż mogły wynosić nawet 3 tys. żołnierzy. Większość żołnierzy alianckich zabitych podczas bitwy została pochowana na Cmentarzu Wojennym w Arnhem-Oosterbeek już po zakończeniu działań wojennych, podczas gdy Niemcy pogrzebani na lokalnych cmentarzach lub w grobach polowych zostali ostatecznie ponownie pochowani na cmentarzu w Ysselsteyn, podobnie jak większość Niemców zabitych w czasie kampanii holenderskiej. Jednostki biorące udział w bitwie otrzymały później tytuł honorowy Arnhem 1945. W 1999 r. Pułk Princess Louise Fusiliers został również uhonorowany w ten sposób, po przeprowadzeniu badań historycznych przez kapitana Sancheza Kinga w celu wykazania uprawnień pułku do noszenia tego tytułu.

</doc>
<doc id="4660564" url="https://pl.wikipedia.org/wiki?curid=4660564" title="RAF Tiree">
RAF Tiree

RAF Tiree – baza RAF w latach 1941–1947, położona na wyspie Tiree (w jęz. szkockim "Tiriodh") na Hebrydach Wewnętrznych, około 180 km na północny zachód od Glasgow. Jedna z baz RAF używanych w okresie II wojny światowej przez jednostki Polskich Sił Powietrznych. Od 1947 jest lotniskiem cywilnym Tiree Airport.
Historia.
Przygotowanie bazy.
Istniejące od 1934 pole lotnicze zostało zarekwirowane przez RAF w 1941. Korzystając z miejscowych kamieniołomów oraz ruin zbudowano trzy drogi startowe i dziesięć hangarów typu pół T2 (zwane przez lotników beczką śmiechu) wraz z wyposażeniem technicznym. Oficjalnie baza została otwarta w listopadzie 1941. Była przygotowana na przyjęcie ponad 2000 osób personelu. Z powodów logistycznych jedzenie było marne, brakowało papierosów i alkoholu. Jedyną rozrywką było kino lotniskowe.
Dowódcą bazy był G/Cpt G.W. Turtle. Od kwietnia do lipca 1942 w bazie stacjonowała 224 Eskadra latająca na Lockheed Hudsonach na patrole przeciw okrętom podwodnym, chroniąc konwoje Północnego Atlantyku i pełniąc funkcje ratownicze na morzu.
Polski dywizjon.
W dniu 13 maja 1942 do bazy przybył Dywizjon 304, przydzielony do 15 Grupy Lotnictwa Obrony Wybrzeża (RAF Coastal Command). Zadaniem eskadr było patrolowanie północnego Atlantyku w poszukiwaniu i zwalczaniu U-bootów. W dniu 11 czerwca 1942, dowódca dywizjonu 304 poleciał do bazy RAF Lindholme ze sztandarem PSP, aby przekazać go dywizjonowi 305. Po miesiącu pobytu, 13 czerwca 1942 rzut kołowy dywizjonu wyruszył do bazy RAF Dale, 16 samolotów poleciało tam 15 czerwca 1942, rzut przybył tam cztery dni później.
Eksploatacja bazy.
Do września 1943 baza została zamknięta z powodu konserwacji. W okresie od września 1943 do września 1945 w bazie stacjonowała 518 eskadra z Halifaxami. Jej zadaniem był pomiar warunków meteorologicznych nad Atlantykiem na obszarze ponad 800 mil bez względu na warunki pogodowe, co spowodowało utratę 12 samolotów. Od lutego dołączyła 281 eskadra. W 1944 w zderzeniu dwóch Halifaxów nad lotniskiem zginął wnuk ówczesnego premiera Czech Jana Masaryka.
Okres powojenny.
Od 1 lipca 1946 lotnisko przeniesiono pod zarząd Ministerstwa Lotnictwa Cywilnego, a lotnisko cywilne otwarto w 1947. Około 1961 RAF opuścił lotnisko. W 1975 zarządzanie przeszło na Urząd Lotnictwa Cywilnego (CAA). W 1978 lotnisko zostało przejęte przez Highlands and Islands Airports Limited (HIAL).
Pamiątki.
Zachowały się dwie sale operacyjne z polem operacji zachodnich oraz sala operacji bojowych. Wiele fundamentów betonowych hangarów jest widocznych na polu lotniczym. Blisko wejścia jest też odziemna sala operacyjna Royal Observer Corps (ROC).

</doc>
<doc id="4660569" url="https://pl.wikipedia.org/wiki?curid=4660569" title="Krusza (Bułgaria)">
Krusza (Bułgaria)



</doc>
<doc id="4660571" url="https://pl.wikipedia.org/wiki?curid=4660571" title="Zespół Szkół Elektronicznych i Informatycznych im. Komisji Edukacji Narodowej w Giżycku">
Zespół Szkół Elektronicznych i Informatycznych im. Komisji Edukacji Narodowej w Giżycku

Zespół Szkół Elektronicznych i Informatycznych im. Komisji Edukacji Narodowej w Giżycku, Technikum nr 2, potocznie „Elektryk” – druga z trzech szkół średnich o profilu technicznym w Giżycku.
Historia.
Do 1963 w budynku obecnego Zespołu Szkół funkcjonowało Liceum Pedagogiczne kształcące przyszłych nauczycieli. Przez 5 lat gmach był nieużytkowany, aż do 1968, kiedy to Miasto postanowiło uruchomić w nim Technikum Elektryczne, które powołano zarządzeniem Kuratorium Okręgu Szkolnego w Olsztynie z dnia 31 lipca 1968, o specjalizacji elektromechanika ogólna. Pierwszym dyrektorem został Lucjan Drab, który tak jak pozostała kadra pedagogiczna, ukończył Liceum Pedagogiczne. Odziedziczona baza nie była zbytnio wystarczająca dla rozwijającej się szkoły, toteż do planów rozbudowy warsztatów szkolnych włączono dwie pracownie pomiarów elektrycznych i maszyn elektrycznych. Pierwszy rok szkolny uroczyście zainaugurowano 1 września 1970. Dużą pomoc w postaci sprzętu warsztaty szkolne otrzymały od zakładu opiekuńczego – Zakładów Aparatury Oświetleniowej w Wilkasach (ob. "ES-SYSTEM Wilkasy"). Mimo wielu trudności organizacyjnych i niejednokrotnie prymitywnych warunków lokalowych szkół systematycznie rozwijała się liczebnie. Obok właściwego technikum powstały dwie klasy Zasadniczej Szkoły Zawodowej. Grono nauczycielskie realizowało przyjęte zadania dydaktyczno-wychowawcze. Grono nauczycielskie realizowało przyjęte zadania dydaktyczno-wychowawcze. Przynosiło to konkretne rezultaty w postaci sukcesów zespołowych i indywidualnych, szkoła zaczęła liczyć się w środowisku. Były to czołowe miejsca na szczeblu centralnym w Konkursie Czytelnictwa Prasy i Książki Technicznej, w Zimowych Igrzyskach Młodzieży, Olimpiadzie Wiedzy Technicznej. Dzięki nim Szkoła uzyskała renomę, a w uznaniu za zasługi Kuratorium Oświaty i Wychowania w Olsztynie nadało placówce imię Komisji Edukacji Narodowej oraz sztandar. Ich uroczyste nadanie odbyło się 5 maja 1973. Jednocześnie KOiW wyraziło zgodę na utworzenie Zespołu Szkół Zawodowych nr 1, składające się z Technikum i Szkoły Zawodowej. W 1979 placówkę przemianowano na Zespół Szkół Elektrycznych. W 1973 szkołę opuścili pierwsi absolwenci Technikum Elektrycznego i Zasadniczej Szkoły Zawodowej.
Dyrektorzy.
Obecnym dyrektorem jest Jerzy Janowski

</doc>
<doc id="4660573" url="https://pl.wikipedia.org/wiki?curid=4660573" title="Francesca Marinaro">
Francesca Marinaro

Francesca Maria Marinaro (ur. 26 listopada 1952 w Villarosa) – włoska polityk, dziennikarka i działaczka emigracyjna, posłanka do Parlamentu Europejskiego II kadencji, senator (2008–2013).
Życiorys.
W 1962 wyemigrowała wraz z rodziną do Belgii, ukończyła tam studia dziennikarskie. W 1978 podjęła pracę w FILEP (federacji włoskich pracowników-emigrantów i ich rodzin). Od 1980 była edytorką w dwumiesięczniku dla emigrantów z Włoch.
Zaangażowała się w działalność polityczną w ramach Włoskiej Partii Komunistycznej. Od 1981 działała w belgijskim oddziale partii, w 1983 została sekretarzem. W 1984 wybrano ją posłanką do Parlamentu Europejskiego. Przystąpiła do Grupy Sojuszu Komunistycznego, należała m.in. do Komisji ds. Kwestii Prawnych i Praw Obywatelskich oraz Komisji ds. Regulaminu i Petycji. W 2008 została wybrana do Senatu XVI kadencji z ramienia Partii Demokratycznej (została jej etatową pracownicą). Później działała w organizacji „Se Non Ora Quando – Libere”.

</doc>
<doc id="4660574" url="https://pl.wikipedia.org/wiki?curid=4660574" title="Pocisk formowany wybuchowo">
Pocisk formowany wybuchowo



</doc>
<doc id="4660578" url="https://pl.wikipedia.org/wiki?curid=4660578" title="Brygada Jerozolimska">
Brygada Jerozolimska



</doc>
<doc id="4660579" url="https://pl.wikipedia.org/wiki?curid=4660579" title="Trynitarianki">
Trynitarianki



</doc>
<doc id="4660580" url="https://pl.wikipedia.org/wiki?curid=4660580" title="Jan Chrzciciel od Poczęcia">
Jan Chrzciciel od Poczęcia

Święty Jan Chrzciciel od Poczęcia OSsT, właśc. Juan García López-Rico (ur. 10 lipca 1561 w Almodóvar del Campo, zm. 14 lutego 1613 w Kordobie) – hiszpański zakonnik, reformator zakonu trynitarzy, święty Kościoła katolickiego.
Żywot.
Urodził się 10 lipca 1561 w Almodóvar del Campo w Hiszpanii, jako piąte z ósemki dzieci Xixóna i Isabeli García Marcos López-Rico, zamożnych rolników. W 1576 jego dom miała nawiedzić św. Teresa z Ávili. Po okresie edukacji w rodzinnej miejscowości, Jan kontynuował ją w Baezie i Toledo. Poznał tam trynitarzy i w 1580 podjął decyzję o wstąpieniu do tego zakonu. Rok później złożył śluby. Po studiach teologicznych w Alcalá de Henares, w 1585 został wyświęcony na kapłana. Szybko stał się znany ze swoich umiejętności kaznodziejskich – w 1589 na kapitule prowincjonalnej w Talaverze mianowano go kaznodzieją większym klasztoru w La Guardia.
W 1597 Jan został przełożonym konwentu w Valdepeñas. Rozpoczął tam działania zmierzające do zreformowania trynitarzy na wzór odnowy przeprowadzonej przez św. Teresę z Avila i św. Jana od Krzyża w zakonie karmelitańskim. Spotkało się to z oporem wewnątrz zakonu, jednakże dzieło to wsparł papież Klemens VIII. 20 sierpnia 1599 w brewe "Ad militantis Ecclesiae regimen" zatwierdził on gałąź trynitarzy bosych. Nad reformą z ramienia Stolicy Apostolskiej czuwał generał karmelitów bosych o. Eliasz od św. Marcina. Miały mu podlegać klasztory reformowanych do czasu powstania ośmiu domów, w których miało mieszkać co najmniej po dwunastu zakonników. Po osiągnięciu tej liczby 8 listopada 1605 Jan został wybrany pierwszym przełożonym zreformowanej prowincji. Zmarł w Kordobie 14 lutego 1613. W chwili jego śmierci działało już siedemnaście męskich klasztorów w Hiszpanii i jeden w Rzymie, a także założony w 1612 w Madrycie klauzurowy konwent trynitarek bosych.
Kult.
Beatyfikacji Jana dokonał papież Pius VII 26 września 1819 w bazylice św. Piotra na Watykanie. Wspomnienie liturgiczne wyznaczono na dzień śmierci (dies natalis), tj. 14 lutego. Kanonizował go papież Paweł VI 25 maja 1975 na Placu św. Piotra w Watykanie.

</doc>
<doc id="4660581" url="https://pl.wikipedia.org/wiki?curid=4660581" title="Locus (magazyn SF)">
Locus (magazyn SF)



</doc>
<doc id="4660586" url="https://pl.wikipedia.org/wiki?curid=4660586" title="Szponnik cynamonowy">
Szponnik cynamonowy

Szponnik cynamonowy ("Macronyx grimwoodi") – gatunek ptaka z rodziny pliszkowatych (Motacillidae). Występuje w południowej Demokratycznej Republice Konga, w części Angoli oraz w skrajnie północno-zachodniej części Zambii. Wedle IUCN ma status gatunku najmniejszej troski (LC, "Least Concern").
Taksonomia.
Po raz pierwszy gatunek opisał Constantine Walter Benson w 1955. Holotyp pochodził z równiny Chitunta w dystrykcie Mwinilunga w północno-zachodniej Zambii (wówczas Rodezji Północnej). Autor nadał nowemu gatunkowi nazwę "Macronyx grimwoodi". Jest ona obecnie (2021) podtrzymywana przez Międzynarodowy Komitet Ornitologiczny. Uznaje on szponnika cynamonowego za gatunek monotypowy, podobnie jak autorzy HBW. Proponowany podgatunek "M. g. cuandocubangensis" (Da Rosa Pinto, 1968), opisany z prowincji Cuando-Cubango w Angoli, przeważnie nie jest uznawany.
Morfologia.
Długość ciała wynosi 19,5–21 cm, masa ciała u 3 osobników: 46,5, 47,8 i 49 g. Obszar od czoła po płaszcz, barkówki, kuper, pokrywy nadogonowe i skrzydłowe oraz najbardziej wewnętrzne lotki II rzędu pokrywają szerokie czarne i płowe pasy. Pokrywy skrzydłowe mniejsze są czarne z białymi końcówkami. Ogon czarny, najbardziej zewnętrzne sterówki są białe, drugie i trzecie od zewnątrz mają białe końcówki. Pasek oczny, boki głowy, pokrywy uszne i spód ciała mają intensywnie płową barwę, czasami z różowym nalotem. Brodę i gardło wyróżnia intensywny łososioworóżowy kolor. Boki szyi, pierś i boki pokrywają czarne pasy. Pokrywy podskrzydłowe i lotki III rzędu białe. Tęczówka brązowa, dziób różowawy (żuchwa barwy od szarej po białawą), nogi i stopy czerwonobrązowe.
Zasięg występowania.
Zasięg występowania szponnika cynamonowego obejmuje obszar od południowej Demokratycznej Republiki Konga na południe po zachodnio-centralną i wschodnią Angolę oraz skrajnie północno-zachodnią część Zambii. Według szacunków teren ten pokrywa 828 tys. km².
Ekologia i zachowanie.
Szponnik cynamonowy jest endemitem dambo. Występuje na podmokłych terenach trawiastych, szczególnie w okolicy strumieni, rzek, rowów drenażowych i trawiastych zagłębień. Ptaki tego gatunku odnotowywano na wysokości od 800 do 1500 m n.p.m. Wybierają bardziej wilgotne środowiska niż sympatryczne szponniki żółtobrewe ("M. fuelleborni"). Żywią się niewielkimi chrząszczami (w tym ryjkowcami), prostoskrzydłymi i innymi owadami. W Demokratycznej Republice Konga w lutym (pora deszczowa) odnaleziono gniazdo zawierające 2 jaja, jednak nie opisano go dokładniej. Poza tym brak informacji o lęgach. W Angoli okres lęgowy zaczyna się prawdopodobnie w październiku.
Status i zagrożenia.
IUCN od 2022 nadaje szponnikowi cynamonowemu status gatunku najmniejszej troski (LC, "Least Concern"). Wcześniej był on klasyfikowany jako gatunek niedostatecznie rozpoznany (DD, "Data Deficient"). Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny. Potencjalne zagrożenia dla szponników cynamonowych są słabo poznane. Być może należy do nich wypalanie traw i inne niekorzystne przekształcanie środowiska, jednak dambo uznawane jest za formację roślinną nienadającą się do uprawy roli i tym samym dość bezpieczną od ludzkich działań.

</doc>
<doc id="4660587" url="https://pl.wikipedia.org/wiki?curid=4660587" title="Michał de Sanctis">
Michał de Sanctis



</doc>
<doc id="4660589" url="https://pl.wikipedia.org/wiki?curid=4660589" title="Osvalda Trupia">
Osvalda Trupia

Osvalda (Lalla) Trupia (ur. 31 maja 1948 w Vicenzy) – włoska polityk i samorządowiec, posłanka do Parlamentu Europejskiego II kadencji, posłanka do Izby Deputowanych XI, XIV i XV kadencji.
Życiorys.
Ukończyła studia filozoficzne, zawodowo pracowała m.in. jako konsultantka. W 1970 zaangażowała się w działalność polityczną w ramach Włoskiej Partii Komunistycznej, należała do jej władz w Vicenzy i regionie Friuli-Wenecja Julijska. Od 1975 należała do komitetu centralnego PCI, w 1983 dołączyła do jej sekretariatu krajowego. W 1981 rozpoczęła kierowanie organizacją kobiecą komunistów.
W latach 1975–1980 zasiadała w radzie miejskiej Vicenzy. W 1984 wybrano ją posłanką do Parlamentu Europejskiego II kadencji, przystąpiła do Grupy Sojuszu Komunistycznego, należała m.in. do Komisji ds. Praw Kobiet oraz Komisji ds. Socjalnych i Zatrudnienia. W latach 1992–1994 i 2001–2008 sprawowała mandat posłanki do Izby Deputowanych. Wybierano ją z ramienia innych ugrupowań lewicowych: Partii Demokratycznej, Demokratów Lewicy (w ramach Drzewa Oliwnego) i Demokratycznej Lewicy.

</doc>
<doc id="4660591" url="https://pl.wikipedia.org/wiki?curid=4660591" title="HeChaluc">
HeChaluc



</doc>
<doc id="4660593" url="https://pl.wikipedia.org/wiki?curid=4660593" title="Zespół Szkół Kształtowania Środowiska i Agrobiznesu w Giżycku">
Zespół Szkół Kształtowania Środowiska i Agrobiznesu w Giżycku

Zespół Szkół Kształtowania Środowiska i Agrobiznesu w Giżycku, Technikum nr 1, potocznie TWM (czyt. "te-wu-em") – jedna z trzech szkół średnich o profilu technicznym w Giżycku. 
Historia.
Okres międzywojenny.
Od 1920 do 1945 w Lötzen działała szkoła rybacka, wówczas jako jedna z dwóch takich w Europie po szkole w czeskich Vodňanach. 
Po II wojnie światowej.
4 lutego 1946 powołano Niższą Szkołę Rybacką, jednak już 22 marca uczniowie pisemnie zwrócili się do Ministra Rolnictwa z prośbą o podniesienie placówki do stopnia szkoły średniej. W efekcie 1 września 1947 powstało Gimnazjum Rybackie przemianowane potem w Liceum Rybackie, a w 1950 stało się Państwowym Technikum Rybackim. Była to już druga w Polsce szkoła tego typu po szkole w Sierakowie. 
W tym samym czasie co NSR powstała też szkoła rolnicza – wówczas pierwsza w ówczesnym powiecie giżyckim, którą ulokowano w prywatnej czynszowej kamienicy przy ulicy Suwalskiej. Po dwóch latach, w roku 1948 przemianowano ją na Państwowe Liceum Ogólnokształcące z siedzibą przy ulicy Pionierskiej, natomiast w 1951 przeniesiono go do Iłowa Zielonogórskiegeo. 
W 1957 zlikwidowano Technikum Rybackie, w miejsce którego przeniesiono spod olsztyńskich Tuławek Technikum Wodnych Melioracji (w skrócie TWM, od którego wzięła się dzisiejsza potoczna nazwa obecnego "ZSKŚiA"). W 1959 utworzono Zasadniczą Szkołę Rybacką istniejącą przez kolejne 44 lata, do 2003. 
W roku szkolnym 1960/1961powstała Dwuletnia Szkoła Melioracyjna - w budynku na Smętka zrobiło się zbyt ciasnawo. Dlatego w roku 1961 przystąpiono do projektowania nowego gmachu szkoły. Nowo powstająca siedziba otrzymała lokalizację w kwartale przy zbiegu ulic dawnej I. Dyw. im. Tadeusza Kościuszki (obecnie T. Kościuszki) i Smętka. Prace na budowie zaczęto wiosną 1965 – w uzgodnieniu z wykonawcą robót budowlanych wszystkie wykopy pod fundamenty wykonała młodzież. 
We wrześniu 1967 ukończono budowę kompleksu. Przeprowadzka trwała trzy dni dzięki uczniom i ich nauczycielom więc szybko wrócono do nauki w nowych pracowniach. 
Wiosną 1968 zagospodarowano teren wokół szkoły sadząc żywopłot, drzewa, krzewy, kwiaty oraz siejąc trawę. 
W roku szkolnym 1968/1969 obok Technikum Wodnych Melioracji i Zespołu Szkół Rybackich powstało Pomaturalne Studium Techniczne, które przeobraziło się w Pomaturalne, a potem Policealne Studium Melioracji Wodnych – istniało do 1993. W budynku przy ul. Pionierskiej powstał Kursowy Ośrodek Szkolenia Rolniczego, a w nowym budynku szkolnym powstały:
W 1976 powołano Zespół Szkół Rolniczych. Z inicjatywy dyrektora Zbigniewa Rynkiewicza wskrzeszono w roku 1993 Technikum Rybactwa Śródlądowego, które stało się wiodącą szkołą tego typu w Polsce. W wyniku reformy edukacji w 1999 uczniowie zaczęli być kształceni w systemie 4-letnim, zamiast dotychczasowego 5-letniego cyklu kształcenia, którego ostatni rocznik opuścił mury Szkoły w 2005. Na wniosek dyrektora szkoły, uchwałą Rady Powiatu Giżyckiego z dnia 26 marca 2002, przekształcono Zespół Szkół Rolniczych na Zespół Szkół Kształtowania Środowiska i Agrobiznesu.
Dyrektorzy.
Obecnym dyrektorem od 2002 jest Jarosław Kulhawik. 

</doc>
<doc id="4660595" url="https://pl.wikipedia.org/wiki?curid=4660595" title="Keep 'Em Flying">
Keep 'Em Flying



</doc>
<doc id="4660597" url="https://pl.wikipedia.org/wiki?curid=4660597" title="Nurt (grupa artystyczna)">
Nurt (grupa artystyczna)

Nurt – grupa artystyczna założona w Krakowie w 1949 roku.
Działalność.
Grupa zawiązała się na początku 1949 roku w związku z "I Wystawą Sztuki Nowoczesnej" w Pałacu Sztuki w Krakowie.
Nurt skupiał około dwudziestu członków: malarzy, rzeźbiarzy, drzeworytników, ceramików i metaloplastyków, z których większość „zarabiała dorywczo”. Część członków była związana ze Spółdzielnią pracy Związku Polskich Artystów Plastyków (w samym ZPAP członkowie Nurtu nie zajmowali jednak wysokich stanowisk).
W swojej "Deklaracji" grupa postawiła sobie za cel „sztukę czytelną, świeżą i silną”, przeciwstawienie się modernistom oraz „skierowanie się ku sztuce spełniającej dodatnią funkcję społeczną”, która równocześnie byłaby „czytelna” i „wychowawcza”.
Organizacja wewnętrzna grupy była oparta o wybór prac na własną wystawę przez wszystkich członków drogą demokratycznego głosowania. Grupa opisywana była jako otwarta, nieograniczająca „swoich prac i zdobyczy do wąskiego grona osób”. 
Grupa Nurt zadebiutowała wystawą w Towarzystwie Przyjaciół Sztuk Pięknych w Krakowie w lutym 1950 roku. Wystawa została odnotowana w prasie, w recenzji Andrzeja Wróblewskiego na łamach "Echa Tygodnia".
Członkowie grupy zakwalifikowali się do "I Ogólnopolskiej Wystawie Plastyki w Warszawie" (1950, łącznie dziesięć prac), a także brali udział w szeregu wystaw bieżących. W ramach Dni Krakowa zorganizowali stoiska z obrazami i sztuką użytkową. Wygłaszali też prelekcje dla publiczności i szkół na wystawach Towarzystwa Przyjaciół Sztuk Pięknych. 
Członkowie.
Na podstawie materiału źródłowego.

</doc>
<doc id="4660606" url="https://pl.wikipedia.org/wiki?curid=4660606" title="Bidziny (ujednoznacznienie)">
Bidziny (ujednoznacznienie)



</doc>
<doc id="4660607" url="https://pl.wikipedia.org/wiki?curid=4660607" title="Bielica (województwo pomorskie)">
Bielica (województwo pomorskie)



</doc>
<doc id="4660608" url="https://pl.wikipedia.org/wiki?curid=4660608" title="Dębowo (powiat tczewski)">
Dębowo (powiat tczewski)



</doc>
<doc id="4660609" url="https://pl.wikipedia.org/wiki?curid=4660609" title="Jesionna (województwo pomorskie)">
Jesionna (województwo pomorskie)



</doc>
<doc id="4660610" url="https://pl.wikipedia.org/wiki?curid=4660610" title="Osady (województwo pomorskie)">
Osady (województwo pomorskie)



</doc>
<doc id="4660611" url="https://pl.wikipedia.org/wiki?curid=4660611" title="Stary Młyn (powiat tczewski)">
Stary Młyn (powiat tczewski)



</doc>
<doc id="4660612" url="https://pl.wikipedia.org/wiki?curid=4660612" title="Dębiny (województwo pomorskie)">
Dębiny (województwo pomorskie)



</doc>
<doc id="4660613" url="https://pl.wikipedia.org/wiki?curid=4660613" title="Rzym (powiat tczewski)">
Rzym (powiat tczewski)



</doc>
<doc id="4660617" url="https://pl.wikipedia.org/wiki?curid=4660617" title="Maria Toczko (biochemik)">
Maria Toczko (biochemik)

Maria Toczko (ur. 1927, zm. 11 marca 2018) – polska biochemiczka, prof. dr hab.
Życiorys.
Obroniła pracę doktorską, następnie uzyskała stopień doktora habilitowanego, a potem nadano jej tytuł profesora nadzwyczajnego.
Pracowała w Katedrze Biochemii na Wydziale Rolniczym Szkole Głównej Gospodarstwa Wiejskiego w Warszawie, oraz pełniła funkcję członka Rady na Wydziale Rolniczym i Biologii Szkole Głównej Gospodarstwa Wiejskiego w Warszawie.
Zmarła 11 marca 2018.

</doc>
<doc id="4660619" url="https://pl.wikipedia.org/wiki?curid=4660619" title="Joanna Trylska">
Joanna Trylska

Joanna Dominika Trylska – polska biofizyczka, dr hab. nauk fizycznych, profesor nadzwyczajny Interdyscyplinarnego Centrum Modelowania Matematycznego i Komputerowego i Centrum Nowych Technologii Uniwersytetu Warszawskiego.
Życiorys.
W latach 1989–1995 studiowała biofizykę molekularną na Wydziale Fizyki Uniwersytetu Warszawskiego. 29 października 2001 obroniła napisaną pod kierunkiem Macieja Gellera pracę doktorską "Computational Modelling of Protonation Equilibria and Reaction Mechanism of HIV-1 Protease (Badanie stanów protonacyjnych oraz mechanizmu reakcji proteazy wirusa HIV-1 metodami modelowania molekularnego)", 18 maja 2009 habilitowała się na podstawie oceny dorobku naukowego i pracy zatytułowanej "Badania dynamiki, asocjacji i energii wiązania ligandów z rybosomem". 15 września 2017 nadano jej tytuł profesora w zakresie nauk fizycznych.
Od 2000 związana zawodowo z Uniwersytetem Warszawskim. Objęła funkcję profesor nadzwyczajnej w Interdyscyplinarnym Centrum Modelowania Matematycznym i Komputerowym, oraz w Centrum Nowych Technologii Uniwersytetu Warszawskiego.
Członkini m.in. Amerykańskiego Towarzystwa Chemicznego oraz Polskiego Towarzystwa Bioinformatycznego.

</doc>
<doc id="4660621" url="https://pl.wikipedia.org/wiki?curid=4660621" title="Strzelnica (skała)">
Strzelnica (skała)

Strzelnica – skalny mur na wzgórzu Sikornik w Krakowie. Jest pozostałością dawnego niewielkiego kamieniołomu wgłębno-stokowego.
Strzelnica znajduje się w lesie na północno-wschodnim stoku Sikornika, w Woli Justowskiej (obecnie Dzielnica VII Zwierzyniec). Do obrzeży lasu dochodzi ulica Koło Strzelnicy. Prowadzą od niej do skały znaki Krakowskiego Szlaku Wspinaczkowego. 
Strzelnica to zbudowane z twardych wapieni skalistych dwie niewysokie ściany. Początkowo wspinano się na nich z asekuracją górną. W 2018 roku zostały przygotowane do wspinaczki skalnej przez fundację WSPINKA dzięki finansowemu wsparciu Rady Miasta i dwóch firm: FRABE i STATE STREET. Skały oczyszczono do wspinaczki, zamontowano na nich stałe punkty asekuracyjne, tablicę informacyjną z dwoma skałoplanami, ławeczkę i wykonano ziemne schodki. W 2019 roku na skałach jest 28 dróg wspinaczkowych o trudności od III do VI.2 w skali polskiej. Wszystkie drogi mają zamontowane stałe punkty asekuracyjne w postaci ringów (r) i stanowisk zjazdowych (stz). Są też dwa projekty.
Nad ostatnim murem skalnym Strzelnicy znajduje się Nyża nad Strzelnicą.

</doc>
<doc id="4660633" url="https://pl.wikipedia.org/wiki?curid=4660633" title="Rolf Beilschmidt">
Rolf Beilschmidt

Rolf Beilschmidt (ur. 8 sierpnia 1953 w Jenie) – niemiecki lekkoatleta, skoczek wzwyż, medalista mistrzostw Europy w 1978. W czasie swojej kariery reprezentował Niemiecką Republikę Demokratyczną.
Skakał techniką przerzutową. 
Zajął 15. miejsce na halowych mistrzostwach Europy w 1974 w Göteborgu oraz 6. miejsce na halowych mistrzostwach Europy w 1975 w Katowicach. Był trzeci w finale pucharu Europy w 1975 w Nicei. Ponownie zajął 6. miejsce na halowych mistrzostwach Europy w 1976 w Monachium. Na igrzyskach olimpijskich w 1976 w Montrealu zajął 7. miejsce.
Zdobył srebrny medal na halowych mistrzostwach Europy w 1977 w San Sebastián, przegrywając jedynie z reprezentantem Polski Jackiem Wszołą, a wyprzedzając Ruuda Wielarta z Holandii. Zwyciężył w finale pucharu Europy w 1977 w Helsinkach, a następnie zawodach pucharu świata w 1977 w Düsseldorfie. W wyniku tych osiągnięć został wybrany sportowcem roku NRD.
Ponownie zdobył srebrny medal na halowych mistrzostwach Europy w 1978 w Mediolanie, ulegając tylko Władimirowi Jaszczence ze Związku Radzieckiego, a przed Wolfgangiem Killingiem z Republiki Federalnej Niemiec. Wynik Beilschmidta – 2,29 m – był lepszy o centymetr od dotychczasowego nieoficjalnego halowego rekordu Europy (Jaszczenko ustanowił nieoficjalny halowy rekord świata skokiem na wysokość 2,35 m). Na mistrzostwach Europy w 1978 w Pradze Beilschmidt wywalczył brązowy medal, za reprezentantami Związku Radzieckiego Jaszczenką i Aleksandrem Grigorjewem.
Zdobył srebrny medal na uniwersjadzie w 1979 w Meksyku. Zajął 2. miejsce w finale pucharu Europy w 1979 w Turynie oraz 4. miejsce w pucharze świata w 1979 w Montrealu.
Beilschmidt był mistrzem NRD w skoku wzwyż w latach 1974–1979 i 1981 oraz wicemistrzem w 1973. W hali był mistrzem w latach 1973–1978 oraz brązowym medalistą w 1981.
Czterokrotnie poprawiał rekord NRD w skoku wzwyż doprowadzając go do wyniku 2,31 m, uzyskanego 13 sierpnia 1977 w Helsinkach.
Jest wieloletnim przewodniczącym Związku Sportowego Turyngii.

</doc>
<doc id="4660649" url="https://pl.wikipedia.org/wiki?curid=4660649" title="Izabella Main">
Izabella Main

Izabella Dorota Main (ur. 1972) – polska antropolog, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
Studiowała w Katolickim Uniwersytecie Lubelskim, na Uniwersytecie Środkowoeuropejskim w Budapeszcie, a także na Uniwersytecie Edynburskim, natomiast 20 czerwca 2002 uzyskała doktorat za pracę pt. "National and Religious Holidays as the Clashing Point of the State, the Church, and Opposition in Poland 1944-1989: the Case of Lublin", 25 września 2018 habilitowała się na podstawie oceny dorobku naukowego i pracy zatytułowanej "Współczesne migracje Polek: przekonania, praktyki i strategie dotyczące zdrowia i leczenia; motywacje i uwarunkowania mobilności".
Została zatrudniona na stanowisku adiunkta w Instytucie Etnologii i Antropologii Kulturowej na Wydziale Historycznym Uniwersytetu im. Adama Mickiewicza w Poznaniu.
Objęła funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu.
Była stypendystką Programu Fulbrichta
Publikacje.
Autorka (lub współautorka)

</doc>
<doc id="4660651" url="https://pl.wikipedia.org/wiki?curid=4660651" title="Lapu-Lapu">
Lapu-Lapu

Lapu-Lapu (zm. ok. 1542) – władca wyspy Mactan na Filipinach. Stoczył potyczkę z żołnierzami Ferdynanda Magellana, w czasie której Magellan poległ. Filipińczycy uważają go, retrospektywnie, za pierwszego bohatera narodowego, przeciwstawiającego się hiszpańskiej kolonizacji. 
Znany jest również jako Çilapulapu, Si Lapulapu, Salip Pulaka i Kali Pulako (lub Cali Pulaco), chociaż dyskutowana jest historyczność tych nazw.
Biografia.
Niewiele mamy pewnych informaci o tej postaci i początkach jego rządów. Wiadomo, że przed przybyciem wyprawy Magellana na Archipelag Filipiński, Lapu-Lapu wraz z Zulą był jednym z dwóch wodzów wyspy Mactan.
16 marca 1521 r. na archipelag dotarła wyprawa Magellana. 7 kwietnia żeglarze dotarli do wyspy Cebu. Magellan zorganizował tam postój. Nawiązał współpracę z władcą wyspy Humabónem. Równocześnie polecił nawracanie miejscowej ludności na chrześcijaństwo. W zaledwie kilka dni od 14 kwietnia 1521 roku prawie wszyscy przywódcy wysp otaczających Cebu przyjęli chrzest i zgodzili się podpisać traktat z Hiszpanami. Traktat ten miał zapewnić Hiszpanii wyłączność na handel z wyspami będącymi pod panowaniem przywódcy Cebu w zamian za protekcję. 
Lapu-Lapu władca wyspy Mactan, który był od dawna skłócony z władcą wyspy Cebu odmówił podpisania podobnego traktatu i dostarczania towarów przeznaczonych dla Hiszpanów. Z kolei drugi władca wyspy, Zula zdecydował się podpisać traktat.
Magellan zapowiedział wówczas użycie siły przeciwko Lapu-Lapu. Władca Cebu zaoferował mu pomoc w postaci około tysiąca wojowników, jednakże Magellan odmówił, chcąc w sile własnych ludzi zademonstrować swoją potęgę. 21 kwietnia Magellan na czele 48 ludzi udał się na wyspę Mactan. Naprzeciw niego stanęło około 1500 wojowników Lapu-Lapu. Mimo przewagi liczebnej przeciwnika, Magellan liczył, że odniesie zwycięstwo dzięki lepszemu uzbrojeniu. Potyczka rozegrała się 27 kwietnia 1521 roku. Magellan poniósł śmierć wraz z częścią swych towarzyszy. Ci którzy ocaleli wycofali się pośpiesznie do łodzi.

</doc>
<doc id="4660653" url="https://pl.wikipedia.org/wiki?curid=4660653" title="Ołeksander Pisecki">
Ołeksander Pisecki



</doc>
<doc id="4660683" url="https://pl.wikipedia.org/wiki?curid=4660683" title="Kamienica przy Placu Czarnieckiego 10 w Piotrkowie Trybunalskim">
Kamienica przy Placu Czarnieckiego 10 w Piotrkowie Trybunalskim

Kamienica przy Placu Czarnieckiego 10 ("Kamienica Grabowskich") – zabytkowa kamienica z XVIII wieku, położona w Piotrkowie Trybunalskim na Starym Mieście przy Placu Czarnieckiego 10.
Pierwotna kamienica została wybudowana w XVIII wieku. W trakcie pożaru Piotrkowa w 1786 roku należała do nielicznych nieuszkodzonych budynków. W 1808 roku na działce znajdowały się dwa obiekty – kamienica frontowa kryta gontem oraz tylna, kryta dachówką. Przed rokiem 1871 piętrowa była tylko wschodnia część budynku, zaś według informacji z 1871 roku piętrowa była już cała kamienica.
W połowie XVIII w. nieruchomość należała do Marianny z Kochanowskich Pieściochowej. Kolejnymi właścicielami budynku była m.in. rodzina greckiego pochodzenia o przybranym nazwisku Grabowski oraz rodzina Sokołowskich (od 1910 roku). W 1972 roku obiekt został zakupiony przez Oddział Polskiego Towarzystwa Turystyczno-Krajoznawczego im. Michała Rawity Witanowskiego w Piotrkowie.
Kamienica ma dwie kondygnacje. Front budynku skierowany jest do Placu Czarnieckiego, zaś bok do Rynku Trybunalskiego. Dom zbudowany jest z cegły, zaś dach pokrywa dachówka ceramiczna. Na fasadzie znajdują się dobrze zachowane dekoracje stiukowe w postaci obramowań okiennych oraz korynckich pilastrów. Sztukateria na parterze fasady nosi cechy stylu rokoko, zaś na piętrze – klasycyzmu.
Pod koniec XVIII w. w kamienicy została ulokowana cerkiew prawosławna z greckim językiem liturgicznym, przeniesiona później do nowej cerkwi Wszystkich Świętych, wyświęconej w 1848 roku. W drugiej połowie XIX w. w budynku mieściła się cukiernia z piecami w piwnicach. Współcześnie w kamienicy mieści się piotrkowski oddział PTTK, a także lokale usługowe. 
Obiekt wpisany jest do rejestru zabytków pod numerem 666 z 12.09.1967. Znajduje się też w gminnej ewidencji zabytków miasta Piotrkowa Trybunalskiego.

</doc>
<doc id="4660693" url="https://pl.wikipedia.org/wiki?curid=4660693" title="Omaha Hold’em">
Omaha Hold’em



</doc>
<doc id="4660695" url="https://pl.wikipedia.org/wiki?curid=4660695" title="William Walter Boyd">
William Walter Boyd



</doc>
<doc id="4660696" url="https://pl.wikipedia.org/wiki?curid=4660696" title="Umberto Cardia">
Umberto Cardia

Umberto Cardia (ur. 9 września 1921 w Arbatax w gminie Tortolì, zm. 25 września 2003 w Cagliari) – włoski polityk, dziennikarz i samorządowiec, poseł do Izby Deputowanych V i VI kadencji, poseł do Parlamentu Europejskiego I kadencji.
Życiorys.
Kształcił się w zakresie literatury na Uniwersytecie w Cagliari, zawodowo zajął się dziennikarstwem. Pracował w lokalnym oddziale RAI i gazecie „Rinascita Sarda”. W późniejszym okresie opublikował kilka książek. Był również dyrektorem ISPROM (organizacji zajmującej się polityką międzynarodową Basenu Morza Śródziemnego), a także współzałożycielem instytutu Antonio Gramsciego w Cagliari oraz centrum badań nad historią Sardynii.
Zaangażował się w działalność polityczną w ramach Włoskiej Partii Komunistycznej, był m.in. sekretarzem PCI w Cagliari i regionie, a także członkiem komitetu centralnego odpowiedzialnym za sprawy międzynarodowe. W latach 1953–1967 był radnym regionalnym Sardynii czterech kadencji, kierował w nim frakcją komunistów. Od 1968 do 1976 zasiadał w Izbie Deputowanych dwóch kadencji. W 1979 wybrano go posłem do Parlamentu Europejskiego I kadencji. Przystąpił do Grupy Sojuszu Komunistycznego, należał do Komisji ds. Transportu oraz Delegacji ds. stosunków z Japonią.
W 1991 przeszedł ciężką chorobę związaną z niedokrwieniem. Zmarł 25 czerwca 2003 we własnym domu.

</doc>
<doc id="4660697" url="https://pl.wikipedia.org/wiki?curid=4660697" title="Rajd Pokoju i Przyjaźni 1982">
Rajd Pokoju i Przyjaźni 1982

Rajd Pokoju i Przyjaźni 1982 – 1. edycja Rajdu Pokoju i Przyjaźni. Był to rajd samochodowy rozgrywany od 2 do 3 lipca 1982 roku. Była to druga runda Rajdowych Samochodowych Mistrzostw Polski w roku 1982. Rajd składał się z osiemnastu odcinków specjalnych. Został rozegrany na nawierzchni asfaltowej i szutrowej. Zwycięzcą rajdu został Andrzej Koper.

</doc>
<doc id="4660698" url="https://pl.wikipedia.org/wiki?curid=4660698" title="Jodkiszki (przystanek kolejowy)">
Jodkiszki (przystanek kolejowy)

Jodkiszki (, ) – przystanek kolejowy w miejscowości Jodkiszki, w rejonie werenowskim, w obwodzie grodzieńskim, na Białorusi. Leży na linii Równe – Baranowicze – Wilno.

</doc>
<doc id="4660699" url="https://pl.wikipedia.org/wiki?curid=4660699" title="Rajd Dolnośląski 1982">
Rajd Dolnośląski 1982



</doc>
<doc id="4660700" url="https://pl.wikipedia.org/wiki?curid=4660700" title="Kamionka (gmina Chojnice, nad jeziorem Witoczno)">
Kamionka (gmina Chojnice, nad jeziorem Witoczno)



</doc>
<doc id="4660701" url="https://pl.wikipedia.org/wiki?curid=4660701" title="Kamionka (gmina Chojnice, nad jeziorem Zamarte)">
Kamionka (gmina Chojnice, nad jeziorem Zamarte)



</doc>
<doc id="4660702" url="https://pl.wikipedia.org/wiki?curid=4660702" title="Cmentarz Modřanski">
Cmentarz Modřanski

Cmentarz Modřanski "(czes. Modřanský hřbitov)" – cmentarz położony w stolicy Czech w dzielnicy Praga 4 Modřany między ulicami Na Havrancu i K Dolum.
Historia.
Najstarsza część cmentarza znajduje się wokół kościoła Wniebowzięcia Najświętszej Marii Panny, który został zbudowany w 1329. Od 1802, kiedy Modřany zostały zniszczone podczas wielkiego pożaru, cmentarz był użytkowany. Mur otaczający nekropolię zbudowano dopiero w 1883. W 1896 cmentarz powiększono w kierunku południowym. W latach dwudziestych XX wieku, w czasach wielkiego rozwoju, Modřany rozważano jego kolejne powiększenie, która nastąpiło w 1949 od strony północnej.
Główne wejście na cmentarz znajduje się po zachodniej stronie ulicy K Dolům. Jest to także wejście do kościoła, do którego prowadzą schody prosto z ulicy. Od strony wschodniej, od ulicy Na Havranec znajduje się boczne wejście do nowej części cmentarza. Między dwiema częściami cmentarza znajduje się główna aleja, kolumbaria urnowe znajdują się przy północnym i wschodnim fragmencie muru.
Oprócz mieszkańców dzielnicy na cmentarzu pochowano także pracowników rafinerii cukru Modřany.
Na wzgórzu na południe od cmentarza stoi dzwonnica zbudowana w XIV wieku, prowadzi do niej wybudowana w 2015 Droga Krzyżowa.

</doc>
<doc id="4660706" url="https://pl.wikipedia.org/wiki?curid=4660706" title="Powałki (osada leśna w województwie pomorskim)">
Powałki (osada leśna w województwie pomorskim)



</doc>
<doc id="4660707" url="https://pl.wikipedia.org/wiki?curid=4660707" title="Powałki (wieś w województwie pomorskim)">
Powałki (wieś w województwie pomorskim)



</doc>
<doc id="4660710" url="https://pl.wikipedia.org/wiki?curid=4660710" title="Krojanty (wieś w województwie pomorskim)">
Krojanty (wieś w województwie pomorskim)



</doc>
<doc id="4660712" url="https://pl.wikipedia.org/wiki?curid=4660712" title="Krojanty (osada leśna w województwie pomorskim)">
Krojanty (osada leśna w województwie pomorskim)



</doc>
<doc id="4660715" url="https://pl.wikipedia.org/wiki?curid=4660715" title="Werenowo (przystanek kolejowy)">
Werenowo (przystanek kolejowy)

Werenowo (, ) – przystanek kolejowy w miejscowości Werenowo, w rejonie werenowskim, w obwodzie grodzieńskim, na Białorusi. Leży na linii Równe – Baranowicze – Wilno.
Przystanek istniał przed II wojną światową.

</doc>
<doc id="4660733" url="https://pl.wikipedia.org/wiki?curid=4660733" title="Rajd Wisły 1982">
Rajd Wisły 1982

Rajd Wisły 1982 – 30. edycja Rajdu Wisły. Był to rajd samochodowy rozgrywany od 8 do 10 października 1982 roku. Była to trzecia runda Rajdowych Samochodowych Mistrzostw Polski w roku 1982. Rajd składał się z dwudziestu sześciu odcinków specjalnych (dwadzieścia jeden rozegrano), jednej próby górskiej i jednej próby wyścigowej. Został rozegrany na nawierzchni asfaltowej. Zwycięzcą rajdu został Marian Bublewicz.

</doc>
<doc id="4660735" url="https://pl.wikipedia.org/wiki?curid=4660735" title="Paweł Majewski (konsul)">
Paweł Majewski (konsul)

Paweł Majewski – polski urzędnik, Konsul Generalny w Belfaście (2018–2022).
Życiorys.
Paweł Majewski ukończył studia na Wydziale Zarządzania Uniwersytetu Warszawskiego. W 2001 rozpoczął pracę w Kancelarii Senatu, przechodząc od stanowiska radcy do wicedyrektora. Początkowo w Biurze Spraw Międzynarodowych, następnie w Biurze Polonijnym, będąc odpowiedzialnym za prawidłowość wydatkowania i rozliczeń środków przekazywanych z budżetu na rzecz Polonii i Polaków za granicą. W latach 2006–2014 pełnił obowiązki kierownika Referatu Konsularno-Administracyjno-Finansowego w Ambasadzie RP w Lublanie. Następnie powrócił do Kancelarii Senatu. Posiada także uprawnienia certyfikowanego audytora sektora rządowego. Od 20 września 2018 do 2022 Konsul Generalny RP w Belfaście. W listopadzie 2022 został zastępcą dyrektora Biura Prawnego i Zarządzania Zgodnością Ministerstwa Spraw Zagranicznych.
Jest żonaty, ma troje dzieci.

</doc>
<doc id="4660739" url="https://pl.wikipedia.org/wiki?curid=4660739" title="Jan (koptyjski biskup pomocniczy)">
Jan (koptyjski biskup pomocniczy)

Jan (ur. 9 grudnia 1950) – duchowny Koptyjskiego Kościoła Ortodoksyjnego, od 1991 biskup pomocniczy Patriarchatu Aleksandryjskiego.
Życiorys.
Śluby zakonne złożył 24 kwietnia 1976 w Monasterze św. Makarego. Święcenia kapłańskie przyjął 18 lipca 1988. Sakrę biskupią otrzymał 26 maja 1991. Był sekretarzem patriarchy Szenudy III.

</doc>
<doc id="4660749" url="https://pl.wikipedia.org/wiki?curid=4660749" title="Międzynarodowa Trybuna Kompozytorów">
Międzynarodowa Trybuna Kompozytorów



</doc>
<doc id="4660752" url="https://pl.wikipedia.org/wiki?curid=4660752" title="Cmentarz Wojenny w Arnhem-Oosterbeek">
Cmentarz Wojenny w Arnhem-Oosterbeek

Cmentarz Wojenny w Arnhem-Oosterbeek (znany też jako Cmentarz Spadochroniarzy, ang. "Airborne Cemetery") – cmentarz znajdujący się pod opieką Komisji Grobów Wojennych Wspólnoty Narodów w Oosterbeek, położony niedaleko miasta Arnhem w Holandii. Został założony w 1945 roku i liczy obecnie 1764 groby z czasów II wojny światowej, oprócz czterech późniejszych niewojennych pochówków oraz dwóch grobów byłych pracowników Komisji. Większość osób pochowanych na cmentarzu to żołnierze alianccy polegli w operacji Market Garden, alianckiej próbie przekroczenia Renu w 1944 r. lub podczas wyzwalania miasta w następnym roku. Zwłoki zabitych w tych bitwach wciąż odkrywa się w okolicy, dlatego liczba osób pochowanych na cmentarzu stale rośnie.
Tło.
We wrześniu 1944 r. alianci rozpoczęli operację Market Garden, próbę ominięcia linii Zygfryda i wkroczenia do Zagłębia Ruhry, przemysłowego centrum Niemiec, w wykonaniu brytyjskiej 2 Armii. Operacja wymagała od I Korpusu Powietrznodesantowego zdobycia kilku mostów nad rzekami i kanałami w Holandii, umożliwiając siłom naziemnym szybkie przemieszczanie się przez południe Holandii i przeprawę przez Ren.
Brytyjska 1 Dywizja Powietrznodesantowa miała za zadanie zabezpieczyć najodleglejsze cele – mosty nad dolnym Renem w Arnhem. Dywizja została zrzucona na ten teren 17 września i niewielką siłą była w stanie opanować most drogowy w Arnhem. Jednak nieoczekiwana obecność żołnierzy II Korpusu Pancernego SS spowodowała, że alianci nie byli w stanie w pełni zrealizować swoich zadań, a więc po dziewięciu dniach, nie nawiązawszy kontaktu ze zbliżającymi się siłami lądowymi, dywizja została wycofana 25 września.
Podczas dziewięciu dni bitwy zginęło prawie 2 tys. żołnierzy alianckich (niektórzy z nich zmarli wskutek odniesionych ran lub będąc w niewoli już po zakończeniu operacji). Wśród nich było ponad 1174 żołnierzy brytyjskiej 1 Dywizji Powietrznodesantowej, 219 lotników Pułku Pilotów Szybowcowych, 92 żołnierzy polskiej 1 Samodzielnej Brygady Spadochronowej, 368 lotników Royal Air Force, 79 zaopatrzeniowców z , 25 żołnierzy XXX Korpusu oraz 27 wojskowych z amerykańskiego IX Dowództwa Transportu Piechoty. Dokładna liczba poległych Niemców nie jest znana, ale uważa się, że wynosi co najmniej 1300. Dodatkowo uważa się, że podczas bitwy zginęło 453 holenderskich cywilów.
Cmentarz.
Z powodu wycofania się aliantów z Arnhem zdecydowana większość ich zabitych musiała zostać pozostawiona na polu bitwy. Pochowano ich tutaj w prostych grobach polowych (trochę większych niż okopy indywidualne) lub w masowych grobach wykopanych przez Niemców. Mieszkanka Arnhem, Kate Ter Horst, której dom był używany jako punkt opatrunkowy podczas bitwy, znalazła groby 57 żołnierzy w swoim ogrodzie, gdy wróciła do niego po wojnie. Po wyzwoleniu Arnhem w kwietniu 1945 r. jednostki rejestracji grobów brytyjskiej 2 Armii przeniosły się w te okolice i zaczęły lokalizować zabitych alianckich wojskowych. Niewielkie pole na północ od Oosterbeek zostało zaoferowane w dzierżawę wieczystą przez rząd holenderski Imperialnej Komisji Grobów Wojennych (obecnie Komisja Grobów Wojennych Wspólnoty Narodów) w czerwcu 1945 r. i tam pochowano zmarłych. Wiele osób poległych podczas wyzwolenia Arnhem również pochowano w tym samym miejscu. Cmentarz został ukończony w lutym 1946 r., pierwotnie z grobami oznaczonymi metalowymi krzyżami, które zostały zastąpione kamiennymi nagrobkami w 1952 r. Większość Niemców pochowano po bitwie na cmentarzu niedaleko Arnhem, ale po wojnie przeniesiono ich na w .
Komisja Grobów Wojennych Wspólnoty Narodów odnotowała 1759 grobów na cmentarzu Arnhem-Oosterbeek w 2004 r. 1450 z nich to żołnierze Brytyjskiej Wspólnoty Narodów: Brytyjczycy, Kanadyjczycy, Australijczycy i Nowozelandczycy. Cmentarz jest także miejscem spoczynku 73 polskich żołnierzy (wielu ekshumowano i przeniesiono z Driel, ku rozczarowaniu mieszkańców tego miasta) oraz 8 holenderskich cywilów – zarówno zabitych w walkach, jak i niektórych byłych pracowników Komisji. 244 groby są niezidentyfikowane
W 2003 r. w okolicy odnaleziono 138 żołnierzy alianckich bez oznaczonego pochówku i pochowano ich na . Jednak pozostałości bitwy są odkrywane nawet dzisiaj, a ciała żołnierzy grzebane na Cmentarzu Spadochroniarzy. Kiedy zostają odnalezione, ekshumuje się szczątki, a personel Dutch Graves Registration próbuje je zidentyfikować przed pochówkiem. Jeden żołnierz kanadyjskiego Pułku Granicznego został odnaleziony i pochowany na cmentarzu w Arnhem-Oosterbeek w 2005 r., a drugi, wcześniej niezidentyfikowany, został ponownie pochowany w 2006 r.
Pięciu uczestników bitwy o Arnhem zostało odznaczonych Krzyżem Wiktorii, czterech z nich pośmiertnie. Trzej spoczywają teraz na cmentarzu w Arnhem-Oosterbeek: por. John Hollington Grayburn z 2. batalionu Pułku Spadochronowego; por. lotnictwa David Samuel Anthony Lord z 271 Dywizjonu RAF-u i kpt. Lionel Ernest Queripel z 10. batalionu Pułku Spadochronowego. Sierż. Lance John Daniel Baskeyfield z 2. batalionu Pułku South Staffordshire nie ma znanego grobu i jest upamiętniany na pomniku w Groesbeek. Mjr Robert Henry Cain, również z 2 batalionu South Staffordshire, przeżył bitwę i został pochowany na wyspie Man w 1974 r.
Naprzeciwko Cmentarza Spadochroniarzy znajduje się cywilny cmentarz z niewielkim udziałem Komisji Grobów Wojennych Wspólnoty Narodów, zawierający groby dziewięciu lotników zestrzelonych na krótko przed bitwą. Jest także miejscem spoczynku , chirurga z , który chciał zostać pochowany w pobliżu leczonych przez niego ludzi po swojej śmierci, co nastąpiło w 1986 r Podobnie na cmentarzu siedem kilometrów na wschód znajdują się groby trzydziestu sześciu załóg lotniczych zabitych przed bitwą i jednego niezidentyfikowanego żołnierza. Nie wszyscy polegli alianccy żołnierze z bitwy pod Arnhem są pochowani na cmentarzu w Arnhem-Oosterbeek. Około 300 wojskowych, którzy zginęli w powietrzu podczas przelotu do stref zrzutu, próbując uciec z niewoli lub zmarli z ran, pochowano na cmentarzach cywilnych w Holandii, Belgii, Wielkiej Brytanii i USA. Sześćdziesięciu żołnierzy, którzy zmarli w obozach jenieckich po bitwie, pogrzebano w Niemczech.
Najnowsze uroczystości pogrzebowe na cmentarzu wojskowym w Arnhem-Oosterbeek miały miejsce w 2016 r., kiedy ponownie pochowano sześciu brytyjskich spadochroniarzy, wcześniej pogrzebanych jako nieznani i później zidentyfikowanych oraz rok później, kiedy na tej samej zasadzie odbył się pochówek jednego żołnierza.
Upamiętnienie spadochroniarzy.
Latem 1945 r. kilkuset weteranów bitwy zostało oderwanych od operacji Doomsday w Norwegii i wróciło do Arnhem, aby wziąć udział w kręceniu filmu wojennego "Ich jest chwała" (ang. "Theirs Is the Glory"). Będąc tam, uczestniczyli w pierwszym wydarzeniu upamiętniającym poległych w bitwie na cmentarzu w Arnhem-Oosterbeek. To wydarzenie powtarzano cyklicznie co roku; uczestniczyli weterani, lokalni mieszkańcy i ponad tysiąc dzieci w wieku szkolnym, które składały kwiaty na grobach żołnierzy. Po 25. rocznicy bitwy w 1969 r. Pułk Spadochronowy zwrócił się do holenderskich organizatorów z propozycją zakończenia ceremonii, uważając, że bitwa jest już częścią historii. Holendrzy gwałtownie i emocjonalnie zareagowali przeciwko temu pomysłowi, dlatego ceremonia wciąż odbywa się tam co roku.

</doc>
<doc id="4660754" url="https://pl.wikipedia.org/wiki?curid=4660754" title="6 Pułk Haubic Polowych Austro-Węgier">
6 Pułk Haubic Polowych Austro-Węgier



</doc>
<doc id="4660759" url="https://pl.wikipedia.org/wiki?curid=4660759" title="Ofiarom Hiroszimy – Tren">
Ofiarom Hiroszimy – Tren



</doc>
<doc id="4660762" url="https://pl.wikipedia.org/wiki?curid=4660762" title="Thomas Szlezák">
Thomas Szlezák



</doc>
<doc id="4660763" url="https://pl.wikipedia.org/wiki?curid=4660763" title="Energetyka - Problemy energetyki i gospodarki paliwowo-energetycznej czasopismo">
Energetyka - Problemy energetyki i gospodarki paliwowo-energetycznej czasopismo



</doc>
<doc id="4660766" url="https://pl.wikipedia.org/wiki?curid=4660766" title="Automatic Position Reporting System">
Automatic Position Reporting System



</doc>
<doc id="4660773" url="https://pl.wikipedia.org/wiki?curid=4660773" title="Zdzisław Masełko">
Zdzisław Masełko

Zdzisław Masełko (ur. 5 czerwca 1922 we Lwowie, zm. 13 czerwca 2006 w Berlinie) – polski hokeista grający na pozycji napastnika (prawoskrzydłowego), reprezentant kraju, trener, selekcjoner reprezentacji Polski w latach 1966–1969, oficer straży pożarnej w Bytomiu.
Kariera.
Zdzisław Masełko karierę rozpoczął w 1940 roku w Lokomotiwie Lwów, w której występował do 1941 roku. Karierę wznowił tuż po zakończeniu II wojny światowej, w 1946 roku w Polonii Bytom, w której występował do 1951 roku.
Następnie w latach 1951–1957 był zawodnikiem Legii Warszawa, w której szybki i dobrze wyszkolony technicznie zawodnik tworzył tercet ataku wraz z Mieczysławem Palusem i Marianem Jeżakiem, 6-krotnie zdobywał mistrzostwo Polski (1952, 1953 – najlepszy strzelec drużyny wraz z Marianem Jeżakiem (po 15), 1954 – najlepszy strzelec drużyny wraz z Maksymilianem Więckiem (po 27), 1955, 1956, 1957).
Potem wraz z kolegą z drużyny – Zdzisławem Trojanowskim przeszedł do bieniaminka ekstraligi – Piasta Cieszyn, w której występował do 1959 roku, będąc także grającym trenerem drużyny, którą prowadził wraz z Bronisławem Hutą. Następnie w sezonie 1959/1960 ponownie występował w II lidze w Polonii Bytom, w której po zakończeniu sezonu w wieku 37 lat zakończył sportową karierę.
Kariera reprezentacyjna.
Zdzisław Masełko w reprezentacji Polski w latach 1951–1953 rozegrał 9 meczów, w których strzelił 2 gole. Zadebiutował w niej 28 stycznia 1951 roku w Berlinie Wschodnim w wygranym 3:8 meczu towarzyskim z reprezentacją NRD. W 1952 roku był blisko wyjazdu z drużyną na igrzyska olimpijskie 1952 do Oslo, jednak kontuzja wykluczyła go z udziału w tym turnieju.
Kariera trenerska.
Zdzisław Masełko jeszcze w trakcie kariery sportowej rozpoczął karierę trenerską. W latach 1963/1964 został grającym trenerem Piasta Cieszyn. W sezonie 1960/1961 był trenerem Górnika Katowice, z którym zdobył wicemistrzostwo Polski. W latach 1961–1972 trenował Polonię Bydgoszcz, z którą dwukrotnie sięgnął po brązowy medal mistrzostw Polski (1964, 1965).
Pracę w klubie łączył jednocześnie z pracą w reprezentacji Polski, w której w latach 1964–1965 był asystentem Mariana Jeżaka, a w latach 1966–1965 był głównym selekcjonerem "Biało-Czerwonych", którą prowadził na trzech turniejach o mistrzostwo świata (1966 – 8. miejsce (spadek), 1967 – brak awansu mimo zwycięstwa w Grupie B z powodu pomniejszenia Grupy A na turniej 1969, co było jedną z przyczyn rezygnacji z udziału "Biało-Czerwonych" na igrzyskach olimpijskich 1968 w Grenoble, 1969 – 2. miejsce w Grupie B). Potem trenował w latach 1972–1974 reprezentację Polski U-19, którą prowadził na dwóch turniejach o mistrzostwo Europy juniorów (1973 – awans do Grupy A, 1974 – 5. miejsce)
W sezonie 1975/1976 prowadził II ligową Cracovię (3. miejsce w Grupie Południowej), po czym wrócił do Bydgoszczy, gdzie w latach 1976–1980 ponownie prowadził Polonię Bydgoszcz, w sezonie 1982/1983 BKS Bydgoszcz (8. miejsce w lidze) oraz w sezonie 1987/1988 po raz trzeci, tym razem II ligową Polonię Bydgoszcz (2. miejsce w lidze), po czym zakończył karierę trenerską.
Życie prywatne.
Zdzisław Masełko miał żonę, syna oraz wnuki. Pasjonował się starymi samochodami. W 1987 roku wyjechał do Berlina, gdzie zamieszkał na stałe oraz zmarł 13 czerwca 2006 roku w wieku 84 lat.

</doc>
<doc id="4660776" url="https://pl.wikipedia.org/wiki?curid=4660776" title="Powatanowie (federacja plemion indiańskich)">
Powatanowie (federacja plemion indiańskich)



</doc>
<doc id="4660779" url="https://pl.wikipedia.org/wiki?curid=4660779" title="Teksas Jack Omohundro">
Teksas Jack Omohundro



</doc>
<doc id="4660783" url="https://pl.wikipedia.org/wiki?curid=4660783" title="Tohono O'odham">
Tohono O'odham



</doc>
<doc id="4660786" url="https://pl.wikipedia.org/wiki?curid=4660786" title="Todd Day">
Todd Day

Todd Fitzgerald Day (ur. 7 stycznia 1970 w Decatur) – amerykański koszykarz, występujący na pozycji rzucającego obrońcy, po zakończeniu kariery zawodniczej trener koszykarski, obecnie trener drużyny akademickiej Philander Smith.
W 1988 został wybrany najlepszych zawodnikiem szkół średnich stanu Tennessee, zaliczono go również do III składu Parade All-American (1988). Wystąpił też w meczu gwiazd amerykańskich szkół średnich – McDonald’s All-American.

</doc>
<doc id="4660787" url="https://pl.wikipedia.org/wiki?curid=4660787" title="Gabriel Filipczak">
Gabriel Filipczak



</doc>
<doc id="4660789" url="https://pl.wikipedia.org/wiki?curid=4660789" title="Marica Płowdiw (piłka siatkowa kobiet)">
Marica Płowdiw (piłka siatkowa kobiet)

Marica Płowdiw – bułgarski klub siatkarski kobiet, powstały w 1950 w Płowdiwie. Klub obecnie występuje w rozgrywkach Superligi.
Sukcesy.
Mistrzostwo Bułgarii:
Puchar Bułgarii:
Superpuchar Bułgarii:

</doc>
<doc id="4660790" url="https://pl.wikipedia.org/wiki?curid=4660790" title="Patrick Henry McCarty">
Patrick Henry McCarty



</doc>
<doc id="4660791" url="https://pl.wikipedia.org/wiki?curid=4660791" title="William Bonney">
William Bonney



</doc>
<doc id="4660792" url="https://pl.wikipedia.org/wiki?curid=4660792" title="Patrick McCarty">
Patrick McCarty



</doc>
<doc id="4660793" url="https://pl.wikipedia.org/wiki?curid=4660793" title="Jaskinia w Zielonym Dole">
Jaskinia w Zielonym Dole

Jaskinia w Zielonym Dole lub Schronisko w Zielonym Dole I – jaskinia w skale Wolski Murek w Lesie Wolskim w Krakowie. Pod względem geograficznym znajduje się w mezoregionie Pomost Krakowski, będącym częścią makroregionu Bramy Krakowskiej.
Opis obiektu.
Obiekt znajduje się na Woli Justowskiej (obecnie jest to należąca do Krakowa Dzielnica VII Zwierzyniec), w parowie Zielony Dół, powyżej ulicy Zielony Dół. Górny koniec ulicy biegnie przy samym obrzeżu Lasu Wolskiego. Od ulicy do skały Wolski Murek prowadzi znakowana ścieżka Krakowskiego Szlaku Wspinaczkowego, skała to jest bowiem obiektem wspinaczki skalnej. Niewielki otwór jaskini znajduje się u jej północno-zachodnich podnóży, po orograficznie prawej stronie parowu.
Otwór znajduje się pod niewielkim okapem. Na ciasnym korytarzu za otworem znajduje się zacisk, za którym na lewo biegnie 3-metrowej wysokości szczelina. Odchodzą od niej na powierzchnię szczeliny, ale dla człowieka zbyt ciasne.
Skały, w których powstała jaskinia, to gruboławicowe wapienie z jury późnej. W początkowej, oświetlonej światłem słonecznym części jaskini rosną glony i porosty. Jaskinia jest sucha, w głębi ciemna. Występują w niej pająki.
Szczelina znana była od dawna. Po raz pierwszy zaznaczył ją T. Fischer na szkicu Panieńskich Skał w 1938 roku. Jej dokumentację opracowali M. Pruc, J. Baryła i P. Malina w 1999 r..

</doc>
<doc id="4660795" url="https://pl.wikipedia.org/wiki?curid=4660795" title="Jesse James (przestępca)">
Jesse James (przestępca)



</doc>
<doc id="4660801" url="https://pl.wikipedia.org/wiki?curid=4660801" title="I Shot Jesse James">
I Shot Jesse James



</doc>
<doc id="4660802" url="https://pl.wikipedia.org/wiki?curid=4660802" title="Domenico Ceravolo">
Domenico Ceravolo

Domenico Ceravolo (ur. 26 września 1928 w Bovalino) – włoski polityk i samorządowiec, poseł do Izby Deputowanych III, IV i V kadencji, poseł do Parlamentu Europejskiego I kadencji.
Życiorys.
Ukończył studia biologiczne. Od 1959 do 1967 był redaktorem naczelnym czasopisma „Progresso Veneto”. Zaangażował się w działalność polityczną w ramach Włoskiej Partii Socjalistycznej, zaś w 1964 należał do założycieli rozłamowej Włoskiej Partii Socjalistycznej Zjednoczonego Proletariatu (pozostał w niej do rozwiązania w 1972). Od 1958 do 1972 zasiadał w Izbie Deputowanych trzech kolejnych kadencji. Później wstąpił do Włoskiej Partii Komunistycznej, był szefem jej struktur w regionie. Z jej ramienia od 1975 do 1979 zasiadał w radzie regionu Wenecja Euganejska. W 1979 wybrano go posłem do Parlamentu Europejskiego. Przystąpił do Grupy Sojuszu Komunistycznego, należał m.in. do Komisji ds. Środowiska Naturalnego, Zdrowia Publicznego i Ochrony Konsumentów oraz Komisji ds. Socjalnych i Zatrudnienia.

</doc>
<doc id="4660803" url="https://pl.wikipedia.org/wiki?curid=4660803" title="Angelo Azzi">
Angelo Azzi

Angelo Azzi (ur. 26 października 1939 w Modenie) – włoski biochemik i biolog molekularny. 
Życiorys.
Członek zagraniczny Wydziału Nauk Biologicznych i Rolniczych Polskiej Akademii Nauk od 1994 roku, wykładowca w Instytucie Biochemii i Biologii Molekularnej na Uniwersytecie w Bernie w Szwajcarii"." Pełnił funkcję Przewodniczącego Międzynarodowego Komitetu Doradczego w Międzynarodowym Instytucie Biologii Molekularnej i Komórkowej w Warszawie. 
Prowadzi badania nad mechanizmem działania witaminy E i likopenu w zapobieganiu rakowi gruczołu krokowego (prostaty), jest odkrywcą nośnika transportu kwasów asparaginowego i glutaminowego w mitochondriach. Tytuł doktora w dziedzinie medycyny otrzymał w 1963 roku na Uniwersytecie Padewskim.
Doktor honoris causa Uniwersytetu w Buenos Aires, współpracuje z Instytutem Biologii Doświadczalnej im. Marcelego Nenckiego PAN. Laureat Nagrody im. Nenckiego. 
Wybrane prace naukowe.
Autor lub współautor następujących publikacji naukowych:
Książki.
Współautor poniższych publikacji książkowych:

</doc>
<doc id="4660804" url="https://pl.wikipedia.org/wiki?curid=4660804" title="Jack Richardson">
Jack Richardson



</doc>
<doc id="4660805" url="https://pl.wikipedia.org/wiki?curid=4660805" title="Jeffrey Epstein">
Jeffrey Epstein

Jeffrey Epstein (ur. 20 stycznia 1953 w Nowym Jorku, zm. 10 sierpnia 2019 w Nowym Jorku) – amerykański finansista, multimilioner żydowskiego pochodzenia, skazany za przestępstwa seksualne.
Życiorys.
Urodził się na Brooklynie w Nowym Jorku. Studiował fizykę, nie ukończył jednak studiów. W latach 70. pracował jako nauczyciel matematyki w elitarnej prywatnej szkole Dalton School. Dzięki pracy w szkole nawiązał kontakty, które umożliwiły mu znalezienie pracy w banku Bear Stearns. We wczesnych latach 80. założył własną firmę inwestycyjną o nazwie International Assets Group.
W grudniu 2010 Epstein został sfotografowany w czasie rozmowy z księciem Andrzejem w Central Parku w Nowym Jorku i wówczas media po raz pierwszy poinformowały o ich znajomości. W lipcu 2019 prokuratura zarzuciła mu, że sprowadzał do swoich nieruchomości dziesiątki nieletnich, którym płacił po kilkaset dolarów za seks. Jednocześnie, zdaniem śledczych, miał też werbować dziewczynki i oferować je innym milionerom, którzy również wykorzystywali je seksualnie. Groziło mu 45 lat więzienia, proces miał się rozpocząć w czerwcu 2020. Podobne zarzuty postawiono mu już w 2008 roku. Groziło mu wówczas dożywocie, na skutek ugody z prokuraturą na Florydzie kierowaną przez Alexandra Acostę został skazany na 13 miesięcy więzienia.
10 sierpnia 2019 zmarł. Według oficjalnie podanej wersji popełnił samobójstwo w areszcie, takie orzeczenie przedstawił rzeczoznawca medyczny. Prawnicy Epsteina zakwestionowali, że doszło do samobójstwa. W sprawie okoliczności śmierci Epsteina wszczęto śledztwo. W listopadzie 2019 strażnikom więziennym, którzy mieli za zadanie pilnowanie Epsteina postawiono zarzuty zaniedbania obowiązków.
3 grudnia 2019 rozpoczął się kolejny proces przeciwko Epsteinowi, 9 kobiet zadeklarowało, że były molestowane seksualnie i gwałcone przez Epsteina. Najwcześniejsze zarzucane czyny miały mieć miejsce w 1985 roku. Jedna z oskarżających kobiet twierdzi, że była molestowana w wieku 13 lat. W procesie domagają się odszkodowania w wysokości 557 mln dolarów wypłacanego z majątku Epsteina.

</doc>
<doc id="4660806" url="https://pl.wikipedia.org/wiki?curid=4660806" title="Ulica Rwańska">
Ulica Rwańska



</doc>
<doc id="4660808" url="https://pl.wikipedia.org/wiki?curid=4660808" title="Rajd Elmot 1981">
Rajd Elmot 1981

Rajd Elmot 1981 – 11. edycja Rajdu Elmot. Był to rajd samochodowy rozgrywany od 24 do 25 kwietnia 1981 roku. Była to pierwsza runda Rajdowych Samochodowych Mistrzostw Polski w roku 1981. Rajd składał się z dziewiętnastu odcinków specjalnych. Został rozegrany na nawierzchni asfaltowej. Zwycięzcą rajdu został Tomasz Ciecierzyński.

</doc>
<doc id="4660811" url="https://pl.wikipedia.org/wiki?curid=4660811" title="Mongolscy Wielcy Chanowie">
Mongolscy Wielcy Chanowie



</doc>
<doc id="4660823" url="https://pl.wikipedia.org/wiki?curid=4660823" title="Konrad Gamper">
Konrad Gamper

Konrad Gamper (ur. 30 kwietnia 1846 w kantonie Thurgau w Szwajcarii, zm. w Kramatorsku) – szwajcarski konstruktor, menadżer i przemysłowiec.
Od siedemnastego roku życia terminował u ślusarza, a następnie sam pracował jako ślusarz. Pogłębiał wiedzę drogą samokształcenia; później ukończył studia politechniczne.
W latach 1867–1873 pracował w różnych zakładach we Francji, Niemczech i Austro-Węgrzech. W 1874 r. otrzymał stanowisko konstruktora w fabryce Gustava Heinricha von Ruffera we Wrocławiu. Zaprojektował dwa mosty żelazne przez Odrę, jak również wiadukt kolejowy pod Kędzierzynem-Koźlem. W 1876 roku objął funkcje dyrektora fabryki kotłów parowych i mostów żelaznych w Hucie Piła ("Pielahütte") nad kanałem Kłodnickim w Rudzińcu koło Gliwic.
W 1880 r. Rosja wprowadziła wysokie cło przywozowe, stwarzając pomyślne warunki dla rozwoju przemysłu na ziemiach Królestwa Kongresowego. Wiele niemieckich przedsiębiorstw zakładało tam swoje fabryki. Gamper zaproponował von Rufferowi założenie na terenie Zagłębia Dąbrowskiego filii zakładów.
Z powodu braku zainteresowania ze strony von Ruffera, przyjął propozycję Wilhelma Fitznera, właściciela fabryki w Siemianowicach o uznanej technologii wytwarzania kotłów, rur i spawania. Nowa fabryka powstała w 1881 roku w Konstantynowie, obszarze między Sielcem a Środulą dziś dzielnicach Sosnowca, na działce kupionej od rodziny hrabiego Renarda. Gamper został jej dyrektorem. Według planu, zakład miał świadczyć naprawy, tymczasem już w pierwszym roku działalności wyprodukowano 40 kotłów. Produkcja szybko się rozwijała, obejmując zasięgiem zbytu całe imperium. W ciągu niespełna dwóch pierwszych dekad istnienia firma dostarczyła konstrukcje metalowe dla ośmiu wielkich pieców w Polsce i sześciu fabryk w południowej Rosji. W 1893 roku do zakładu dołączona została odlewnia i fabryka maszyn w Dąbrowie Górniczej. W 1895 r. wykupił udziały od Fitznera. W 1889 r. uzyskał patent w USA dotyczący kotłów rurowych. Był wtedy, według aplikacji patentowej, poddanym cesarza Rosji i mieszkał w Sielcu.
Ze względu na lokalizację zakładów w Zagłębiu Dąbrowskim, gdzie parametry rudy i węgla były niewystarczające i trzeba było surowce importować zza bliskiej granicy, co z uwagi na wspomniane cła negatywnie wpływało na koszty produkcji, Gumper postanowił ruszyć dalej na wschód. Przyjął obywatelstwo rosyjskie, przeniósł się z rodziną do Moskwy, gdzie w drugiej połowie 1896 r. został przyjęty do stanu kupieckiego. W 1896 r. nabył działkę w Kramatorsku w guberni charkowskiej. Wiosną 1897 r. ukończono budowę głównych warsztatów zakładu, który Gamper wydzielił do odrębnej spółki. Łączna wartość jego majątku osiągnęła 6,5 miliona rubli.
Oprócz działalności na własny rachunek, zarządzał również majątkami i kopalniami księcia Hohenlohe, był prezesem rady nadzorczej walcowni „Milowice”, a także dyrektorem zarządu towarzystwa akcyjnego Augusta Repphana w Warszawie.
W 1897 r. fabrykę sosnowiecką przekształcono w spółkę pod nazwą Towarzystwo Akcyjne Zakładów Kotlarskich i Mechanicznych „W. Fitzner i K. Gamper”, którego Gamper był głównym udziałowcem, prezesem i dyrektorem zarządu. Jej akcjonariuszami oprócz właścicieli zostali A. Borsig Maschinenbau AG z Berlina oraz łódzcy przemysłowcy – Karol Scheibler i Alfred Biedermann. Firma posiadająca wiele filii i przedstawicielstw, stała się jednym z najpoważniejszych przedsiębiorstw w całym imperium. Oprócz kotłów produkowała konstrukcje stalowe, aparaturę dla cukrowni, gorzelni, browarów i fabryk chemicznych oraz żurawie, krany i in. Kotły zaprojektowane przez Gampera zostały zainstalowane w Pałacu Zimowym w Petersburgu, a także w innych pałacach Jego Cesarskiej Mości. W 1928 r. fabryka kotłów paro­wych Fitzner&amp;Gamper połączyła się z sanocką wytwórnią wago­nów kolejowych, kotłów i maszyn Ludwika Zieleniewskiego i była zakładem filialnym w Sosnowcu. Rok później zostaje włączona do spółki brytyjskiej, jako Polskie Zakłady Babcock i Witcox oraz L. Zieleniewski i Fitzner-Gamper w Krakowie. W trakcie II wojny światowej fabryką zarządzał Ferrum A.G. z siedzibą w Katowicach. W 1948 roku zakład został upaństwowiony, jako Zakłady Budowy Urządzeń Kotlarsko-Mechanicznych zakład nr 1 w Sosnowcu. W 1971 roku nazwa zostaje zmieniona na Fabrykę Kotłów Przemysłowych FAKOP. W 1989 roku po modernizacjach głównym właścicielem spółki jest Foster Wheeler Energy Fakop produkujący nowoczesne kotły fluidalne.
Gamper zmarł nagle na atak serca. Jego ciało zostało przetransportowane do Sosnowca i pochowane na cmentarzu ewangelickim. W 1990 roku, w 110 rocznicę założenia fabryki kotłów, jej załoga ufundowała mu grobowiec.

</doc>
<doc id="4660826" url="https://pl.wikipedia.org/wiki?curid=4660826" title="Bartosz Korzeniewski">
Bartosz Korzeniewski

Bartosz Adam Korzeniewski (ur. 1973) – polski filozof, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
26 kwietnia 2004 obronił pracę doktorską, 14 czerwca 2011 habilitował się na podstawie oceny dorobku naukowego i pracy. Został zatrudniony na stanowisku adiunkta w Akademii Humanistycznej i Ekonomicznej w Łodzi, oraz pracował w Instytucie Zachodnim Naukowym i Badawczym im. Zygmunta Wojciechowskiego.
Objął funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu.
W 2022 został odznaczony Krzyżem Kawalerskim Orderu Odrodzenia Polski.

</doc>
<doc id="4660831" url="https://pl.wikipedia.org/wiki?curid=4660831" title="Reggie Freeman">
Reggie Freeman

Reginald Philip „Reggie” Freeman (ur. 17 maja 1975 w Nowym Jorku) – amerykański koszykarz, występujący na pozycjach rzucającego obrońcy lub niskiego skrzydłowego, posiadający także obywatelstwo Amerykańskich Wysp Dziewiczych, reprezentant tego kraju.
Przez lata występował w nowojorskich letnich ligach streetballowych, w tym najbardziej prestiżowej – Entertainers, Basketball Classic (EBC), rozgrywanej w Rucker Parku. W 1999 został mistrzem EBC wraz z zespołem Relativity, a rok później z Dunk.Net Posse. W 2003 reprezentował zespół S. Carter, należący do rapera Jay-Z. Ich drużyna nie dotarła wtedy na czas, na finał i zespół Terror Squadu zdobył mistrzostwo przez walkower. W kolejnym roku bronił barw zespołu Tommy Hilfiger, a w 2005 Terror Squadu, podobnie jak i w 2006. W 2005 dotarł wraz z reprezentacją Nowego Jorku do finałów ligi EBC America, gdzie ulegli oni 76-92 kadrze Los Angeles (w składzie znajdowali się między innymi: Baron Davis, Gilbert Arenas, J.R. Smith).
25 czerwca 2007 wziął udział w nowojorskim spotkaniu, w ramach And 1 Mixtape Tour. W składzie Nowojorczyków występował wspólnie z Zendonem Hamiltonem, byłym zawodnikiem NBA (Clippers, Nuggets, Raptors, 76ers, Bucks, Cavaliers) oraz Śląska Wrocław.
Można go zobaczyć na materiałach, poświęconych streetballowi – EBC Season I i II (2003), On Hallowed Ground (2000), ESPN Streetball (z tras And 1).
16 lutego 2008 został zawodnikiem Atlas Stali Ostrów Wielkopolski. Podczas 11 rozegranych spotkań notował średnio 5,8 punktu, 1,9 zbiórki, 1,1 asysty i 0,7 przechwytu.

</doc>
<doc id="4660843" url="https://pl.wikipedia.org/wiki?curid=4660843" title="Club Atlético Huracán">
Club Atlético Huracán



</doc>
<doc id="4660846" url="https://pl.wikipedia.org/wiki?curid=4660846" title="Francescopaolo D’Angelosante">
Francescopaolo D’Angelosante

Francescopaolo (Francesco Paolo) D’Angelosante (ur. 17 września 1922 w Penne, zm. 15 kwietnia 1997 w Rzymie) – włoski polityk i samorządowiec, senator IV, V, VI i VI kadencji, od 1969 do 1984 poseł do Parlamentu Europejskiego.
Życiorys.
Od 1942 działał w bojówkach antyfaszystowskich. Zaangażował się w działalność polityczną w ramach Włoskiej Partii Komunistycznej, został sekretarzem Umberto Terraciniego, jej członka i przewodniczącego Zgromadzenia Konstytucyjnego. Był radnym miejskim w Penne oraz prowincjonalnym w Pescarze. Należał do zgromadzenia przemysłowego w prowincji Pescara. Od 1963 do 1979 należał do Senatu czterech kadencji. Od 1969 do 1984 był posłem do Parlamentu Europejskiego, w 1979 wybrano go w wyborach bezpośrednich. Przystąpił do Grupy Sojuszu Komunistycznego. Został wiceprzewodniczącym Delegacji ds. stosunków z państwami ASEAN i Międzyparlamentarną Organizacją ASEAN AIPO (1983–1984), należał też m.in. do Komisji ds. Kwestii Prawnych i Komisji ds. Regulaminu i Petycji.
Miał córkę Barbarę, prawniczkę i kandydatkę w wyborach samorządowych.

</doc>
<doc id="4660847" url="https://pl.wikipedia.org/wiki?curid=4660847" title="Aszur-szarrani-muballissu">
Aszur-szarrani-muballissu

Aszur-szarrani-muballissu (akad. "Aššur-šarrāni-muballissu", w transliteracji z pisma klinowego zapisywane m"aš-šur"-LUGAL-"a-ni"-TI.LA.BI; tłum. „Aszur, nasz król, jest tym, który daje mu życie”) – asyryjski książę, syn Asarhaddona (681-669 p.n.e.), brat Aszurbanipala (669-627? p.n.e.).
Aszur-szarrani-muballissu i jego brat Aszur-mukin-pale’a wzmiankowani są w liście egzorcysty Nabu-nasira do ich ojca Asarhaddona. W liście tym Nabu-nasir informuje króla, iż obaj bracia cieszą się dobrym zdrowiem. Zdaniem Simo Parpoli wspomniany tu Aszur-szarrani-muballissu może być tożsamy z Aszur-etel-szame-erseti-muballissu, innym synem Asarhaddona.

</doc>
<doc id="4660849" url="https://pl.wikipedia.org/wiki?curid=4660849" title="Ulica Rwańska w Piotrkowie Trybunalskim">
Ulica Rwańska w Piotrkowie Trybunalskim

Ulica Rwańska – ulica na Starym Mieście w Piotrkowie Trybunalskim.
Opis.
Ulica Rwańska łączy północno-zachodni narożnik Rynku Trybunalskiego z ulicą Wojska Polskiego. Długość ulicy wynosi około 115 metrów.
Rwańska należy do najstarszych ulic w Piotrkowie. Układ urbanistyczny i rozplanowanie ulic Starego Miasta ukształtowały się pod koniec XIII wieku. Natomiast osadnictwo w okolicach ulicy Rwańskiej istniało już prawdopodobnie wcześniej.
W 1674 roku pijarzy, którzy przybyli do Piotrkowa, osiedli w kamieniczce przy ul. Rwańskiej, otrzymanej od Stanisława Jaxa Bykowskiego, i założyli w niej kaplicę i szkołę. W latach 1689–1718 wybudowali kościół. Z czasem zabudowali obiektami klasztornymi cały kwartał między dzisiejszymi ulicami Rycerską, Wojska Polskiego i Rwańską. W czasie pożaru miasta w 1786 roku zabudowania pijarów zostały zniszczone, a oni sami przenieśli się do obiektów po skasowanym zakonie jezuitów. W 1795 roku kościół objęli luteranie. W 1846 roku ukończono budowę domu przy Rwańskiej 6 dla parafii ewangelickiej. W 2013 roku przeprowadzono przebudowę ulicy.
Etymologia nazwy ulicy nie jest jasna. Pochodzenie identycznie nazwanej ulicy Rwańskiej w Radomiu wiązane jest ze słowem "rwa" oznaczającym dół, wykop, grób czy rów albo z określeniami typu "rwisko", "urwisko" i pochodnymi.
Zabytki.
Ulica wraz z całym układem urbanistycznym Starego Miasta wpisana jest do rejestru zabytków Narodowego Instytutu Dziedzictwa pod numerem 89-IX-35 z 24.07.1948, z 1.02.1962 i z 23.02.2004.
Do rejestru zabytków są też wpisane budynki:
Do gminnej ewidencji zabytków miasta Piotrkowa Trybunalskiego, oprócz obiektów z rejestru zabytków, są też wpisane budynki:

</doc>
<doc id="4660852" url="https://pl.wikipedia.org/wiki?curid=4660852" title="2 Pancerna Brygadowa Grupa Bojowa „Black Jack Brigade”">
2 Pancerna Brygadowa Grupa Bojowa „Black Jack Brigade”

2 Pancerna Brygadowa Grupa Bojowa „Black Jack Brigade” () – oddział armii Stanów Zjednoczonych stacjonujący w Fort Hood w Teksasie.
Historia.
Brygada sformowana została 29 sierpnia 1917 w Armii jako dowództwo 2 Brygady Kawalerii. 27 grudnia 1917 zorganizowana w Fort Bliss w Teksasie jako element 15 Dywizji Kawalerii. Pierwsze lata Brygady to rygorystyczne szkolenie i patrolowanie granicy z Meksykiem. Kawaleria była idealna do walki w trudnym terenie pustynnym wzdłuż granicy z Meksykiem. 9 lipca 1919 zdemobilizowana, a następnie 20 sierpnia 1921 powołana do regularnej armii jako dowództwo 2 Brygady Kawalerii i przydzielona do 1 Dywizji Kawalerii.
W lutym 1943 1. Dywizja Kawalerii została powiadomiona o przydzieleniu jej zadań za granicą jako jednostka "spieszona" i o tym, że zostanie przetransportowana w rejon południowo-zachodniego Pacyfiku jako dywizja piechoty.
Pierwszą bitwę podczas II wojny światowej Brygada stoczyła podczas kampanii w archipelagu Wysp Admiralicji 1944 roku. W ciągu trzech miesięcy ciężkich walk opanowali wyspy Los Negros, Hauwei, Butjo Luo i Manus.
Dezaktywowana 25 marca 1949 w Japonii i zwolniona z przydziału do 1 Dywizji Kawalerii Specjalnej. W maju tego samego roku w Zachodnich Niemczech przekształcona została w dowództwo 2 Brygady Żandarmerii podczas alianckiej okupacji Niemiec w amerykańskiej strefie okupacyjnej. Tam też została dezaktywowana 15 grudnia 1951.
15 lipca 1963 została przekształcona w HHC (dowództwo i kompania dowodzenia) 2 Brygady 1 Dywizja Kawalerii i 1 września 1963 aktywowana w Korei.
Dowództwo 2 Brygady 1 Dywizji Kawalerii zostało zreorganizowane i przeprojektowane 17 października 2005 w Dowództwo 2 Brygadowego Zespołu Bojowego 1 Dywizji Kawalerii.
W październiku 2019 2 Brygada przemieściła się do Europy w ramach operacji Atlantic Resolve.

</doc>
<doc id="4660853" url="https://pl.wikipedia.org/wiki?curid=4660853" title="Adam Przepiórkowski">
Adam Przepiórkowski

Adam Przepiórkowski (ur. 24 czerwca 1968) – polski profesor nauk humanistycznych, specjalista w dziedzinie lingwistyki informatycznej i formalnej oraz przetwarzania języka naturalnego metodami komputerowymi.
Ukończył studia na Uniwersytecie Warszawskim. W 1999 r. uzyskał stopień doktora na Uniwersytecie w Tybindze, w 2000 r. nostryfikowany w dziedzinie informatyki w Instytucie Podstaw Informatyki PAN. W 2008 r. uzyskał stopień doktora habilitowanego w IPI PAN za pracę „Powierzchniowe przetwarzanie języka polskiego”. W 2019 r. odebrał tytuł profesora nauk humanistycznych. 
W latach 1995–1996 zatrudniony na Uniwersytecie w Stuttgarcie, 1999–2000 uczestnik stażu podoktorskiego na Wydziale Lingwistyki Uniwersytetu Stanu Ohio. W latach 2007-2012 pełnił funkcję koordynatora projektu Narodowego Korpusu Języka Polskiego. Aktualnie zatrudniony na stanowisku profesora w Instytucie Filozofii UW oraz IPI PAN. Jest autorem ponad 100 publikacji naukowych.

</doc>
<doc id="4660861" url="https://pl.wikipedia.org/wiki?curid=4660861" title="Kościół św. Mikołaja w Targoszycach">
Kościół św. Mikołaja w Targoszycach

Kościół Świętego Mikołaja – rzymskokatolicki kościół parafialny należący do parafii pod tym samym wezwaniem (dekanat siewierski diecezji sosnowieckiej). Znajduje się w Targoszycach, części wsi Mierzęcice, w powiecie będzińskim, w województwie śląskim.
Obecna świątynia została wzniesiona w drugiej połowie XVIII wieku, kiedy do starszego, murowanego prezbiterium została dobudowana nowa nawa i wieża. Budowla jest orientowana. Od strony zachodniej jest umieszczona szeroka kruchta z czworokątną wieżą, zwieńczoną barokowym dachem hełmowym; do nawy przylega wąskie prezbiterium, zamknięte ścianą prostą. Wnętrze reprezentuje styl barokowy. Wyjątkiem od tego jest gotycki, kamienny portal wiodący do zakrystii. Ciekawe są również m.in. zabytkowe ołtarze ozdobione figurami świętych.

</doc>
<doc id="4660867" url="https://pl.wikipedia.org/wiki?curid=4660867" title="Piłka siatkowa na Światowych Wojskowych Igrzyskach Sportowych 2011 – turniej halowy kobiet">
Piłka siatkowa na Światowych Wojskowych Igrzyskach Sportowych 2011 – turniej halowy kobiet

Piłka siatkowa kobiet na Światowych Wojskowych Igrzyskach Sportowych 2011 – zawody w siatkówce, które odbyły się w brazylijskim Rio de Janeiro w dniach 17–23 lipca 2011 roku podczas igrzysk wojskowych.
System rozgrywek.
W turnieju brało udział łącznie 6 drużyn kobiecych, które w fazie grupowej zmagania toczyły systemem kołowym (tj. każdy z każdym, po jednym meczu). Do fazy finałowej awansowały 2 najlepsze drużyny, które rywalizowały o złoty medal. Drużyny z miejsc 3 i 4 walczyły o brązowy medal, a z 5 i 6 o lokatę 5.-6. Mistrzostwa rozgrywane były w hali "Ginásio do Maracanãzinho" oraz w "Colégio Militar do Rio de Janeiro".
Faza finałowa.
Mecz o 5. miejsce.
 Hala Colégio Militar do Rio de Janeiro
Mecz o 3. miejsce.
 Rio de Janeiro - hala Ginásio do Maracanãzinho
Final.
 Rio de Janeiro - hala Ginásio do Maracanãzinho
Końcowa klasyfikacja.
"Źródło:".

</doc>
<doc id="4660868" url="https://pl.wikipedia.org/wiki?curid=4660868" title="Parafia Narodzenia Najświętszej Maryi Panny w Bebelnie-Wsi">
Parafia Narodzenia Najświętszej Maryi Panny w Bebelnie-Wsi

Parafia Narodzenia Najświętszej Maryi Panny w Bebelnie-Wsi – parafia rzymskokatolicka, znajdująca się w diecezji kieleckiej, w dekanacie włoszczowskim.

</doc>
<doc id="4660872" url="https://pl.wikipedia.org/wiki?curid=4660872" title="Parafia św. Floriana w Czarncy">
Parafia św. Floriana w Czarncy

Parafia świętego Floriana w Czarncy – parafia rzymskokatolicka, znajdująca się w diecezji kieleckiej, w dekanacie włoszczowskim.

</doc>
<doc id="4660875" url="https://pl.wikipedia.org/wiki?curid=4660875" title="Pierwszy krok w chmurach (opowiadanie)">
Pierwszy krok w chmurach (opowiadanie)

Pierwszy krok w chmurach – opowiadanie Marka Hłaski opublikowane w 1956 w zbiorze pod tym samym tytułem.
Opowiadanie jest dojrzałe warsztatowo i w pełni realizuje zamierzenia literackie Hłaski. Opisuje brutalny incydent – zdarzenie obyczajowe, które jest pretekstem do nakreślenia studium psychologicznego wyrażającego najmroczniejsze przyczyny ludzkiego obskurantyzmu i nienawiści. Trzech mężczyzn: Gienek, Maliszewski i Heniek udają się na ogrody działkowe znajdujące się w pobliżu ich ulicy, gdzie spotyka się para młodych zakochanych. Najpierw ich podglądają, a potem kpią z nich i uderzają chłopaka (Janka), który stanął w obronie dziewczyny. Sytuacja opisana jest przez autora z wyczuciem dramaturgii, a także znajomością realiów marazmu, jałowości i społecznego letargu. Zło bierze się z nudy, pustki i bezsensu życia. Heniek (sprawca pobicia) odkrywa "post factum" swoją własną słabość, pokrywanie ordynarnością niedostatków czułości i szczęścia, których nie doświadcza w życiu rodzinnym. Denerwuje go piękno, które jest dlań niedostępne. Refleksja nad tym przychodzi za późno, ale jednak się pojawia – być może jest to pierwszy odruch w jego monotonnym, wulgarnym i pozbawionym wartości życiu. Brutalność opisu zastosowana przez Hłaskę objawia głębokie sensy psychologiczne, moralne i refleksję nad celowością egzystencji.

</doc>
<doc id="4660877" url="https://pl.wikipedia.org/wiki?curid=4660877" title="Parafia Podwyższenia Krzyża Świętego w Januszewicach">
Parafia Podwyższenia Krzyża Świętego w Januszewicach

Parafia Podwyższenia Krzyża Świętego w Januszewicach – parafia rzymskokatolicka, znajdująca się w diecezji kieleckiej, w dekanacie włoszczowskim.

</doc>
<doc id="4660878" url="https://pl.wikipedia.org/wiki?curid=4660878" title="Ambasada Węgier w Rydze">
Ambasada Węgier w Rydze

Ambasada Węgier w Rydze (węg. "Magyarország Nagykövetsége Riga", łot. "Ungārijas vēstniecība Latvijā") – misja dyplomatyczna Węgier w Republice Łotewskiej.
Węgierski attaché wojskowy akredytowany na Łotwie rezyduje w Warszawie.
Historia.
Węgry nawiązały stosunki dyplomatyczne z Łotwą 20 lipca 1921. 2 września 1991 zostały one wznowione po zakończeniu sowieckiej okupacji Łotwy. Ambasadę Węgier w Rydze otworzono 22 listopada 2007.

</doc>
<doc id="4660879" url="https://pl.wikipedia.org/wiki?curid=4660879" title="Ambasada Węgier na Łotwie">
Ambasada Węgier na Łotwie



</doc>
<doc id="4660881" url="https://pl.wikipedia.org/wiki?curid=4660881" title="Parafia Nawiedzenia Najświętszej Maryi Panny w Koniecznie">
Parafia Nawiedzenia Najświętszej Maryi Panny w Koniecznie

Parafia Nawiedzenia Najświętszej Maryi Panny w Koniecznie – parafia rzymskokatolicka, znajdująca się w diecezji kieleckiej, w dekanacie włoszczowskim.

</doc>
<doc id="4660882" url="https://pl.wikipedia.org/wiki?curid=4660882" title="Michał Stępak">
Michał Stępak

Michał Stępak (ur. 27 lipca 1881 w Wiązownicy, zm. 1948 w Pieniężnie) – polski rolnik, polityk i działacz społeczny, poseł na Sejm III kadencji w II RP z ramienia Stronnictwa Narodowego.
Życiorys.
Syn Jana. Przez wiele lat był wójtem gminy Wiązownica. Udzielał się w licznych stowarzyszeniach narodowych, gdzie skupiał się na działalności narodowej wśród Rusinów. W 1928 roku bez powodzenia kandydował w wyborach parlamentarnych z list Bloku Katolicko-Narodowego. W wyniku sanacyjnych represji został w dniu wyborów parlamentarnych w 1930 roku, od godziny 9 do 23, uwięziony na posterunku Policji Państwowej w Wiązownicy. Mimo to uzyskał mandat posła III kadencji Sejmu RP, z list Stronnictwa Narodowego.

</doc>
<doc id="4660884" url="https://pl.wikipedia.org/wiki?curid=4660884" title="TV Niepokalanów">
TV Niepokalanów



</doc>
<doc id="4660885" url="https://pl.wikipedia.org/wiki?curid=4660885" title="Cmentarz Nebušicki">
Cmentarz Nebušicki

Cmentarz Nebušicki "(czes. Nebušický hřbitov)" – cmentarz położony w stolicy Czech w dzielnicy Praga 6 Nebušice w K Cíli (w lesie).
Historia.
Cmentarz został założony w 1884, jego konsekracja miała miejsce 25 października 1885 Do 1887 mieszkańcy Nebušic należeli do parafii przy kościele św. Jana Nepomucena w Jenerálce i tam byli grzebani.
Cmentarz znajduje się na północ od Nebušic w lesie w rezerwacie przyrody Šárka-Lysolaje. Do neoromańskiej kaplicy położonej w północnej części nekropolii prowadzi główna droga wejściowa, przed kaplicą znajduje się krucyfiks i grób pierwszego nebušickiego pastora P. Sarkandra Josefa Zedníčka. Kaplica jest grobowcem opactwa, a po jej bokach założono cmentarz zakonny mnichów ze Strahova z Zakonu Św. Norberta.

</doc>
<doc id="4660890" url="https://pl.wikipedia.org/wiki?curid=4660890" title="Lanfranco Serrini">
Lanfranco Serrini

Lanfranco Serrini (ur. 4 kwietnia 1924 w Osimo, zm. 11 marca 2015 tamże) – włoski duchowny katolicki, franciszkanin, 116. po św. Franciszku z Asyżu generał tego zakonu.
Był doktorem teologii i magistrem filologii. Profesję zakonną złożył 4 września 1945, profesję wieczystą (solemnę) 4 października 1948, a święcenia kapłańskie przyjął 8 lipca 1950. 5 lipca 1983 został wybrany na generała zakonu franciszkanów na kapitule generalnej w Asyżu. Funkcję tę pełnił do 3 czerwca 1995. Pochowano go 13 marca 2015 w sanktuarium w Osimo.
Był osobą zasłużoną dla odrodzenia się prowincji franciszkańskich Centralnej i Wschodniej Europy po obaleniu reżimu komunistycznego. Był animatorem zakonu franciszkańskiego i promotorem misji franciszkańskich. Nadał w głównej mierze polskim prowincjom franciszkańskim znaczny rozmach misyjny.

</doc>
<doc id="4660891" url="https://pl.wikipedia.org/wiki?curid=4660891" title="Agua de Dios">
Agua de Dios

Agua de Dios – miasto w Kolumbii, w departamencie Cundinamarca.

</doc>
<doc id="4660892" url="https://pl.wikipedia.org/wiki?curid=4660892" title="Gudrun Berend">
Gudrun Berend

Gudrun Berend, po mężu Wakan (ur. 27 kwietnia 1955 w Eisleben, zm. 22 sierpnia 2011 tamże) – niemiecka lekkoatletka, płotkarka, medalistka mistrzostw Europy w 1978. W czasie swojej kariery reprezentowała Niemiecką Republikę Demokratyczną.
Zwyciężyła w sztafecie 4 × 100 metrów (w składzie: Heidrun Nagorka, Bärbel Eckert, Berend i Jutta Fernys) oraz zdobyła brązowy medal w biegu na 100 metrów przez płotki na mistrzostwach Europy juniorów w 1973 w Duisburgu. Odpadła w półfinale biegu na 60 metrów przez płotki na halowych mistrzostwach Europy w 1974 w Göteborgu. Zajęła 5. miejsce w biegu na 100 metrów przez płotki na mistrzostwach Europy w 1974 w Rzymie oraz 4. miejsce w tej konkurencji na igrzyskach olimpijskich w 1976 w Montrealu.
Zdobyła brązowy medal w biegu na 100 metrów przez płotki na mistrzostwach Europy w 1978 w Pradze, przegrywając jedynie ze swoją koleżanką z reprezentacji NRD Johanną Klier i Tatjaną Anisimową ze Związku Radzieckiego.
Berend była wicemistrzynią NRD w biegu na 100 metrów przez płotki w 1976 i 1978 oraz brązową medalistką na tym dystansie w 1974, 1975, 1977 i 1980, a także wicemistrzynią w sztafecie 4 × 100 metrów w 1974. W hali była wicemistrzynią NRD w biegu na 50 metrów przez płotki w 1975 i w biegu na 60 metrów przez płotki w 1976 oraz brązową medalistką w biegu na 50 metrów przez płotki w 1974.
Rekordy życiowe Gudrun Berend:
Jej córka Katja Tengel z domu Wakan również była znaną lekkoatletką, sprinterką, uczestniczką igrzysk olimpijskich w 2004.

</doc>
<doc id="4660894" url="https://pl.wikipedia.org/wiki?curid=4660894" title="Albán">
Albán

Albán – miasto w Kolumbii, w departamencie Cundinamarca.

</doc>
<doc id="4660896" url="https://pl.wikipedia.org/wiki?curid=4660896" title="Eustachy Placyd von Nenchen">
Eustachy Placyd von Nenchen

Eustachy Placyd von Nenchen (ur. w 1597 roku – zm. w 1647 roku) – kanonik warmiński i gnieźnieński w 1626 roku, kanonik honorowy dobromiejski w 1622 roku (zrezygnował w 1623 roku), sekretarz Zygmunta III Wazy i Władysława IV Wazy.
Pochodził z miśnieńskiej rodziny szlacheckiej osiadłej na Warmii. Kształcił się u jezuitów w Braniewie (1610-1614), Pradze, Würzburgu i w latach 1618-1621 w Kolegium Niemieckim w Rzymie. W Rzymie w 1620 roku przyjął święcenia subdiakonatu, a w 1621 roku diakonatu. W 1640 roku wpisał się do matrykuły nacji polskiej w Padwie.

</doc>
<doc id="4660897" url="https://pl.wikipedia.org/wiki?curid=4660897" title="Anapoima">
Anapoima

Anapoima – miasto w Kolumbii, w departamencie Cundinamarca.

</doc>
<doc id="4660898" url="https://pl.wikipedia.org/wiki?curid=4660898" title="Aston Martin Vantage">
Aston Martin Vantage



</doc>
<doc id="4660900" url="https://pl.wikipedia.org/wiki?curid=4660900" title="Anolaima">
Anolaima

Anolaima – miasto w Kolumbii, w departamencie Cundinamarca.

</doc>
<doc id="4660902" url="https://pl.wikipedia.org/wiki?curid=4660902" title="Apulo">
Apulo

Apulo – miasto w Kolumbii, w departamencie Cundinamarca.

</doc>
<doc id="4660904" url="https://pl.wikipedia.org/wiki?curid=4660904" title="Beltrán">
Beltrán

Beltrán – miasto w Kolumbii, w departamencie Cundinamarca.

</doc>
<doc id="4660905" url="https://pl.wikipedia.org/wiki?curid=4660905" title="Bituima">
Bituima

Bituima – miasto w Kolumbii, w departamencie Cundinamarca.

</doc>
<doc id="4660906" url="https://pl.wikipedia.org/wiki?curid=4660906" title="Szimon Ratner">
Szimon Ratner

Szimon Ratner (hebr. שמעון רוטנר, Shimon Leumi (hebr. שמעון לאומי, ps. Lumek (ur. 26 lipca 1898 w Proszowicach, zm. 21 stycznia 1964 w Tel Awiwie) – izraelski piłkarz, reprezentant Palestyny, trener.
Życiorys.
Szimon Ratner urodził się w Krakowie, jednak w 1914 roku wyjechał do Wiednia, gdzie podpisał kontrakt z Hakoah Wiedeń, w którym grał do 1920 roku. Następnie wyemigrował do Palestyny – terytorium mandatowego Wielkiej Brytanii, gdzie został najpierw zawodnikiem Maccabi Tel Awiw (1920–1928), potem w Maccabi Petach Tikwa (1928–1929), w którym do 1954 roku sprawował wiele funkcji.
Kariera reprezentacyjna.
Szimon Ratner w 1930 roku wraz z nowo utworzoną reprezentacją Palestyny wyruszył w tournée do Kairu, gdzie rozegrał 4 mecze: z drużyną Kairu (0:5), w Aleksandrii z lokalnym zespołem (0:2) oraz ponownie w Kairze dwukrotnie z drużyną Armii Brytyjskiej 2:5 i 2:5 - w którym Ratner strzelił gola.
Kariera trenerska.
Szimon Ratner jeszcze w trakcie kariery piłkarskiej rozpoczął karierę trenerską. W latach 1928–1929 był grającym trenerem Maccabi Petach Tikwa, potem w latach 1929–1934 prowadził Maccabi Tel Awiw. W 1934 roku prowadził reprezentację Palestyny w dwóch meczach eliminacyjnych mistrzostw świata 1934 z reprezentacją Egiptu, jednak jego drużyna przegrała dwukrotnie (1:7, 1:4) i tym samym nie zakwalifikowała się do turnieju finałowego we Włoszech. W latach 1937–1939 był trenerem Hapoel Petach Tikwa.
Śmierć.
Szimon Ratner, który wkrótce zhebraizował swoje nazwisko na Leumi, zmarł na zawał serca 21 stycznia 1964 roku w wieku 65 lat.

</doc>
<doc id="4660907" url="https://pl.wikipedia.org/wiki?curid=4660907" title="Bojacá">
Bojacá

Bojacá – miasto w Kolumbii, w departamencie Cundinamarca.

</doc>
<doc id="4660909" url="https://pl.wikipedia.org/wiki?curid=4660909" title="Cabrera (Cundinamarca)">
Cabrera (Cundinamarca)

Cabrera – miasto w Kolumbii, w departamencie Cundinamarca.

</doc>
<doc id="4660910" url="https://pl.wikipedia.org/wiki?curid=4660910" title="Cachipay">
Cachipay

Cachipay – miasto w Kolumbii, w departamencie Cundinamarca.

</doc>
<doc id="4660912" url="https://pl.wikipedia.org/wiki?curid=4660912" title="Cajicá">
Cajicá

Cajicá – miasto w Kolumbii, w departamencie Cundinamarca.

</doc>
<doc id="4660913" url="https://pl.wikipedia.org/wiki?curid=4660913" title="Caparrapí">
Caparrapí

Caparrapí – miasto w Kolumbii, w departamencie Cundinamarca.

</doc>
<doc id="4660914" url="https://pl.wikipedia.org/wiki?curid=4660914" title="Cáqueza">
Cáqueza

Cáqueza – miasto w Kolumbii, w departamencie Cundinamarca.

</doc>
<doc id="4660915" url="https://pl.wikipedia.org/wiki?curid=4660915" title="Carmen de Carupa">
Carmen de Carupa

Carmen de Carupa – miasto w Kolumbii, w departamencie Cundinamarca.

</doc>
<doc id="4660916" url="https://pl.wikipedia.org/wiki?curid=4660916" title="Chaguaní">
Chaguaní

Chaguaní – miasto w Kolumbii, w departamencie Cundinamarca.

</doc>
<doc id="4660918" url="https://pl.wikipedia.org/wiki?curid=4660918" title="Chía (Kolumbia)">
Chía (Kolumbia)

Chía – miasto w Kolumbii, w departamencie Cundinamarca.

</doc>
<doc id="4660923" url="https://pl.wikipedia.org/wiki?curid=4660923" title="Chipaque">
Chipaque

Chipaque – miasto w Kolumbii, w departamencie Cundinamarca.

</doc>
<doc id="4660924" url="https://pl.wikipedia.org/wiki?curid=4660924" title="Anselmo Gouthier">
Anselmo Gouthier

Anselmo Gouthier (ur. 19 czerwca 1933 w Roreto Chisone, zm. 1 listopada 2015 w Bolzano) – włoski polityk, prawnik i samorządowiec, poseł do Parlamentu Europejskiego I kadencji.
Życiorys.
Pochodził z Doliny Aosty, lecz wychował się w Merano. Studiował prawo na Uniwersytecie w Pawii, praktykował później jako adwokat. Zaangażował się w działalność polityczną w ramach Włoskiej Partii Komunistycznej. Od 1963 był jej sekretarzem w regionie Trydent-Górna Adyga, w 1976 znalazł się w ośmioosobowym sekretariacie centralnym. W latach 1964–1979 sprawował jednocześnie mandat radnego regionu Trydent-Górna Adyga i prowincji Bozen-Südtirol (zrezygnował z nich w 1979, gdy kandydował w eurowyborach). Należał do Komisji Sześciu i Komisji Dwunastu (organów nadzorujących współpracę i legislację w częściach regionu Trydent-Górna Adyga).
W 1979 wybrano go posłem do Parlamentu Europejskiego I kadencji, od 1982 do 1984 pełnił w nim funkcję kwestora. Przystąpił do Grupy Sojuszu Komunistycznego. Został wiceprzewodniczącym Delegacji ds. stosunków z Jugosławią (1983–1984), należał też do Komisji Budżetowej oraz Komisji ds. Kontroli Budżetu. W późniejszym okresie opuścił PCI i wstąpił do Partii Demokratycznej.

</doc>
<doc id="4660925" url="https://pl.wikipedia.org/wiki?curid=4660925" title="Aston Martin DBS">
Aston Martin DBS



</doc>
<doc id="4660926" url="https://pl.wikipedia.org/wiki?curid=4660926" title="Causus">
Causus

Causus – rodzaj jadowitego węża z podrodziny żmij (Viperinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Afryce (Mauretania, Senegal, Gambia, Gwinea Bissau, Gwinea, Sierra Leone, Liberia, Wybrzeże Kości Słoniowej, Mali, Burkina Faso, Ghana, Togo, Benin, Niger, Nigeria, Kamerun, Czad, Sudan, Somalia, Etiopia, Sudan Południowy, Republika Środkowoafrykańska, Gwinea Równikowa, Gabon, Kongo, Demokratyczna Republika Konga, Rwanda, Burundi, Uganda, Kenia, Tanzania, Malawi, Zambia, Angola, Namibia, Botswana, Zimbabwe, Mozambik, Eswatini i Południowa Afryka). 
Systematyka.
Podział systematyczny.
Do rodzaju należą następujące gatunki:

</doc>
<doc id="4660927" url="https://pl.wikipedia.org/wiki?curid=4660927" title="Aston Martin V8">
Aston Martin V8



</doc>
<doc id="4660929" url="https://pl.wikipedia.org/wiki?curid=4660929" title="Choachí">
Choachí

Choachí – miasto w Kolumbii, w departamencie Cundinamarca.

</doc>
<doc id="4660930" url="https://pl.wikipedia.org/wiki?curid=4660930" title="Chocontá">
Chocontá

Chocontá – miasto w Kolumbii, w departamencie Cundinamarca.

</doc>
<doc id="4660931" url="https://pl.wikipedia.org/wiki?curid=4660931" title="Mahavšček">
Mahavšček

Mahavšček, także Veliki Bogatin – szczyt górski o wysokości 2008 m n.p.m. w Alpach Julijskich w Słowenii. Znajduje się na grzbiecie górskim Spodnje Bohinjske. Położony jest na zachód od jeziora Bohinjsko.
Dostęp.
Wymieniona jest większość znakowanych szlaków turystycznych:

</doc>
<doc id="4660936" url="https://pl.wikipedia.org/wiki?curid=4660936" title="Kamilla Rachimowa">
Kamilla Rachimowa

Kamilla Stanisławowna Rachimowa (; ur. 28 sierpnia 2001) – rosyjska tenisistka.
Kariera tenisowa.
W trakcie swojej kariery zwyciężyła w ośmiu singlowych i pięciu deblowych turniejach rangi ITF. Najwyżej w rankingu WTA była sklasyfikowana na 89. miejscu w singlu (6 marca 2023) oraz na 65. miejscu w deblu (6 czerwca 2022).
W lutym 2021 roku pierwszy raz w karierze wystąpiła w turnieju głównego cyklu WTA Tour w Melbourne. W debiucie na tym poziomie rozgrywek w parze z Ankitą Rainą wygrała zmagania deblowe. W tym samym roku osiągnęła deblowy finał zawodów cyklu WTA 125 w Båstad.

</doc>
<doc id="4660947" url="https://pl.wikipedia.org/wiki?curid=4660947" title="Daboja">
Daboja



</doc>
<doc id="4660950" url="https://pl.wikipedia.org/wiki?curid=4660950" title="Stadion Miasta Mysłowic">
Stadion Miasta Mysłowic

Stadion Miasta Mysłowic – nieistniejący już stadion żużlowy w Mysłowicach (w dzielnicy Słupna), w Polsce.
Historia.
Inicjatywę budowy toru podjął w 1929 roku Śląski Klub Motorowy. Obiekt powstał na 120-morgowym terenie należącym do szlacheckiej rodziny Laryszów, a następnie Sułkowskich z Bielska-Białej. Tor planowano jako część większego kompleksu sportowego, na który miały się jeszcze składać m.in. dwie pływalnie, boiska i betonowy tor kolarski. Ostatecznie inwestycji tych jednak nie zrealizowano i powstał jedynie tor żużlowy. Pierwsze zawody rozegrano na obiekcie 13 października 1930 roku. Tor miał dosyć duże rozmiary – 800 m długości i 40 m szerokości. Był to pierwszy w Polsce obiekt przeznaczony wyłącznie do rozgrywania zawodów żużlowych. 31 maja 1931 roku odbywające się na stadionie zawody obejrzało 25 000 widzów, co stanowi rekord frekwencji tego obiektu. W latach 1932 i 1933 na torze rozegrano dwie pierwsze edycje indywidualnych mistrzostw Polski. W 1933 roku wybuchła jednak afera związana z zaproszeniem na jedne z zawodów zawodników niemieckich, wbrew zakazowi Śląskiego Okręgu Związku Motocyklowego. Sekcja motorowa z Mysłowic została w efekcie zawieszona i nie było już komu organizować zawodów na mysłowickim torze, w związku z czym nastąpił kres rozgrywek żużlowych w Mysłowicach. Obecnie w miejscu dawnego toru znajduje się parking przed kąpieliskiem i Centralnym Muzeum Pożarnictwa.

</doc>
<doc id="4660952" url="https://pl.wikipedia.org/wiki?curid=4660952" title="Prostracja">
Prostracja



</doc>
<doc id="4660953" url="https://pl.wikipedia.org/wiki?curid=4660953" title="Daboja łańcuszkowa">
Daboja łańcuszkowa



</doc>
<doc id="4660954" url="https://pl.wikipedia.org/wiki?curid=4660954" title="Gmach Banku Polskiego w Warszawie">
Gmach Banku Polskiego w Warszawie



</doc>
<doc id="4660956" url="https://pl.wikipedia.org/wiki?curid=4660956" title="Giuseppe Vitale">
Giuseppe Vitale

Giuseppe Vitale (ur. 26 lipca 1923 w Locri, zm. 29 stycznia 2013) – włoski polityk i działacz rolniczy, senator VII kadencji, od 1980 do 1984 poseł do Parlamentu Europejskiego I kadencji.
Życiorys.
Został dyrektorem krajowej kooperatywy rolniczej, zasiadał w zarządach różnych organizacji rolniczych. Kierował też organizacją Istituto nazionale assistenza informazioni, studi sulla Comunità europea (Inasil-CEE), zajmującej się działaniami informacyjnymi na temat Wspólnot Europejskich.
Zaangażował się w działalność polityczną w ramach Włoskiej Partii Komunistycznej. W latach 1976–1979 sprawował mandat senatora VII kadencji. W 1979 bez powodzenia kandydował do Parlamentu Europejskiego, mandat uzyskał 24 czerwca 1980 w miejsce zmarłego Giorgio Amendoli. Przystąpił do Grupy Sojuszu Komunistycznego. Należał do Komisji ds. Rolnictwa, a od 1982 do 1984 pełnił w Europarlamencie funkcję kwestora.

</doc>
<doc id="4660957" url="https://pl.wikipedia.org/wiki?curid=4660957" title="1 Pułk Huzarów Austro-Węgier">
1 Pułk Huzarów Austro-Węgier



</doc>
<doc id="4660964" url="https://pl.wikipedia.org/wiki?curid=4660964" title="Gibraltar Premier Division">
Gibraltar Premier Division



</doc>
<doc id="4660966" url="https://pl.wikipedia.org/wiki?curid=4660966" title="Aston Martin Lagonda Taraf">
Aston Martin Lagonda Taraf

Aston Martin Lagonda Taraf – samochód osobowy klasy aut luksusowych produkowany przez brytyjską markę Aston Martin w latach 2015– 2016.
Historia i opis modelu.
Lagonda Taraf nawiązuje do modelu Lagonda z lat 1976 - 1989.. Auto zostało zbudowane na płycie podłogowej modelu Rapide. Początkowo samochód produkowany miał być w krótkiej, limitowanej serii, a kupić mogli go jedynie zaproszeni przez markę klienci z Bliskiego i Środkowego Wschodu, jednak w listopadzie 2014 roku Andy Palmer powiedział, że auto dostępne będzie także w Stanach Zjednoczonych, Chinach oraz w Europie.
Auto zostało zbudowane głównie z włókna węglowego oraz aluminium.
We wrześniu 2014 roku zaprezentowano oficjalne fotografie modelu oraz rozpoczęto w Omanie testowanie dwóch prototypów pojazdu. Samochód budowany ma być ręcznie przez specjalny dział personalizacji Astona pod nazwą „Q”.
Wnętrze pojazdu składa się z czterech indywidualnych foteli wyprofilowanych tak by połączyć komfort oraz trzymanie w zakrętach.

</doc>
<doc id="4660967" url="https://pl.wikipedia.org/wiki?curid=4660967" title="Wilfred Bushnell">
Wilfred Bushnell

Wilfred Bushnell (ur. 8 grudnia 1902 w Watertow, zm. 4 kwietnia 1933) – pilot balonowy.
Życiorys.
W 1922 roku ukończył Naval Academy. W 1930 roku rozpoczął służbę na sterowcu "Los Angeles". W kwietniu 1931 roku został przeniesiony do Akron. W 1929 roku podczas narodowych kwalifikacji pobił wraz z Thomasem Settle rekord długości lotu balonem wolnym wygrywając tym samym zawody. Zawodnicy wystartowali z Pittsburgha i po 43:20 min, przebywając dystans 952 mil wylądowali na Wyspie Księcia Edwarda w Kanadzie. W 1932 roku wygrał wraz z Tomasem Settle XX Puchar Gordona Bennetta. Zaginął 4 kwietnia 1933 w katastrofie sterowca USS Akron, który rozbił się u wybrzeży New Jersey.

</doc>
<doc id="4660971" url="https://pl.wikipedia.org/wiki?curid=4660971" title="Leszek Górski (fotograf)">
Leszek Górski (fotograf)

Leszek Górski (ur. 1960 w Krośnie) – polski artysta fotograf. Członek rzeczywisty Okręgu Górskiego Związku Polskich Artystów Fotografików.
Życiorys.
Leszek Górski jest absolwentem Politechniki Krakowskiej im. Tadeusza Kościuszki. Związany z krakowskim środowiskiem fotograficznym – mieszka, pracuje, tworzy w Krakowie. Fotografuje od połowy lat 80. XX wieku. Miejsce szczególne w jego twórczości zajmuje fotografia abstrakcyjna, fotografia architektury, fotografia dokumentacyjna (dzieł sztuki), fotografia dokumentalna, fotografia krajobrazowa, fotografia krajoznawcza, fotografia martwej natury, fotografia reportażowa. Jest członkiem rzeczywistym Okręgu Górskiego Związku Polskich Artystów Fotografików (legitymacja nr 1133).
Leszek Górski jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych – ogólnopolskich oraz międzynarodowych, w Polsce i za granicą. Brał aktywny udział m.in. w ogólnopolskich i Międzynarodowych Salonach Fotograficznych, organizowanych (m.in.) pod patronatem Międzynarodowej Federacji Sztuki Fotograficznej FIAP, zdobywając wiele akceptacji, nagród, wyróżnień, dyplomów, listów gratulacyjnych. Jego fotografie były prezentowane i nagrodzone m.in. w Bułgarii, Japonii, Stanach Zjednoczonych oraz w Polsce. Wiele jego prac publikowano w specjalistycznej prasie fotograficznej.
Wystawy indywidualne.
Źródło.
Wystawy zbiorowe.
Źródło.

</doc>
<doc id="4660976" url="https://pl.wikipedia.org/wiki?curid=4660976" title="Katald z Tarentu">
Katald z Tarentu



</doc>
<doc id="4660980" url="https://pl.wikipedia.org/wiki?curid=4660980" title="Aniele Boży">
Aniele Boży

 
Aniele Boży ("łac." "Oratio ad Angelum Custodem") – tradycyjna katolicka codzienna modlitwa, będąca prośbą wiernych o opiekę anioła stróża. Przeznaczona jest do prywatnego, codziennego odmawiania w ramach pacierza.
Tekst.
Tekst polski modlitwy brzmi następująco:
Aniele Boży
Oryginalny tekst łaciński: 
 Oratio ad Angelum Custodem 
Modlitwa została przetłumaczona na wiele języków.
Znaczenie.
Modlitwa do Anioła stróża jest wyrazem jedności chrześcijańskiego wyznania wiary i modlitwy, wyrażonej maksymą "Lex orandi, lex credendi". Według Katechizmu Kościoła Katolickiego, każdy chrześcijanin ma swojego duchowego opiekuna, zwanego aniołem stróżem:
Stąd w Kościele katolickim w ciągu wieków propagowano modlitwy będące prośbą o opiekę aniołów. Także ta konkretna modlitwa „Aniele Boży” spotkała się z aprobatą i zachętą papieży.
Historia.
Świadectwem wiekowej popularności tej modlitwy jest informacja w książce napisanej w XIX w. przez św. Jana Bosko, znanego opiekuna dzieci i młodzieży. Przekazał on informację o dwóch papieżach, którzy pod koniec XVIII i na początku XIX wieku związali z tą modlitwą odpusty:

</doc>
<doc id="4660982" url="https://pl.wikipedia.org/wiki?curid=4660982" title="RAF Dale">
RAF Dale

 
RAF Dale – baza lotnicza RAF znajdująca się koło wsi Dale i Marloes, zlokalizowana 10,5 km od Milford Haven (hrabstwo Pembrokeshire) na półwyspie Pembroke w zachodniej Walii.
Historia bazy.
Budowę bazy rozpoczęto w 1941, tuż nad wysokim skalnym wybrzeżem.
Do użytku została oddana w czerwcu 1942 jako baza Dywizjonu 304. Krótki pas startowy oraz zmienne warunki pogodowe i zawirowania wiatru przy wysokim skalnym wybrzeżu powodowały trudności w startach, były też przyczyną tragicznej katastrofy samolotu z załogą kpt. Ludwika Maślanki. W związku z koniecznością naprawy pasów startowych, dywizjon 3 listopada 1942 został przeniesiony na miesiąc do pobliskiej bazy RAF Talbenny. W kwietniu 1943 dywizjon został przeniesiony do bazy RAF Docking położonej na wschodnim wybrzeżu Anglii.
Baza następnie została przeorganizowana w bazę lotniczą marynarki królewskiej Air Station z nazwą RNAS Dale, funkcjonując do 1948. Po zdemontowaniu urządzeń lotniczych teren należy do osoby prywatnej.

</doc>
<doc id="4660984" url="https://pl.wikipedia.org/wiki?curid=4660984" title="Piłka siatkowa na Światowych Wojskowych Igrzyskach Sportowych 2011 – turniej halowy mężczyzn">
Piłka siatkowa na Światowych Wojskowych Igrzyskach Sportowych 2011 – turniej halowy mężczyzn

Piłka siatkowa mężczyzn na Światowych Wojskowych Igrzyskach Sportowych 2011 – zawody w siatkówce, które odbyły się w brazylijskim Rio de Janeiro w dniach 17–23 lipca 2011 roku podczas igrzysk wojskowych.
System rozgrywek.
Faza grupowa.
W turnieju brało udział łącznie dwanaście męskich reprezentacji, które zostało podzielone na dwie grupy po sześć drużyn. Każda drużyna grała ze wszystkimi innymi drużynami w grupie tzw. systemem kołowym (tj. każdy z każdym, po jednym meczu). Dwie pierwsze z każdej grupy awansowały do półfinałów. Przegrani grali w turnieju pocieszenia o miejsca 5-8, oraz 9-12. Mistrzostwa rozgrywane były w halach: "Ginásio do Maracanãzinho" oraz w "Colégio Militar do Rio de Janeiro".
Faza finałowa.
zostały utworzone według klucza:
Rozgrywki.
Faza pocieszenia.
Drużyny, które przegrały mecze w fazie grupowej ("9-12"), rozegrały mecz o 11. miejsce, natomiast zwycięzcy rywalizowali o pozycję 9.
 Rio de Janeiro (Ginásio do Maracanãzinho)
Drużyny, które wygrały mecze w fazie grupowej ("5-8"), rozegrały mecz o 5. miejsce, natomiast pokonani rywalizowali o pozycję 7.
 Rio de Janeiro (Ginásio do Maracanãzinho)
Mecz o 11. miejsce.
 Rio de Janeiro (Colégio Militar do Rio de Janeiro)
Mecz o 9. miejsce.
 Rio de Janeiro (Colégio Militar do Rio de Janeiro)
Mecz o 7. miejsce.
 Rio de Janeiro (Ginásio do Maracanãzinho)
Mecz o 5. miejsce.
 Rio de Janeiro (Ginásio do Maracanãzinho)
Faza finałowa.
Mecze półfinałowe.
 Rio de Janeiro (Ginásio do Maracanãzinho)
Mecz o 3. miejsce.
 Rio de Janeiro (Ginásio do Maracanãzinho)
Finał.
 Rio de Janeiro (Ginásio do Maracanãzinho)
Klasyfikacja końcowa.
"Źródło:".

</doc>
<doc id="4660987" url="https://pl.wikipedia.org/wiki?curid=4660987" title="Tramwaje w Cuernavaca">
Tramwaje w Cuernavaca



</doc>
<doc id="4660988" url="https://pl.wikipedia.org/wiki?curid=4660988" title="Tramwaje w Oaxaca">
Tramwaje w Oaxaca



</doc>
<doc id="4660989" url="https://pl.wikipedia.org/wiki?curid=4660989" title="Vera Squarcialupi">
Vera Squarcialupi

Vera Liliana Squarcialupi (ur. 5 sierpnia 1928 w Puli, zm. 3 kwietnia 2021) – włoska polityk i dziennikarka, senator, posłanka do Parlamentu Europejskiego I kadencji.
Życiorys.
Od 1955 pracowała w redakcji RAI w Rzymie, gdzie odpowiadała za transmisję na kanałach GR1 i GR2. Zajęła się działalnością polityczną w ramach Włoskiej Partii Komunistycznej, w 1976 wybrana do Senatu VII kadencji. W 1979 z powodzeniem kandydowała do Parlamentu Europejskiego (uzyskała też reelekcję w wyborach krajowych, nie zdecydowała się jednak objąć mandatu). Jeszcze przed początkiem kadencji przeszła do powiązanego z PCI ugrupowania Niezależna Lewica (grupującego osoby luźniej związane z partią). W 1984 uzyskała reelekcję z listy komunistów. Przystąpiła do Grupy Sojuszu Komunistycznego, należała m.in. do Komisji ds. Środowiska Naturalnego, Zdrowia Publicznego i Ochrony Konsumentów, Komisji ds. Socjalnych i Zatrudnienia oraz Komisji ds. Praw Kobiet. Później powróciła w skład Senatu XIII kadencji (1996–2001), kandydując z listy koalicji Drzewo Oliwne.

</doc>
<doc id="4660991" url="https://pl.wikipedia.org/wiki?curid=4660991" title="Stadion MOSiR Krosno">
Stadion MOSiR Krosno

Stadion MOSiR Krosno – stadion piłkarsko-żużlowy w Krośnie, w Polsce.
Został otwarty w 1951 roku. Może pomieścić 6000 widzów. Obiekt użytkowany jest przez piłkarzy klubu Karpaty Krosno oraz żużlowców drużyny Wilki Krosno. Długość toru żużlowego na stadionie wynosi 396 m (do 2017 r. było to 398 m), jego szerokość na prostych to 12,5 m, a na łukach 17,5 m. Jest to najdłuższy tor żużlowy w Polsce.
Historia.
Budowa nowego stadionu w Krośnie rozpoczęła się w 1949 roku, a uroczyste otwarcie miało miejsce 22 lipca 1951 roku. Boisko piłkarskie otoczono bieżnią, na której jeszcze przed otwarciem obiektu, w 1950 roku rozegrano pierwsze zawody żużlowe. Jesienią 1956 roku powstała sekcja żużlowa Legii Krosno, która w następnym roku przystąpiła do rozgrywek ligowych; w tym czasie z toru w Krośnie korzystali również żużlowcy AMK Kraków oraz Unii Tarnów, którzy wówczas nie posiadali własnych torów (zarówno tor w Krakowie, jak i w Tarnowie zostały oddane do użytku w 1957 roku). W 1969 roku drużyna żużlowa (wówczas jako Karpaty Krosno) zawiesiła działalność, w związku z czym zawodów żużlowych na obiekcie nie rozgrywano do lat 80. XX wieku, kiedy to powstał KKŻ Krosno (a po nim kolejno ŻKS Krosno, KSŻ Krosno, KSM Krosno i Wilki Krosno). W swojej historii żużlowcy z Krosna występowali najwyżej na zapleczu Ekstraligi, tak jak piłkarze Karpat, których największym osiągnięciem jest 4. miejsce w tabeli II grupy w II lidze sezonu 1992/1993. Od 2017 nawierzchnię żużlową zastąpiono nawierzchnią z piaskowca cergowskiego. 16 września 2017 roku na stadionie rozegrano finał Drużynowych Mistrzostw Europy Juniorów. W 2021 roku na stadionie pojawiło się oświetlenie. Zamontowano także krzesełka dla kibiców od strony rzeki Wisłok. Rok później na obiekcie odbył się jeden z finałów żużlowych Indywidualnych Mistrzostw Polski.

</doc>
<doc id="4660992" url="https://pl.wikipedia.org/wiki?curid=4660992" title="Duńskie odznaczenia">
Duńskie odznaczenia

Duńskie odznaczenia – kilka orderów oraz kilkadziesiąt medali i odznak honorowych przyznawanych w Królestwie Danii oraz krajach należących do Zjednoczonego Królestwa Danii, czyli Wysp Owczych i Grenlandii.

</doc>
<doc id="4660994" url="https://pl.wikipedia.org/wiki?curid=4660994" title="Aniele Boży (modlitwa)">
Aniele Boży (modlitwa)



</doc>
<doc id="4660995" url="https://pl.wikipedia.org/wiki?curid=4660995" title="Athletics Integrity Unit">
Athletics Integrity Unit

Athletics Integrity Unit – niezależna organizacja międzynarodowa z siedzibą w Monako, powołana przez IAAF w celu zapewnienia uczciwości w lekkoatletyce, głównie poprzez walkę z dopingiem, funkcjonująca od kwietnia 2017.
Historia.
Athletics Integrity Unit rozpoczęła swoją działalność 3 kwietnia 2017. Została utworzona przez IAAF jako główny element programu reform dotyczących uczciwości w lekkoatletyce (jego autorem był ówczesny przewodniczący IAAF – Sebastian Coe), przygotowanego w celu odzyskania przez lekkoatletykę wiarygodności po skandalach dopingowych i korupcyjnych. Pierwszym prezydentem zarządu AIU został David Howman, który do 2016 roku przez 13 lat pełnił funkcję dyrektora generalnego Światowej Agencji Antydopingowej. W czerwcu 2017 przewodniczącym organizacji został Brett Clothier. AIU w ramach swych działań między innymi zastąpiło istniejący wcześniej w ramach IAAF departament do spraw walki z dopingiem. Organizacja działa w pełni niezależnie od IAAF i ma swoją siedzibę w Monako.
Działalność.
W ramach swoich działań AIU walczy ze związanymi z lekkoatletyką nadużyciami w kwestiach:
Działalność AIU polega m.in. na pozyskiwaniu i analizie danych oraz informacji, przeprowadzaniu testów antydopingowych, przeprowadzaniu procesów dyscyplinarnych, czy edukacji i komunikacji.
Wyniki prac.
W 2017 roku budżet organizacji wyniósł 7 139 889 $, z czego 4 715 136 $ przeznaczono na program testów antydopingowych. W ramach swoich działań AIU pobrała 9730 próbek do badań antydopingowych (w tym 1513 podczas Mistrzostw Świata w Lekkoatletyce 2017), przeprowadziła 120 postępowań dyscyplinarnych (118 dotyczących naruszeń przepisów antydopingowych i 2 bez związku z dopingiem), zajmując się między innymi sprawami dotyczącymi rosyjskiego skandalu dopingowego i raportami McLarena, a także 60 dochodzeń (29 związanych z dopingiem, a 31 z podejrzeniem naruszeń uczciwości).
W roku 2018 budżet wzrósł do 8 645 446 $, z czego na program testów antydopingowych przeznaczono 3 618 438 $. W sumie pobranych zostało 8489 próbek, AIU przeprowadziła 349 procesów dyscyplinarnych (346 związanych z dopingiem i 3 bez takiego związku) i 78 dochodzeń (30 związanych z dopingiem, 24 z korupcją i 24 z innymi podejrzeniami naruszeń uczciwości).
Zarząd.
Przewodniczącym AIU jest obecnie (stan na listopad 2019) Brett Clothier, który wchodzi także w skład pięcioosobowego zarządu AIU.
Aktualnie (stan na listopad 2019) w skład zarządu Athletics Integrity Unit wchodzą także:

</doc>
<doc id="4660996" url="https://pl.wikipedia.org/wiki?curid=4660996" title="AIU">
AIU



</doc>
<doc id="4660997" url="https://pl.wikipedia.org/wiki?curid=4660997" title="Shimon Ratner">
Shimon Ratner



</doc>
<doc id="4660999" url="https://pl.wikipedia.org/wiki?curid=4660999" title="Politehnica Timișoara (2003-2011)">
Politehnica Timișoara (2003-2011)



</doc>
<doc id="4661001" url="https://pl.wikipedia.org/wiki?curid=4661001" title="Cmentarz prawosławny w Pradze">
Cmentarz prawosławny w Pradze

Cmentarz Prawosławny (Olšany) "(czes. Pravoslavný hřbitov (Olšany))" – cmentarz prawosławny położony w stolicy Czech w dzielnicy Praga 3 Žižkov.
Centralną część cmentarza zajmuje niewielka cerkiew Zaśnięcia Matki Bożej, zbudowana w stylu rosyjskim w latach 20. XX wieku. Odprawiana jest regularna niedzielna liturgia w języku rosyjskim, obrzędy pogrzebowe oraz liturgia za zmarłych (panichida).

</doc>
<doc id="4661003" url="https://pl.wikipedia.org/wiki?curid=4661003" title="F.C. Bruno’s Magpies">
F.C. Bruno’s Magpies

F.C. Bruno’s Magpies (ang. "Football Club Bruno’s Magpies" lub "FCB Magpies") – gibraltarski klub piłkarski, mający siedzibę w mieście Gibraltar, stolicy kraju. Obecnie występuje w Gibraltar National League.
Historia.
Chronologia nazw:
Klub piłkarski Bruno’s Magpies został założony w miejscowości Gibraltar w 2013 roku przez grupę przyjaciół, którzy spotykali się i pili w Bruno’s Bar &amp; Restaurant. W pierwszych dwóch sezonach zespół występował w Second Division (D2), zajmując miejsca w środku tabeli. W sezonie 2015/16 po uzyskaniu sponsora Chestertons, firmę zajmującą się obrotem nieruchomościami, klub zajął czwarte miejsce ligowe. W następnym sezonie 2016/17 po zajęciu drugiego miejsca w tabeli, jednak przegrał w barażach o awans. W sierpniu 2017 klub ogłosił o nowym sponsorze GVC Holdings. W sezonie 2017/18 spadł na trzecią lokatę. Dopiero w sezonie 2018/19 zwyciężył w lidze i zdobył historyczny awans do Gibraltar National League.
Barwy klubowe, strój.
Klub ma barwy czarno-białe. Zawodnicy swoje domowe spotkania zazwyczaj grają w białych koszulkach, czarnych spodenkach oraz białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe na Victoria Stadium w Gibraltarze, który może pomieścić 2 249 widzów.
Inne sekcje.
Klub prowadzi drużyny dla dzieci i młodzieży w każdym wieku.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z miasta.

</doc>
<doc id="4661007" url="https://pl.wikipedia.org/wiki?curid=4661007" title="Cochise (wódz Apaczów)">
Cochise (wódz Apaczów)



</doc>
<doc id="4661011" url="https://pl.wikipedia.org/wiki?curid=4661011" title="Black Hole Entertainment">
Black Hole Entertainment

Black Hole Entertainment – były węgierski producent gier komputerowych z siedzibą w Budapeszcie.
Studio zostało założone w 2001 r. przez Andrew Vajnę oraz siedmioro entuzjastów gier RTS. Dwa lata później, zostało wykupione przez Cinergi Interactive – wydawnictwo należące do Andrewsa Vajny. W związku z zamknięciem firmy-matki, od 2007 r. studio stało się ponownie niezależne. Wraz z sierpniem 2010 r. Ubisoft ogłosił, iż Black Hole będzie odpowiedzialne za szóstą odsłonę serii "Heroes of Might and Magic", która zadebiutowała na rynku rok później. W 2012 r. twórcy zostali zmuszeni do ogłoszenia bankructwa, obwiniając Ubisoft za niewypłacalność i obarczając winą za zamknięcie firmy.

</doc>
<doc id="4661012" url="https://pl.wikipedia.org/wiki?curid=4661012" title="Geronimo (wódz Indian Chiricahua)">
Geronimo (wódz Indian Chiricahua)



</doc>
<doc id="4661018" url="https://pl.wikipedia.org/wiki?curid=4661018" title="Colón Santa Fe">
Colón Santa Fe



</doc>
<doc id="4661020" url="https://pl.wikipedia.org/wiki?curid=4661020" title="Taki Fiti">
Taki Fiti

 
Taki Fiti (mac. Таки Фити, ur. 7 listopada 1950 w Kruszewie) – macedoński ekonomista i polityk.
Taki Fiti urodził się w Kruszewie, tam też uczęszczał do szkoły podstawowej i średniej. W 1973 roku ukończył studia na Wydziale Ekonomii Uniwersytetu Świętych Cyryla i Metodego w Skopju, a następnie podjął tam pracę naukową dotyczącą ekonomii politycznej kapitalizmu. Studia magisterskie ukończył w 1980 roku, a stopień doktora uzyskał w roku 1983. Jego rozprawa doktorska dotyczyła rozwoju ekonomicznego krajów rozwijających się.
W 1983 roku został docentem, habilitację uzyskał w roku 1988, a tytuł profesora w 1993 .
W okresie od 23 lutego 1996 do 30 listopada 1998 pełnił funkcję Ministra Finansów w rządzie Branko Crwenkowskiego.
W 2003 roku został wybrany członkiem Macedońskiej Akademii Nauk i Umiejętności, od 2016 roku jest jej prezesem .
Jego zainteresowania naukowe dotyczyły ekonomii (mikroekonomii i makroekonomii), wzrostu i rozwoju gospodarczego oraz przedsiębiorczości. Zajmował się zwłaszcza złożonymi zagadnieniach z zakresu współczesnej nauki makroekonomicznej, w tym współczesnymi szkołami makroekonomicznymi i polityką makroekonomiczną (fiskalną i monetarną) .

</doc>
<doc id="4661026" url="https://pl.wikipedia.org/wiki?curid=4661026" title="L'Art">
L'Art



</doc>
<doc id="4661030" url="https://pl.wikipedia.org/wiki?curid=4661030" title="Rosario Central">
Rosario Central



</doc>
<doc id="4661033" url="https://pl.wikipedia.org/wiki?curid=4661033" title="Aston Martin Virage">
Aston Martin Virage



</doc>
<doc id="4661038" url="https://pl.wikipedia.org/wiki?curid=4661038" title="Bruno Ferrero">
Bruno Ferrero



</doc>
<doc id="4661039" url="https://pl.wikipedia.org/wiki?curid=4661039" title="Mía Maestro">
Mía Maestro

Mía Maestro (ur. 19 czerwca 1978 w Buenos Aires) – argentyńska aktorka i piosenkarka, która wystąpiła m.in. w serialach "Wirus", "Agentka o stu twarzach", "Crusoe" i filmach "Frida", "Posejdon", "Miasto tajemnic".

</doc>
<doc id="4661040" url="https://pl.wikipedia.org/wiki?curid=4661040" title="Tarana Burke">
Tarana Burke

Tarana Burke (ur. 12 września 1973 na Bronksie w Nowym Jorku) – amerykańska aktywistka i działaczka na rzecz praw człowieka oraz praw obywatelskich. Założycielka i propagatorka ruchu Me Too. W 2017 roku otrzymała nagrodę Człowieka Roku tygodnika „Time”. Zajmuje kierownicze stanowisko w organizacji Girls for Gender Equity.
Życiorys.
Burke urodziła się i dorastała na Bronksie. Wychowała się w biednej rodzinie. Trzykrotnie była ofiarą molestowania seksualnego, zarówno jako dziecko, jak i nastolatka. Jej matka wspierała ją i zachęcała do zaangażowania się w życie społeczności. Burke przyznała, że te doświadczenia zainspirowały ją do pracy nad poprawą życia dziewcząt, które nie radzą sobie z tego typu problemami. Jako nastolatka zaangażowała się w pracę nad poprawą życia dziewcząt żyjących w zmarginalizowanych społecznościach. Początkowo uczęszczała do Alabama State University, następnie przeniosła się do Auburn University i ukończyła tę uczelnię. Podczas studiów organizowała konferencje prasowe i protesty w kwestii równouprawnienia, była również przeciwniczką rasizmu.
Jest aktywistką od 1989 roku. Po ukończeniu studiów pod koniec lat 90. przeprowadziła się do miejscowości Selma w stanie Alabama. Pracowała tam w National Voting Rights Museum and Institute jako konsultantka i koordynatorka projektów specjalnych. Pełniła również funkcję dyrektora wykonawczego w Black Belt Arts and Cultural Center, gdzie tworzyła i nadzorowała programy kulturalne skierowane do młodzieży znajdującej się w trudnej sytuacji.
W 2003 roku zaczęła pomagać młodym Afroamerykankom, współtworząc program Jendayi Aza. Przekształcił się on w 2006 roku w organizację non-profit Just Be Inc., wspierającą czarnoskóre dziewczęta w okresie dojrzewania. W szkołach organizacja realizuje program JEWELS, w którym biorą udział dziewczęta w wieku od 12 do 18 lat. 
Hasło „Me Too” (pol. "ja też/ja również") po raz pierwszy zostało użyte przez Taranę Burke na portalu społecznościowym MySpace w 2006 roku w ramach masowej kampanii promocyjnej „wzmacniania poprzez empatię”, kierowanej do kobiet, które doświadczyły przemocy seksualnej (w tym napastowania i wykorzystywania seksualnego), zwłaszcza pochodzących z ubogich środowisk. Burke wymyśliła hasło tuż po rozmowie z 13-letnią ofiarą molestowania seksualnego. Wyznanie dziewczynki sprawiło, że Burke nie była w stanie odpowiednio zareagować i bardzo tego później żałowała. Założyła więc ruch Me Too i zaczęła używać tego wyrażenia w celu zwiększenia świadomości kobiet w kontekście problemu wykorzystywania seksualnego.
W 2008 roku przeprowadziła się do Filadelfii i pracowała w Art Sanctuary Philadelphia i innych organizacjach non-profit. Konsultowała scenariusz hollywoodzkiego filmu "Selma" z 2014 roku, ukazującego kulisy i przebieg trzech marszy aktywistów na rzecz wprowadzenia faktycznego równouprawnienia Afroamerykanów, które odbyły się w 1965 roku, a ich trasa wiodła z tytułowej Selmy do Montgomery w stanie Alabama.
Wyrażenie „Me Too” przekształciło się w szerszy ruch społeczny po użyciu hasztagu #MeToo w 2017 roku po zarzutach dotyczących wykorzystywania seksualnego kobiet przez Harveya Weinsteina. Burke postanowiła pomóc w kształtowaniu ruchu, aby uczynić go „jeszcze bardziej empatycznym”. W uznaniu podejmowanej przez nią działalności została Człowiekiem Roku 2017 tygodnika „Time”.
W 2018 roku wzięła udział w 75. ceremonii wręczenia Złotych Globów na zaproszenie amerykańskiej aktorki Michelle Williams. W tym samym roku otrzymała Ridenhour Truth-Telling Prize, która przyznawana jest osobom broniącym interesu publicznego i sprawiedliwości społecznej.
Zajmuje kierownicze stanowisko (Senior Director) w organizacji Girls for Gender Equity mieszczącej się na Brooklynie. Organizuje w niej warsztaty mające na celu poprawę polityki w szkołach, miejscach pracy i kultu religijnego oraz skupia się na pomaganiu ofiarom, które obwiniają się za to, że zostały skrzywdzone seksualnie. Udziela się również publicznie. Ma córkę.

</doc>
<doc id="4661041" url="https://pl.wikipedia.org/wiki?curid=4661041" title="Mia Maestro">
Mia Maestro



</doc>
<doc id="4661042" url="https://pl.wikipedia.org/wiki?curid=4661042" title="Jerzy Pański (1900-1979)">
Jerzy Pański (1900-1979)



</doc>
<doc id="4661043" url="https://pl.wikipedia.org/wiki?curid=4661043" title="Jan Opaliński (zm. 1561)">
Jan Opaliński (zm. 1561)

Jan Opaliński herbu Łodzia (zm. w 1561 roku) – kasztelan santocki w 1560 roku, starosta Pobiedzisk w latach (1551)-1552-1561.

</doc>
<doc id="4661044" url="https://pl.wikipedia.org/wiki?curid=4661044" title="Serra de Sintra">
Serra de Sintra

Serra de Sintra – niewielkie pasmo górskie w zachodniej Portugalii. Od czasów rzymskich znane jako "Monte da Lua" (Góry Księżycowe). Najwyższy szczyt to Cruz Alta (528 m n.p.m.; port. Wysoki Krzyż).
Położenie.
Serra de Sintra leży na północny zachód od Lizbony. Zajmuje teren w kształcie wydłużonego owalu o długości ok. 10 km i szerokości maksymalnie 5 km. Ciągnie się od miejscowości Sintra na wschodzie prawie aż prawie po przylądek Cabo da Roca na zachodzie. Na północy dochodzi do miejscowości Colares, na południu sięga po Malveira da Serra.
Geologia i geomorfologia.
Góry Sintra zbudowane są ze skał magmowych: w części wschodniej z granitu, w zachodniej – głównie ze sjenitów i gabro-diorytów. Zaczęły się wypiętrzać ok. 80 milionów lat temu i proces ten trwa w dalszym ciągu. Wznoszą się o 250-300 m ponad otaczające je równiny, które budują mezozoiczne skały osadowe, głównie wapienie i margle. Najwyższy szczyt, Cruz Alta (528 m n.p.m.), leży we wschodniej części pasma. Kilka innych szczytów przekracza 400 m n.p.m. Charakterystyczną cechą pasma jest bogata rzeźba terenu, w której wyróżniają się fragmenty skaliste oraz skupiska wielkich, skalnych bloków, ukrytych wśród wiecznie zielonych lasów.
Klimat.
Serra de Sintra, rozciągnięta w kierunku wschód-zachód, stanowi ostatnie ogniwo łańcucha pasm górskich Portugalii, wyznaczających granicę między wpływami atlantyckimi na północy i śródziemnomorskimi na południu. Stanowi istotną zaporę dla dominujących tu wiatrów, wiejących z północnego zachodu oraz północy i niosących zwykle wiele wilgoci. Roczna suma opadów w wyższych partiach gór sięga 800-1000 mm (przy niespełna 500 mm na pobliskim Cabo da Roca). Średnia roczna temperatura w partiach szczytowych wynosi 14-15 ºC, przy czym średnie temperatury poszczególnych miesięcy nie spadają tam poniżej 6 ºC w styczniu i nie przekraczają 20 ºC w sierpniu. Przymrozki i śnieg właściwie tu nie występują, natomiast letnie upały są rzadkością. Stoki północne gór, chronione od nadmiaru słońca i obfite w wodę, posiadają specyficzny klimat lokalny, sprzyjający niezwykle bujnej roślinności.
Flora.
Flora Gór Sintra jest bardzo bogata i wyjątkowa. Stwierdzono tu występowanie ok. 900 rodzimych gatunków roślin, z czego 87 gatunków endemicznych. Dodatkowo w stanie dzikim spotykanych jest kolejnych ok. 130 gatunków obcych (kenofitów). Większość z nich to „uciekinierzy” z zakładanych masowo od połowy XIX w. parków i ogrodów, w których sadzono gatunki sprowadzane z odległych części świata. Niektóre, jak np. pochodząca z Australii akacja "Acacia melanoxylon", są uznawane za groźne gatunki inwazyjne.
Większą część gór Sintra pokrywają lasy. Typowym zespołem leśnym jest tu "Quercion fagineae" (też: "Q. broteri") – las dębowy, w którym dominuje dąb portugalski. Towarzyszą mu inne gatunki dębów, jak typowy dla strefy śródziemnomorskiej dąb skalny, zwany tu "carrasco", dąb korkowy oraz dąb szypułkowy, który tu właśnie ma swą południowo-zachodnią granicę występowania. Kolejnymi typowymi gatunkami są chruścina jagodna (drzewo poziomkowe), oliwka europejska i pistacja kleista (lentyszek). Z drzew iglastych w górach Sintra rośnie sosna nadmorska, zaś na suchszych stokach południowych sosna pinia. W podszyciu występuje często ostrokrzew kolczasty. Wśród gęstych zwojów bluszczu pospolitego, oplatających wilgotne skały, rośnie zanokcica "Asplenium hemionitis" – paproć o oszczepowatych liściach, znana z Wysp Kanaryjskich, Azorów i Madery, a w Portugalii kontynentalnej występująca jedynie (jako relikt sprzed epoki lodowej) w kilku miejscach wzdłuż wybrzeża atlantyckiego. Również na skałach i murach rośnie lokalny endemit z rodziny kapustowatych – "Coincya cintrana". Innym występującym tu endemitem jest goździk sintrzański ("Dianthus cintranus" sbsp. "cintranus"). Najbardziej naturalne fragmenty roślinności gór Sintra zachowały się w zachodniej części pasma, w areale schowanego w skałach dawnego klasztoru franciszkanów (Convento dos Capuchos). Klasztor został opuszczony w 1834 r., dzięki czemu oparł się w znacznym stopniu romantycznej modzie wzbogacania miejscowej flory gatunkami obcymi.
Fauna.
Świat zwierzęcy Gór Sintra jest również bogaty. Obszar górski jest jednak niewielki, zaś presja człowieka od wieków była tak silna, że nie spotkamy tu żadnych dużych ssaków. Największymi są niewielkie drapieżniki: lis i żeneta. Występuje tu również kilka gatunków nietoperzy, m.in. gacek szary. Z ptaków największymi rzadkościami są orzeł południowy (ostatnio tylko jedno gniazdo!) i puchacz. Nieco częściej pojawiają się sokół wędrowny i krogulec (po 4-5 gniazd). Z gadów godne uwagi są wąż kapturzec ("Macroprotodon cucullatus") i jadowita żmija iberyjska, widywana głównie na południowych, cieplejszych stokach gór.
Ochrona przyrody.
Praktycznie całe pasmo górskie Serra de Sintra znajduje się w granicach Parku Przyrodniczego Sintra-Cascais.
Turystyka.
Wielką ilość turystów, odwiedzających rejon gór Sintra, przyciągają tu głównie wielkiej klasy zabytki: pałac królewski w Sintrze, pałac Pena, Zamek Maurów, Quinta da Regaleira, klasztor kapucynów czy pałac Monserrate. Wędrówki po górach podejmują jedynie nieliczni, a warunki jej uprawiania są ograniczone.
Znaczna część obszaru pasma znajduje się w rękach prywatnych, jest ogrodzona i niedostępna. Część zachodnią i częściowo północną obejmują rozległe parki należące do wspomnianych wyżej pałaców, klasztorów oraz licznych prywatnych rezydencji i nie wszystkie są publicznie dostępne. Kilka wyznaczonych tu szlaków o charakterze tras spacerowych stanowi w rzeczywistości piesze dojścia z Sintry do Zamku Maurów i pałacu Pena. Jeden z nich udostępnia pasmo granitowych urwisk tworzących zachodnią ścianę Zamku Maurów. Jest ono jednym z najstarszych i najbardziej popularnych terenów wspinaczki skałkowej w Portugalii. Od 1950 r. wytyczono tu 72 drogi o długości do 45 m i trudnościach sięgających 8a. Kilka kolejnych szlaków pieszych wytyczono u południowo-zachodnich podnóży tych gór, w rejonie sanktuarium Peninha i Tholos do Monge, nie wyprowadzają one jednak na wyższe szczyty. Zachodnimi stokami pasma wiedzie dalekobieżny szlak GR 11 – Caminho do Atlantico, jednak i on korzysta z niżej biegnących dróg.
Najłatwiej osiągalnym szczytem Gór Sintra jest ich najwyższy wierzchołek – Cruz Alta, leżący w granicach parku Pena i dostępny w ok. 20 min. wygodną drogą spod pałacu Pena.

</doc>
<doc id="4661045" url="https://pl.wikipedia.org/wiki?curid=4661045" title="Winton C. Hoch">
Winton C. Hoch

Winton C. Hoch (ur. 31 lipca 1905 w Storm Lake, zm. 20 marca 1979 w Santa Monica) – amerykański operator filmowy.
Życiorys.
Studiował chemię na California Institute of Technology. Jako specjalista od koloryzacji, od 1934 r. pracował dla korporacji Technicolor. Od połowy lat 30. był operatorem filmowym, specjalizującym się w filmach barwnych – nigdy nie nakręcił filmu czarno-białego.
Nagrody.
Trzykrotny laureat Oscara za najlepsze zdjęcia do filmów: "Joanna d’Arc" (1948) Victora Fleminga, "Nosiła żółtą wstążkę" (1949) i "Spokojny człowiek" (1952) Johna Forda. Z Fordem współpracował również na planie filmów "Trzej ojcowie chrzestni" (1948), "Mister Roberts" (1955) i "Poszukiwacze" (1956).
Filmografia.
Jako operator filmowy pracował na planach zdjęciowych 65 produkcji filmowych.
Filmy krótkometrażowe.
Realizował głównie 8-10 minutowe filmy dokumentalne.

</doc>
<doc id="4661050" url="https://pl.wikipedia.org/wiki?curid=4661050" title="Aston Martin Virage (2011)">
Aston Martin Virage (2011)

Aston Martin Virage – samochód sportowy klasy wyższej produkowany przez brytyjską markę Aston Martin w latach 2011 – 2012.
Historia i opis modelu.
W 2007 roku Aston Martin zakończył produkcję modelu V12 Vanquish S, zastępując go czołową wersją DB9 - DBS. Jednocześnie, marka postanowiła wprowadzić na rynek nieco odmienioną wersję "DB9", która zapełniałaby lukę pomiędzy luksusowym "DB9" a sportowym "DBS" - i tak też, w 2011 roku pojawił się model o nazwie "Virage". Pojazd wyposażony jest w silnik znany z innych wersji "DB9", w jego przypadku ma on jednak moc 490 KM oraz moment obrotowy 570 Nm. Samochód jest bardziej komfortowy aniżeli "DBS", ale też szybszy i "ostrzejszy" od standardowego "DB9". Wyróżnia się także nieco inną stylizacją karoserii, przednimi oraz tylnymi światłami, a także (również stanowiącym swego rodzaju kompromis) wnętrzem.
W drugiej połowie 2012 roku Aston Martin poinformował o planach zaprzestania produkcji modelu Virage. Powodem jest nieznaczny popyt na ten model spowodowany niewielkimi różnicami między DB9 jak również DBS.

</doc>
<doc id="4661053" url="https://pl.wikipedia.org/wiki?curid=4661053" title="Dzień Pamięci Osób Transpłciowych">
Dzień Pamięci Osób Transpłciowych

Dzień Pamięci Osób Transpłciowych (Transgender Day of Remembrance, TDoR), znany również jako Międzynarodowy Dzień Pamięci Osób Transpłciowych, obchodzony jest corocznie (od jego powstania) 20 listopada i upamiętnia tych, którzy zostali zamordowani w wyniku transfobii. Służy on zwróceniu uwagi na przemoc, jakiej doświadczają osoby transpłciowe.
Historia.
Dzień Pamięci Osób Transpłciowych został założony w 1999 roku przez Gwendolyn Ann Smith, transpłciową graficzkę, publicystkę, działaczkę, dla upamiętnienia śmierci bostońskiej działaczki na rzecz osób transpłciowych Rity Hester zamordowanej w Allston w stanie Massachusetts. Dzień pamięci ewoluował od internetowego projektu zapoczątkowanego przez Smith do międzynarodowych obchodów. W 2010 roku dzień ten obchodzono w ponad 185 miastach i w ponad 20 krajach.

</doc>
<doc id="4661054" url="https://pl.wikipedia.org/wiki?curid=4661054" title="Kamilla Rakhimova">
Kamilla Rakhimova



</doc>
<doc id="4661056" url="https://pl.wikipedia.org/wiki?curid=4661056" title="Bruno Ferrero (polityk)">
Bruno Ferrero (polityk)

Bruno Ferrero (ur. 2 czerwca 1943 w Belluno, zm. 15 kwietnia 2006 w Turynie) – włoski polityk i samorządowiec, poseł do Parlamentu Europejskiego (1979–1984, 1988–1989).
Życiorys.
W latach 60. współtworzył lewicowy magazyn „Il dialogue”. Należał do założycieli Włoskiej Partii Socjalistycznej Zjednoczonego Proletariatu (PSIUP) w regionie Doliny Aosty, później przeszedł do Włoskiej Partii Komunistycznej. Zasiadał w radzie miejskiej Aosty, został regionalnym sekretarzem PCI. Później przeniósł się do Turynu, został sekretarzem polityka Giorgio Amendoli. W 1979 wybrano go posłem do Parlamentu Europejskiego. W 1984 bez powodzenia ubiegał się o reelekcję, mandat uzyskał 31 stycznia 1988 w miejsce wybranego do krajowego parlamentu Diego Novellego. Przystąpił do Grupy Sojuszu Komunistycznego, należał m.in. do Komisji ds. Regulaminu i Petycji oraz Komisji ds. Rozwoju i Współpracy. Od 1992 do 1994 należał do władz regionu Doliny Aosty, odpowiadając za roboty publiczne, później odszedł z polityki.
Zmarł na zawał serca 15 kwietnia 2006.

</doc>
<doc id="4661060" url="https://pl.wikipedia.org/wiki?curid=4661060" title="Simon Bagdasarian">
Simon Bagdasarian

Simon (Siemion) Karapetowicz Bagdasarian, ros. Семён (Симо́н) Карапетович Багдасарян, orm. Սեմյոն (Սիմոն) Կարապետի Բաղդասարյան (ur. 5 października 1913 we wsi Diraklar, obecnie wieś Karnut w Armenii, zm. 4 marca 1993 w Erywaniu) – radziecki wojskowy, kapitan, Bohater Związku Radzieckiego (1945).
Życiorys.
Urodził się w ormiańskiej rodzinie chłopskiej. Od października 1935 służył w Armii Czerwonej, w 1938 ukończył szkołę piechoty w Tbilisi i został zwolniony do rezerwy, w 1939 uczył się w Erywańskim Instytucie Pedagogicznym, później pracował jako szef zaopatrzenia w jednej z fabryk w Erywaniu. W sierpniu 1942 ponownie został powołany do armii, od listopada 1943 uczestniczył w wojnie z Niemcami, w 1944 został członkiem WKP(b). Wiosną 1944 jako dowódca plutonu 400 pułku piechoty 89 Dywizji Piechoty Samodzielnej Armii Nadmorskiej 4 Frontu Ukraińskiego w stopniu porucznika walczył na Krymie, biorąc m.in. udział w ataku na wzgórze Gornaja niedaleko Sewastopola. 9 maja 1944 wyróżnił się podczas ataku na niemieckie gniazda ogniowe, przejmując dowodzenie po wyeliminowanym z walki dowódcy kompanii, zadając wrogowi duże straty i zdobywając wzgórze. Później brał udział w operacji białoruskiej, wiślańsko-odrzańskiej i berlińskiej. 3 kwietnia 1945 został ranny w walce. Po wojnie był zastępcą dowódcy batalionu piechoty, w sierpniu 1947 został zwolniony do rezerwy w stopniu kapitana.
Odznaczenia.
I medale.

</doc>
<doc id="4661063" url="https://pl.wikipedia.org/wiki?curid=4661063" title="Cold data">
Cold data

Cold data (pol. zimne dane) – pojęcie w naukach związanych z przetwarzaniem informacji (obecnie szczególnie komputerowych). Za „zimne dane” uznaje się dane do których rzadko potrzebny jest dostęp. Niektóre definicje podają, że są to dane do których dostęp był ostatnio w ciągu więcej lub równe 31 dni temu. Według IBM dane kwalifikujące się do przeniesienia na taśmy, to takie do których ostatni dostęp był ponad 90 dni temu.
Aby zarządzać danymi stosuje się pojęcie Hierarchicznego Zarządzania Magazynem ("Hierarchical Storage Management"). Najbardziej „gorące dane” (w opozycji do „zimnych danych”, najczęściej używanych) umieszcza się na dyskach SSD. Potem gdy dane się „ochładzają” (są coraz rzadziej używane) na tradycyjnych talerzowych dyskach twardych. Następnie dyskach optycznych, a najbardziej „schłodzone” na taśmach magnetycznych. Oczywiście pojęcie jest dość umowne, bo często oprócz używania „gorących danych” z nośników o krótkim czasie dostępu, wykonuje się ich kopie np. na taśmach, gdyż nośniki SSD mają krótszy termin retencji danych, a często używane ulegają uszkodzeniu.
Traktowanie danych jako „zimnych” ma szczególnie sens dla wielkich firm. Mając duże ilości danych „zimnych”, transferując je na taśmy (np. LTO) zwalniają one miejsce na drogich dyskach, dla kolejnych danych częściej używanych, nie pozbawiając siebie możliwości wykorzystania, być może cennych danych „zimnych” w przyszłości. W gospodarstwach domowych może to przypominać trzymanie zdjęć – być może nie wszyscy przeglądają swoje zdjęcia codziennie, ale chętnie mogą wrócić do obejrzenia ich nawet po dekadzie czy dłuższym okresie, np. by pokazać je swojej żonie, czy wnukom. Szacuje się, że w 2020 liczba danych na świecie przekroczy 44 zettabajty. Z drugiej strony ludzie dysponują czasem wolnym miejscem na przechowywanie danych. Dobrym przykładem może być zakup jednej z konsol – jeśli użytkownik nie generuje dużej ilości danych, lub przechowuje je na czym innym, to kupując i używając zaledwie kilka gier, ma naddatek wolnego miejsca. Powstały więc firmy które chcą pośredniczyć, w monetyzowaniu posiadanej przestrzeni do danych, np. udostępniając ją firmom.

</doc>
<doc id="4661065" url="https://pl.wikipedia.org/wiki?curid=4661065" title="Macedonia na Letnich Igrzyskach Paraolimpijskich 1996">
Macedonia na Letnich Igrzyskach Paraolimpijskich 1996

Macedonię na Letnich Igrzyskach Paraolimpijskich 1996 w Atlancie reprezentował jeden strzelec. Był to debiut reprezentacji Macedonii na letnich igrzyskach paraolimpijskich. 

</doc>
<doc id="4661070" url="https://pl.wikipedia.org/wiki?curid=4661070" title="Feliks Stasica">
Feliks Stasica

Józef Mieczysław Stasica (w zakonie: Feliks, ur. 11 kwietnia 1934 w Radziechowach, zm. 7 stycznia 1991) – polski duchowny katolicki, franciszkanin, prowincjał Prowincji Krakowskiej tego zakonu.
Był synem Władysława i Joanny Juraszko. Studiował w Krakowie (1952-1958). Profesję zakonną złożył 16 września 1950, profesję wieczystą (solemnę) 4 października 1955, a święcenia kapłańskie przyjął 21 grudnia 1957. 5 sierpnia 1983 został wybrany na prowincjała na kapitule prowincjalnej w Krakowie. Początkowo pracował w Szklarskiej Porębie (był tam katechetą). Potem był wikariuszem w Głogówku, Legnicy, Wrocławiu i Wleniu, gdzie prowadził również katechezę. W 1968 został gwardianem i proboszczem w Pieńsku. Od 1974 do 1977 był wikariuszem prowincji krakowskiej franciszkanów, następnie gwardianem w Lwówku Śląskim, a potem wybrano go na prowincjała. Funkcję tę pełnił do 1989, a następne lata działał na terenie Niemiec (Ratingen i Glessen – dzielnicy Bergheim). Rozwijał misje w Ameryce Południowej. Zainicjował działalność Ośrodka św. Maksymiliana w Harmężach.

</doc>
<doc id="4661071" url="https://pl.wikipedia.org/wiki?curid=4661071" title="Chakibej Ajba">
Chakibej Ajba

Chakibej Każewicz Ajba (ros. Хакибей Кажевич Айба, ur. 31 grudnia 1917 we wsi Abgarchuk w okręgu suchumskim obecnie w rejonie Gudauta w Abchazji, zm. 7 listopada 2016 we wsi Łychny w Abchazji) – przewodniczący kołchozu we wsi Łychny w Abchazji, Bohater Pracy Socjalistycznej (1986).
Życiorys.
Był Abchazem. Po ukończeniu szkoły studiował w Suchumskim Państwowym Instytucie Pedagogicznym (obecnie Abchaski Uniwersytet Państwowy), w 1937 został dyrektorem szkoły w rodzinnej wsi. We wrześniu 1939 został powołany do Armii Czerwonej, ukończył wojskową szkołę polityczną w Kijowie, w 1942 przyjęto go do WKP(b). Od stycznia 1942 uczestniczył w wojnie z Niemcami, walczył na Froncie Wołchowskim, Leningradzkim i 1 Ukraińskim, później na Froncie Zabajkalskim brał udział w wojnie z Japonią. Służył jako pracownik polityczny w jednostkach artylerii, był ranny i dwukrotnie kontuzjowany, za udział w walkach otrzymał trzy ordery bojowe. W 1947 został zdemobilizowany, wrócił w rodzinne strony. W 1948 po ukończeniu kursów został głównym pełnomocnikiem Ministerstwa Zapasów w rejonie Gudauta, od 1955 był przewodniczącym kołchozu we wsi Aacy, którym kierował następnie przez 12 lat. W tym czasie w tym kołchozie zbudowano m.in. Dom Kultury i drogę asfaltową. W 1967 został przewodniczącym kołchozu we wsi Łychny, którym pozostał do początku lat 90. Pod jego kierunkiem kołchoz stał się jednym z przodujących w Abchazji. Od 1970 do 1984 był deputowanym do Rady Najwyższej ZSRR od 8 do 10 kadencji. Był również deputowanym do Rady Najwyższej Abchaskiej ASRR.
Odznaczenia.
Oraz order abchaski i medale ZSRR.

</doc>
<doc id="4661072" url="https://pl.wikipedia.org/wiki?curid=4661072" title="Macedonia na Letnich Igrzyskach Paraolimpijskich 2000">
Macedonia na Letnich Igrzyskach Paraolimpijskich 2000

Macedonię na Letnich Igrzyskach Paraolimpijskich 2000 w Sydney reprezentowało dwóch strzelców. Był to drugi występ reprezentacji Macedonii na letnich igrzyskach paraolimpijskich (pierwszy miał miejsce w 1996 roku). 

</doc>
<doc id="4661079" url="https://pl.wikipedia.org/wiki?curid=4661079" title="Aszur-etel-szame-erseti-muballissu">
Aszur-etel-szame-erseti-muballissu

Aszur-etel-szame-erseti-muballissu (akad. "Aššur-etel-šamê-erṣeti-muballissu", tłum. „Aszur, książę nieba i ziemi, jest tym, który utrzymuje go przy życiu”) – asyryjski książę, syn Asarhaddona (681-669 p.n.e.), młodszy brat Aszurbanipala (669-627? p.n.e.).
Temat jego zdrowia poruszany jest w kilku zachowanych listach do Asarhaddona. W jednym z nich egzorcysta Adad-szumu-usur informuje króla o stanie zdrowia niektórych z królewskich dzieci, wspominając między innymi, że Aszur-etel-szame-erseti-muballissu ma się dobrze. W innym liście również Adad-szumu-usur donosi królowi, że gorączka, którą miał Aszur-etel-szame-erseti-muballissu, zaczyna spadać. Znany jest też list astrologa Nergal-etira do Asarhaddona w którym twierdzi on, iż przez sześć lat strzegł skutecznie Aszur-etel-szame-erseti-muballissu przed chorobami.
Aszur-etel-szame-erseti-muballissu pojawia się też w liście niejakiego Urdu-Nabu, który informuje króla o darach, jakie w imieniu jego dzieci złożone być miały przed bogiem Nabu i boginią Taszmetum. Z imienia, poza nim, wymienieni tam zostali jego bracia Aszurbanipal, Szamasz-szuma-ukin i Aszur-mukin-pale’a oraz jego siostra Szerua-eterat. Aszur-etel-szame-erseti-muballissu, jego bracia Aszur-mukin-pale’a i Szamasz-metu-uballit oraz siostra Szerua-eterat wzmiankowani są też w niejasnym kontekście w uszkodzonym tekście administracyjnym, który w drugiej kolumnie wylicza zwierzęta i naczynia kuchenne potrzebne do przygotowania ceremonialnego bankietu.
Po wstąpieniu na tron Aszurbanipal wyznaczył Aszur-etel-szame-erseti-muballissu do pełnienia funkcji kapłana "šešgallu" boga Sina w Harranie. W inskrypcji, która mówi o tym wydarzeniu, Aszurbanipal nazywa Aszur-etel-szame-erseti-muballissu „swym najmłodszym bratem” (ŠEŠ.MU TUR).

</doc>
<doc id="4661094" url="https://pl.wikipedia.org/wiki?curid=4661094" title="Michał Godlewski (inżynier)">
Michał Godlewski (inżynier)

Michał Godlewski (ur. 18 maja 1917 w Łomży, zm. 30 sierpnia 1995 w Warszawie) – polski inżynier mechanik, profesor Politechniki Warszawskiej.
Życiorys.
Syn Zenona i Zenaidy z Tonkaczewów. W 1934 ukończył Gimnazjum Miejskie im. Tadeusza Kościuszki w Łomży, a następnie wyjechał do Warszawy, gdzie rozpoczął studia na Wydziale Mechanicznym Politechniki Warszawskiej. Studia przerwał wybuch II wojny światowej, w październiku 1939 powrócił do Łomży i objął stanowisko kierownika technicznego w fabryce maszyn rolniczych. W grudniu 1942 obawiając się aresztowania wyjechał do Warszawy, kilka miesięcy później jego rodzice zostali rozstrzelani w Lesie Jeziorkowskim. Po zakończeniu wojny znalazł się w Łodzi, gdzie ukończył studia na tamtejszej politechnice uzyskując tytuł magistra inżyniera, a następnie pozostał na uczelni jako starszy asystent. Równocześnie powierzono mu stanowisko dyrektora Państwowego Gimnazjum i Liceum Mechanicznego w Pabianicach. Pracując na Politechnice Łódzkiej stworzył pionierską konstrukcję jedenastu aparatów do badania piasków formierskich, a także komplet aparatury do badania chemicznych mas formierskich oraz zaprojektował zestaw mebli do laboratorium odlewni. Egzemplarze prototypowe tych urządzeń były prezentowane na Targach Poznańskich w 1949. Prowadził badania nad kształceniem zawodowym w kraju i za granicą, na ich podstawie w 1965 przedstawił pracę doktorską, a następnie został kierownikiem Zakładu Pedagogiki Politechniki Warszawskiej. Wcześniej, bo od 1957, pełnił funkcję podsekretarza stanu w Ministerstwie Oświaty i Wychowania. W 1975 przeszedł na emeryturę, ale nadal pozostał aktywny w działalności społecznej. Za aktywność w warszawskim oddziale Towarzystwa Przyjaciół Ziemi Łomżyńskiej w 1974 otrzymał honorowe obywatelstwo miasta Łomży.
Pochowany na Cmentarzu Wojskowym na Powązkach (kwatera A/II (12/14)).

</doc>
<doc id="4661095" url="https://pl.wikipedia.org/wiki?curid=4661095" title="1 (film 2008)">
1 (film 2008)



</doc>
<doc id="4661100" url="https://pl.wikipedia.org/wiki?curid=4661100" title="Marawedi">
Marawedi



</doc>
<doc id="4661102" url="https://pl.wikipedia.org/wiki?curid=4661102" title="SG-28">
SG-28

SG-28 – polski szybowiec wyczynowy zbudowany w dwudziestoleciu międzywojennym.
Historia.
Szczepan Grzeszczyk opracował rozwinięcie swej pierwszej konstrukcji - SG-21 Lwów. Nowy szybowiec od pierwowzoru różnił się zmianami w konstrukcji osłony kabiny, przekonstruowaną tylną częścią kadłuba oraz zwiększoną o 1,2 metra rozpiętością skrzydeł. Został nazwany SG-28, od imienia i nazwiska konstruktora oraz spodziewanej doskonałości.
W kwietniu 1932 roku w zakładach PZL w Warszawie rozpoczęto budowę prototypu, która była finansowana ze środków Ligi Obrony Powietrznej i Przeciwgazowej. Model szybowca został poddany badaniom w tunelu aerodynamicznym Instytutu Aerodynamicznego w Warszawie. Prototyp szybowca otrzymał znaki rejestracyjne SP-012 i został oblatany przez konstruktora 9 lipca 1932 roku na lotnisku mokotowskim, a już dzień później został wysłany na Międzynarodowe Zawody Szybowcowe w Rhön rozgrywane na górze Wasserkuppe.
W dniach 17-31 lipca 1932 roku Szczepan Grzeszczyk startował na tym szybowcu w grupie rekordowej, jednak nie odniósł sukcesów. 
SG-28 został przekazany do szkoły szybowcowej w Bezmiechowej. 21 października 1932 roku Zygmunt Laskowski wykonywał na nim lot w celu pobicia rekordu Polski w długotrwałości lotu. Nagła zmiana pogody doprowadziła do rozbicia szybowca i śmierci pilota.
W 1933 roku został zbudowany w zakładach PZL drugi egzemplarz szybowca. W stosunku do prototypu wprowadzono w nim zmiany konstrukcyjne obejmujące modyfikację centralnej części płata, zmniejszenie rozpiętości lotek, powiększenie statecznika pionowego oraz osłonięcie kabiny pilota stałym wiatrochronem i odejmowaną osłoną. Tak zmodyfikowany szybowiec otrzymał oznaczenie SG-28bis i został przekazany do użytkowania w szkole szybowcowej w Bezmiechowej.
Ustanowiono na nim kilka rekordów Polski. W październiku 1934 roku Stanisław Piątkowski rozbił go podczas kolejnego lotu i nie został już odbudowany.
Ustanowione rekordy.
Na szybowcu SG-28bis ustanowiono cztery szybowcowe rekordy Polski:
Konstrukcja.
Jednomiejscowy szybowiec wyczynowy w układzie wolnonośnego górnopłatu o konstrukcji drewnianej.
Kadłub o przekroju owalnym i konstrukcji półskorupowej, kryty całkowicie sklejką. Kabina pilota osłonięta osłoną ze sklejki. Fotel pilota dostosowany do spadochronu plecowego. Statecznik pionowy stanowił integralną całość z kadłubem. Na kadłubie był zamontowany hak do startu z lin gumowych i zaczep lotu na holu.
Płat dwudzielny, o obrysie prostokątno-trapezowym. W części centralnej miał profil IAW-192 przechodzący w części trapezowej w IAW-248 a w strefie lotkowej w IAW-289. Jednodźwigarowy, do dźwigara kryty sklejką, dalej płótnem; wyposażony w lotki wychylane różnicowo, o napędzie linkowym.
Usterzenie klasyczne, krzyżowe. Statecznik poziomy płytowy, napęd sterów linkowy.
Podwozie jednotorowe złożone z drewnianej, amortyzowanej krążkami gumowymi płozy podkadłubowej oraz amortyzowanej stalowej płozy ogonowej.

</doc>
<doc id="4661105" url="https://pl.wikipedia.org/wiki?curid=4661105" title="Gewargis Younan">
Gewargis Younan

Gewargis Younan (ur. 1980 w Bagdadzie) – duchowny Starożytnego Kościoła Wschodu, od 2014 biskup Chicago. 
Życiorys.
Urodził się w Bagdadzie, jednak ze względu na represje ze strony władz za rządów Saddama Husajna jego rodzina zmuszona była wyemigrować do Ameryki. Święcenia kapłańskie przyjął w 2012. Sakrę biskupią otrzymał w 2014 roku. 

</doc>
<doc id="4661107" url="https://pl.wikipedia.org/wiki?curid=4661107" title="Grzegorz Stępniak (inżynier)">
Grzegorz Stępniak (inżynier)

Grzegorz Stępniak – polski inżynier, doktor habilitowany nauk technicznych, specjalizujący się w technice światłowodowej i optotelekomunikacji. Adiunkt na Wydziale Elektroniki i Technik Informacyjnych Politechniki Warszawskiej.
Studia magisterskie z telekomunikacji ukończył w 2005 na Wydziale Elektroniki i Technik Informacyjnych Politechniki Warszawskiej. W 2007 rozpoczął pracę na tymże wydziale na stanowisku asystenta, a od 2009 – adiunkta. Stopień doktorski uzyskał w 2009 na podstawie pracy zatytułowanej "Zastosowanie zwielokrotnienia grup modowych do transmisji danych w światłowodach wielomodowych", przygotowanej pod kierunkiem Jerzego Siuzdaka, a w 2016 habilitował się, pisząc rozprawę pt. "Zwiększenie przepustowości optycznych łączy krótkiego zasięgu za pomocą metod optycznych i elektrycznych". W swojej działalności naukowej skupił się na zagadnieniach związanych z transmisją sygnałów w optycznych łączach krótkiego zasięgu, w szczególności w światłowodach wielomodowych. Publikował prace w czasopismach, takich jak „IEEE Photonics Technology Letters”, „Electronics Letters”, „Journal of lightwave technology” czy „IEEE Photonics Journal”.

</doc>
<doc id="4661108" url="https://pl.wikipedia.org/wiki?curid=4661108" title="Rada Najwyższej i Generalnej Inkwizycji">
Rada Najwyższej i Generalnej Inkwizycji

Rada Najwyższej i Generalnej Inkwizycji w Hiszpanii (hiszp. "Consejo de la Suprema y General Inquisición") - potocznie zwana Supremą. Zwierzchni organ inkwizycji hiszpańskiej i zarazem jedna z rad wchodząca w skład rządu królewskiego w Hiszpanii. Istniała w latach ok. 1488 do 1820. Jej nominalnym zwierzchnikiem był generalny inkwizytor Hiszpanii.
Historia.
Nie jest znana dokładna data utworzenia Supremy. W starszej literaturze (np. Llorente, Lea) jej powstanie datowano krótko po nominacji Tomasa de Torquemady na inkwizytora generalnego Hiszpanii w 1483. Jednakże pierwsze dokumentacyjne ślady jej istnienia pochodzą dopiero z roku 1488, a jej regularne funkcjonowanie udokumentowane jest dopiero od 1498. Początkowo była zaledwie ciałem doradczym generalnego inkwizytora, ale po tym, jak w 1516 papież Leon X przyznał jej (wspólnie z generalnym inkwizytorem) uprawnienia najwyższego sądu apelacyjnego w Hiszpanii w sprawach dotyczących wiary, jej rola systematycznie wzrastała. Już od końca XV wieku Suprema utrzymywała regularną korespondencję z trybunałami lokalnymi, które z biegiem czasu konsultowały z nią coraz więcej spraw związanych z ich bieżącym funkcjonowaniem (także niezwiązanych bezpośrednio z orzekaniem). Począwszy od około połowy XVI wieku inkwizytorzy generalni oraz Suprema zaczęli narzucać lokalnym trybunałom coraz większe ograniczenia ich swobody, obligując je do przesyłania różnego rodzaju sprawozdań, konsultowania wyroków czy stosowania tortur, przeprowadzając inspekcje itp. Na przełomie XVII i XVIII wieku Suprema kontrolowała już w zasadzie wszystkie etapy procesów inkwizycyjnych prowadzonych przez lokalne trybunały (z wyjątkiem trybunałów amerykańskich) i taki stan utrzymał się już do końca istnienia inkwizycji hiszpańskiej.
Na przełomie XVII/XVIII wieku doszło do jednego z najpoważniejszych w historii Supremy konfliktu inkwizytora generalnego z resztą jej członków. Po bezpotomnej śmierci króla Karola II w 1700 jego spowiednik Froilan Diaz OP, będący członkiem Supremy, został aresztowany na rozkaz inkwizytora generalnego Balthasara de Mendozy, który działał z inspiracji królowej podejrzewającej spowiednika o stosowanie czarów przeciwko zmarłemu królowi. Pozostali członkowie Supremy sprzeciwili się temu aresztowaniu. Wówczas inkwizytor generalny nakazał aresztowanie wszystkich członków Supremy aby wymusić ich zgodę na aresztowanie Diaza, którego sprawę w międzyczasie przekazał do rozpatrzenia inkwizytorom Murcji. Kiedy jednak na tronie królewskim zasiadł Filip V Burbon (1701), szala w sporze przechyliła się na stronę Diaza i jego stronników w Supremie. Ponieważ Mendoza był stronnikiem Habsburgów, Filip V nakazał usunięcie go z dworu z uwagi na fakt, że był on jednocześnie biskupem Segowii. Mendoza odwołał się wówczas do Stolicy Apostolskiej, powołując się na dyspensę od obowiązku rezydencji z racji pełnionej funkcji inkwizytora generalnego. Rozwścieczony król nakazał wówczas zwolnienie Diaza i doprowadził do dymisji Mendozy z funkcji inkwizytora generalnego. Konflikt ten mocno osłabił prestiż urzędu inkwizytora generalnego i mocno uwypuklił jego jedynie honorowy prymat wśród członków Supremy.
Suprema została zniesiona wraz ze zniesieniem inkwizycji hiszpańskiej w 1820.
Organizacja i kompetencje.
Przewodniczącym Supremy był zawsze generalny inkwizytor Hiszpanii. Oprócz tego zasiadało w niej kilku duchownych jako członków Rady ("consejeros"). Początkowo było ich trzech, w XVI wieku ich liczba wzrosła do pięciu, w 1614 do sześciu, a na początku XVIII wieku do siedmiu. Wzrost liczby członków Rady w 1614 wyniknął z dokooptowania na stałe do jej składu spowiednika królewskiego, którym zawsze był dominikanin. Natomiast na początku XVIII wieku dodatkowe miejsce w Radzie zarezerwowano dla członka zakonu jezuitów. Suprema była uznawana za jedną z rad wchodzących w skład rządu królewskiego (obok Rad Kastylii, Aragonii, Włoch, Indii itp.), należał do niej sekretarz mianowany przez króla, a w charakterze doradców w jej obradach uczestniczyło też dwóch członków Rady Kastylii.
Początkowo Suprema nie miała stałej siedziby, podróżowała po kraju razem z dworem królewskim. Dopiero w 1561 jej siedzibą stał się Madryt jako stolica Hiszpanii. Do lat 20. XVII wieku Suprema obradowała w rezydencji każdorazowego inkwizytora generalnego, później w pałacu don Rodrigo Calderóna.
Kompetencje Supremy były początkowo ograniczone, była zaledwie ciałem doradczym dla inkwizytora generalnego. W 1516 papież Leon X uznał ją (wraz z inkwizytorem generalnym) instancją odwoławczą w sprawach dotyczących wiary w Hiszpanii. Lokalne trybunały miały jednak obowiązek przedstawiać sprawy Supremie do konsultacji tylko, gdy nie mogły osiągnąć jednomyślności w orzekaniu. Stopniowo jednak jej kompetencje względem lokalnych sądów wzrastały. Od ok. 1540 trybunały lokalne zobowiązane były przesyłać roczne raporty o sprawach zakończonych wyrokiem ("relaciones de causas despachadas"). Od 1568 zatwierdzeniu Supremy podlegały wszystkie wyroki śmierci, a od 1625 wszelkie wyroki skazujące na kary cielesne. Od 1632 trybunały zobligowane były wysyłać comiesięczne raporty o sprawach w toku ("relaciones de causas pendientes"). Na przełomie XVII i XVIII wieku Suprema kontrolowała już w zasadzie wszystkie etapy procesów inkwizycyjnych prowadzonych przez lokalne trybunały (z wyjątkiem trybunałów amerykańskich) i taki stan utrzymał się już do końca istnienia inkwizycji hiszpańskiej.
Suprema miała prawo kontrolowania lokalnych trybunałów także poprzez przeprowadzanie inspekcji (wizytacji). Takie wizytacje trybunałów miały miejsce już w początkach XVI wieku i w razie wykrycia nieprawidłowości niejednokrotnie kończyły się usunięciem inkwizytorów z urzędu. 
Suprema do 1618 dysponowała dwoma sekretariatami, co było pozostałością po jej przejściowym podziale w latach 1507-1518 na osobne rady dla Kastylii i Aragonii. Jeden sekretariat służył korespondencji z trybunałami kastylijskimi, natomiast drugi, zwany sekretariatem Aragonii, utrzymywał korespondencję z trybunałami z Aragonii, Nawarry, Włoch i Ameryki. Podział na dwa sekretariaty zniesiono z końcem 1618. Oprócz tego od 1633 funkcjonował w ramach Supremy sekretariat spraw finansowych.
Instrukcje Supremy dla lokalnych trybunałów odegrały dużą rolę w ujednolicaniu metod stosowanych przez hiszpańską inkwizycję. Przykładowo, wydane w 1526 i następnie w 1614 instrukcje dotyczące postępowania w procesach o czary w znacznym stopniu uchroniły Hiszpanię od tzw. polowań na czarownice.
Archiwum.
Archiwum Supremy, przechowywane w hiszpańskim Narodowym Archiwum Historycznym ("Archivo Historico Nacional", AHN) jest jednym z najlepiej zachowanych archiwów sądowych epoki wczesnonowożytnej. Porównanie obecnych zasobów z osiemnastowiecznymi inwentarzami dowodzi, że pomimo konfliktów wewnętrznych w dziewiętnastowiecznej Hiszpanii, podczas których zniszczono archiwa wielu lokalnych trybunałów inkwizycyjnych, a także pomimo kilkukrotnych przeprowadzek i reorganizacji tego archiwum przetrwało ono bez istotnych strat. Wobec zniszczenia wielu lokalnych archiwów pozostaje ono podstawowym źródłem wiedzy o historii i działalności hiszpańskiej inkwizycji. Szczególną rolę odgrywają tu tzw. "relaciones de causas despachados", czyli coroczne raporty o zakończonych sprawach, jakie lokalne trybunały wysyłały Supremie od ok. 1540 do końca XVII wieku. Raporty te posłużyły uczonym G. Henningsenowi i J. Contrerasowi do sporządzenia statystyk prowadzonych w tym okresie procesów i wydanych wyroków śmierci. Dokumentują one 44675 procesów między 1540 a 1700, w wyniku których stracono 826 osób.

</doc>
<doc id="4661109" url="https://pl.wikipedia.org/wiki?curid=4661109" title="Gałajda">
Gałajda

Gałajda, nieznany z imienia, nazwiskiem prawdopodobnie Rusnak (zapewne około 1810 – 30 IX 1852) – zbójnik tatrzański.
Na temat Gałajdy nie przetrwały prawie żadne dokumenty, był natomiast postacią najszerzej obok Janosika opisywaną w spiskich legendach, dlatego też ustalenie pewnych faktów z jego życia jest szczególnie problematyczne. Zbójował z kompanami przeważnie w Dolinie Zadnich Koperszadów, obrabowując baców oraz napadając na kupców i innych podróżników. Od jego przydomka pochodzi nazwa Gałajdowej Polany u ujścia Koperszadów do Doliny Jaworowej. Inne podania wspominają jego działalność w sąsiedniej Dolinie Białej Wody, a także w odleglejszych częściach Spisza. Rusnak pochodził najprawdopodobniej z Jurgowa (raczej nie z Brzegów, jak niekiedy się podaje). Kiedy pogoda uniemożliwiała paranie się zbójnictwem, pracował tam jako rzeźnik – możliwe jednak, że niekiedy zimował w Tatrach. Jako harnaś przewodził niezbyt licznej bandzie zbójników, w której z pewnością znajdowali się dwaj jego bracia, a prawdopodobnie także synowie i inni towarzysze o niemożliwej do ustalenia tożsamości. Zbójowanie razem z synami oraz narodziny wnuka w roku 1876 to jedyne informacje pozwalające szacować wiek Gałajdy. Z przyczyn chronologicznych jest całkowicie wykluczone, aby – jak chce legenda – w młodości należał do kompanii Janosika.
Wszystkie znane źródła są zgodne co do niespotykanego wzrostu Gałajdy (miał przerastać stosunkowo wysokich ludzi o więcej niż głowę), zapewne zatem cierpiał na gigantyzm. Wiadomo także, że odznaczał się niepospolitą siłą – według legend był w stanie samodzielnie podnieść konia lub szałas. Nie używał broni palnej, preferując ciupagę, i unikał stosowania zbędnej przemocy. Walery Eljasz nie uważał go za prawdziwego zbójnika, pisząc o „niejakim Gesłajdzie, rabusiu i zwyczajnym złodzieju wałęsającym się po halach, gdzie dowodził bandą urwisów”. W pobliżu roku 1850 (być może około 18 sierpnia 1852, ale nie jest to pewne) Rusnak i jego kompania salwowali się ucieczką, natknąwszy się w Koperszadach na wycieczkę księdza Stolarczyka z przeważającą liczebnie grupą górali. Zbójnik nigdy nie został schwytany i osądzony, choć jedna z najbardziej znanych legend opisuje jego mało prawdopodobną ucieczkę z zamku w Niedzicy. Ludność zapamiętała go jako dobrodusznego obrońcę ubogich, który lubił muzykę i garnął się do kobiet. Twierdzono, że dysponował magiczną spinką odbijającą pociski, niekiedy też mylnie określano go mianem bacy.
Proceder uprawiany przez Gałajdę spowodował, że za jego głowę wyznaczono znaczną nagrodę. Zginął nieopodal Tatrzańskich Matlar 30 września 1852 w zasadzce urządzonej na zlecenie węgierskiego magnata Titusa Berzeviczego (ojca Egyeda), któremu działalność zbójnika przynosiła istotne straty handlowe. Rusnaka śmiertelnie postrzelił leśniczy Adam Mischling, a konającego dobił Jan Laczus. Wspierał ich także Michał Laczus oraz inni, o nieznanych nazwiskach. Prawdopodobnie Adam Mischling w walce stracił rękę. Potomkowie Gałajdy przetrwali do współczesności w Jurgowie i Czarnej Górze.

</doc>
<doc id="4661120" url="https://pl.wikipedia.org/wiki?curid=4661120" title="1 Eskadra Łącznikowa">
1 Eskadra Łącznikowa



</doc>
<doc id="4661127" url="https://pl.wikipedia.org/wiki?curid=4661127" title="Lata 10. XXI wieku">
Lata 10. XXI wieku



</doc>
<doc id="4661129" url="https://pl.wikipedia.org/wiki?curid=4661129" title="Lata 10. XX wieku">
Lata 10. XX wieku



</doc>
<doc id="4661130" url="https://pl.wikipedia.org/wiki?curid=4661130" title="Lata 10. XIX wieku">
Lata 10. XIX wieku



</doc>
<doc id="4661131" url="https://pl.wikipedia.org/wiki?curid=4661131" title="Lata 10. XVII wieku">
Lata 10. XVII wieku



</doc>
<doc id="4661135" url="https://pl.wikipedia.org/wiki?curid=4661135" title="Stride la vampa">
Stride la vampa

Stride la vampa – mezzosopranowa aria z II aktu opery "Trubadur" Giuseppe Verdiego, do której libretto w języku włoskim napisali Salvadore Cammarano oraz Leone Emanuele Bardare. Aria przypisana jest do roli Azuceny, przybranej matki tytułowego trubadura, Manrica.
Tło.
Azucena jest córką starej Cyganki, która oskarżona o rzucanie uroku na dzieci hiszpańskiego hrabiego di Luny, spłonęła na stosie. W czasie egzekucji matki dziewczyna z małym dzieckiem na rękach wykradła jednego z synów arystokraty i w akcie zemsty chciała wrzucić także dziecko di Luny w niewygasłe płomienie stosu, na którym spalono jej matkę. Emocje sprawiły jednak, iż nieopatrznie pomyliła dzieci. Zostawszy z małym di Luną, zdecydowała się wychować chłopca, nie rezygnując z zemsty na jego ojcu. Manrico zaś dorastając nie tylko zakochał się w tej samej kobiecie, co jego brat, ale w przeciwieństwie do niego, wsparł obóz polityczny księcia Urgel zamiast służyć królowi.
Umiejscowienie w operze.
Po tym jak w jednej z potyczek z własnym bratem Manrico zostaje raniony, Azucena leczy go w cygańskim obozie. Aria wpleciona jest w sławny chór "Vedi! Le fosche notturne spoglie..." z początku II aktu dzieła. Wspomnienie matki wraca przy płonącym ognisku i staje się faktyczną przyczyną zasugerowania Manricowi tego, że nie jest rodzonym synem Azuceny.
Komentarz.
"Trubadura" i samą rolę Azuceny napisał Verdi niedługo po śmierci swojej matki, co mogło mieć wpływ na to, że, będąc jego pierwszą charakterystyczną postacią skomponowaną na mezzosopran, Cyganka jest kreacją bardziej wyrazistą niż niektóre nawet pierwszoplanowe role sopranowe w dziełach tego artysty.
Opera swoją światową prapremierę miała 19 stycznia 1853 w Teatro Apollo w Rzymie. Partię Azuceny śpiewała wówczas Emilia Goggi.

</doc>
<doc id="4661137" url="https://pl.wikipedia.org/wiki?curid=4661137" title="Lapu Lapu">
Lapu Lapu



</doc>
<doc id="4661140" url="https://pl.wikipedia.org/wiki?curid=4661140" title="Szkoła Podstawowa nr 1 im. Aleksandra Kamińskiego (Tomaszów Mazowiecki)">
Szkoła Podstawowa nr 1 im. Aleksandra Kamińskiego (Tomaszów Mazowiecki)

SP nr 1 im. Aleksandra Kamińskiego – istniejąca od 1919 roku szkoła podstawowa w Tomaszowie Mazowieckim.
Historia.
Wraz z odzyskaniem przez Polskę niepodległości.
Szkoła powstała w 1919 roku przy ulicy Szerokiej, a jej pierwszym dyrektorem był Józef Kazk. W 1931 roku szkoła zmieniła siedzibę na kamienicę przy ulicy Mościckiego 3.
Okupacja niemiecka i tajne nauczanie.
Miesiąc po zajęciu miasta przez Wehrmacht – w listopadzie 1939 roku przeniesiono uczniów i grono pedagogiczne do budynku przy ulicy Stolarskiej. Część nauczycieli Niemcy aresztowali, w tym ówczesnego dyrektora Władysława Niedzielskiego. Zarządzanie placówką przekazano Stefanowi Kiełbasińskiemu. W czasie okupacji niemieckiej szkoła jeszcze raz zmieniła siedzibę, tym razem została przeniesiona na odległą ulicę Główną. Niemcy zmieniają wtedy również jej nazwę na Szkołę Powszechną nr 2. W 1944 roku okupanci niemieccy zajmują budynek przy Głównej, a szkołę likwidują. Dawni jej nauczyciele zrzeszeni w „Tajnej Organizacji Nauczania” intensyfikują prowadzone już wcześniej lekcje w domach uczniów i własnych.
Po II wojnie światowej.
W ekspresowym tempie, bo w niespełna dwa tygodnie po zajęciu Tomaszowa przez Armię Czerwoną, 27 stycznia 1945 roku jako pierwsza w mieście „Jedynka” wznawia działalność. Dyrektorem zostaje Władysław Niedzielski, a szkoła wraca do budynku przy ulicy Stolarskiej. Od 1 września 1949 roku szkołą opiekuje się Towarzystwo Przyjaciół Dzieci, stąd jej ówczesna nazwa – Szkoła TPD nr 1.
Po 1989 roku.
W latach 90. XX wieku powstaje nowy kompleks szkolny pośród bloków Osiedla mjr. Hubala. Początkowo, w 1994 roku, klasy I–III zostają przeniesione do nowej siedziby przy ulicy Leona Maya 11. Kolejne skrzydło nowego budynku dla klas starszych oddano do użytku we wrześniu 1997 roku. Trzy lata później otwarto część administracyjną, stołówkę, świetlicę, biblioteką i nowe sale dydaktyczne. W roku 2002 szkoła zyskuje nowoczesną halę sportową. Od listopada 1998 roku patronem szkoły jest Aleksander Kamiński, autor "Kamieni na szaniec", co nawiązywać ma do niezłomnej postawy nauczycieli i wychowanków szkoły podczas niemieckiej okupacji. Od 2002 roku do 2019 roku dyrektorką szkoły była Stanisława Pietruszczak–Wąchała, łyżwiarka Pilicy Tomaszów Mazowiecki, olimpijka z Innsbrucku 1976. W listopadzie 2019 roku szkoła obchodziła 100-lecie powstania, uroczystość zorganizowano w formie urodzin z tortami dla dzieci. Po reformie tomaszowskiego szkolnictwa w 2016 roku szkoła wchodzi w skład Zespołu Szkolno–Przedszkolnego nr 4, wraz z pobliskimi przedszkolami: nr 14 (Maya 6/8), nr 20 (Sikorskiego 6A).

</doc>
<doc id="4661141" url="https://pl.wikipedia.org/wiki?curid=4661141" title="Garbacz (województwo pomorskie)">
Garbacz (województwo pomorskie)



</doc>
<doc id="4661142" url="https://pl.wikipedia.org/wiki?curid=4661142" title="Brigitte Holzapfel">
Brigitte Holzapfel

Brigitte Elisabeth Holzapfel, po mężu Klocke, później Kurschilgen (ur. 10 kwietnia 1958 w Krefeld) – niemiecka lekkoatletka, Skoczkini wzwyż i wieloboistka, medalistka mistrzostw Europy w 1978. W czasie swojej kariery reprezentowała Republikę Federalną Niemiec.
Zwyciężyła w pięcioboju oraz zdobyła brązowy medal w skoku wzwyż na mistrzostwach Europy juniorów w 1975 w Atenach.
Później skoncentrowała się na startowaniu w skoku wzwyż. Zajęła 10. miejsce w tej konkurencji na halowych mistrzostwach Europy w 1976 w Monachium oraz 11. miejsce na igrzyskach olimpijskich w 1976 w Montrealu.
Zdobyła srebrny medal na halowych mistrzostwach Europy w 1977 w San Sebastián, przegrywając jedynie z reprezentantką Włoch Sarą Simeoni, a wyprzedzając Edit Sámuel z Węgier. Zajęła 2. miejsce w finale pucharu Europy w 1977 w Helsinkach.
Ponownie zdobyła srebrny medal na halowych mistrzostwach Europy w 1978 w Mediolanie, ulegając Sarze Simeoni, a wyprzedzając reprezentantkę Polski Urszulę Kielan. Na mistrzostwach Europy w 1978 w Pradze Holzapfel wywalczyła brązowy medal, za Sarą Simeoni i Rosemarie Ackermann z Niemieckiej Republiki Demokratycznej.
Nie wzięła udziału w igrzyskach olimpijskich w 1980 w Moskwie wskutek ich bojkotu przez RFN. Odpadła w kwalifikacjach na mistrzostwach Europy w 1982 w Atenach. Zajęła 6. miejsce na halowych mistrzostwach Europy w 1984 w Göteborgu. Wystąpiła na igrzyskach olimpijskich w 1984 w Los Angeles, ale nie zakwalifikowała się do finału.
Holzapfel była mistrzynią RFN w skoku wzwyż w 1976 i 1978, wicemistrzynią w 1979 i 1981 oraz brązową medalistką w 1982, 1984 i 1985, a w hali mistrzynią w tej konkurencji w 1977, 1978 i 1983 oraz wicemistrzynią w latach 1975, 1976 i 1984–1986.
Dwukrotnie poprawiała rekord RFN w skoku wzwyż doprowadzając go do wyniku 1,95 m, uzyskanego 12 sierpnia 1978 w Kolonii.
Jej młodsza siostra Beate Holzapfel także z powodzeniem uprawiała lekkoatletykę (bieg na 400 metrów przez płotki i skok wzwyż), a córka Lisa Kurschilgen skok w dal.

</doc>
<doc id="4661146" url="https://pl.wikipedia.org/wiki?curid=4661146" title="Agata Stanisz">
Agata Stanisz

Agata Stanisz – polska antropolog, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
W 2005 ukończyła studia etnologiczne na Uniwersytecie im. Adama Mickiewicza w Poznaniu, natomiast 15 listopada 2010 obroniła pracę doktorską "Antropologia rodziny. Praktykowanie pokrewieństwa na przykładzie wybranych środowisk we współczesnej Polsce", 25 czerwca 2019 habilitowała się na podstawie oceny dorobku naukowego i pracy zatytułowanej "Antropologia nowych mobilności (w praktyce) wobec tematów modernizacji, lokalności, translokalności i bezruchu".
Objęła funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu.

</doc>
<doc id="4661147" url="https://pl.wikipedia.org/wiki?curid=4661147" title="Frydrychowo (województwo pomorskie)">
Frydrychowo (województwo pomorskie)



</doc>
<doc id="4661148" url="https://pl.wikipedia.org/wiki?curid=4661148" title="Karłowo (powiat bytowski)">
Karłowo (powiat bytowski)



</doc>
<doc id="4661149" url="https://pl.wikipedia.org/wiki?curid=4661149" title="Zielony Dwór (powiat bytowski)">
Zielony Dwór (powiat bytowski)



</doc>
<doc id="4661153" url="https://pl.wikipedia.org/wiki?curid=4661153" title="Wygoda (gmina Parchowo)">
Wygoda (gmina Parchowo)



</doc>
<doc id="4661154" url="https://pl.wikipedia.org/wiki?curid=4661154" title="Francuskie odznaczenia">
Francuskie odznaczenia

Francuskie odznaczenia – kilkadziesiąt orderów, odznaczeń, medali i odznak przyznawanych we Francji oraz krajach ich dawnego imperium kolonialnego.
&lt;br&gt;

</doc>
<doc id="4661157" url="https://pl.wikipedia.org/wiki?curid=4661157" title="Gołcewo">
Gołcewo

Gołcewo (dodatkowa nazwa w j. kaszub. Gôłcewò) – część wsi Gołczewo w Polsce, położona w województwie pomorskim, w powiecie bytowskim, w gminie Parchowo. 
W latach 1975–1998 Gołcewo administracyjnie należało do województwa słupskiego.

</doc>
<doc id="4661158" url="https://pl.wikipedia.org/wiki?curid=4661158" title="Yves Le Roy">
Yves Le Roy

Yves Le Roy (ur. 23 lutego 1951 w Paryżu) – francuski lekkoatleta, wieloboista.
Zajął 13. miejsce w dziesięcioboju na mistrzostwach Europy w 1971 w Helsinkach. Na igrzyskach olimpijskich w 1972 w Monachium był w tej konkurencji 12.. Zajął indywidualnie 2. miejsce w pucharze Europy w wielobojach w 1973 w Bonn (Francja zajęła 4. miejsce w klasyfikacji drużynowej dziesięcioboju).
Zdobył srebrny medal w dziesięcioboju na mistrzostwach Europy w 1974 w Rzymie, przegrywając jedynie z reprezentantem Polski Ryszardem Skowronkiem, a wyprzedzając Guido Kratschmera z Republiki Federalnej Niemiec. Na kolejnych mistrzostwach Europy w 1978 w Pradze zajął w tej konkurencji 10. miejsce. 
Był mistrzem Francji w dziesięcioboju w latach 1971–1974, 1977, 1978 i 1981 oraz wicemistrzem w 1975.
Sześciokrotnie poprawiał rekord Francji w dziesięcioboju do wyniku 8146 punktów, uzyskanego podczas mistrzostw Europy w Rzymie 6 i 7 września 1974.

</doc>
<doc id="4661163" url="https://pl.wikipedia.org/wiki?curid=4661163" title="Osiedle Stare Miasto (Piotrków Trybunalski)">
Osiedle Stare Miasto (Piotrków Trybunalski)



</doc>
<doc id="4661165" url="https://pl.wikipedia.org/wiki?curid=4661165" title="Romuald Jasiewicz">
Romuald Jasiewicz

Romuald Jasiewicz (ur. 19 grudnia 1913 w Poznaniu, zm. 1989 w Warszawie) – polski inżynier budownictwa wodnego.
Życiorys.
W 1938 ukończył studia na Politechnice Lwowskiej, w 1959 przedstawił i obronił doktorat na Politechnice Warszawskiej, w 1966 habilitował się. W 1970 uzyskał tytuł profesora nadzwyczajnego, a w 1976 profesora zwyczajnego. 
Od 1936 pracował w Państwowym Zarządzie Wodnym w Koninie, od 1937 był pracownikiem naukowym na Politechnice Lwowskiej. Po uzyskaniu tytułu magistra inżyniera wyjechał do Poznania, gdzie do wybuchu II wojny światowej pracował w Zakładach Cegielskiego. Po zakończeniu II wojny światowej mieszkał w Śremie, w latach 1945-1949 był zatrudniony w Śremskim Związku Wałowym, a następnie wyjechał do Warszawy, gdzie pracował w Zjednoczeniu Wodno-Inżynieryjnym. Od 1954 był pracownikiem naukowo-dydaktycznym na Politechnice Warszawskiej, w 1984 przeszedł na emeryturę.
Pochowany na cmentarzu Powązkowskim w Warszawie (kw. 255, rząd 1, grób 20).

</doc>
<doc id="4661169" url="https://pl.wikipedia.org/wiki?curid=4661169" title="Joseph Arame">
Joseph Arame

Joseph Arame (ur. 29 sierpnia 1948 w Le Moule) – francuski lekkoatleta, sprinter, mistrz Europy z 1974.
Odpadł w półfinale biegu na 200 metrów na mistrzostwach Europy w 1971 w Helsinkach.
Zwyciężył w sztafecie 4 × 100 metrów (w składzie: Lucien Sainte-Rose, Arame, Bruno Cherrier i Dominique Chauvelot) oraz zajął 4. miejsce w biegu na 200 metrów na mistrzostwach Europy w 1974 w Rzymie. Zdobył złoty medal w sztafecie 4 × 100 metrów na igrzyskach śródziemnomorskich w 1975 w Algierze (skład sztafety francuskiej: Chauvelot, Gilles Échevin, Arame i Sainte-Rose).
Zajął 7. miejsce w finale sztafety 4 × 100 metrów oraz odpadł w półfinale biegu na 200 metrów na igrzyskach olimpijskich w 1976 w Montrealu. Na mistrzostwach Europy w 1978 w Pradze odpadł w półfinałach biegu na 100 metrów i biegu na 200 metrów, a na igrzyskach olimpijskich w 1980 w Moskwie w półfinale biegu na 200 metrów.
Arame był mistrzem Francji w biegu na 200 metrów w latach 1974–1977 i 1980 oraz wicemistrzem na tym dystansie w 1978, a także wicemistrzem w biegu na 100 metrów w 1974 i brązowym medalistą w 1978. W hali był mistrzem w biegu na 200 metrów w 1982 i brązowym medalistą w biegu na 60 metrów w 1980.
Rekordy życiowe Arame’a:

</doc>
<doc id="4661172" url="https://pl.wikipedia.org/wiki?curid=4661172" title="Jerzy Neugebauer">
Jerzy Neugebauer

Jerzy Neugebauer (ur. 10 stycznia 1930 w Łodzi) – polski artysta fotograf, uhonorowany tytułem Artiste FIAP (AFIAP). Członek rzeczywisty Okręgu Łódzkiego Związku Polskich Artystów Fotografików. Członek Łódzkiego Towarzystwa Fotograficznego. Członek Królewskiego Towarzystwa Fotograficznego Wielkiej Brytanii (Royal Photographic Society).
Życiorys.
Jerzy Neugebauer jest absolwentem Politechniki Łódzkiej (Wydział Elektryczny). Związany z łódzkim środowiskiem fotograficznym – mieszka i tworzy w Łodzi. Miejsce szczególne w jego twórczości zajmuje fotografia teatralna (dokumentacja spektakli teatralnych, portrety aktorów, fotografia za kulisami). Od 1956 roku był stałym współpracownikiem (fotografem) łódzkich teatrów - m.in. Teatru im. Stefana Jaracza w Łodzi, Teatru Nowego w Łodzi, Teatru Powszechnego w Łodzi oraz Teatru Wielkiego w Łodzi. 
Jerzy Neugebauer jest autorem i współautorem wielu wystaw fotograficznych; indywidualnych i zbiorowych; krajowych i międzynarodowych. Jego fotografie były prezentowane na wielu wystawach pokonkursowych w Polsce i za granicą. Brał aktywny udział w Międzynarodowych Salonach Fotograficznych, organizowanych między innymi pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. 
Od 1955 roku był członkiem rzeczywistym Łódzkiego Towarzystwa Fotograficznego. W 1956 roku został przyjęty w poczet członków Królewskiego Towarzystwa Fotograficznego Wielkiej Brytanii. W 1957 roku został członkiem rzeczywistym Związku Polskich Artystów Fotografików (Okręg Łódzki, legitymacja nr 251). Pokłosiem udziału w Międzynarodowych Salonach Fotograficznych (pod patronatem FIAP) było przyznanie Jerzemu Neugebauerowi w 1966 roku, tytułu honorowego Artiste FIAP (AFIAP) – przez Międzynarodową Federację Sztuki Fotograficznej FIAP, obecnie z siedzibą w Luksemburgu.
Odznaczenia.
Źródło.
Wystawy indywidualne.
Źródło.

</doc>
<doc id="4661174" url="https://pl.wikipedia.org/wiki?curid=4661174" title="Lista i wyniki gal ACA na terenie Polski">
Lista i wyniki gal ACA na terenie Polski

Lista i wyniki gal ACA na terenie Polski.
Lista gal.
ACB 13: Poland vs. Russia.
Walka Wieczoru:
Karta Główna:
Karta Wstępna:
Nagrody bonusowe:
ACB 29.
Walka Wieczoru:
Karta Główna:
Karta Wstępna:
Nagrody bonusowe:
ACB 46: Olsztyński Legion.
Walka Wieczoru:
Karta Główna:
Karta Wstępna:
Nagrody bonusowe:
ACB 53: Young Eagles 15.
Walka Wieczoru:
Karta Główna:
Karta Wstępna:
Nagrody bonusowe:
ACB 63.
Walka Wieczoru:
Karta Główna:
Karta Wstępna:
Nagrody bonusowe:
ACA 92.
Walka Wieczoru:
Karta Główna:
Karta Wstępna:
Nagrody bonusowe:
ACA 96.
Walka Wieczoru:
Karta Główna:
Karta Wstępna:
Nagrody bonusowe:
ACA 101.
Walka Wieczoru:
Karta Główna:
Karta Wstępna:
Nagrody bonusowe:
ACA 109.
Walka wieczoru:
Karta główna:
Karta Wstępna:
Nagrody bonusowe:
ACA 114.
Walka wieczoru:
Karta Główna:
Karta Wstępna
Nagrody bonusowe:

</doc>
<doc id="4661183" url="https://pl.wikipedia.org/wiki?curid=4661183" title="Toksyna erytrogenna">
Toksyna erytrogenna

Pirogenne egzotoksyny (Spe), początkowo zwane toksynami erytrogennymi – toksyny wytwarzane przez szczepy lizogenne.
Opisano cztery immunologicznie odrębne, ciepłochwiejne toksyny (SpeA, SpeB, SpeC i SpeF) wytwarzane przez Streptococcus pyogenes oraz przez rzadko występujące paciorkowce z grup C i G.
Toksyny mają charakter superantygenów, oddziałują na makrofagi i pomocnicze limfocyty T, prowadząc do uwolnienia zwiększonej ilości cytokin prozapalnych. Podejrzewa się, że egzotoksyny odpowiedzialne są za wiele klinicznych objawów ciężkich zakażeń wywoływanych przez paciorkowce takich jak martwicze zapalenie powięzi, paciorkowcowy zespół wstrząsu toksycznego czy wysypka u pacjentów z płonicą. Nie jest do końca zrozumiałe, czy wysypka spowodowana jest bezpośrednio działaniem toksyn na łożysko włośniczek, czy jest skutkiem reakcji nadwrażliwości".

</doc>
<doc id="4661186" url="https://pl.wikipedia.org/wiki?curid=4661186" title="Prenumerata">
Prenumerata

Prenumerata – usługa polegająca na zapłaceniu z góry za określoną liczbę kolejnych numerów czasopisma lub tomów książki w zamian za zapewnienie ciągłości ich dostarczania. Prenumerata to także kwota, którą płaci się za tę usługę.

</doc>
<doc id="4661187" url="https://pl.wikipedia.org/wiki?curid=4661187" title="Macedonia na Letnich Igrzyskach Paraolimpijskich 2016">
Macedonia na Letnich Igrzyskach Paraolimpijskich 2016

Macedonię na Letnich Igrzyskach Paraolimpijskich 2016 w Rio de Janeiro reprezentowało dwoje strzelców. Był to szósty występ reprezentacji Macedonii na letnich igrzyskach paraolimpijskich (poprzednie miały miejsce w latach:1996, 2000, 2004, 2008 i 2012). Chorążym reprezentacji podczas ceremonii otwarcia igrzysk była Oliwera Nakowska-Bikowa.

</doc>
<doc id="4661189" url="https://pl.wikipedia.org/wiki?curid=4661189" title="Cztery Chałupy">
Cztery Chałupy

Cztery Chałupy – część wsi Kuryłówka położona w Polsce, w województwie podkarpackim, w powiecie leżajskim, w gminie Kuryłówka. Leży na wysokim brzegu Złotej.
Powstały w 1807 jako niemiecka kolonia "Neu Dornbach". W 1812 zamieszkiwane były przez 19 osób w czterech domostwach. W 1867 domy miały numery od 37 do 41. W 1934 tworzyły gromadę z Dornbachem (obecnie Tarnawiec). W latach 40. XX wieku nazywane "Nowy Tarnawiec". Obok domu z dawnym nr 41 (tzw. "Kahlówka") znajduje się pomnik poległych żołnierzy AK.

</doc>
<doc id="4661190" url="https://pl.wikipedia.org/wiki?curid=4661190" title="Władysław Wiewiórowski">
Władysław Wiewiórowski

Władysław Wiewiórowski (ur. 24 maja 1883 w Biezdrowie, zm. 13 stycznia 1919 w Bydgoszczy) – nadleśniczy, działacz niepodległościowy, podporucznik i dowódca wrzesińskiego batalionu powstańczego w powstaniu wielkopolskim.
Życiorys.
Urodził się jako syn Ignacego - agronoma, i Marii z Nawrotów. W 1902 r. ukończył Królewskie Gimnazjum Realne w Bydgoszczy. Następnie w 1905 r. odbył jednoroczną służbę wojskową w 2. Baonie Strzelców w Chełmnie. W latach 1903-1908 studiował na Akademii Leśnej w Eberswalde, uzyskując dyplom leśnika. Od 1910 r. mieszkał w Bagatelce i pracował jako nadleśniczy w Miłosławiu pod Wrześnią w majątku Józefa Kościelskiego.
Był żonaty z Emilią Średzińską (1889-1942), córką Antoniego - zarządcy gorzelni, i Bogusławy z Kotkowskich. Miał 3 synów: Andrzeja (ur. 1914), Józefa (ur. 1916) i Macieja (ur. 1918).
Działalność niepodległościowa i udział w powstaniu wielkopolskim.
Działał w zarządzie powiatowym Towarzystwa Gimnastycznego „Sokół” we Wrześni, od jesieni 1918 r. był członkiem Polskiej Organizacji Wojskowej Zaboru Pruskiego. Wspólnie z Kazimierzem Grudzielskim nawiązał kontakt z Mieczysławem Paluchem i Bohdanem Hulewiczem i uczestniczył w konspiracyjnych odprawach w Poznaniu.
W listopadzie tego roku ze zdemobilizowanych żołnierzy pochodzących z Wrześni i Miłosławia Władysław Wiewiórowski utworzył oddziały Służby Straży i Bezpieczeństwa. Z tychże ochotników na polecenie ppłk. Kazimierza Grudzielskiego zorganizował wrzesiński baon powstańczy. 28 grudnia 1918 r. dowodzona przez niego kompania rozbroiła baon niemieckiego 46. pp. stacjonujący we Wrześni, zdobywając broń i amunicję – umożliwiło to uzbrojenie powstańców. Mianowany przez Powiatową Radę Ludową we Wrześni dowódcą batalionu przeprowadził udaną akcję oczyszczenia z wojsk niemieckich Witkowa, a 31 grudnia zdobył Zdziechowę wraz ze składem broni i amunicji. Następnie w Żninie na Pałukach organizował zbrojną pomoc w ubezpieczaniu wyzwolonego miasta, w trakcie którego został lekko ranny. 8 stycznia 1919 r. dowodził natarciem w krwawej bitwie o Szubin, w której został ciężko ranny i dostał się do niewoli niemieckiej. Zmarł w bydgoskim szpitalu 13 stycznia 1919 r.
Pochowano go na cmentarzu parafialnym w Miłosławiu 19 stycznia 1919 r., a jego pogrzeb przekształcił się w manifestację patriotyczną. We wspólnym grobie spoczywa także jego żona Emilia oraz syn Andrzej (1914-1984), oficer 15 Pułku Ułanów Poznańskich.
Upamiętnienie i odznaczenia.
Pośmiertnie odznaczony został:
Jego imieniem nazwano ulice w Szubinie, Miłosławiu, Wrześni i Krotoszynie, został także upamiętniony obeliskiem przy leśniczówce w Bagatelce.
W 2018 r., w Stulecie Odzyskania Niepodległości Regionalna Dyrekcja Lasów Państwowych w Poznaniu wydała komiks poświęcony udziałowi Wiewiórowskiego w powstaniu wielkopolskim: „Wolność w środku lasu”.

</doc>
<doc id="4661192" url="https://pl.wikipedia.org/wiki?curid=4661192" title="Jaggies">
Jaggies



</doc>
<doc id="4661194" url="https://pl.wikipedia.org/wiki?curid=4661194" title="Dominique Chauvelot">
Dominique Chauvelot

Dominique Chauvelot (ur. 18 czerwca 1952 w Héricourt) – francuski lekkoatleta, sprinter, mistrz Europy z 1974.
Zdobył srebrny medal w biegu na 100 metrów na mistrzostwach Europy juniorów w 1970 w Paryżu. Zajął 7. miejsce w finale tej konkurencji na mistrzostwach Europy w 1971 w Helsinkach, a francuska sztafeta 4 × 100 metrów z jego udziałem została zdyskwalifikowana w biegu finałowym. Odpadł w ćwierćfinale biegu na 100 metrów na igrzyskach olimpijskich w 1972 w Monachium. Na halowych mistrzostwach Europy w 1973 w Rotterdamie odpadł w eliminacjach biegu na 60 metrów, a na halowych mistrzostwach Europy w 1974 w Göteborgu w półfinale tej konkurencji.
Zwyciężył w sztafecie 4 × 100 metrów (w składzie: Lucien Sainte-Rose, Joseph Arame, Bruno Cherrier i Chauvelot) oraz zajął 5. miejsce w biegu na 100 metrów na mistrzostwach Europy w 1974 w Rzymie. Zdobył złoty medal w sztafecie 4 × 100 metrów na igrzyskach śródziemnomorskich w 1975 w Algierze (skład sztafety francuskiej: Chauvelot, Gilles Échevin, Arame i Sainte-Rose). Zajął 7. miejsce w finale sztafety 4 × 100 metrów oraz odpadł w eliminacjach biegu na 100 metrów na igrzyskach olimpijskich w 1976 w Montrealu.
Chauvelot był mistrzem Francji w biegu na 100 metrów w 1976 oraz wicemistrzem na tym dystansie w 1972. W hali był mistrzem w biegu na 60 metrów w 1974 i wicemistrzem w tej konkurencji w 1973 i 1975 oraz brązowym medalistą w biegu na 50 metrów w 1972. Był również halowym mistrzem Włoch w biegu na 60 metrów w 1974.
Rekordy życiowe Chauvelota:

</doc>
<doc id="4661195" url="https://pl.wikipedia.org/wiki?curid=4661195" title="Sretenowo">
Sretenowo

Sretenowo (mac. Сретеново) – wieś w południowo-wschodniej części Macedonii Północnej w gminie Dojran, przy granicy z Grecją. Położona jest na brzegu jeziora Dojran, w sąsiedztwie wsi Star Dojran.
Według spisu powszechnego z 2002 roku zamieszkana była przez 315 osób w 104 domach.

</doc>
<doc id="4661198" url="https://pl.wikipedia.org/wiki?curid=4661198" title="Luis Alberto Lacalle Pou">
Luis Alberto Lacalle Pou

Luis Alberto Alejandro Aparicio Lacalle Pou (ur. 11 sierpnia 1973) – urugwajski polityk, prezydent Urugwaju od 1 marca 2020, kandydat na prezydenta kraju w 2014. Związany z centroprawicową Partią Narodową. W kampanii wyborczej 2019 obiecywał ograniczenie wydatków budżetowych, obniżenie cen paliwa i energii oraz stanowczą walkę z przestępczością. Jest synem byłego prezydenta Urugwaju Luisa Alberto Lacalle. W wyborach prezydenckich 24 listopada 2019 zdobył 48.71% głosów i pokonał Daniela Martineza z koalicji Szeroki Front różnicą zaledwie 28 666 głosów.

</doc>
<doc id="4661201" url="https://pl.wikipedia.org/wiki?curid=4661201" title="Jason Sasser">
Jason Sasser

Jason Jermane Sasser (ur. 3 stycznia 1974 w Denton) – amerykański koszykarz, występujący na pozycji niskiego skrzydłowego.
W 1992 został wybrany najlepszym zawodnikiem szkół średnich stanu Teksas (Texas Mr. Basketball).

</doc>
<doc id="4661208" url="https://pl.wikipedia.org/wiki?curid=4661208" title="Montivipera">
Montivipera

Montivipera – rodzaj jadowitego węża z podrodziny żmij (Viperinae) w rodzinie żmijowatych (Viperidae).
Zasięg występowania.
Rodzaj obejmuje gatunki występujące w Europie (Grecja) i Azji (Armenia, Azerbejdżan, Turcja, Syria, Liban, Izrael i Iran). 
Systematyka i ewolucja.
Analizy filogenetyczne zgodnie wskazują, że rodzajem najbliżej spokrewnionym z "Montivipera" jest "Macrovipera". Ostatni wspólny przodek tych rodzajów żył w miocenie, prawdopodobnie między 15,7 a 12,86 mln lat temu. Bazalna dywergencja linii ewolucyjnych w obrębie "Montivipera" także miała miejsce w miocenie – analizy molekularne wskazują, że miało to miejsce między 12,3 a 8 milionami lat. Niektóre z obecnie wyróżnianych gatunków nie są dobrze zróżnicowane i występuje pomiędzy nimi przepływ genów, przez co taksonomia rodzaju nie jest jeszcze w pełni ustalona.
Uproszczone dendrogramy rodzaju (z szacowanym czasem rozejścia się poszczególnych linii ewolucyjnych podanym w milionach lat) według:
Etymologia.
"Montivipera": , "montis" „góra”; vipera „żmija”, od "vivus" „żywy”; "pario" „urodzić”.
Podział systematyczny.
Do rodzaju należą następujące gatunki:

</doc>
<doc id="4661209" url="https://pl.wikipedia.org/wiki?curid=4661209" title="Vipera bornmuelleri">
Vipera bornmuelleri



</doc>
<doc id="4661213" url="https://pl.wikipedia.org/wiki?curid=4661213" title="Bruno Cherrier">
Bruno Cherrier

Bruno Cherrier (ur. 31 sierpnia 1953 w Beaugency) – francuski lekkoatleta, sprinter, mistrz Europy z 1974.
Zajął 7. miejsce w sztafecie 4 × 100 metrów i odpadł w półfinale biegu na 200 metrów na igrzyskach olimpijskich w 1972 w Monachium.
Zwyciężył w sztafecie 4 × 100 metrów (w składzie: Lucien Sainte-Rose, Joseph Arame, Cherrier i Dominique Chauvelot) oraz zajął 6. miejsce w biegu na 200 metrów na mistrzostwach Europy w 1974 w Rzymie.
Był brązowym medalistą mistrzostw Francji w biegu na 200 metrów w 1972 i 1974.
Rekordy życiowe Cherriera:

</doc>
<doc id="4661254" url="https://pl.wikipedia.org/wiki?curid=4661254" title="9 Rajd Elmot">
9 Rajd Elmot

9. Rajd Elmot – 9. edycja Rajdu Elmot. Był to rajd samochodowy rozgrywany od 28 do 29 marca 1980 roku. Była to pierwsza runda Rajdowych Samochodowych Mistrzostw Polski w roku 1980. Rajd składał się z dwudziestu dwóch odcinków specjalnych. Został rozegrany na nawierzchni asfaltowej. Zwycięzcą rajdu został Bogdan Wozowicz.

</doc>
<doc id="4661255" url="https://pl.wikipedia.org/wiki?curid=4661255" title="Operacja Detroit">
Operacja Detroit

Operacja Detroit () – desant szybowcowy dokonany przez elementy amerykańskiej 82 Dywizji Powietrznodesantowej w nocy z 5 na 6 czerwca 1944 r. w czasie lądowania w Normandii podczas II wojny światowej. Początkowo miał to być główny atak 82 Dywizji Powietrznodesantowej w dniu inwazji, a operacja szybowcowa stała się misją dodatkową, wspierającą główny desant spadochronowy o kryptonimie operacja Boston. Strefa lądowania dla operacji Detroit znajdowała się w pobliżu Sainte-Mère-Église, na zachód od plaży Utah.
Celem dywizji było zabezpieczenie miasta Sainte-Mère-Église i przejęcie mostów wzdłuż rzeki Merderet. W ten sposób amerykańska 4 Dywizja Piechoty lądująca na plaży Utah miałaby łatwy dostęp na północ w kierunku portu w Cherbourgu.
W ramach operacji Detroit desantowano baterie A i B 80. batalionu artylerii przeciwlotniczej, elementy kwatery głównej dywizji, elementy artylerii dywizyjnej oraz elementy 82. bataliony sygnałowego. W tym samym czasie ciężkie elementy dywizji (w tym artyleria przeciwpancerna) wylądowały w szybowcach w ramach oddzielnej operacji Elmira.

</doc>
<doc id="4661259" url="https://pl.wikipedia.org/wiki?curid=4661259" title="Güemes Santiago del Estero">
Güemes Santiago del Estero



</doc>
<doc id="4661262" url="https://pl.wikipedia.org/wiki?curid=4661262" title="Infinity Park">
Infinity Park

Infinity Park – stadion znajdujący się w Glendale w Stanach Zjednoczonych, służący przede wszystkim do rozgrywania spotkań rugby union.
Obiekt powstał w 2007 roku z inicjatywy tymczasowego burmistrza Glendale, Mike'a Dunafona. Prócz stadionu z czterema tysiącami miejsc siedzących i boiskiem o wymiarach 100 na 70 metrów z usankcjonowaną przez World Rugby sztuczną murawą w skład ośmioakrowego kompleksu wchodzi także infrastruktura towarzysząca – ścieżki do joggingu, trawniki, stoły piknikowe i miejsca na barbeque
Był domowym obiektem dla Glendale Raptors (Major League Rugby), męskich i żeńskich zespołów Glendale Merlins, Denver Stampede (PRO Rugby) oraz Denver Barbarians, gościł także college rugby oraz inne lokalne zawody, zarówno w rugby piętnasto- jak i siedmioosobowym. Na stadionie prócz reprezentacji Stanów Zjednoczonych grał też żeński zespół Barbarians, rozegrano na nim mecze w ramach Churchill Cup, North America 4 (w edycji 2008, Puchar Narodów Pacyfiku 2019, a od 2018 roku był areną turnieju USA Women’s Sevens wchodzącego w skład World Rugby Women’s Sevens Series.
Prócz rugby union na stadionie można uprawiać futbol amerykański, piłkę nożną, lacrosse czy frisbee.

</doc>
<doc id="4661264" url="https://pl.wikipedia.org/wiki?curid=4661264" title="Carlos Altamirano Argüello">
Carlos Altamirano Argüello

Carlos Anibal Altamirano Argüello (ur. 13 marca 1942 w Aloasí, zm. 25 września 2015 w Quito) – ekwadorski duchowny katolicki, biskup Azogues w latach 2004-2015.
Życiorys.
Święcenia kapłańskie przyjął 29 czerwca 1966 i został inkardynowany do archidiecezji Quito. Pracował jako proboszcz w Pintaj, Calderón oraz Cotocollao.
3 stycznia 1994 papież Jan Paweł II mianował go biskupem pomocniczym Quito ze stolicą tytularną "Ambia". Sakry biskupiej udzielił mu 20 lutego tegoż roku abp Antonio José González Zumárraga.
14 lutego 2004 ogłoszono jego nominację na biskupa Azogues.
Zmarł w szpitalu w Quito 25 września 2015.

</doc>
<doc id="4661265" url="https://pl.wikipedia.org/wiki?curid=4661265" title="Hurlingham Buenos Aires">
Hurlingham Buenos Aires



</doc>
<doc id="4661267" url="https://pl.wikipedia.org/wiki?curid=4661267" title="Ituzaingó Buenos Aires">
Ituzaingó Buenos Aires



</doc>
<doc id="4661269" url="https://pl.wikipedia.org/wiki?curid=4661269" title="Stanisław Janik (organmistrz)">
Stanisław Janik (organmistrz)

Stanisław Janik (ur. 27 kwietnia 1838 w Krośnie, zm. 21 listopada 1916 tamże) – polski organmistrz epoki romantyzmu i późnego romantyzmu, rzeźbiarz, stolarz i snycerz. Wiceburmistrz Krosna w latach 1896–1903, wcześniej wieloletni pracownik i członek zarządu (asesor) Urzędu Miasta Krosna w latach 1890–1895; współzałożyciel i naczelnik jednostki Straży Pożarnej (wówczas Ochotniczej Straży Ogniowej) w Krośnie od 1889. 
Życiorys.
Przyszedł na świat w 1838 jako syn Jędrzeja i Katarzyny z Widziszewskich. Prowadził zakład stolarski i pracownię organmistrzowską w Krośnie, która byłą jedną z prężniejszych na terenie ówczesnej Galicji (ustępowała tylko lwowskiej - prowadzonej przez Jana Śliwińskiego). Jednym z jego najwybitniejszych uczniów był Tomasz Fall, który od 1877 jako czeladnik podjął zatrudnienie w pracowni Stanisława Janika. Tam też zdobył tytuł majstra. Był wieloletnim pracownikiem Urzędu Miasta Krosna (od 1878), a następnie członkiem zarządu (asesorem) w krośnieńskim magistracie w latach 1890–1895 (m.in. za kadencji Modesta Humieckiego) oraz wiceburmistrzem Krosna w latach 1896–1903 (za kadencji Feliksa Czajkowskiego), kiedy to ukończył 65 lat i przeszedł na emeryturę. Po erygowaniu Ochotniczej Straży Ogniowej w Krośnie w 1889 został jej pierwszym naczelnikiem. Piastował także funkcję przewodniczącego krośnieńskiego Wielkiego Cechu Rzemiosła. Brał aktywny udział w działalności towarzystwa zawodowego organmistrzów. W 1898 uczestniczył w zjeździe organmistrzów Galicji zorganizowanym przez prof. Rudolfa Schwarza w sali Galicyjskiego Towarzystwa Muzycznego we Lwowie. W latach 1906–1910 mieszkał w Krakowie (przy ul. Lubicz 38). 
Był dwukrotnie żonaty: z Katarzyną Kulikowską (zmarła przedwcześnie) i Zofią Laskowską (wdowa po Franciszku Gieckiewiczu). Zmarł w 1916 w Krośnie, mając 78 lat i spoczął na miejscowym Starym Cmentarzu. 
Dzieła.
Był twórcą kilkudziesięciu instrumentów organowych. Do czasów współczesnych zachowały się m.in.:
Ponadto wykonał także:

</doc>
<doc id="4661270" url="https://pl.wikipedia.org/wiki?curid=4661270" title="Kimberley Buenos Aires">
Kimberley Buenos Aires



</doc>
<doc id="4661272" url="https://pl.wikipedia.org/wiki?curid=4661272" title="Lanús Athletic Buenos Aires">
Lanús Athletic Buenos Aires



</doc>
<doc id="4661274" url="https://pl.wikipedia.org/wiki?curid=4661274" title="Traceability">
Traceability

Traceability (z ang. „trace” – namierzać, śledzić oraz „ability” – zdolność, umiejętność) – zdolność wyśledzenia, identyfikowalność. W pewnych przypadkach termin ten interpretuje się jako zdolność do weryfikacji historii, lokalizacji lub zastosowania danego elementu na podstawie zgromadzonej dokumentacji.
Istnieją również inne popularne definicje, które w swej treści ujmują także zdolność (oraz wdrożenie ku temu odpowiednich środków) bieżącego kontrolowania zbioru lub typu informacji. Jest to także umiejętność chronologicznego skorelowania identyfikowanych elementów w sposób umożliwiający weryfikację.
Termin traceability ma swoje zastosowanie między innymi w medycynie, łańcuchu dostaw i produkcji, informatyce oraz bezpieczeństwie. Elementy traceability zostały przedstawione w rozporządzeniu nr 178/2002 Parlamentu Europejskiego i Rady ustanawiającym ogólne zasady i wymagania prawa żywnościowego.
Traceability w łańcuchu dostaw i produkcji.
Traceability stosuje się w procesach powstawania produktów, szczególnie żywności i leków. Zanim gotowy produkt trafi na półki sklepowe, przechodzi przez wiele etapów produkcji i trafia do wielu uczestników tego procesu.
Jeżeli artykuł zawiera szkodliwe związki chemiczne, został uszkodzony w transporcie lub posiada inne niepożądane cechy, trudno jest wyśledzić, w którym momencie doszło do naruszenia procedur i detalista nie jest w stanie odnaleźć winowajcy wśród producentów, wykonawców i spedytorów. Traceability umożliwia prześledzenie drogi wszystkich komponentów i technologii stosowanych przez wszystkie firmy uczestniczące w łańcuchu produkcji, przez co łatwiejsze staje się egzekwowanie narzuconych norm. W procesie produkcji identyfikowalność pełni rolę gwaranta jakości i bezpieczeństwa. Dzięki monitoringowi danych dotyczących bardzo małych partii towaru a nawet pojedynczych produktów, możliwa jest kontrola np. składu chemicznego, emisji zanieczyszczeń, transportu. Dane te są istotne z punktu widzenia m.in. prawa, ochrony zdrowia i ochrony środowiska. Dodatkowym motywatorem wdrażania traceability jest także potrzeba przeciwdziałania agroterroryzmowi, uniknięcia wahań popytu (tzw. bullwhip effect), osiągnięcia zrównoważonego rozwoju oraz wspierania praw zwierząt.
Identyfikowalność w łańcuchu dostaw i produkcji uzyskuje się poprzez znakowanie towarów, przede wszystkim za pomocą kodów kreskowych i kodów QR.
Traceability umożliwia także rejestrowanie zużycia surowców, energii, wody, ilości wygenerowanych odpadów i ścieków, opakowań potrzebnych do wyprodukowania danego wyrobu. Producent ma możliwość zaewidencjonowania wpływu procesu produkcyjnego danego wyrobu na środowisko i w ten sposób obliczać oraz wskazywać ślad węglowy, który generuje wyprodukowanie i utylizacja konkretnego produktu.
Traceability w systemach informatycznych.
W odniesieniu do projektowania systemów informatycznych traceability realizuje się poprzez wdrożenie do oprogramowania kontroli parametrów ustalanych w zależności od preferencji klienta. Traceability wspiera wiele aspektów inżynierii oprogramowania i biznesowych narzędzi analitycznych, między innymi analizę wpływu, ocenę zgodności wyrobu z normami, kod śledzenia, weryfikację i walidację oraz test regresji. Traceability uzyskuje się poprzez macierz dostosowaną do kontroli jakości oprogramowania projektu. Proces konstruowania i utrzymania macierzy jest zwykle bardzo żmudny, a wszelkie zapisy należy odpowiednio datować, by nie utraciły swojej wartości informacyjnej.
Ochrona zdrowia.
Bezpieczeństwo i dobro pacjenta w trakcie terapii odgrywa kluczową rolę w zapobieganiu powikłaniom a nawet w zmniejszaniu odsetku śmiertelności. Podnoszenie jakości życia obywateli stanowi dowód jakości usług medycznych. Zapewnienie i utrzymanie odpowiedniego bezpieczeństwa pacjentom to jednak zadanie bardzo złożone, nierozerwalnie połączone z czynnikiem środowiskowym oraz ludzkim.
Nowe technologie umożliwiają identyfikowalność zarówno leków i artykułów medycznych ale także pacjentów. Szczególne znaczenie ma w tej kwestii możliwość śledzenia produkcji leków jako produktów wysokiego ryzyka oraz kosztownych.
Światowa Organizacja Zdrowia (WHO) dostrzegła znaczenia traceability w kwestii artykułów medycznych pochodzenia ludzkiego (ang. Medical Products of Human Origin – MPHO), w związku z czym nawołuje państwa członkowskie do wspierania implementacji jednolitych na skalę globalną systemów kodowania umożliwiających krajową i międzynarodową identyfikowalność
Bezpieczeństwo i prewencja.
W celu zapobiegania kradzieżom jak również lokalizacji skradzionych dóbr wprowadza się metodę znaczenia przedmiotów. Markery są niewidoczne i niezmywalne, co pozwala na wykrycie przestępstwa i zwiększa szanse na identyfikację. Niekiedy znakuje się banknoty niezmywalnym barwnikiem w celu udowodnienia kradzieży; później identyfikuje się je za pomocą numerów seryjnych. W wyniku pilotażowego programu policji manchesterskiej z 2016 r. ogłoszono, iż bankomaty zostały wyposażone w aerozole SmartWater, bezbarwny żel trwale znakujący ubrania lub ciało, na wypadek próby kradzieży pieniędzy. Na skutek rozpowszechnienia tej informacji odsetek kradzieży spadł o 90%.

</doc>
<doc id="4661275" url="https://pl.wikipedia.org/wiki?curid=4661275" title="Honor y Patria Buenos Aires">
Honor y Patria Buenos Aires



</doc>
<doc id="4661278" url="https://pl.wikipedia.org/wiki?curid=4661278" title="Leandro N. Alem Buenos Aires">
Leandro N. Alem Buenos Aires



</doc>
<doc id="4661280" url="https://pl.wikipedia.org/wiki?curid=4661280" title="Liberal Argentino Buenos Aires">
Liberal Argentino Buenos Aires



</doc>
<doc id="4661283" url="https://pl.wikipedia.org/wiki?curid=4661283" title="P-5 Piatjorka">
P-5 Piatjorka



</doc>
<doc id="4661284" url="https://pl.wikipedia.org/wiki?curid=4661284" title="Eureka Buenos Aires">
Eureka Buenos Aires



</doc>
<doc id="4661286" url="https://pl.wikipedia.org/wiki?curid=4661286" title="Excursionistas Buenos Aires">
Excursionistas Buenos Aires



</doc>
<doc id="4661289" url="https://pl.wikipedia.org/wiki?curid=4661289" title="Plac Macedonii">
Plac Macedonii

Plac Macedonii (mac: Плоштад Македонија, "Ploštad Makedonija") to główny plac Skopje, stolicy Republiki Macedonii Północnej. Jest największym placem w kraju. Jego łączna powierzchnia wynosi 18.500 metrów kwadratowych. Znajduje się w centralnej części miasta i przecina rzekę Wardar. Odbywają się tutaj liczne wydarzenia kulturalne, polityczne oraz festyny z okazji Świąt Bożego Narodzenia. Na placu tym Kiro Gligorow ogłosił także niepodległość Macedonii od Jugosławii. Plac jest częścią projektu Skopje 2014. 
Historia.
W 2007 roku rząd macedoński ogłosił plany przebudowy Domu Armii, który wraz ze Starym Teatrem (również przebudowywanym w tym czasie) został poważnie zniszczony podczas trzęsienia ziemi w Skopje w 1963 roku. 
W grudniu 2008 na tym placu, w pobliżu Kamiennego Mostu wzniesiono maszt flagowy z macedońską flagą (podobnie jak w 68 innych lokalizacjach w całym kraju). 
2 maja 2010 w tej samej lokalizacji wzniesiono dwa kamienne pomniki: Goce Dełczewa i Dame Gruewa. Zbudowano tu także pomnik Aleksandra Macedońskiego na Bucefale, który został odsłonięty 8 września 2011, w dwudziestą rocznicę przeprowadzenia ogólnokrajowego referendum w sprawie niepodległości Macedonii od Jugosławii. 
Trzy główne ulice łączące się z placem to ulice: Maksyma Gorkiego, Dymitara Włachowa i ulica Macedonii. Ulica Dymitara Włachowa została w 2011 roku przekształcona w deptak. Ulica Maksyma Gorkiego, choć nie odbywa się na niej ruch pieszych, jest otoczona japońskimi drzewami wiśni, których kwiaty wiosną stanowią znak rozpoczęcia tygodniowego cyklu azjatyckich wydarzeń kulturalnych. Wreszcie ulica Macedonii, główny deptak, łączy Plac Macedonii ze Starym Dworcem Kolejowym (również zniszczonym przez trzęsienie ziemi w 1963), w którym mieści się Muzeum Miasta Skopje. Wzdłuż ulicy Macedonii znajduje się Dom Pamięci Matki Teresy, w którym mieszczą się eksponaty i pamiątki związane z życiem Matki Teresy z Kalkuty. W pobliżu Placu Macedonii znajdował się również dom w którym urodziła się Matka Teresa, o czym przypomina istniejąca do dziś tabliczka informacyjna. Obok domu narodzin Matki Teresy, stoi średniowieczna Wieża Feudalna, która przetrwała trzęsienie ziemi w 1963 roku. Najpopularniejszy szlak turystyczny wiedzie od Starego Dworca Kolejowego ulicą Macedonii, obok Domu Pamięci Matki Teresy, domu jej narodzin i Wieży Feudalnej. Następnie biegnie w dół Placu Macedonii, przez Kamienny Most, obok Muzeum Holokaustu i Muzeum Niepodległości Macedonii, w kierunku Tureckiego Bazaru i kończy się w Twierdzy Kale. Zrekonstruowany Stary Teatr i nowe Muzeum Archeologiczne to jedne z ważniejszych zabytków kulturowych na trasie tego szlaku turystycznego. 

</doc>
<doc id="4661292" url="https://pl.wikipedia.org/wiki?curid=4661292" title="Stanisław Janik">
Stanisław Janik



</doc>
<doc id="4661294" url="https://pl.wikipedia.org/wiki?curid=4661294" title="Anthony Goldwire">
Anthony Goldwire

Anthony Goldwire (ur. 6 września 1971 w West Palm Beach) – amerykański koszykarz, występujący na pozycji rozgrywającego, po zakończeniu kariery zawodniczej trener koszykarski.

</doc>
<doc id="4661295" url="https://pl.wikipedia.org/wiki?curid=4661295" title="Juliusz Jaśkiewicz">
Juliusz Jaśkiewicz

Juliusz Jaśkiewicz (ur. 10 sierpnia 1916 w Radomiu, zm. 24 listopada 1991 w Warszawie) – polski architekt, profesor nadzwyczajny Politechniki Warszawskiej.
Życiorys.
W 1948 ukończył studia Wydziale Architektury Politechniki Warszawskiej, następnie wyjechał do Związku Socjalistycznych Republik Radzieckich, gdzie w Moskiewskim Instytucie Architektury uzyskał tytuł kandydata nauk, odpowiednik polskiego doktora. W 1982 uzyskał tytuł profesora nadzwyczajnego na Politechnice Warszawskiej. Juliusz Jaśkiewicz był pracownikiem naukowym w Instytucie Projektowania Architektonicznego Wydziału Architektury Politechniki Warszawskiej, przez wiele lat dziekan tego Wydziału. Członek oddziału warszawskiego SARP, w latach 1965–1967 sekretarz oddziału, w latach 1967–1969 członek Zarządu.
Pochowany na cmentarzu Powązkowskim w Warszawie (kw. 146a, rząd 2, grób 24).
Projekty.
Konkursy, m.in.:

</doc>
<doc id="4661300" url="https://pl.wikipedia.org/wiki?curid=4661300" title="Operacja Elmira">
Operacja Elmira

Operacja Elmira () – desant szybowcowy dokonany przez ciężkie elementy amerykańskiej 82 Dywizji Powietrznodesantowej wieczorem 6 czerwca 1944 r. w czasie lądowania w Normandii podczas II wojny światowej. Była operacją uzupełniającą dla wcześniejszego desantu szybowcowego 82-ej pod kryptonimem operacja Detroit.
Plany i cele operacji.
Do przeprowadzenia operacji Elmira przeznaczono 176 transportowców Douglas C-47 służących jako holowniki szybowcowe, 36 szybowców Waco CG-4 i 140 szybowców Horsa, podzielonych na jeden rzut 26 maszyn i trzy rzuty po 50 zespołów holowników i szybowców. Jeden dodatkowy C-47, który wrócił do bazy wcześniej tego samego dnia, nie zrzucając swojego ładunku spadochroniarzy, towarzyszył ostatniemu lotowi tej operacji. Planowaną strefą lądowania szybowców była Strefa Lądowania W, położona 3 km na południowy wschód od Sainte-Mère-Église, ale tego samego ranka na północ od miasta uruchomiono także Strefę Zrzutu O.
Elmira została uznana za niezbędną misję, dostarczającą dwa bataliony artylerii szybowcowej i 24 haubice dla 82. Dywizji Powietrznodesantowej. Składała się z czterech rzutów samolotów, z których pierwszy przybył dziesięć minut po operacji Keokuck, podobnej, ale znacznie mniejszej misji, mającej na celu wzmocnienie 101 Dywizji Powietrznodesantowej. Aby zmniejszyć zatory w strefach lądowania, dwa rzuty szybowców w ramach misji Elmira zostały opóźnione o dwie godziny, do zachodu słońca. Przenosiły one zarówno bataliony artylerii szybowcowej, jak i ich działa. Ponieważ loty odbywały się w tzw. brytyjskim podwójnym czasie letnim (GTM+2), obie były misjami dziennymi, z pierwszą falą startującą o godz. 19:07 przybywającą o 21:04, a drugą falą lecącą od 20:37 do 22:55.
Przebieg operacji.
Dwa pierwsze rzuty z 76 zespołami holowników i szybowców znalazły się pod ciężkim ostrzałem z ziemi tuż przed punktem odczepienia szybowców. Dwa C-47 zostały zestrzelone po zwolnieniu szybowców, a połowa ocalałych odniosła uszkodzenia. Żołnierze 795. gruzińskiego batalionu piechoty, o których aliancki wywiad nie wiedział, zajmowali część strefy lądowania, a radarowe radiolatarnie „Eureka” zostały przeniesione o 3 km na północny zachód od Strefy Lądowania O. C-47 wypuściły swoje szybowce nad oryginalną strefą desantu, nieświadome pomocy na Strefie O. Chociaż dowództwo 82 Dywizji Powietrznodesantowej uznało te lądowania za niedokładne, ponieważ nie trafiły one w Strefę Lądowania O, większość szybowców wylądowała w odległości 3,2 km od pierwotnej strefy desantu. Spośród trzech zniszczonych szybowców Waco i 21 szybowców Horsa, większość była wynikiem niemieckiego ostrzału moździerzowego i artyleryjskiego już po wylądowaniu.
Druga fala operacji Elmira dotarła do strefy desantu o 22:55, gdy teren był już pogrążony w cieniu, a ponieważ żadne inne pomocniki nie działały, skierowano się w stronę radiolatarni „Eureka” w Strefie Lądowania O. Mniej więcej w połowie drogi samoloty znalazły się pod najcięższym ostrzałem artylerii przeciwlotniczej w dniu D, ponieważ trasa do Strefy Lądowania O przebiegała bezpośrednio wzdłuż linii niemieckich. Mimo to szkody były podobne do strat poniesionych w rzutach, które przybyły dwie godziny wcześniej, z trzema C-47 porzuconymi w drodze powrotnej. Dwa ostatnie rzuty szybowców miały średnią celność. Pierwszy z nich odłączono zbyt wcześnie i maszyny wylądowały w pobliżu lub w granicach linii niemieckich, ale drugi desantował się dokładnie w Strefie Lądowania O, z wyjątkiem pięciu szybowców, których piloci wykonali rozkaz z odprawy i wylądowali w Strefie Lądowania W. Mimo to praktycznie cały personel obu batalionów odnalazł drogę na pozycji 82 Dywizji Powietrznodesantowej do rana, a do zachodu słońca 8 czerwca 15 z ich 24 dział brało udział w walce.
W czasie operacji Elmira zginęło 15 osób, 17 zostało rannych, a 4 zginęło wśród pilotów szybowców oraz 33 zabitych i 124 rannych wśród pasażerów. Strom Thurmond, wówczas podpułkownik w jednostce ds. cywilnych w wieku 41 lat, został uznany za najstarszą osobę związaną z dywizją, która udała się z nią do Normandii w dniu inwazji. Później został najdłużej pracującym senatorem w historii Stanów Zjednoczonych.

</doc>
<doc id="4661303" url="https://pl.wikipedia.org/wiki?curid=4661303" title="Fénix Buenos Aires">
Fénix Buenos Aires



</doc>
<doc id="4661305" url="https://pl.wikipedia.org/wiki?curid=4661305" title="Ferrocarril Midland Buenos Aires">
Ferrocarril Midland Buenos Aires



</doc>
<doc id="4661308" url="https://pl.wikipedia.org/wiki?curid=4661308" title="Barracas Athletic Club">
Barracas Athletic Club



</doc>
<doc id="4661310" url="https://pl.wikipedia.org/wiki?curid=4661310" title="Alumni Athletic Club">
Alumni Athletic Club



</doc>
<doc id="4661314" url="https://pl.wikipedia.org/wiki?curid=4661314" title="Jacques de Rohan-Chabot">
Jacques de Rohan-Chabot

Jacques Fernand, hrabia Rohan-Chabot (ur. 5 marca 1889 w Paryżu, zm. tamże 9 grudnia 1958) – francuski odkrywca, prezes Francuskiego Czerwonego Krzyża. 
Życiorys.
Był synem Auguste'a Fernanda de Rohan-Chabot, hrabiego Jarnac, i wnukiem polityka Jacques'a Orly'ego (1833–1901). W 1911 roku, w wieku 22 lat, przewodził misji naukowej w Angoli i Rodezji (obecnie Zimbabwe) pod egidą Paryskiego Towarzystwa Geograficznego. Celem wyprawy było zbadanie dorzecza górnego biegu Zambezi oraz rzek Okawango, Kwilu i Kuando. Rohan-Chabot poznał wtedy wielu członków oddziału generała Roberta Bourgeois, którzy powrócili wtedy świeżo z Ekwadoru. Byli wśród nich geodeta Georges Perrier (1872–1946) i etnolog Paul Rivet (1876–1958). 
Wraz z innymi badaczami wyruszył z miasta Moçâmedes nad Oceanem Atlantyckim na przełomie maja i czerwca 1912 roku i przez kilka miesięcy badał dolinę rzeki Kunene. Następnie, już w roku 1913, podzielił misję na dwie grupy, które prowadziły badania niezależnie, a łączyły się jedynie w celu przekroczenia trzech większych rzek: Kwilu (w czerwcu 1913), Kuando (w lipcu 1913) i Zambezi (w grudniu 1913). Misja przebyła w ten sposób siedem tysięcy kilometrów i wykonała wiele obserwacji geodezyjnych, geograficznych, meteorologicznych, etnologicznych oraz dotyczących pola magnetycznego Ziemi. Jedynie botanika i zoologia tych terenów nie były przedmiotem badań z uwagi na wcześniejsze opracowania na ten temat. 
W 1914 roku Rohan-Chabor powrócił do Francji i przywiózł ze sobą znaczne ilości danych oraz liczne zdjęcia ludów napotkanych podczas misji, która później okazała się jednym z największych przełomów w nauce początku XX wieku. 
Rohan-Chabot miał swoje zasługi podczas pierwszej wojny światowej, za co otrzymał Krzyż Wojenny oraz Order Narodowy Legii Honorowej (13 lipca 1918). 
W kwietniu 1944, gdy był prezesem Francuskiego Czerwonego Krzyża, został aresztowany przez Niemców pod zarzutem szpiegostwa i działania w ruchu oporu. Został zwolniony za wstawiennictwem premiera Pierre'a Lavala. 
Ożenił się z siostrzenicą urzędnika Thierry'ego d'Alsace de Hénin-Liétarda, był teściem Thierry'ego de Clermont-Tonnerre'a.

</doc>
<doc id="4661315" url="https://pl.wikipedia.org/wiki?curid=4661315" title="Old Caledonians Buenos Aires">
Old Caledonians Buenos Aires



</doc>
<doc id="4661319" url="https://pl.wikipedia.org/wiki?curid=4661319" title="Olivos Buenos Aires">
Olivos Buenos Aires



</doc>
<doc id="4661321" url="https://pl.wikipedia.org/wiki?curid=4661321" title="Palermo Athletic Buenos Aires">
Palermo Athletic Buenos Aires



</doc>
<doc id="4661324" url="https://pl.wikipedia.org/wiki?curid=4661324" title="Palermo Buenos Aires">
Palermo Buenos Aires



</doc>
<doc id="4661327" url="https://pl.wikipedia.org/wiki?curid=4661327" title="Porteño Buenos Aires">
Porteño Buenos Aires



</doc>
<doc id="4661329" url="https://pl.wikipedia.org/wiki?curid=4661329" title="Progresista Buenos Aires">
Progresista Buenos Aires



</doc>
<doc id="4661333" url="https://pl.wikipedia.org/wiki?curid=4661333" title="Club Atlético Patronato">
Club Atlético Patronato



</doc>
<doc id="4661335" url="https://pl.wikipedia.org/wiki?curid=4661335" title="Club Atlético Acassuso">
Club Atlético Acassuso



</doc>
<doc id="4661337" url="https://pl.wikipedia.org/wiki?curid=4661337" title="Club Atlético Barracas Central">
Club Atlético Barracas Central



</doc>
<doc id="4661340" url="https://pl.wikipedia.org/wiki?curid=4661340" title="Boca Unidos">
Boca Unidos



</doc>
<doc id="4661342" url="https://pl.wikipedia.org/wiki?curid=4661342" title="Atlético Rafaela">
Atlético Rafaela



</doc>
<doc id="4661344" url="https://pl.wikipedia.org/wiki?curid=4661344" title="Arsenal Sarandí">
Arsenal Sarandí



</doc>
<doc id="4661348" url="https://pl.wikipedia.org/wiki?curid=4661348" title="Prywatne Gimnazjum Żeńskie im. Zofii Strzałkowskiej we Lwowie">
Prywatne Gimnazjum Żeńskie im. Zofii Strzałkowskiej we Lwowie

Prywatne Gimnazjum Żeńskie im. Zofii Strzałkowskiej we Lwowie – polska szkoła z siedzibą we Lwowie w okresie II Rzeczypospolitej o statusie gimnazjum.
Historia.
Założycielką zakładu była nauczycielka Zofia Strzałkowska. Pierwotnie zakład został otwarty 1 września 1895 pod nazwą „szkoła średnia sześcioklasowa żeńska”. Funkcjonowały tzw. „Wyższe kursa naukowe dla kobiet” i przygotowawczy dwuletni kurs gimnazjalny, a następnie zrealizowano plan pełnej szkoły średniej, która została zatwierdzona przez C. K. Radę Szkolną 1 września 1898. Tym samym była to pierwsza na ziemiach polskich szkoła średnia dla dziewcząt z gimnazjalnym programem nauczania. W ówczesnych latach zaboru austriackiego brakowało wartościowych szkół żeńskich, a istniejące nie odpowiadały wymaganiom społecznym. W 1900 odbył się pierwszy w egzamin dojrzałości dla uczennic szkoły, który zorganizowano w C. K. Gimnazjum im. Franciszka Józefa we Lwowie. Reskryptem reskryptem c. k. Ministerstwa Wyznań i Oświaty z 23 listopada 1904 udzielono prawo publiczności czterem wyższym klasom, które odtąd przyjęły określenie gimnazjum wyższego oraz plan nauczania odpowiadający prowadzonemu w gimnazjach państwowych. Dwie najniższe klasy w szkole były kursem przygotowawczym dla klas wyższych.
Od roku 1905/1906 rozpoczęto proces przekształcania sześcioklasowej szkoły średniej w ośmioklasowe gimnazjum żeńskie z planem nauki odpowiadającym nauczaniu w gimnazjach państwowych. Z dniem 1 września 1905 otwarto I klasę ośmioletniego gimnazjum i otrzymała prawa publiczności reskryptem c. k. Ministerstwa Wyznań i Oświaty z 22 czerwca 1906. W roku szkolnym 1906/1907 otwarto II klasę gimnazjalną, która otrzymała prawa publiczności reskryptem c. k. Ministerstwa Wyznań i Oświaty z 4 maja 1907. Z dniem 1 września 1907 planowano analogicznie otworzyć III klasę. Równolegle zamykano dotychczasowe kursy przygotowawcze. Reskryptem c. k. Ministerstwa Wyznań i Oświaty z 4 maja 1907 i 15 lutego 1908 przyznano prawo publiczności dla wszystkich ośmiu klas zakładu z prawem odbycia egzaminu dojrzałości i wydawania świadectw dojrzałości. Pierwszy egzamin dojrzałości w gimnazjum odbył się w dniach od 27 maja do 1 czerwca 1907.
Na początku XX wieku szkoła działała jako „Prywatne Gimnazjum Żeńskie Zofii Strzałkowskiej we Lwowie” (posiadające prawo publiczności na mocy reskryptu c. k. Ministerstwa Wyznań i Oświaty z 4 maja 1907), wzgl. „Prywatne Gimnazjum Żeńskie z prawem publiczności Zofii Strzałkowskiej we Lwowie”.
W 1910 w szkole uczyło się 300 dziewcząt, a w roku szkolnym ogólna liczba uczennic gimnazjum i seminarium nauczycielskiego wzrosła do 522. W szkole uczono według zasad pedagogiki Montessori. Dla uczennic zakładu organizowano wycieczki naukowe po Galicji, a w nauczaniu szkolnym za sprawą założycielki kładziono nacisk na wychowanie w duchu narodowym i patriotycznym, m.in. obchodzono uroczyście rocznice związane z historią Polski, w tym powstań. Zamiarem Strzałkowskiej prowadzono nauczanie w szkole w duchu filareckich zasad „Ojczyzna, nauka, cnota”. W szkole uczyli nauczyciele, głównie lwowskich gimnazjum państwowych. Metody nauczania uchodziła za najnowocześniejsze i były przejmowane przez inne zakłady.
Gimnazjum dysponowało budynkiem od 1903. W roku szkolnym 1908/1909 do dwupiętrowego budynku dołączono skrzydło. Pod koniec pierwszej dekady XX wieku był to dwupiętrowy budynek z dwoma takimiż skrzydłami. W budynku szkoły funkcjonowało także seminarium nauczycielskie żeńskie (od 1906), przedszkole, internat dla dziewcząt zamiejscowych. W Zakładach Naukowych Zofii Strzałkowskiej działała także szkoła ludowa (4-klasowa), wobec czego cała instytucja obejmowała wszystkie typy szkolne, a jej założycielka uchodziła za "pionierkę w dziedzinie wychowania kobiecego". Przy budynku istniały boisko, sala gimnastyczna, wokoło ogród, a w gmachu utworzono kaplicę do nabożeństw. Do 1913 zakład mieścił się przy ulicy Pańskiej 16. 5 czerwca 1913 szkoła wprowadziła się do własnego budynku przy ulicy Zielonej 22, poświęconego w tymże dniu przez bp. Józefa Teodorowicza. Szkołę ulokowano w czteropiętrowym gmachu, w miejscu dawnego pałacu Zamojskich. Stanowił go budynek główny i dwa skrzydła boczne. Hala łączyła oba skrzydła ze sceną i kaplicą. Od tego czasu funkcjonowały tam gimnazjum, liceum, seminarium, 4-klasowa szkoła normalna, szkoła muzyczna, ogródek freblowski, szkoła gospodarstwa domowego, szkoła robót artystycznych, internat, pensjonat, prowadzone przez Zofię Strzałkowską. Projektantem gmachu był A. Zachariewicz z firmy Zachariewicz Sosnowski. Koszt budowy gmachu wyniósł 1,5 mln koron. W czasie otwarcia wszechstronnie wyposażony budynek był z podziwem opisywany w prasie lwowskiej. Urządzono gabinety naukowe, sale do ćwiczeń muzycznych i śpiewu, biblioteki, czytelnie, sala i gabinet rysunkowy, sala amfiteatralna (do wykładowa fizyki). Prócz sal wykładowych (ulokowanych na parterze i pierwszym piętrze) urządzono w nim m.in. umywalnię, łazienki, tusze, osobne szafki na przechowanie. 
Aula w gmachu zajmowała 240 m², była wysoka na dwa piętra, zwieńczona szklanym dachem. Na drugim i trzecim piętrze znajdowały się pokoje dla pensjonariuszek szkoły, separatki do nauki, gabinety przedmiotowe, sala gimnastyczna (o powierzchni 100 m²), obszerna jadalnia-terasa, sale przyjęć, oranżeria. Korytarze szkolne były udekorowane malowidłami ściennymi. W gmachu działał system przewietrzania pomieszczeń, funkcjonujący 2-4 razy na godzinę. Na wysokości piątego piętra urządzono obserwatorium astronomiczne
Od około 1912 szkoła działała jako „Zakład Naukowy Żeński z prawem publiczności Zofii Strzałkowskiej we Lwowie”. Od roku 1913/1914 w zreorganizowanym budynku szkoły wprowadzono nowy plan pracy. W jego ramach utworzono: ogródek dziecięcy (prowadzony dla dzieci w wieku 5-7 lat według metody Froebla, zwany też ogródek freblowski), czteroletni kurs szkoły ludowej (stawiący przygotowanie dla szkoły średniej), szkoła średnia (tj. gimnazjum, w którym od III klasy rozdzielano naukę na gimnazjum klasyczne i gimnazjum realne, uczące języków nowożytnych zamiast greki), seminarium nauczycielskie żeńskie (z możliwością nauki od 15 roku życia), szkoła sztuki stosowanej (kier. Maria Tomaszewska), szkoła gospodarstwa domowego (przygotowujące kobietę do roli gospodyni i matki), szkoła muzyczna (w tym kurs dla dzieci metodą Pape-Carpentier), internat (dla uczennicy zamiejscowych).
W dniach od 2 do 25 kwietnia 1914 podopieczne Zakładu przebywały na wycieczce we Włoszech, czemu przewodził prof. Aleksander Medyński. Właścicielką oraz przełożoną zarówno zakładu gimnazjum jak i seminarium była założycielka szkoły, Zofia Strzałkowska. W roku szkolnym w gimnazjum było zapisanych 306 uczennic
Podczas I wojny światowej w sierpniu 1914 w szkole stacjonował Legion Wschodni. Później w szkole działał, zorganizowany przez Strzałkowską, szpital polowy, do czasu wkroczenia armii rosyjskiej 3 września 1915. Założycielka zakładu zdołała ponownie otworzyć naukę, jednak szkoła została zamknięta przez władze okupacji rosyjskiej. Wobec tego skierowała się na inne pole działalności społecznej, otwierając w październiku 1914 „Tanią Kuchnię dla Inteligencji”, prowadzonej w gmachu „Sokoła-Macierzy” (dziennie w tej placówce pojawiało się ok. 1500 osób). Jednocześnie nadal zabiegała o podjęcie pracy swojej szkoły, co zostało uwieńczone powodzeniem i 5 marca 1915 Zakłady Naukowo-Wychowawcze ponownie otwarto.
29 grudnia 1923 zmarła założycielka i właścicielka szkoły, Zofia Strzałkowska. Pod koniec 1924 w westybulu gmachu Zakładów Naukowych odsłonięto plakietę upamiętniającą jej osobę. Po odzyskaniu przez Polskę niepodległości władze II Rzeczypospolitej utworzyły „Zakłady Naukowe żeńskie z prawem publiczności im. Zofii Strzałkowskiej” (rozporządzeniem Ministra Wyznań Religijnych i Oświecenia Publicznego z 5 grudnia 1925 Gimnazjum Żeńskie spadkobierców Zofii Strzałkowskiej otrzymało pełne prawa gimnazjów państwowych na rok szkolny 1925/1926, tzw. prawo publiczności). W latach 20. szkoła nadal funkcjonowała w gmachu przy ul. Zielonej 22, w którym istniało osiem sal lekcyjnych, sala amfiteatralna, gimnastyczna, chemiczna, muzyczna, a ponadto park szkolny i dwa boiska. W latach 20. kontynuowano wychowanie uczennic w duchu narodowym i patriotycznym, prócz nauki organizowano wycieczki krajoznawcze, kolonie wakacyjne, przedstawienia teatralne i kinoteatralne, wystawy, koncerty, zebrania towarzyskie, Szkolną Kasę Oszczędności, wszechstronnie dbano o wychowanie fizyczne i zdrowotność, prowadzono kram przyborów szkolnych, chór, orkiestrę, koło Czerwonego Krzyża, pismo „Słoneczny Szlak”.
1 października 1926 w ramach zakładów naukowych zostało otwarte Seminarium Ochroniarsko-Gospodarcze. Powstał Związek Byłych Uczennic szkoły.
Po tzw. reformie jędrzejewiczowskiej szkoła funkcjonowała jako „Prywatne Gimnazjum Żeńskie im. Zofii Strzałkowskiej we Lwowie” i w roku szkolnym 1938/1939 posiadało uprawnienia państwowych gimnazjów ogólnokształcących.
W obecnym państwie ukraińskim działa w nim szkoła średnia nr 6.
Dyrektorzy.
Dyrektorzy gimnazjum
Dyrektorzy Seminarium Nauczycielskiego
Dyrektorzy Seminarium Ochroniarsko-Gospodarczego

</doc>
<doc id="4661351" url="https://pl.wikipedia.org/wiki?curid=4661351" title="Alvear Buenos Aires">
Alvear Buenos Aires



</doc>
<doc id="4661353" url="https://pl.wikipedia.org/wiki?curid=4661353" title="Almirante Brown Arrecifes">
Almirante Brown Arrecifes



</doc>
<doc id="4661357" url="https://pl.wikipedia.org/wiki?curid=4661357" title="Argentino de Quilmes">
Argentino de Quilmes



</doc>
<doc id="4661359" url="https://pl.wikipedia.org/wiki?curid=4661359" title="Klasyfikacja medalowa Światowych Wojskowych Igrzyskach Sportowych 2011">
Klasyfikacja medalowa Światowych Wojskowych Igrzyskach Sportowych 2011

Klasyfikacja medalowa Światowych Wojskowych Igrzyskach Sportowych 2011 – zestawienie narodowych reprezentacji wojskowych zrzeszonych w CISM według liczby zdobytych przez sportowców-żołnierzy medali podczas 5. Światowych Wojskowych Igrzysk Sportowych, które odbyły się w dniach od 16 do 24 lipca 2011 w Rio de Janeiro w Brazylii.
Klasyfikacja.
Poniższa tabela jest klasyfikacją medalową prowadzoną podczas igrzysk wojskowych w 2011 na podstawie Międzynarodowej Rady Sportu Wojskowego (fr. Conseil International du Sport Militaire – CISM). Ranking jest posortowany według złotych medali zdobytych przez poszczególne reprezentacje narodowe poszczególnych państw. Liczba srebrnych medali jest brana pod uwagę podczas klasyfikacji w drugiej kolejności, następnie brązowych. Jeżeli nadal poszczególne państwa mają ten sam wynik, klasyfikacja jest ustalana według listy alfabetycznej IOC. Z systemu tego korzystają zarówno Międzynarodowa Rada Sportu Wojskowego, organizator igrzysk wojskowych jak i MKOl. Najwięcej medali zdobyli reprezentanci Brazylii łącznie 114 ("w tym 45 złote, 28 srebrne oraz 34 brązowe"). Polska z 43 medalami ("13, 19, 11") została sklasyfikowana na 4 miejscu.
Klasyfikacja medalowa.
"Źródło:"
Multimedaliści.
W sumie 202 sportowców zdobyło co najmniej dwa medale. Brazylijski zawodnik Gabriel Mangabeira zdobył łącznie 6 medali "(w tym 5 złote i 1 srebrny)". Dziewięciu zawodników zdobyło co najmniej trzy złote medale.

</doc>
<doc id="4661360" url="https://pl.wikipedia.org/wiki?curid=4661360" title="Argentinos Juniors">
Argentinos Juniors



</doc>
<doc id="4661363" url="https://pl.wikipedia.org/wiki?curid=4661363" title="31 Pułk Piechoty Austro-Węgier">
31 Pułk Piechoty Austro-Węgier



</doc>
<doc id="4661367" url="https://pl.wikipedia.org/wiki?curid=4661367" title="Ute Steyer">
Ute Steyer

Ute Steyer (ur. 13 maja 1967) – szwedzka rabin, pierwsza kobieta rabin w tym kraju oraz ogólnie w krajach nordyckich.
Jej rodzice byli dyplomatami. Matka była Sefardyjką, a ojciec był Aszkenazyjczykiem . Dorastała w Atenach, Berlinie i Londynie. W roku 1992 przybyła do Szwecji, studiowała ekonomię w Lund i w Sztokholmie. W latach dziewięćdziesiątych pracowała w Szwedzkiej Izbie Gospodarczej oraz w przedsiębiorstwie komunikacyjnym Ericsson. Zainteresowana filozofią i żydowskimi tekstami, podjęła studia w nowo otworzonym instytucie judaistyki Padeia w 2001. Doprowadziło to do podjęcia decyzji wykształcenia się na rabina. Studiowała w Izraelu oraz w Jewish Theological Seminary w USA. W roku 2009 wyświęcona została na rabina. Następnie była doktorantem w Uniwersytecie Hebrajskim w Jerozolimie oraz w seminarium teologicznym w Nowym Jorku.
Od stycznia 2015 Ute Steyer obejmuje pozycję rabina w Wielkiej Synagodze w Sztokholmie.

</doc>
<doc id="4661384" url="https://pl.wikipedia.org/wiki?curid=4661384" title="Porta Macedonia">
Porta Macedonia

Porta Macedonia (mac: "Порта Македонија") to łuk triumfalny znajdujący się na placu Pella w Skopju w Macedonii Północnej. Jego budowa rozpoczęła się w 2011, a zakończyła w styczniu 2012. 
Łuk ma 21 metrów wysokości i kosztował 4,4 miliona euro. Jego autorką jest Walentina Stefanowska, rzeźbiarka, która wykonała również kilka innych zabytków w ramach projektu Skopje 2014, w tym posąg poświęcony Aleksandrowi Wielkiemu oficjalnie nazwanemu „Wojownikiem na koniu”. Podczas ceremonii otwarcia premier Nikola Gruewski przyznał, że osobiście zainicjował projekt Skopje 2014. 
Łuk poświęcony jest 20-leciu niepodległości Macedonii, a jego zewnętrzna powierzchnia pokryta jest płaskorzeźbami wyrzeźbionymi w marmurze, przedstawiającymi sceny z historii Macedonii. Kompleks składa się również z kilku pokoi, z których jeden zaadaptowano na sklep z pamiątkami, ma również windy i schody zapewniające zwiedzającym możliwość dostania się na dach konstrukcji. 
Łuk jest krytykowany za wysokie koszty jego budowy. Zaprojektowano go tak, aby miał wysokość równą posągowi Aleksandra Wielkiego, wzniesionemu na centralnym placu stolicy latem 2011 roku. Obie konstrukcje są częścią finansowanego przez rząd projektu o nazwie „Skopje 2014”, którego szacowana wartość wynosi 500 milionów euro. Biorąc to pod uwagę, wielu Macedończyków uważa, że Porta Macedonia będzie zachęcać turystów do odwiedzania ich kraju. Greckie Ministerstwo Spraw Zagranicznych złożyło natomiast oficjalną skargę do władz Republiki Macedonii po inauguracji łuku. 

</doc>
<doc id="4661395" url="https://pl.wikipedia.org/wiki?curid=4661395" title="Melani García">
Melani García

Melani García Gaspar (ur. 9 czerwca 2007 w L’Elianie w Walencji) – hiszpańska piosenkarka pochodzenia argentyńskiego.
Kariera muzyczna.
Ma przodków z Hiszpanii i Argentyny. Mając osiem lat, została członkinią chóru w Walencji, w którym kierowniczka chóru zainteresowała ją śpiewem operowym, prezentując „Due pupille amabili” W.A. Mozarta. W 2018 zwyciężyła w finale czwartej edycji programu "La voz Kids". 29 czerwca 2018 wydała debiutancki singiel „Vivo por ella”, będący jej wykonaniem piosenki Andrei Bocellego z 1995.
Występuje w musicalu "We Love Queen", w którym wykonuje piosenkę Freddie Mercury'ego i Montserrat Caballé „Barcelona”. W 2019 wydała utwór „’O sole mio”, będący jej wersją pieśni neapolitańskiej z 1898. 24 lipca została ogłoszona reprezentantką Hiszpanii w 17. Konkursie Piosenki Eurowizji dla Dzieci. Jej konkursową propozycją została piosenka „Marte”, którą zaprezentowała premierowo 20 września 2019. 24 listopada wystąpiła w finale konkursu i zajęła trzecie miejsce.
W 2020 wydała dwie premierowe piosenki – „Grita conmigo” i „Adiós”.

</doc>
<doc id="4661397" url="https://pl.wikipedia.org/wiki?curid=4661397" title="Portal Oświatowy">
Portal Oświatowy

Portal Oświatowy (PortalOswiatowy.pl) – polski serwis internetowy o tematyce oświatowej należący do Wiedzy i Praktyki, działający od 2009 roku. 
Skupia się na zagadnieniach z zakresu Prawa Oświatowego, Karty Nauczyciela oraz innych zagadnień z zakresu zarządzania oświatą. Siedziba redakcji znajduje się w Warszawie. Jeden z największych serwisów merytorycznych skierowanych do dyrektorów szkół i przedszkoli w Polsce. We wrześniu 2019 roku miał blisko 672 tys. użytkowników i odnotował 1,17 mln sesji. Serwis był notowany w rankingu Alexa na miejscu 204 789 na świecie, 2 573 w Polsce.
Portal jest podzielony na 5 tematycznych sekcji: Aktualności, Zarządzanie szkołą, Zarządzanie Przedszkolem, Kadry w oświacie, Płace w oświacie. Udostępnia funkcjonalność konsultacji online z ekspertami za pośrednictwem tzw. Poradni Online. 
Wydawcą serwisu jest Wiedza i Praktyka, właściciel takich serwisów, jak: portalFK.pl, portalkadrowy.pl, portalzp.pl.

</doc>
<doc id="4661398" url="https://pl.wikipedia.org/wiki?curid=4661398" title="OFK Mladost Lješkopolje">
OFK Mladost Lješkopolje



</doc>
<doc id="4661412" url="https://pl.wikipedia.org/wiki?curid=4661412" title="Symeon Barcik">
Symeon Barcik

Józef Barcik (w zakonie: Symeon, ur. 24 maja 1937 w Rychwałdku, zm. 7 czerwca 2006) – polski duchowny katolicki, franciszkanin, wikariusz prowincjonalny Prowincji Krakowskiej tego zakonu.
Profesję zakonną złożył 28 sierpnia 1953, profesję wieczystą (solemnę) 8 grudnia 1958, a święcenia kapłańskie przyjął 15 czerwca 1961. Był kustoszem bazyliki franciszkanów w Krakowie i wicepostulatorem podczas procesu kanonizacyjnego bł. Anieli Salawy. Rozwijał w sposób skuteczny jej kult w Krakowie. Prowadził m.in. każdego dziewiątego dnia miesiąca msze w intencji kanonizacji Salawy oraz wysyłał jej relikwie zainteresowanym. Był autorem opracowania "Błogosławiona Aniela Salawa", będącego jej biografią wzbogaconą fragmentami jej z "Dziennika" z lat 1916–1921. Pochowany w grobowcu zakonnym na Cmentarzu Salwatorskim w Krakowie (kwatera SC 11).

</doc>
<doc id="4661414" url="https://pl.wikipedia.org/wiki?curid=4661414" title="Olimpo Bahía Blanca">
Olimpo Bahía Blanca



</doc>
<doc id="4661427" url="https://pl.wikipedia.org/wiki?curid=4661427" title="Aszur-takisza-liblut">
Aszur-takisza-liblut

Aszur-takisza-liblut (akad. "Aššur-taqīša-libluṭ", w transliteracji z pisma klinowego zapisywane m"aš-šur"-BA-TI.LA; tłum. „Aszurze, ty obdarzyłeś [synem], niechaj on żyje!”) – asyryjski książę, syn Asarhaddona (681-669 p.n.e.), brat Aszurbanipala (669-627? p.n.e.).
Wzmiankowany jest on w dokumencie administracyjnym z Aszur, datowanym na ok. 672-669 r. p.n.e., który wymienia pewne ilości nieznanego produktu (najprawdopodobniej chleba lub mąki) w powiązaniu z różnymi bogami i posągami członków rodziny królewskiej ustawionymi w świątyni boga Aszura. Kolejność, w której wymienieni tu zostali członkowie rodziny królewskiej wydaje się wynikać z ich znaczenia, wieku i płci. Aszur-takisza-libluta poprzedzają w liście „główny następca tronu” (tj. Aszurbanipal) i Szamasz-szuma-ukin (jako następca babilońskiego tronu), natomiast za nim umieszczeni zostali jego bracia Aszur-mukin-pale’a i Aszur-etel-szame-erseti-muballissu oraz siostra Szerua-eterat. Odrzucając jako mało prawdopodobną możliwość, iż pomimo młodego wieku Aszur-takisza-liblut zajmował ważniejszą pozycję niż jego bracia Aszur-mukin-pale’a i Aszur-etel-szame-erseti-muballissu, należy założyć, iż powodem umieszczenia go przed nimi było to, że był od nich starszy.
Po wstąpieniu na tron Aszurbanipal, stosując się do woli swego zmarłego ojca, wyznaczył swych młodszych braci Aszur-mukin-pale’a i Aszur-etel-szame-erseti-muballissu do pełnienia ważnych funkcji kapłańskich. Brak jakiejkolwiek wzmianki o powierzeniu podobnej funkcji Aszur-takisza-liblutowi skłonił niektórych uczonych do postawienia tezy, wedle której miał on umrzeć pomiędzy 672 a 669 r. p.n.e.. Samo imię Aszur-takisza-libluta wskazuje, że urodził się on słabym i chorowitym dzieckiem, więc prawdopodobną przyczyną jego śmierci mogła być choroba.

</doc>
<doc id="4661433" url="https://pl.wikipedia.org/wiki?curid=4661433" title="Kolejarze">
Kolejarze

Kolejarze – polski program dokumentalny emitowany na antenie Discovery od 28 sierpnia 2019. Pomysłodawcą serialu jest Jakub Sebastian Bałdyga, natomiast producentem wykonawczym firma TV Working Studio.
Pierwsza seria programu miała średnią oglądalność na poziomie 180 tys. widzów.
Charakterystyka programu.
W programie przedstawiane są kulisy pracy personelu m.in. PKP Polskich Linii Kolejowych, PKP Intercity oraz PKP Cargo. Ponadto przedstawiane są tajniki funkcjonowania branży oraz pełni pasji bohaterowie, którzy każdego dnia mierzą się z trudnymi decyzjami, nieprzewidywalnymi problemami i stresującymi sytuacjami.

</doc>
<doc id="4661436" url="https://pl.wikipedia.org/wiki?curid=4661436" title="Adam Pomieciński">
Adam Pomieciński

Adam Pomieciński (ur. 1975) – polski etnolog, dr hab. nauk humanistycznych, profesor Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
W 1999 ukończył studia etnologiczne na Uniwersytecie im. Adama Mickiewicza w Poznaniu, natomiast 9 czerwca 2003 obronił pracę doktorską "Reklama w kulturze współczesnej: perspektywa antropologiczna". 28 czerwca 2013 habilitował się na podstawie oceny dorobku naukowego i pracy zatytułowanej "Alterglobaliści. Antropologia ruchu na rzecz globalnej sprawiedliwości". Został zatrudniony na stanowisku adiunkta w Instytucie Etnologii i Antropologii Kulturowej na Wydziale Historycznym Uniwersytetu im. Adama Mickiewicza w Poznaniu.
Objął funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu oraz członka Komitetu Nauk Etnologicznych na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4661437" url="https://pl.wikipedia.org/wiki?curid=4661437" title="Kościół św. Wojciecha Biskupa i Męczennika w Trzcielu">
Kościół św. Wojciecha Biskupa i Męczennika w Trzcielu



</doc>
<doc id="4661439" url="https://pl.wikipedia.org/wiki?curid=4661439" title="Parafia św. Wojciecha Biskupa i Męczennika w Trzcielu">
Parafia św. Wojciecha Biskupa i Męczennika w Trzcielu



</doc>
<doc id="4661441" url="https://pl.wikipedia.org/wiki?curid=4661441" title="Middleton (West Yorkshire)">
Middleton (West Yorkshire)



</doc>
<doc id="4661443" url="https://pl.wikipedia.org/wiki?curid=4661443" title="Górscy ratownicy">
Górscy ratownicy

Górscy ratownicy (niem. "Die Bergwacht" (2009–2010), "Die Bergretter" (od 2012)) – niemiecko-austriacki serial telewizyjny emitowany na kanałach ZDF i ORF 2 od 2009 roku.
W Polsce serial emitują bądź emitowały Romance TV oraz TVP2.
Fabuła.
Andreas Marthaler (Martin Gruber) uprawia ekstremalną wspinaczkę górską i zamierza otworzyć własną szkołę wspinaczkową w Stanach Zjednoczonych wraz ze swoją narzeczoną, Sarah (Stephanie Stumph). Przed wyjazdem pojawia się na weselu swojego najlepszego przyjaciela i lidera ratownictwa górskiego Stefana Hofera (Stefan Murr). Dzień po ślubie w górach dochodzi do tragicznego wypadku, w wyniku którego ginie Stefan, który przed śmiercią prosi Andreasa, by zaopiekował się jego żoną Emilią (Stefanie von Poser) i dwójką dziećmi. Zaistniała sytuacja nie jest łatwa dla Andreasa i jego dziewczyny, jednak postanawia zostać w Ramsau i zacząć pracę w górskim pogotowiu ratowniczym i wkrótce zostaje szefem górskiego zespołu ratowniczego.
Wkrótce Andreas ginie podczas akcji ratunkowej małej dziewczynki. Zgodnie z jego życzeniem Markus Kofler (Sebastian Ströbel) zostaje szefem zespołu, który początkowo ma takie trudności, ponieważ Markus był z Andreasem w chwili jego śmierci.
Tytuł.
Pierwszy tytuł "Die Bergwacht" użyty przez stację ZDF spotkał się z ostrą krytyką w Austrii ze strony Austriackiej Służby Ratownictwa Górskiego. Stwierdzono między innymi, że nazwa "Bergwacht" była używana w Austrii tylko do 1945 roku. Skrytykowano również, że pomimo złej nazwy zostanie użyte prawdziwe logo. Pomimo tego, iż stacja ZDF początkowo nie chciała zmienić nazwy serialu ze względu na telewidzów w Niemczech, gdzie słowo "Bergretter" nie istniało, ostatecznie podjęła decyzję o zmianie nazwy serialu na "Die Bergretter".
Przegląd sezonów.
&lt;onlyinclude&gt;&lt;/onlyinclude&gt;
Produkcja.
Axel de Roche wyreżyserował cztery pierwsze odcinki pierwszego sezonu, a w kolejnych odcinkach reżyserował kilkakrotnie razem z Matthiasem Koppem. Reżyserzy: Dirk Pientka, Sebastian Sorger, Felix Herzogenrath, Roland Leyer, Oliver Dommenget, Jorgo Papavassilliou, Jakob Schäuffelen, Axel Barth.
Serial został nakręcony w oryginalnych miejscach w Ramsau am Dachstein, nad rzeką Anizą, w górach Dachstein, w zamku Pichlarn (w serialu hotel Herbrechtera, częściowo także w Górnej Austrii, kraju związkowym Salzburg oraz w dolinie górskiej Kaunertal.
Od stycznia 2013 roku odcinki serialu są również emitowane w radiu.
DVD.
Do tej pory następujące sezony serii zostały wydane lub ogłoszone na płytach DVD:

</doc>
<doc id="4661445" url="https://pl.wikipedia.org/wiki?curid=4661445" title="Florent Hasani">
Florent Hasani

Florent Hasani (ur. 30 marca 1997 w Vučitrnie) – kosowski piłkarz grający na pozycji ofensywnego pomocnika w klubie Diósgyőri VTK oraz w reprezentacji Kosowa. Wychowanek klubu KF Vushtrria.
Kariera klubowa.
W 2014 został przeniesiony do seniorskiego składu KF Vushtrria. W 2015 roku został zawodnikiem KF Trepça'89 Mitrowica, a w sezonie 2016/2017 zdobył z drużyną Mistrzostwo Kosowa. W styczniu 2018 roku został zawodnikiem węgierskiego Diósgyőri VTK. Zadebiutował 20 lutego przeciwko Vác FC, grając 90 minut meczowych, a jego zespół wygrał wynikiem 2:0. Pierwszą bramkę strzelił w meczu z Debreceni VSC 10 października 2018.
Kariera reprezentacyjna.
Hasani w reprezentacji Kosowa zadebiutował 10 września 2019 roku przeciwko reprezentacji Anglii, zmieniając w 85. minucie meczu Valona Berishę. Swoją pierwszą bramkę w kadrze strzelił przeciwko reprezentacji Gibraltaru w meczu towarzyskim.
Sukcesy.
KF Trepça'89 Mitrowica.
Mistrzostwo Kosowa (1): 2016/17

</doc>
<doc id="4661447" url="https://pl.wikipedia.org/wiki?curid=4661447" title="Piotr Elert">
Piotr Elert

Piotr Elert (ur. ok. 1600 we Fromborku, zm. w 1653 w Warszawie) – polski skrzypek, śpiewak, kompozytor i drukarz.
Życiorys.
Urodził się około roku 1600 we Fromborku na Warmii. W 1633 roku, podczas otwarcia sali teatralnej na zamku królewskim w Warszawie, wystawiono jego operę zatytułowaną "La Fama reale ovvero il principe trionfante Ladislao IV, monarcha della Polonia, re di Suezia (Varsovia per Pietro Elert, stampato regio, Dramma per musica". Elert był już wówczas członkiem kapeli królewskiej, aż do 1651 roku. Ponadto pracując jako muzyk na dworze Władysława IV Wazy, miał obowiązek kształcenia młodych muzyków, mających w przyszłości występować w kapeli królewskiej.
Przez pewien okres pełnił także funkcję sekretarza królewskiego, co wiązało się z częstymi podróżami zagranicznymi, spośród których najważniejsze były:
W 1641 roku Elert ożenił się z Marią Elżbietą Piotrowczykówną, córką Andrzeja Piotrowczyka, typografa krakowskiego. W posagu otrzymał od teścia zakład typograficzny, zaś dwa lata później uzyskuje przywilej prowadzenia drukarni także w Warszawie. Był też właścicielem wytwórni papieru w Kęszycach pod Łowiczem, co usprawniało jego działalność wydawniczą. Spośród publikacji wydanych przez Elerta na uwagę zasługuje słownik "Hexaglosson dictionarium", spisany w sześciu językach – po polsku, łacinie, włosku, francusku, hiszpańsku i niemiecku.
Utwory.
Do dnia dzisiejszego zachował się najprawdopodobniej tylko jeden utwór Piotra Elerta – kanon trzygłosowy.

</doc>
<doc id="4661450" url="https://pl.wikipedia.org/wiki?curid=4661450" title="Kościół św. Michała Archanioła w Brójcach (województwo lubuskie)">
Kościół św. Michała Archanioła w Brójcach (województwo lubuskie)



</doc>
<doc id="4661452" url="https://pl.wikipedia.org/wiki?curid=4661452" title="Parafia Imienia Najświętszej Maryi Panny w Brójcach (województwo lubuskie)">
Parafia Imienia Najświętszej Maryi Panny w Brójcach (województwo lubuskie)



</doc>
<doc id="4661453" url="https://pl.wikipedia.org/wiki?curid=4661453" title="Cogua">
Cogua

Cogua – miasto w Kolumbii, w departamencie Cundinamarca.

</doc>
<doc id="4661454" url="https://pl.wikipedia.org/wiki?curid=4661454" title="Cota (Kolumbia)">
Cota (Kolumbia)

Cota – miasto w Kolumbii, w departamencie Cundinamarca.

</doc>
<doc id="4661456" url="https://pl.wikipedia.org/wiki?curid=4661456" title="Cucunubá">
Cucunubá

Cucunubá – miasto w Kolumbii, w departamencie Cundinamarca.

</doc>
<doc id="4661459" url="https://pl.wikipedia.org/wiki?curid=4661459" title="El Colegio">
El Colegio

El Colegio – miasto w Kolumbii, w departamencie Cundinamarca.

</doc>
<doc id="4661460" url="https://pl.wikipedia.org/wiki?curid=4661460" title="Luigi Benedetti">
Luigi Benedetti

Luigi Benedetti (ur. 19 maja 1951 w Massie) – włoski lekkoatleta, sprinter, wicemistrz Europy z 1974 i dwukrotny olimpijczyk.
21 lipca 1972 w Barletcie ustanowił rekord świata w sztafecie 4 × 200 metrów rezultatem 1:21,5. Sztafeta włoska biegła w składzie: Franco Ossola, Benedetti, Pasqualino Abeti i Pietro Mennea.
Zajął 8. miejsce w sztafecie 4 × 100 metrów (w składzie: Vincenzo Guerini, Ennio Preatoni, Benedetti i Mennea) na igrzyskach olimpijskich w 1972 w Monachium. Odpadł w półfinale biegu na 60 metrów na halowych mistrzostwach Europy w 1973 w Rotterdamie. Zdobył brązowy medal w sztafecie 4 × 100 metrów (w składzie: Guerini, Benedetti, Sergio Morselli i Mennea) na uniwersjadzie w 1973 w Moskwie.
Zdobył srebrny medal w sztafecie 4 × 100 metrów (w składzie: Guerini, Norberto Oliosi, Benedetti i Mennea) oraz odpadł w półfinale biegu na 200 metrów na mistrzostwach Europy w 1974 w Rzymie. Zdobył srebrny medal w sztafecie 4 × 100 metrów na igrzyskach śródziemnomorskich w 1975 w Algierze (skład sztafety włoskiej: Abeti, Mennea, Luciano Caravani i Benedetti). Zajął 3. miejsce w tej konkurencji (w składzie: Guerini, Caravani, Benedetti i Mennea) w finale pucharu Europy w 1975 w Nicei. W tym samym składzie włoska sztafeta 4 × 100 metrów zajęła 6. miejsce w finale igrzysk olimpijskich w 1976 w Montrealu.
Benedetti był mistrzem Włoch w biegu na 100 metrów w 1973 oraz w sztafecie 4 × 100 metrów w 1975 i 1977.
Pięciokrotnie poprawiał rekord Włoch w sztafecie 4 × 100 metrów do wyniku 38,88 s uzyskanego 8 września 1974 w Rzymie.

</doc>
<doc id="4661462" url="https://pl.wikipedia.org/wiki?curid=4661462" title="Natalia Bloch">
Natalia Bloch

Natalia Bloch – polska etnolog, politolog, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
W 2003 ukończyła studia w zakresie politologii na Uniwersytecie im. Adama Mickiewicza w Poznaniu, natomiast 8 marca 2010 obroniła pracę doktorską "Kultura a polityka. Na przykładzie młodego pokolenia uchodźców tybetańskich w Indiach", 5 marca 2019 habilitowała się na podstawie oceny dorobku naukowego i pracy zatytułowanej "Bliscy nieznajomi. Turystyka i przezwyciężanie podporządkowania w postkolonialnych Indiach".
Została zatrudniona na stanowisku profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu.

</doc>
<doc id="4661463" url="https://pl.wikipedia.org/wiki?curid=4661463" title="El Peñón (Cundinamarca)">
El Peñón (Cundinamarca)

El Peñón – miasto w Kolumbii, w departamencie Cundinamarca.

</doc>
<doc id="4661464" url="https://pl.wikipedia.org/wiki?curid=4661464" title="El Rosal">
El Rosal

El Rosal – miasto w Kolumbii, w departamencie Cundinamarca.

</doc>
<doc id="4661466" url="https://pl.wikipedia.org/wiki?curid=4661466" title="Kościół Imienia Najświętszej Maryi Panny w Brójcach (województwo lubuskie)">
Kościół Imienia Najświętszej Maryi Panny w Brójcach (województwo lubuskie)



</doc>
<doc id="4661469" url="https://pl.wikipedia.org/wiki?curid=4661469" title="Fómeque">
Fómeque

Fómeque – miasto w Kolumbii, w departamencie Cundinamarca.

</doc>
<doc id="4661470" url="https://pl.wikipedia.org/wiki?curid=4661470" title="Fosca">
Fosca

Fosca – miasto w Kolumbii, w departamencie Cundinamarca.

</doc>
<doc id="4661472" url="https://pl.wikipedia.org/wiki?curid=4661472" title="Syntetyczne anionofory">
Syntetyczne anionofory

Syntetyczne anionofory – syntetyczne organiczne związki chemiczne, będące jonoforami zdolnymi do transportu anionów przez lipofilową błonę, rozdzielającą dwie fazy wodne, poprzez tworzenie z anionami kompleksów supramolekularnych.
Najprostszą modelową lipofilową błoną do badań transportu anionów jest umieszczana w U-rurce (ang. "U-tube") sekwencja: woda-rozpuszczalnik organiczny (najczęściej chloroform)-woda, tzw. błona ciekła (ang. "bulk membrane"). Bardziej złożoną i zbliżoną do błony biologicznej jest błona zbudowana z dwuwarstwy lipidowej. Do badań właściwości transportujących nowych syntetycznych transporterów anionów najczęściej są wykorzystywane sztuczne liposomy. Wspomagany syntetycznymi związkami transport anionów przez błonę lipofilową może zachodzić według mechanizmów uniportu, symportu lub antyportu i odbywać się za pomocą:
Nośnikami transbłonowymi są zwykle pojedyncze cząsteczki, które nie są wystarczająco duże, aby stworzyć pory w błonie ani nie agregują z utworzeniem kanału. Wiążą się one odwracalnie z anionami po jednej strony błony, dyfundując przez cienką warstwę lipofilową jako kompleksy anion-nośnik, a następnie uwalniają aniony po drugiej stronie błony. Dlatego, paradoksalnie, dobry transporter anionów nie musi być silnie wiążącym receptorem – receptory, które zbyt silnie oddziałują z anionami, mogą zbyt wolno je wypuszczać po przejściu przez błonę i z tego względu nie wykazywać zdolności transportujących lub wykazywać je w bardzo niewielkim stopniu. Z kolei kanały monomeryczne są na tyle duże, że „rozciągają się” w błonie tworząc hydrofilowy tunel, przez który aniony mogą dyfundować samodzielnie. Samoorganizujące się kanały są podobne do kanałów monomerycznych, ale jak sama nazwa wskazuje, do stworzenia takiej struktury dynamicznej wymagana jest samoorganizacja dwóch lub więcej podjednostek.
Pojedynczy kanał może przetransportować jony nawet o trzy rzędy wielkości szybciej, niż mobilny przenośnik. Wynika to głównie z faktu, że przenośniki są ograniczone szybkością dyfuzji transbłonowej. Z drugiej strony, po uwzględnieniu masy molowej przewaga kanałów wyraźnie maleje. Niskocząsteczkowe anionofory są również dużo łatwiejsze do zaprojektowania oraz syntezy.
Budowa syntetycznych anionoforów.
Cząsteczki transporterów anionów muszą posiadać specyficzną budowę. Wewnętrzna część takiej cząsteczki powinna być hydrofilowa, zawierać atomy pierwiastków o wysokiej elektroujemności (np. tlenu, azotu lub siarki). Obecna we wnętrzu cząsteczki hydrofilowa wnęka jest zdolna do tworzenia kompleksu supramolekularnego z badanym anionem. Cykliczność, struktura helikalna transportera, rozmiar wnęki, liczba donorów wiązań wodorowych oraz ich preorganizacja mają zasadniczy wpływ na rodzaj anionów, jakie mogą być skompleksowane, czyli zasadniczo na selektywność procesu.
Część zewnętrzną cząsteczki anionoforu stanowią najczęściej grupy niepolarne, dlatego jest ona hydrofobowa. Niepolarny charakter zewnętrznej części transportera nadaje cząsteczce charakter lipofilowy, dzięki czemu mogą utrzymywać się w warstwie lipidowej.
Przykłady syntetycznych anionoforów.
Większość jednocząsteczkowych syntetycznych transporterów anionów chlorkowych posiada w swojej budowie ugrupowania mocznikowe lub tiomocznikowe, znane od dawna jako grupy mocno wiążące Cl-. Zauważono również, że transportery tiomocznikowe wykazują lepsze właściwości od ich mocznikowych analogów. Przykładem takich sztucznych anionoforów jest związek na bazie "trans"-dekaliny. Szkielet transportera zapewnia dobrą preorganizację donorów wiązań wodorowych oraz wysoką lipofilowość tego transportera. Transport chlorków przez dwuwarstwę lipidową w 200 nm liposomach zaobserwowano nawet w obecności ("średnio") jednej cząsteczki anionofora na pojedynczy LUV (ang. "large unilamellar vesicle") - syntetyczny liposom, stosowany w badaniach transportu anionów przez dwuwarstwę lipidową za pomocą syntetycznych transporterów. Co więcej, szybkość tego procesu wynosiła 850 Cl-/s przy gradiencie stężenia 25 mM, co pozwalało na przetransportowanie jonów chlorkowych w ciągu kilku minut. Uwzględniając różnicę w wielkości, aktywność takich anionoforów jest porównywalna z tą przejawianą przez naturalnego białka transportujące.
Inny transporter anionów chlorkowych otrzymany w zespołach Gale’a i Sesslera, wykazywał duży wpływ na zahamowanie rozwoju gram-dodatnich bakterii "Staphylococcus aureus". Badania transportu anionów przez dwuwarstwy lipidowe liposomów przeprowadzono za pomocą elektrody jonoselektywnej. W obecności tego transportera minimalne stężenie hamujące rozwój "S. aureus" wynosiło zaledwie 4,69 µg/ml. Warto również zaznaczyć, że bakterie te są odporne na metycylinę (MRSA, z ang. "Methicyllin-resistant Staphylococcus aureus"). Oznacza to brak wrażliwości na wszystkie antybiotyki z grupy β-laktamów (penicyliny, karbapenemy, cefalosporyny itd.). Dlatego takie syntetyczne transportery w przyszłości mogą odgrywać ważną rolę w projektowaniu nowych antybiotyków.
Pomiar transportu anionów.
W celu pomiaru transportu anionów przez dwuwarstwę lipidową zawierającą anionofory stosowane są dwa podejścia: analiza migracji jonów z pęcherzyków lipidowych oraz pomiary przewodnictwa elektrycznego przez błonę lipidową:
Techniką tą bada się transport anionów z/do pęcherzyków lipidowych, w których błonie znajdują się anionofory. Pęcherzyki takie, zawierające roztwory z komponentami rozpuszczalnymi w wodzie (są nimi np. badane jony i wskaźniki, zwykle fluorescencyjne), wytwarza się różnymi technikami wykorzystując zawiesiny lipidów w fazie wodnej. Następnie komponenty rozpuszczone w wodzie usuwa się np. przez dializę i zastępuje składnikami właściwymi dla danej techniki. W obecności anionoforów w warstwie lipidowej pęcherzyków następuje wyrównanie gradientu stężeń, a pojawienie się lub zanik anionów wewnątrz pęcherzyka ujawniany jest przez obecny tam wskaźnik czuły na ich obecność. Przykładem tego typu wskaźnika jest lucygenina, której fluorescencja wygaszana jest w obecności polaryzowalnych anionów, np. chlorkowych, . Zmianę stężenia jonów można wykrywać także za pomocą elektrod jonoselektywnych, gdyż jony uwięzione w pęcherzykach są niewidoczne dla elektrody i wykrywane są dopiero po przeniknięciu do otaczającego je roztworu.
Metoda polega na pomiarze zmian przewodnictwa elektrycznego spowodowanych przez migrację jonów przez anionofory. Naczynie z elektrolitem rozdziela się przegrodą z niewielkim otworem, o średnicy rzędu 100 μm (w zależności od urządzenia może wynosić ona 50–250 μm), który zamyka się dwuwarstwą lipidową. Wykonuje się ją pokrywając otwór roztworem lipidu w węglowodorze, zazwyczaj dekanie. Węglowodór i nadmiar lipidu dyfundują stopniowo do fazy wodnej pozostawiając ostatecznie dwuwarstwę lipidową. Ponieważ dwuwarstwa taka, w przeciwieństwie do wyjściowego roztworu, nie odbija światła, po jej powstaniu otwór staje się czarny. Anionofory mogą być wprowadzone bezpośrednio do wyjściowego roztworu lipidu lub do fazy wodnej, skąd migrują do membrany. Proces transportu anionów obserwuje się poprzez zmianę konduktancji obu roztworów za pomocą elektrod chlorosrebrowych.

</doc>
<doc id="4661473" url="https://pl.wikipedia.org/wiki?curid=4661473" title="Funza">
Funza

Funza – miasto w Kolumbii, w departamencie Cundinamarca.

</doc>
<doc id="4661474" url="https://pl.wikipedia.org/wiki?curid=4661474" title="Fúquene">
Fúquene

Fúquene – miasto w Kolumbii, w departamencie Cundinamarca.

</doc>
<doc id="4661475" url="https://pl.wikipedia.org/wiki?curid=4661475" title="(5558) Johnnapier">
(5558) Johnnapier

(5558) Johnnapier – planetoida z pasa głównego planetoid.
Odkrycie i nazwa.
Odkrył ją Robert McNaught 24 listopada 1989 roku w Obserwatorium Siding Spring. Nazwa planetoidy pochodzi od Johna Napiera (ur. 1550 w Edynburgu, zm. 4 kwietnia 1617 tamże) – szkockiego matematyka, który uprościł skomplikowane obliczenia poprzez wynalezienie logarytmów i kostek Napiera. Przed nadaniem nazwy planetoida nosiła oznaczenie tymczasowe 1989 WL2.
Orbita.
(5558) Johnnapier obiega Słońce w średniej odległości 1,94 j.a. w czasie 2 lat i 252 dni.

</doc>
<doc id="4661476" url="https://pl.wikipedia.org/wiki?curid=4661476" title="Fusagasugá">
Fusagasugá

Fusagasugá – miasto w Kolumbii, w departamencie Cundinamarca.

</doc>
<doc id="4661478" url="https://pl.wikipedia.org/wiki?curid=4661478" title="Gachalá">
Gachalá

Gachalá – miasto w Kolumbii, w departamencie Cundinamarca.

</doc>
<doc id="4661479" url="https://pl.wikipedia.org/wiki?curid=4661479" title="Gachancipá">
Gachancipá

Gachancipá – miasto w Kolumbii, w departamencie Cundinamarca.

</doc>
<doc id="4661481" url="https://pl.wikipedia.org/wiki?curid=4661481" title="Gachetá">
Gachetá

Gachetá – miasto w Kolumbii, w departamencie Cundinamarca.

</doc>
<doc id="4661484" url="https://pl.wikipedia.org/wiki?curid=4661484" title="Gama (Kolumbia)">
Gama (Kolumbia)

Gama – miasto w Kolumbii, w departamencie Cundinamarca.

</doc>
<doc id="4661485" url="https://pl.wikipedia.org/wiki?curid=4661485" title="Eliana María Krawczyk">
Eliana María Krawczyk

Eliana María Krawczyk (ur. 5 marca 1982 w Oberá w prowincji Misiones, zm. 15 listopada 2017) – argentyńska oficer marynarki, pochodząca z rodziny polskich imigrantów, pierwsza w Ameryce Południowej kobieta oficer służąca na okręcie podwodnym.
Życiorys.
Była najmłodszym z szóstki dzieci polskich imigrantów, którzy osiedlili się w Argentynie. Po ukończeniu szkoły średniej podjęła studia z zakresu inżynierii przemysłowej. W 2003 roku przerwała studia, decydując się na rozpoczęcie służby w marynarce wojennej. W Posadas wstąpiła do armii i w 2004 roku rozpoczęła naukę w Akademii Marynarki Wojennej. Studia ukończyła w roku 2008 i rozpoczęła szkolenie na okręcie „Libertad” stacjonującym w Mar del Plata. Po zakończeniu szkolenia trwającego 8 miesięcy wybrała dalszą służbę na okręcie podwodnym. W 2012 roku rozpoczęła naukę w szkole dla oficerów okrętów podwodnych i ukończyła ją z pierwszą lokatą. Przez cztery lata służyła na okręcie „Salta”, a w 2016 roku została przeniesiona na okręt „San Juan”.
8 października 2015 roku Eliana Krawczyk została promowana na stopień podporucznika marynarki, jako pierwsza w historii Ameryki Południowej kobieta-oficer służąca na okręcie podwodnym. 17 marca 2017 roku otrzymała awans na stopień porucznika marynarki. W listopadzie 2017 roku znajdowała się na okręcie podwodnym „San Juan”, który zaginął 15 listopada podczas rejsu do Mar del Plata, po zakończeniu ćwiczeń. Krawczyk miała informować swojego brata w rozmowie telefonicznej o problemach technicznych okrętu. Po tygodniu bezowocnych poszukiwań okrętu została uznana za zmarłą. Wśród załogi liczącej 44 osoby Krawczyk była trzecią osobą pod względem rangi. Po śmierci została awansowana do stopnia kapitana. Imieniem Eliany Krawczyk nazwano ulicę w Oberá.
Wrak okrętu odnaleziono po roku od zatonięcia, 17 listopada 2018 roku, na głębokości 907 m.

</doc>
<doc id="4661486" url="https://pl.wikipedia.org/wiki?curid=4661486" title="Ryszard Vorbrich">
Ryszard Vorbrich

Ryszard Andrzej Vorbrich – polski etnolog, antropolog, profesor nauk humanistycznych, profesor Wyższej Szkoły Zawodowej „Kadry dla Europy” w Poznaniu i Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
Odbył studia w zakresie prawa i etnografii na Uniwersytecie im. Adama Mickiewicza w Poznaniu. Obronił pracę doktorską, 30 marca 1998 habilitował się na podstawie oceny dorobku naukowego i pracy zatytułowanej "Górale Atlasu marokańskiego. Peryferyjność i przejawy marginalności". 12 listopada 2013 nadano mu tytuł profesora nauk humanistycznych. Został zatrudniony na stanowisku profesora nadzwyczajnego w Instytucie Etnologii i Antropologii Kulturowej na Wydziale Historycznym Uniwersytetu im. Adama Mickiewicza w Poznaniu.
Objął funkcję profesora w Wyższej Szkole Zawodowej „Kadry dla Europy” w Poznaniu, oraz na Wydziale Antropologii i Kulturoznawstwa Uniwersytetu im. Adama Mickiewicza w Poznaniu, a także członka zarządu Polskiego Towarzystwa Afrykanistycznego.
Członek Akademickiego Klubu Obywatelskiego im. Prezydenta Lecha Kaczyńskiego w Poznaniu.
Był sekretarzem Komitetu Nauk Etnologicznych I Wydziału Nauk Humanistycznych i Społecznych Polskiej Akademii Nauk.

</doc>
<doc id="4661487" url="https://pl.wikipedia.org/wiki?curid=4661487" title="Granada (Cundinamarca)">
Granada (Cundinamarca)

Granada – miasto w Kolumbii, w departamencie Cundinamarca.

</doc>
<doc id="4661488" url="https://pl.wikipedia.org/wiki?curid=4661488" title="Guachetá">
Guachetá

Guachetá – miasto w Kolumbii, w departamencie Cundinamarca.

</doc>
<doc id="4661490" url="https://pl.wikipedia.org/wiki?curid=4661490" title="Guaduas">
Guaduas

Guaduas – miasto w Kolumbii, w departamencie Cundinamarca.

</doc>
<doc id="4661491" url="https://pl.wikipedia.org/wiki?curid=4661491" title="Madison Iseman">
Madison Iseman

Madison Iseman (ur. 14 lutego 1997 w Myrtle Beach) – amerykańska aktorka, która wystąpiła m.in. w filmie "".

</doc>
<doc id="4661492" url="https://pl.wikipedia.org/wiki?curid=4661492" title="Triathlon na Światowych Wojskowych Igrzyskach Sportowych 2011">
Triathlon na Światowych Wojskowych Igrzyskach Sportowych 2011

Triathlon na Światowych Wojskowych Igrzyskach Sportowych 2011 – zawody, które odbywały się w brazylijskim Rio de Janeiro w Forcie Copacabana w dniu 24 lipca 2011 roku podczas igrzysk wojskowych.
Klasyfikację medalową wygrała Francja z 4 medalami "(w tym 3 złote i 1 srebrny)". Reprezentacja Polski zdobyła 2 złote oraz 1 medal brązowy.
Zawody były równocześnie traktowane jako XVI Wojskowe Mistrzostwa Świata w triatlonie.

</doc>
<doc id="4661494" url="https://pl.wikipedia.org/wiki?curid=4661494" title="Guasca">
Guasca

Guasca – miasto w Kolumbii, w departamencie Cundinamarca.

</doc>
<doc id="4661495" url="https://pl.wikipedia.org/wiki?curid=4661495" title="Guataquí">
Guataquí

Guataquí – miasto w Kolumbii, w departamencie Cundinamarca.

</doc>
<doc id="4661498" url="https://pl.wikipedia.org/wiki?curid=4661498" title="Guatavita (Kolumbia)">
Guatavita (Kolumbia)

Guatavita – miasto w Kolumbii, w departamencie Cundinamarca.

</doc>
<doc id="4661499" url="https://pl.wikipedia.org/wiki?curid=4661499" title="Mickael Carreira">
Mickael Carreira

Mickael Carreira, właśc. Mickael Araújo Antunes (ur. 3 kwietnia 1986 w Dourdanie) – portugalski piosenkarz i autor tekstów urodzony we Francji.

</doc>
<doc id="4661500" url="https://pl.wikipedia.org/wiki?curid=4661500" title="Guayabal de Síquima">
Guayabal de Síquima

Guayabal de Síquima – miasto w Kolumbii, w departamencie Cundinamarca.

</doc>
<doc id="4661501" url="https://pl.wikipedia.org/wiki?curid=4661501" title="Guayabetal">
Guayabetal

Guayabetal – miasto w Kolumbii, w departamencie Cundinamarca.

</doc>
<doc id="4661502" url="https://pl.wikipedia.org/wiki?curid=4661502" title="Vrh Škrli">
Vrh Škrli

Vrh Škrli – szczyt górski w Alpach Julijskich na terenie Słowenii. Znajduje się w paśmie górskim Spodnje bohinjske, poniżej szczytu Bogatin, na północ od Doliniki. Źródła różnie określają wysokość tej góry – 1922 m n.p.m, 1924 m n.p.m. lub 1926 m n.p.m. 
Dostęp.
Wymieniona jest większość znakowanych szlaków turystycznych:

</doc>
<doc id="4661504" url="https://pl.wikipedia.org/wiki?curid=4661504" title="Sebastian Strobel">
Sebastian Strobel



</doc>
<doc id="4661506" url="https://pl.wikipedia.org/wiki?curid=4661506" title="Metody badania transportu anionów za pomocą syntetycznych transporterów">
Metody badania transportu anionów za pomocą syntetycznych transporterów

Transport anionów przez błonę biologiczną jest bardzo ważnym procesem biochemicznym. Przykładowo oddychanie komórkowe, czyli zachodzący w każdej komórce proces utleniania związków organicznych i wytwarzania energii, wymaga transportowania szeregu różnych anionów biorących w nim udział: wodorowęglanów, karboksylanów i fosforanów. Z kolei siarczany są jednymi z najczęściej występujących anionów w ludzkim osoczu oraz głównym źródłem siarki w wielu organizmach. Transportery anionów siarczanowych odgrywają zatem istotną rolę, ponieważ zaburzenia ich funkcji mogą być związane z różnymi chorobami. Jednak najczęściej badanymi anionami w tym kontekście są chlorki. Pomimo ogromnej ilości publikacji o nowych, coraz to bardziej skutecznych transporterach chlorków istnieje zauważalny niedosyt badań na temat transportu innych anionów, takich jak siarczany, wodorowęglany, fosforany organiczne czy aminokwasy. Prawdopodobnie przyczyną tego jest brak dogodnej metody badania innych anionów, niż chlorki. Mimo to naukowcy wciąż intensywnie badają różne związki chemiczne pod kątem ich zdolności do transportowania anionów. 
Otrzymane w laboratorium cząsteczki, które potrafią transportować aniony przez membrany lipofilowe (np. dwuwarstwy lipidowe w liposomyach) nazywają się syntetycznymi anionoforami. Wspomagany syntetycznymi związkami transport anionów przez błonę lipofilową może zachodzić według mechanizmów uniportu, symportu lub antyportu.
Modelowe membrany lipofilowe.
Najprostszą modelową lipofilową błoną do badań transportu anionów jest umieszczana w U-rurce (ang. "U-tube") sekwencja: woda-rozpuszczalnik organiczny (najczęściej chloroform)-woda, tzw. błona ciekła (ang. "bulk membrane"). Bardziej złożoną i zbliżoną do błony biologicznej jest błona zbudowana z dwuwarstwy lipidowej. Do badań właściwości transportujących nowych syntetycznych transporterów anionów najczęściej są wykorzystywane sztuczne duże liposomy jednowarstwowe (ang. "large unilamellar vesicles") - LUVs. Struktury te powstające samoistnie z lipidów. Wykorzystując różne techniki naukowcy potrafią regulować skład membrany, rozmiar liposomów, ich wielowarstwowość, a co najważniejsze - skład chemiczny fazy wodnej po obu stronach dwuwarstwy lipidowej. Synteza LUV-ów polega na zmieszaniu w odpowiedniej proporcji różnych lipidów. W badaniach transportu anionów są to najczęściej POPC (ang. ) i cholesterol, który usztywnia ciekłokrystaliczną membranę. W zależności od wybranej metody, na tym etapie można dodać również syntetyczny anionofor. 
Formowanie i wzrost liposomów zachodzi w roztworze wodnym badanego anionu (metoda elektrodowa), wskaźnika fluorescencyjnego (metoda wskaźnikowa) lub anionu i jonu paramagnetycznego (metoda NMR). Powstanie liposomów jednowarstwowych (jedna warstwa podwójnej błony lipidowej) jest możliwe dzięki zastosowaniu techniki sonikacji. Cykliczne zamrażanie (np. w ciekłym azocie) i topnienie zawiesiny liposomów również przyczyni się do uzyskanie jednowarstwowych pęcherzyków. 
Kilkudziesięciokrotne przepuszczanie zawiesiny przez poliwęglanowy filtr membranowy zapewni otrzymanie liposomów o pożądanym rozmiarze (np. 200 nm) i dość wąskim rozkładzie wielkości. 
W celu wymiany zewnętrznego roztworu stosuje się dializa lub chromatografia kolumnowa z wykorzystaniem Sephadex. Sephadex służy do rozdzielania cząsteczek na podstawie masy cząsteczkowej. Nanometrowe liposomy szybko schodzą na kolumnie, wtedy jak małe cząsteczki wskaźnika lub pozaliposomowe jony infiltrują w głąb fazy stacjonarnej, przez co schodzą z kolumny później. Eluentem jest wodny roztwór buforu lub soli sodowej przeciwanionu (np. NO3-). 
Porównanie najczęściej stosowanych metod.
Istnieją różne metody badania transportu anionów za pomocą syntetycznych anionoforów. Wśród nich najbardziej popularnymi metodami są:
Wady i zalety różnych metod badania transportu anionów.
Metoda elektrodowa.
Różnorodność badanych anionów jest ograniczona dostępnością elektrody jonoselektywnej. Z tego względu badania transportu anionów za pomocą tej metody skupiają się wyłącznie wokół badań transportu chlorków. Zamknięte w liposomach aniony chlorkowe są niewidoczne dla elektrody selektywnej wobec Cl-, ale można je wykryć, jeśli zostaną przetransportowane do roztworu zewnętrznego po dodaniu do zawiesiny liposomów roztworu syntetycznego anionofora. Ta metoda jest bezpośrednia i technicznie prosta, ale można ją zastosować tylko do badań transportu anionów ze środka na zewnątrz pęcherzyków. Wadą tej metody jest również fakt, że nigdy nie wiadomo w jakim czasie i ile transportera wbudowało się w dwuwarstwę lipidową. 
Metoda wskaźnikowa.
Jest to metoda, wykorzystującą wskaźnik fluorescencyjny, którego emisja zmienia się pod wpływem konkretnego anionu W tym przypadku wewnątrz liposomów zamyka się czuły na badany anion wskaźnik, a sam anion umieszcza się po drugiej stronie membrany. W obecności syntetycznego transportera następuje przeniesienie anionu do środowiska zawierającego wskaźnik, co powoduje zmianę intensywności fluorescencji. Najbardziej popularnym wskaźnikiem fluorescencyjnym w badaniach transportu chlorków jest lucygenina. 
W przypadku anionów innych, niż chlorki, naukowcy wykorzystują badania antyportu Cl-/NO3- zastępując azotany innym anionem. W ten sposób można śledzić antyport Cl-/A- pośrednio, monitorując tak naprawdę transport chlorków. Natomiast podczas interpretacji uzyskanych wyników należy zachować ostrożność. Pomiary pośrednie zawsze pozostawiają niepewność co do prawdziwych przyczyn obserwowanego sygnału. W najgorszym przypadku interesujący nas anion może w ogóle nie być zaangażowany w proces, który prowadzi do generowania sygnału (powstanie takiego sygnału może być np. spowodowane symportem H+lub kation/Cl-).
Metoda NMR.
Alternatywną metodą badania transportu oksoanionów jest wykorzystanie spektroskopii NMR. Pozwala ona rozróżnić aniony wewnątrz i na zewnątrz pęcherzyków pod warunkiem, że po jednej stronie membrany znajduje się odpowiedni odczynnik przesunięcia chemicznego. Najczęściej w tym celu wykorzystuje się jony paramagnetyczne (np. Mn2+, Fe3+), które wpływają na rezonans jądrowy atomów badanych anionów (HCO3-, SO42-) po jednej stronie membrany. Jednak ze względu na długi czas pomiaru widm NMR w porównaniu z typowymi czasami transportu, metoda ta nie pozwala na otrzymanie wyników kinetycznych. Wadą metody NMR jest również wysoki koszt wzbogaconych izotopowo odczynników.

</doc>
<doc id="4661507" url="https://pl.wikipedia.org/wiki?curid=4661507" title="Jerusalén">
Jerusalén

Jerusalén – miasto w Kolumbii, w departamencie Cundinamarca.

</doc>
<doc id="4661509" url="https://pl.wikipedia.org/wiki?curid=4661509" title="Junín (Kolumbia)">
Junín (Kolumbia)

Junín – miasto w Kolumbii, w departamencie Cundinamarca.

</doc>
<doc id="4661510" url="https://pl.wikipedia.org/wiki?curid=4661510" title="Ramsar Buenos Aires">
Ramsar Buenos Aires



</doc>
<doc id="4661512" url="https://pl.wikipedia.org/wiki?curid=4661512" title="Retiro Athletic Buenos Aires">
Retiro Athletic Buenos Aires



</doc>
<doc id="4661514" url="https://pl.wikipedia.org/wiki?curid=4661514" title="Riachuelo Buenos Aires">
Riachuelo Buenos Aires



</doc>
<doc id="4661517" url="https://pl.wikipedia.org/wiki?curid=4661517" title="Argentino de Lomas Buenos Aires">
Argentino de Lomas Buenos Aires



</doc>
<doc id="4661519" url="https://pl.wikipedia.org/wiki?curid=4661519" title="Argentino de Merlo">
Argentino de Merlo



</doc>
<doc id="4661522" url="https://pl.wikipedia.org/wiki?curid=4661522" title="Wieczne derby (Macedonia Północna)">
Wieczne derby (Macedonia Północna)

Wieczne derby (mac. Вечно дерби), znane również jako derby Macedonii (Македонско дерби) – nazwa nadana meczom pomiędzy dwoma klubami z Macedonii Północnej – Wardarem Skopje i Pelisterem Bitola. 
Lista meczów.
Liga jugosłowiańska.
1 mecz przerwany po 45 minutach przy wyniku 0–0. Później Wardarowi przyznano walkowera. 
Liga macedońska.
1 Mecz nie rozpoczął się. Wardarowi przyznano walkower. 
Osiągnięcia.
Porównanie osiągnięć Wardaru i Pelistera. 
Wyniki meczów derbowych w lidze.
W tabeli wymieniono miejsce, które każda drużyna zajęła w kolejnych sezonach. 
1 2 

</doc>
<doc id="4661525" url="https://pl.wikipedia.org/wiki?curid=4661525" title="Argentino del Sud Buenos Aires">
Argentino del Sud Buenos Aires



</doc>
<doc id="4661527" url="https://pl.wikipedia.org/wiki?curid=4661527" title="Belgrano FC Buenos Aires">
Belgrano FC Buenos Aires



</doc>
<doc id="4661530" url="https://pl.wikipedia.org/wiki?curid=4661530" title="Boca Alumni Buenos Aires">
Boca Alumni Buenos Aires



</doc>
<doc id="4661532" url="https://pl.wikipedia.org/wiki?curid=4661532" title="Spodnje bohinjske">
Spodnje bohinjske



</doc>
<doc id="4661537" url="https://pl.wikipedia.org/wiki?curid=4661537" title="Muñiz Buenos Aires">
Muñiz Buenos Aires



</doc>
<doc id="4661540" url="https://pl.wikipedia.org/wiki?curid=4661540" title="Piramida w Międzybrodziu">
Piramida w Międzybrodziu

Piramida w Międzybrodziu – grobowiec piramidalny rodziny Kulczyckich herbu Sas, znajdujący się na cmentarzu przycerkiewnym w Międzybrodziu (województwo podkarpackie).
W Polsce istnieje zaledwie kilka tego typu grobowców, których pierwowzorem były piramidy. 
Opis.
W południowej części greckokatolickiego cmentarza przy cerkwi Świętej Trójcy w Międzybrodziu powstał w latach 30. XX w. okazały grobowiec w formie piramidy. Budowla z bloków piaskowcowych ma wysokość 3 m. Nad wejściem do krypty został umieszczony kamienny krzyż maltański. Wybór formy grobowca jako piramidy należy przypisać Jerzemu Kulczyckiemu, który odbył szereg podróży naukowych, w tym także do Egiptu, gdzie we wnętrzu piramidy Cheopsa w Gizie spędził podobno na samotnej kontemplacji najszczęśliwszą godzinę swojego życia. Według prof. dra hab. Joachima Śliwy, egiptologa z Uniwersytetu Jagiellońskiego, budowla jednoznacznie nawiązuje do Wielkiej Piramidy w Gizie, będąc jej modelem w skali 1:50. Natomiast wejście do wnętrza krypty grobowej przypomina niszę piramidy w Deir el-Medina.

</doc>
<doc id="4661541" url="https://pl.wikipedia.org/wiki?curid=4661541" title="Lugano Buenos Aires">
Lugano Buenos Aires



</doc>
<doc id="4661551" url="https://pl.wikipedia.org/wiki?curid=4661551" title="Nacional Buenos Aires">
Nacional Buenos Aires



</doc>
<doc id="4661554" url="https://pl.wikipedia.org/wiki?curid=4661554" title="FC Rapperswil-Jona">
FC Rapperswil-Jona

Fussball Club Rapperswil-Jona w skrócie FC Rapperswil-Jona – szwajcarski klub piłkarski, grający w trzeciej lidze szwajcarskiej, mający siedzibę w mieście Rapperswil-Jona.
Historia.
Klub został założony 19 października 1928 roku. W sezonie 2016/2017 wygrał rozgrywki 1. Liga Promotion i po raz pierwszy w swojej historii wywalczył awans do Swiss Challenge League (II poziom rozgrywkowy). W sezonie 2018/2019 spadł z niej i wrócił do 1. Liga Promotion.
Stadion.
Swoje domowe mecze klub rozgrywa na stadionie o nazwie Stadion Grünfeld, położonym w mieście Rapperswil-Jona. Stadion może pomieścić 2500 widzów.

</doc>
<doc id="4661555" url="https://pl.wikipedia.org/wiki?curid=4661555" title="Jacek Schmidt (etnolog)">
Jacek Schmidt (etnolog)

Jacek Schmidt – polski etnolog, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
17 maja 1993 obronił pracę doktorską "Stereotyp grupy a granica. Na podstawie badań na dawnym pograniczu zaborów w Wielkopolsce", 14 grudnia 2009 habilitował się na podstawie oceny dorobku naukowego i pracy zatytułowanej "Nowe tożsamości w czasach transformacji europejskich. Imigranci z Polski w Niemczech". Został zatrudniony na stanowisku adiunkta w Instytucie Etnologii i Antropologii Kulturowej na Wydziale Historycznym Uniwersytetu im. Adama Mickiewicza w Poznaniu i na Wydziale Komunikacji Społecznej Wyższej Szkoły Komunikacji i Zarządzania w Poznaniu.
Objął funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu, członka Komitetu Nauk Etnologicznych Polskiej Akademii Nauk i członka prezydium Komitetu Badań nad Migracjami na I Wydziale Nauk Humanistycznych i Społecznych PAN.

</doc>
<doc id="4661562" url="https://pl.wikipedia.org/wiki?curid=4661562" title="Schematyzm Archidiecezji Lwowskiej">
Schematyzm Archidiecezji Lwowskiej

Schematyzm Archidiecezji Lwowskiej – rocznik kościołów i duchowieństwa archidiecezji lwowskiej wydawany w języku łacińskim.
13 lutego 1375 roku papież Grzegorz XI bullą "Debitum pasiomps offici" erygował archidiecezję w Halicz, która w 1414 roku została przeniesiona do Lwowa. W 1782 roku na mocy reform józefińskich władze austriackie zmieniły granice archidiecezji. 26 kwietnia 1946 roku decyzją władz radzieckich abp Eugeniusz Baziak został zmuszony do wyjazdu do Polski. Na pozostałym skrawku archidiecezji w Lubaczowie utworzono administrację apostolską. 16 stycznia 1991 roku ponownie utworzono archidiecezję we Lwowie.
Treść roczników w latach 30. XX wieku zawierała: wykaz hierarchii kościołów katolickich w Polsce, wykaz prałatów i kanoników metropolitarnej kapituły lwowskiej, wykaz członków kurii metropolitarnej, wykaz dziekanów, wykaz profesorów Uniwersytetu Jaka Kazimierza we Lwowie, wykaz profesorów i alumnów Wyższego Seminarium Duchownego, wykaz dekanatów z parafiami i nazwiskami duchownych, wykaz wizytatorów szkolnych i katechetów, wykaz parafii wojskowych, wykaz zakonów męskich z nazwiskami zakonników, wykaz żeńskich zgromadzeń zakonnych z nazwiskami sióstr zakonnych, alfabetyczny spis parafii, alfabetyczny spis duchownych diecezjalnych, alfabetyczny spis zakonników.

</doc>
<doc id="4661564" url="https://pl.wikipedia.org/wiki?curid=4661564" title="Aston Martin DBX">
Aston Martin DBX

Aston Martin DBX – samochód osobowy typu SUV Coupé klasy wyższej produkowany pod brytyjską marką Aston Martin od 2020 roku.
Historia i opis modelu.
Zapowiedź pierwszego w historii marki Aston Martin samochodu z podwyższonym prześwitem i bliskim do SUV-a charakterem przedstawiono w 2015 roku, kiedy to na Geneva Motor Show producent przedstawił model DBX Concept. Studium obrazowało wówczas koncepcję takiego samochodu jako sportowego coupe z plastikowymi nakładkami i wyżej zawieszonym nadwoziem. W momencie premiery DBX producent nie potwierdził, czy samochód trafi do seryjnej produkcji.
Rozwój.
Kwestia potencjalnego SUV-a w wykonaniu Aston Martina powróciła w lutym 2016 roku, kiedy to producent oficjalnie potwierdził plany opracowania seryjnego SUV-a, który produkowany będzie w nowych zakładach marki zlokalizowanych daleko od rodzimego Gaydon – wybrano miejscowość St Athan w południowej Walii. W sierpniu 2017 roku producent poinformował z kolei, że produkcyjny SUV Aston Martina nie będzie seryjną koncepcją DBX Concept z 2015 roku i otrzyma zupełnie nowy wygląd z proporcjami klasycznego SUV-a. W marcu 2018 roku wybrane media motoryzacyjne zaczęły podawać spekulacje, że seryjny SUV Aston Martina będzie nazywać się Varekai, jednak w listopadzie tego samego roku producent rozwiał te spekulacje prezentując oficjalną zapowiedź modelu pod nazwą Aston Martin DBX, zapowiadając debiut modelu na koniec 2019 roku.
Premiera.
Zgodnie z zapowiedziami sprzed roku, oficjalna premiera Astona Martina DBX miała miejsce w listopadzie 2019 roku na Los Angeles Auto Show. Samochód obrał koncepcję sportowo stylizowanego SUV-a klasy wyższej z masywnym nadwoziem nawiązującym pod kątem wyglądu do modelu V8 Vantage z 2017 roku. Charakterystycznymi elementami jest zwłaszcza duża atrapa chłodnicy, wąskie i podłużne reflektory, a także "lotka" zdobiąca klapę badażnika, która płynnie łączy się z tylnymi lampami. 
Pierwszy seryjnie produkowany egzemplarz zjechał z linii produkcyjnej w lipcu 2020 roku. 
Wnętrze.
Wnętrze utrzymano w luksusowym charakterze - wykonano je z mieszanki alcantary i skóry, dodając też wstawki z aluminium i włókna węglowego. Kokpit zdobi ekran dotykowy i nisko osadzone nawiewy. Aston Martin wygospodarował w DBX obszerną przestrzeń pasażerską - samochód pomieści 823 litry bagażu.
Silnik.
Pod maskę Aston Martina DBX trafiła jednostka napędowa znana z modelu V8 Vantage i DB11 - 4-litrowy, podwójnie doładowany silnik V8 o mocy 550 KM i 770 Nm maksymalnego momentu obrotowego. Rozwija on maksymalnie 291 km/h i rozpędza się do 100 km/h w 4,5 sekundy.

</doc>
<doc id="4661565" url="https://pl.wikipedia.org/wiki?curid=4661565" title="Tomasz Fall">
Tomasz Fall

Tomasz Fall (ur. 15 września 1860 w Iwli, zm. 26 listopada 1922 w Szczyrzycu) – polski organmistrz epoki późnego romantyzmu i konserwator; autor m.in. organów w bazylice Mariackiej w Krakowie (nawa południowa). Jeden z najwybitniejszych polskich konstruktorów instrumentów organowych przełomu XIX i XX stulecia.
Życiorys.
Urodził się w 1860 w Iwli koło Dukli. W wieku 12 lat rozpoczął naukę w Szkole Przemysłowej w Krośnie, która trwała 5 lat. W 1877 jako czeladnik zatrudnił się w krośnieńskim warsztacie organmistrzowskim Stanisława Janika. Tam uzyskał tytuł majstra. Po kilku latach wyjechał do Lwowa i podjął pracę u Jana Śliwińskiego - uważanego za wirtuoza i najwybitniejszego przedstawiciela sztuki organmistrzowskiej w ówczesnej Galicji. W 1885 przyjął zlecenie od Opactwa Cystersów w Szczyrzycu na wykonanie organów (najprawdopodobniej był wówczas pracownikiem delegowanym). Instrument muzyczny powstał w latach 1885 - 1887, ale dopiero w 1892 został oficjalnie odebrany. Wkrótce potem rozpoczął własną działalność organmistrzowską. W 1898 uczestniczył w zjeździe organmistrzów Galicji zorganizowanym przez prof. Rudolfa Schwarza w sali Galicyjskiego Towarzystwa Muzycznego we Lwowie. W szczytowym momencie funkcjonowania zakładu, czyli około 1900 w Szczyrzycu zatrudniał blisko 20 rzemieślników, w tym stolarzy i snycerzy. Jego zakład składał się z murowanej piętrowej pracowni i stolarni, a nawet odlewni blachy na piszczałki. Pracownia zaczęła powoli wygasać od 1916. Od tamtej pory zajmował się głównie remontowaniem i strojeniem organów.
W 1887 zawarł związek małżeński z Anną Biel, z którą miał syna Wiktora (ur. 1891, był podporucznikiem 16. Pułku Piechoty Landwehry poległym w trakcie I wojny światowej - 17 czerwca 1915, od postrzału w pierś). W 1895 ponownie zawarł związek małżeński, tym razem z Heleną Szewczyk. Zmarł w 1922 po zachorowaniu na gruźlicę. Spoczął na miejscowym cmentarzu parafialnym. Jego skromny grób architekturą przypomina piszczałki organowe.
Wybrane dzieła.
Przyjmuje się, że był autorem około 100 instrumentów organowych, w tym:

</doc>
<doc id="4661575" url="https://pl.wikipedia.org/wiki?curid=4661575" title="Stefanos Miltsakakis">
Stefanos Miltsakakis

Stefanos Miltsakakis (ur. 28 lipca 1959 w Provatonas, zm. 9 stycznia 2019 w Santa Monica) – amerykański aktor filmowy i telewizyjny, zawodnik MMA i kaskader pochodzenia greckiego. Wystąpił w pięciu hollywoodzkich filmach z Jeanem-Claudem Van Damme. 
Życiorys.
Urodził się w Provatonas, małej wiosce w pobliżu miasta Aleksandropolis w północnej Grecji jako syn Annouli (z domu Kessatis) i Athanasiosa Stefanosa Miltsakakisa (ur. 1 sierpnia 1927, zm. 20 marca 2008). W 1973 przeprowadził się wraz z rodziną do Charlotte w Karolinie Północnej. Jego rodzice zostali obywatelami USA w 1978. Jako nastolatek był narażony na ostracyzm ze względu na swoje pochodzenie i starał się zintegrować z miejscową młodzieżą. Jego szkolny trener wolnej walki zachęcił go do dołączenia do szkolnego zespołu. Zdobył stypendium z Uniwersytetu Stanu Karoliny Północnej i został zawodnikiem drużyny All-Americans. W 1984, w wieku 24 lat, został wybrany do greckiej drużyny na igrzyskach olimpijskich, ale kontuzja kolana tuż przed wydarzeniem zmusiła go do porzucenia dalszej sportowej kariery. Rozważał wtedy pracę w filmie. 
Zasłynął jako zawodnik MMA, zanim zadebiutował w komedii Teda Kotcheffa "Weekend u Berniego" (1989) i dostał małą rolę w filmie akcji fantastycznonaukowym Alberta Pyuna "Cyborg" (1989) u boku ówczesnej gwiazdy filmów klasy B Jeana-Claude’a Van Damme’a. Przeniósł się do Los Angeles i rozpoczął karierę grając małe role, zwłaszcza w filmach o sztukach walki.
Oprócz treningu pływania, maratonu i boksu, trenował i ćwiczył brazylijskie jujutsu i boks tajski. 27 września 1999 na Arubie wziął udział w 9. Mistrzostwach Świata Vale tudo, podczas których wygrał z judoką Joe Charlesem w 8,38 minuty, rejestrując osobisty rekord. W 2002 brał udział w 14. Vale Tudo, gdzie wygrał z Mariano Mendozą, zdobywając rekord 2-0-0. Był także mistrzem świata w Pagration, starożytnym greckim sporcie łączącym zapasy z boksem. 
W 2011 założył siłownię w Wenecji w Kalifornii.
Zmarł 9 stycznia 2019 w wieku 59 lat w Santa Monica w Kalifornii.

</doc>
<doc id="4661578" url="https://pl.wikipedia.org/wiki?curid=4661578" title="Norberto Oliosi">
Norberto Oliosi

Norberto Oliosi (ur. 1 grudnia 1945 w Bracciano) – włoski lekkoatleta, sprinter, wicemistrz Europy z 1974.
Odpadł w półfinale biegu na 100 metrów na mistrzostwach Europy w 1971 w Helsinkach.
Zdobył srebrny medal w sztafecie 4 × 100 metrów (w składzie: Vincenzo Guerini, Oliosi, Luigi Benedetti i Pietro Mennea) oraz odpadł w eliminacjach biegu na 200 metrów na mistrzostwach Europy w 1974 w Rzymie.
Był mistrzem Włoch w biegu na 100 metrów w 1971, w sztafecie 4 × 100 metrów w 1971 i 1974 oraz w sztafecie 4 × 200 metrów w 1974.
Dwukrotnie poprawiał rekord Włoch w sztafecie 4 × 100 metrów do wyniku 38,88 s uzyskanego 8 września 1974 w Rzymie.
W 1997 został kawalerem Orderu Zasługi Republiki Włoskiej.

</doc>
<doc id="4661580" url="https://pl.wikipedia.org/wiki?curid=4661580" title="Kevin McCarthy (polityk)">
Kevin McCarthy (polityk)



</doc>
<doc id="4661582" url="https://pl.wikipedia.org/wiki?curid=4661582" title="2 Pułk Huzarów Austro-Węgier">
2 Pułk Huzarów Austro-Węgier



</doc>
<doc id="4661583" url="https://pl.wikipedia.org/wiki?curid=4661583" title="Oliwera Nakowska-Bikowa">
Oliwera Nakowska-Bikowa

Oliwera Nakowska-Bikowa (mac. Оливера Наковска-Бикова; ur. 22 listopada 1974 w Bitoli) – północnomacedońska niepełnosprawna strzelczyni, mistrzyni paraolimpijska. Pierwsza reprezentantka Macedonii Północnej, która zdobyła złoty medal na igrzyskach olimpijskich lub paraolimpijskich.
Życie prywatne.
Nakowska-Bikowa ma niedorozwój kończyn dolnych. Wykształcenie podstawowe i średnie odebrała w rodzinnej Bitoli. Jej mężem jest Złatko Bikow, z którym ma córkę Wiktoriję.
Kariera.
Strzelectwo zaczęła uprawiać w 1997 roku. Do uprawiania tej dyscypliny zachęciły ją występy innego macedońskiego niepełnosprawnego strzelca, Branimira Jowanowskiego (był mistrzem paraolimpijskim w 1992 roku jako niezależny uczestnik).
Na igrzyskach paraolimpijskich debiutowała w 2004 roku, występując w trzech konkurencjach (podobnie jak na kolejnych paraolimpiadach). Odpadła w eliminacjach zawodów mieszanych w pistolecie dowolnym SH1 (26. miejsce) i w pistolecie sportowym SH1 (14. miejsce), dostała się jednak do wąskiego finału w pistolecie pneumatycznym z 10 metrów kobiet, w którym zajęła szóstą lokatę. Podobnie było na igrzyskach w Pekinie – odpadła w eliminacjach tych samych konkurencji (zajmując w obu 15. miejsce), a w pistolecie pneumatycznym kobiet uplasowała się na piątej pozycji. Podczas igrzysk w Londynie (2012) zajęła 17. miejsce w pistolecie z 50 metrów i 12. w pistolecie z 25 metrów (obie konkurencje były mieszane). W pistolecie pneumatycznym kobiet osiągnęła swój najlepszy paraolimpijski wynik – zdobyła złoty medal. W zawodach w Rio de Janeiro (2016) dwukrotnie awansowała do wąskiego finału, osiągając czwarty wynik w mieszanych zawodach w pistolecie z 50 metrów, oraz siódmy wynik w pistolecie pneumatycznym kobiet (ponadto była 14. w pistolecie z 25 metrów). Była także chorążym reprezentacji podczas ceremonii otwarcia igrzysk paraolimpijskich w 2016 roku.
Macedonka jest również medalistką mistrzostw świata. Drużynowo zdobyła srebro w pistolecie pneumatycznym (2002), a indywidualnie w tej samej konkurencji wywalczyła dwa brązowe medale (2014, 2018). Była również mistrzynią Europy.

</doc>
<doc id="4661591" url="https://pl.wikipedia.org/wiki?curid=4661591" title="12 Brygada Kawalerii">
12 Brygada Kawalerii

Brygady jazdy (kawalerii) noszące numer „12”:
Polskie:
Austro-węgierska:

</doc>
<doc id="4661592" url="https://pl.wikipedia.org/wiki?curid=4661592" title="Judo na Światowych Wojskowych Igrzyskach Sportowych 2011">
Judo na Światowych Wojskowych Igrzyskach Sportowych 2011

Zawody w judo na Światowych Wojskowych Igrzyskach Sportowych 2011 w Rio de Janeiro zostały rozegrane w dniach 18–23 lipca w hali Universidade da Força Aérea Brasileira podczas światowych igrzysk wojskowych. Najwięcej medali zdobyli reprezentanci Brazylii (5 złote, 4 srebrnych oraz 3 brązowe). Polska reprezentacja liczyła 10 zawodników "(3 kobiety i 7 mężczyzn)" zdobyła 2 złote, srebrny i 3 brązowe medale.
Zawody były równocześnie traktowane jako 42 Wojskowe Mistrzostwa Świata w judo.
Harmonogram.
Legenda;
Reprezentacja Polski.
W dniu 18 lipca zostały rozegrane finały walk drużynowych gdzie męska reprezentacja Polski zdobyła medal brązowy.

</doc>
<doc id="4661598" url="https://pl.wikipedia.org/wiki?curid=4661598" title="4 Pułk Huzarów Austro-Węgier">
4 Pułk Huzarów Austro-Węgier



</doc>
<doc id="4661637" url="https://pl.wikipedia.org/wiki?curid=4661637" title="Tom Hansen">
Tom Hansen

Tom Birger Hansen (ur. 25 lutego 1948 w Aarhus) – duński lekkoatleta, średniodystansowiec, wicemistrz Europy z 1974 i dwukrotny olimpijczyk.
Specjalizował się w biegu na 1500 metrów. Odpadł w eliminacjach tej konkurencji na igrzyskach olimpijskich w 1968 w Meksyku i na mistrzostwach Europy w 1971 w Helsinkach.
Zajął 10. miejsce w finale biegu na 1500 metrów na igrzyskach olimpijskich w 1972 w Monachium. Zdobył srebrny medal na tym dystansie na mistrzostwach Europy w 1974 w Rzymie, przegrywając jedynie z Klausem-Peterem Justusem z Niemieckiej Republiki Demokratycznej, a wyprzedzając Thomasa Wessinghage z Republiki Federalnej Niemiec.
Hansen był mistrzem Danii w biegu na 800 metrów w 1969, 1972, 1977 i 1978 oraz w biegu na 1500 metrów w latach 1968–1970, 1974–1974, 1977 i 1978.
Trzykrotnie poprawiał rekord Danii w biegu na 1500 metrów do wyniku 3:36,8 uzyskanego 24 czerwca 1973 w Aarhus. Był również rekordzistą Danii w biegu na 1000 metrów (2:18,2 w 1975), biegu na milę (3:54,78, 30 czerwca 1975), biegu na 2000 metrów (5,06,6, w 1975) i biegu na 3000 metrów (8:05,6, w 1970).

</doc>
<doc id="4661640" url="https://pl.wikipedia.org/wiki?curid=4661640" title="SK Super Nova">
SK Super Nova

Sporta Klubs Super Nova Riga – łotewski klub piłkarski z siedzibą w stolicy kraju, Rydze. Amatorska drużyna piłkarska.
Historia.
Drużynę założono w 2000 roku. W sezonie 2017 wygrali rozgrywki 2. līgi i awansowali wyżej. W swoim pierwszym sezonie w Latvijas futbola 1. līga zajęli 2. miejsce i walczyli w barażach z FS METTA/Latvijas Universitāte, przegrywając go (wyniki 2:7 na wyjeździe i 0:3 u siebie). Kolejny sezon ponownie zakończyli na drugim miejscu, jednak ponownie przegrali baraż z FS METTA wynikami 0:0 i 1:3.
Struktura klubu.
Stadion.
Klub piłkarski rozgrywa swoje mecze domowe na Olaines pilsētas stadions w mieście Olaine, który może pomieścić 2500 widzów.
Inne sekcje.
Klub prowadzi drużyny dla dzieci i młodzieży w każdym wieku.

</doc>
<doc id="4661641" url="https://pl.wikipedia.org/wiki?curid=4661641" title="Włado Kambowski">
Włado Kambowski

 
Włado Kambowski (mac. Владо Камбовски, ur. 5 stycznia 1948 w Bitoli) – macedoński prawnik i polityk. 
Urodził się w Bitoli, tam uczęszczał do szkoły podstawowej i średniej. Studiował prawo na Uniwersytecie Świętych Cyryla i Metodego w Skopju, marcu 1971 roku został asystentem w Zakładzie Prawa Karnego na Wydziale Prawa tej uczelni. W latach 1971 i 1972 odbywał praktyki w sądzie miejskim i rejonowym w Skopje. W 1972 roku podjął studia w zakresie prawa karnego na Uniwersytecie w Zagrzebiu, ukończył je w 1975 roku. 
Od 1977 roku prowadził wykłady z zakresu prawa karnego w szkołach prawniczych w Skopje i Bitoli oraz na Wydziale Bezpieczeństwa Uniwersytetu w Skopje. W 1980 roku obronił rozprawę doktorską dotyczącą „Problemu zaniechania w prawie karnym”. W tym samym roku został wybrany profesorem nadzwyczajnym, a następnie dziekanem Wydziału Bezpieczeństwa, którego obowiązki pełnił do 1984 roku.
Od grudnia 1998 do grudnia 1999 pełnił funkcję Ministra Sprawiedliwości w rządzie Lubczo Georgiewskiego. W 2006 roku został wybrany członkiem Macedońskiej Akademii Nauk i Umiejętności. W latach 2008-2011 był jej wiceprezesem, a od 2012 do 2015 prezesem. 
Głównymi obszarami zainteresowań naukowych Włado Kambowskiego są prawo karne i filozofia prawa, w tym system orzecznictwa karnego.

</doc>
<doc id="4661642" url="https://pl.wikipedia.org/wiki?curid=4661642" title="Beata Bogdanikowa">
Beata Bogdanikowa

Beata Janina Bogdanikowa (ur. 11 marca 1924 we Lwowie, zm. 6 lipca 2003) – polska lekarka, internistka, profesor nauk medycznych i wieloletni kierownik Kliniki Chorób Wewnętrznych Akademii Medycznej w Białymstoku.
Była absolwentką Uniwersytetu Jagiellońskiego. Studia rozpoczęła na tajnym Wydziale Lekarskim UJ w czasie drugiej wojny światowej, a ukończyła je już po wojnie w 1949 roku.
&lt;br&gt;Jeszcze na studiach pracowała w Zakładzie Chemii, a następnie Farmakologii UJ u profesora Supniewskiego. W latach 1947–1950 w zakładzie Patologii Ogólnej i Doświadczalnej UJ, 
była asystentką u prof. Bronisława Giędosza. W 1949 roku uzyskała stopień naukowy doktora medycyny, a jej praca doktorska nosiła tytuł "Badanie czynności części korowej nadnerczy".
Po przeniesieniu się w 1950 roku do Wrocławia, zaczęła pracować jako starszy asystent w III Klinice Chorób Wewnętrznych Akademii Medycznej. Przez 11 lat pod kierunkiem profesora Edwarda Szczeklika, zdobywała doświadczenie kliniczne, a także prowadziła pracę naukową. W tym czasie opublikowała 61 prac naukowych, własnych lub jako współautorka. Jej zainteresowania naukowe koncentrowały się przede wszystkim na białkach krwi, z wykorzystaniem pionierskich wówczas metod elektroforezy białek. Specjalizacje I i II stopnia w zakresie chorób wewnętrznych uzyskała w latach 1954 i 1956. W 1957 roku została kandydatem nauk medycznych („O przyczynach zmian w białkach krwi”), a w 1958 roku została mianowana docentem.
W październiku 1961 roku objęła kierownictwo I Kliniki Chorób Wewnętrznych Akademii Medycznej w Białymstoku. Po reorganizacji w 1970 roku, klinika uzyskała nazwę Kliniki Chorób Wewnętrznych (z oddziałem reumatologii). 
W latach 1970–1973 prof. Bogdanikowa dodatkowo pełniła obowiązki dyrektora Instytutu Chorób Wewnętrznych Akademii Medycznej w Białymstoku.
Przez 18 lat pracowała zarówno jako klinicysta jak i zajmowała się intensywnie pracą naukową. W 1967 roku uzyskała tytuł profesora nadzwyczajnego, a w 1979 - profesora zwyczajnego. Publikacje dotyczące głównie białek krwi i zjawisk odpornościowych, zostały przedstawione nie tylko w 250 publikacjach w czasopismach naukowych lecz także w podręcznikach i książkowych wydawnictwach naukowych (np. pionierskim „Atlasie immunoelektroforezy" z 1967 roku). Była promotorem bądź recenzentem 38 doktoratów, 14 przewodów habilitacyjnych, oceniała dorobek naukowy 11 docentów ubiegających się o tytuł profesora.
Do osiągnięć prof. Bogdanikowej należy zorganizowanie na bazie I Kliniki Chorób Wewnętrznych oddziału reumatologii, kierowanego początkowo przez dr. Dominika Kossakowskiego, a następnie przez doc. Krystynę Bernacką. Później oddział reumatologii został przekształcony w samodzielną Klinikę Reumatologii.
Beata Bogdanikowa brała czynny udział w pracach Komitetu Terapii Doświadczalnej PAN (1972–1984) oraz Komisji Przemiany Materii PAN (1969–1979); przewodniczyła też Zespołowi ds. Leczenia Immunosupresyjnego Wydziału VI PAN (1971–1974). W latach 1964-1972 była członkiem Rady Naukowej Instytutu Reumatologii w Warszawie.
Dowodem uznania osiągnięć Profesor było przyznanie jej w 1976 roku Nagrody Fundacji im. Alfreda Jurzykowskiego z Nowego Jorku.
&lt;br&gt;Dalszy etap pracy zawodowej prof. Bogdanikowej został związany z Łodzią, gdzie przeniosła się w 1979 r. Pracowała tam w Instytucie Medycyny Pracy. Równocześnie prowadziła zajęcia z reumatologii ze studentami łódzkiej Akademii Medycznej. W Łodzi była promotorem dwu dalszych doktoratów. W 1977 r. odznaczona została Krzyżem Kawalerskim Orderu Odrodzenia Polski.

</doc>
<doc id="4661644" url="https://pl.wikipedia.org/wiki?curid=4661644" title="Tomek z Pakości">
Tomek z Pakości

Tomek z Pakości herbu Leszczyc (zm. w 1428 roku) – starosta generalny Wielkopolski w latach 1426-1428, kasztelan poznański w 1426 roku, kasztelan bydgoski w 1422 roku, starosta Konina w latach 1422-1423, starosta Nakła w latach 1424-1425.

</doc>
<doc id="4661645" url="https://pl.wikipedia.org/wiki?curid=4661645" title="Le Mans ’66">
Le Mans ’66

Le Mans ’66 (ang. "Ford v Ferrari") – amerykański dramat sportowy z 2019 roku w reżyserii Jamesa Mangolda, z Christianem Bale’em i Mattem Damonem w rolach głównych, o wyścigach samochodowych i rywalizacji koncernów Ford i Ferrari.
Film miał swoją premierę 30 sierpnia 2019 podczas Festiwalu Filmowego w Telluride. Na ekrany kin w szerokiej dystrybucji w Stanach Zjednoczonych wszedł 15 listopada 2019, w Polsce 22 listopada.
Fabuła.
Projektant samochodów sportowych i kierowca wyścigowy decydują się na stworzenie samochodu, który pod marką Forda ma stanąć do zawodów we Francji w wyścigu trwającym całą dobę – 24h Le Mans. Głównym rywalem Amerykanów ma być włoski koncern Ferrari.
Obsada.
W filmie wystąpili m.in.:

</doc>
<doc id="4661646" url="https://pl.wikipedia.org/wiki?curid=4661646" title="Traceability - identyfikowalność">
Traceability - identyfikowalność



</doc>
<doc id="4661647" url="https://pl.wikipedia.org/wiki?curid=4661647" title="Michał Godlewski (profesor)">
Michał Godlewski (profesor)



</doc>
<doc id="4661648" url="https://pl.wikipedia.org/wiki?curid=4661648" title="Filip Golański">
Filip Golański



</doc>
<doc id="4661655" url="https://pl.wikipedia.org/wiki?curid=4661655" title="Bruno Ferrero (ujednoznacznienie)">
Bruno Ferrero (ujednoznacznienie)



</doc>
<doc id="4661661" url="https://pl.wikipedia.org/wiki?curid=4661661" title="Filip Nereusz Golański">
Filip Nereusz Golański



</doc>
<doc id="4661663" url="https://pl.wikipedia.org/wiki?curid=4661663" title="Bryan O'Connor">
Bryan O'Connor



</doc>
<doc id="4661667" url="https://pl.wikipedia.org/wiki?curid=4661667" title="Winton Hoch">
Winton Hoch



</doc>
<doc id="4661668" url="https://pl.wikipedia.org/wiki?curid=4661668" title="Mario Dido">
Mario Dido



</doc>
<doc id="4661669" url="https://pl.wikipedia.org/wiki?curid=4661669" title="Jiri Pelikan">
Jiri Pelikan



</doc>
<doc id="4661673" url="https://pl.wikipedia.org/wiki?curid=4661673" title="Władimir Fomiczow (ur. 1960)">
Władimir Fomiczow (ur. 1960)



</doc>
<doc id="4661676" url="https://pl.wikipedia.org/wiki?curid=4661676" title="12 Brygada Kawalerii (austro-węgierska)">
12 Brygada Kawalerii (austro-węgierska)

12 Brygada Kawalerii (12. Cav.-Brig., 12. KBrig.) – brygada kawalerii cesarskiej i królewskiej Armii. 
W 1895 roku 12 Brygada Kawalerii stacjonowała na terytorium 12 Korpusu. Komenda brygady znajdowała się w Sybinie (, ) i była podporządkowana bezpośrednio komendantowi 12 Korpusu. W skład brygady wchodziły:
W 1908 roku Pułk Huzarów Nr 1 został przeniesiony na terytorium 2 Korpusu i włączony w skład 17 Brygady Kawalerii. W jego miejsce, w skład 12 Brygady Kawalerii został włączony Pułk Huzarów Nr 4, który dotychczas stacjonował na terenie 2 Korpusu i wchodził w skład 17 Brygady Kawalerii.
W 1912 roku brygada została włączona w skład 1 Dywizji Kawalerii, która była rozlokowana na terytorium 7 Korpusu. Komendant brygady podlegał komendantowi 1 Dywizji Kawalerii za pośrednictwem komendanta 12 Korpusu. Dyslokacja, skład i podporządkowanie brygady nie uległo zmianie do 1914 roku.
W latach 1908–1914 w skład brygady wchodził:

</doc>
<doc id="4661677" url="https://pl.wikipedia.org/wiki?curid=4661677" title="F.C. Bruno's Magpies">
F.C. Bruno's Magpies



</doc>
<doc id="4661679" url="https://pl.wikipedia.org/wiki?curid=4661679" title="Kościół Matki Boskiej Królowej Polski w Chełście">
Kościół Matki Boskiej Królowej Polski w Chełście



</doc>
<doc id="4661681" url="https://pl.wikipedia.org/wiki?curid=4661681" title="Kościół Wniebowzięcia NMP w Rąpinie">
Kościół Wniebowzięcia NMP w Rąpinie



</doc>
<doc id="4661683" url="https://pl.wikipedia.org/wiki?curid=4661683" title="Wanczo Karanfiłow">
Wanczo Karanfiłow

Wanczo Karanfiłow, także Wanko Karanfiłow (mac. Ванчо Каранфилов; ur. 10 września 1956 w Oraowicy w gminie Radowisz) – macedoński niepełnosprawny strzelec, medalista paraolimpijski.
Karanfiłow ma niedorozwój kończyn dolnych, amputowano mu jedną z nóg. Strzelectwo zaczął uprawiać w 1996 roku w Skopje.
Na igrzyskach paraolimpijskich debiutował w 2000 roku, występując w dwóch konkurencjach. W pistolecie pneumatycznym zajął 11. miejsce, zaś w pistolecie dowolnym był piąty. Cztery lata później wystartował w trzech konkurencjach. W dwóch z nich odpadł w eliminacjach (pistolet sportowy – 14. pozycja; pistolet dowolny – 26. lokata), lecz w pistolecie pneumatycznym zdobył pierwszy medal paraolimpijski dla Macedonii – uplasował się na drugim miejscu, przegrywając z Chińczykiem Li Jianfei. Na paraolimpiadzie w Pekinie we wszystkich trzech konkurencjach, w których wystąpił (pistolet sportowy – 13. pozycja, pistolet dowolny – 22. pozycja, pistolet pneumatyczny – 27. pozycja), odpadł w eliminacjach. Zawody w Londynie ponownie zakończył na eliminacjach (pistolet 25 metrów – 10. miejsce; pistolet pneumatyczny, 10 m – 22. miejsce; pistolet 50 metrów – 27. miejsce), podobnie jak na igrzyskach w Rio de Janeiro (pistolet pneumatyczny, 10 metrów – 16. miejsce; pistolet 25 metrów – 24. miejsce; pistolet 50 metrów – 30. miejsce). Był chorążym reprezentacji Macedonii podczas ceremonii otwarcia igrzysk w Pekinie (2008)
Jest wielokrotnym uczestnikiem mistrzostw świata. Nie zdobył na nich żadnego medalu (najwyższe miejsce – czwarta lokata w zawodach drużynowych w pistolecie 25 metrów na mistrzostwach w 2018 roku).

</doc>
<doc id="4661684" url="https://pl.wikipedia.org/wiki?curid=4661684" title="Kościół Matki Boskiej Królowej Polski w Grotowie">
Kościół Matki Boskiej Królowej Polski w Grotowie



</doc>
<doc id="4661686" url="https://pl.wikipedia.org/wiki?curid=4661686" title="Kościół św. Piotra i Pawła w Starym Kurowie">
Kościół św. Piotra i Pawła w Starym Kurowie



</doc>
<doc id="4661687" url="https://pl.wikipedia.org/wiki?curid=4661687" title="Kościół Matki Boskiej Nieustającej Pomocy w Pławinie">
Kościół Matki Boskiej Nieustającej Pomocy w Pławinie



</doc>
<doc id="4661691" url="https://pl.wikipedia.org/wiki?curid=4661691" title="Efekt Lense-Thirringa">
Efekt Lense-Thirringa



</doc>
<doc id="4661692" url="https://pl.wikipedia.org/wiki?curid=4661692" title="Vanco Karanfilov">
Vanco Karanfilov



</doc>
<doc id="4661694" url="https://pl.wikipedia.org/wiki?curid=4661694" title="Franciszek Kantor">
Franciszek Kantor

Franciszek Kantor (ur. 26 listopada 1898 w Niecwi, zm. 28 sierpnia 1941 w KL Auschwitz) – polski żołnierz i członek Związku Walki Zbrojnej (ZWZ), więzień KL Auchwitz.
Uczestnik działań wojennych w latach 1914-1921 w stopniu sierżanta. W latach 1917-1918 walczył na froncie włoskim w 3. Batalionie w 20. Galicyjskim Pułku Piechoty ks Pruskiego Henryka. Po odzyskaniu przez Polskę niepodległości wstąpił ochotniczo w szeregi 1. Pułku Strzelców Podhalańskich w Nowym Sączu. Wziął udział w tłumieniu rozruchów komunistycznych w Tarnobrzegu, a następnie w walkach na froncie czeskim. Później walczył w wojnie polsko-bolszewickiej w 1920 roku"."
W roku 1921 przeszedł do rezerwy. Nie uczestniczył w Kampanii Wrześniowej w 1939 roku. Podczas okupacji niemieckiej założył w Korzennej placówkę ZWZ, zostając jej komendantem. Działał pod pseudonimem "Wiktor" i "Sierżant". Przewoził broń pociągami na stację PKP w Nowym Sączu, za co został aresztowany przez Gestapo w kwietniu 1941 roku i wysłany do obozu koncentracyjnego Auschwitz. 
Przybył do obozu 5 czerwca 1941 roku wraz z transportem wiozącym aresztów z więzienia w Tarnowie i Krakowie. W obozie oznaczony jako więzień polityczny Polak numerem 17001. Pracował jako pomocnik szewski. Przesłuchiwany oraz torturowany w celu uzyskania informacji o komórce ZWZ. 27 sierpnia 1941 roku trafił do obozowego szpitala. Po rzekomym badaniu rentgenowskim stwierdzono wysiękowe zapalenie opłucnej. 28 sierpnia 1941 roku odnotowano jego zgon w obozie. Został rozstrzelany i jako oficjalną przyczynę zgonu podano zapalenie płuc.

</doc>
<doc id="4661696" url="https://pl.wikipedia.org/wiki?curid=4661696" title="Olivera Nakovska-Bikova">
Olivera Nakovska-Bikova



</doc>
<doc id="4661698" url="https://pl.wikipedia.org/wiki?curid=4661698" title="Łaska i Pokój">
Łaska i Pokój

Łaska i Pokój – wydawane w okresie międzywojennym, a następnie od 1982 przez Kościół Wolnych Chrześcijan w RP czasopismo religijne.
Periodyk powstał w 1925 jako publikacja Zrzeszenia Zwolenników Nauki Pierwotnych Chrześcijan. Jego redaktorem został ówczesny przewodniczący tego zrzeszenia Karol Wowra. Czasopismo ukazywało się do 1928, po czym nastąpiła przerwa w wydawaniu do 1939, kiedy ukazały się 3 numery pod redakcją Józefa Mrózka juniora. Publikowanie wznowionego periodyku przerwał wybuch II wojny światowej.
Po II wojnie światowej czasopismo „Łaska i Pokój” zaczęło się ukazywać dopiero w 1982 po opuszczeniu przez braci plymuckich (wolnych chrześcijan) Zjednoczonego Kościoła Ewangelicznego i utworzeniu przez nich Kościoła Wolnych Chrześcijan w PRL. Wśród jego redaktorów znalazł się Józef Mrózek jr..
W 2018 czasopismo ukazywało się w cyklu kwartalnym. Jego redaktorem jest Jerzy Karzełek.

</doc>
<doc id="4661699" url="https://pl.wikipedia.org/wiki?curid=4661699" title="Juwan Morgan">
Juwan Morgan

Juwan Christopher Morgan (ur. 17 kwietnia 1997 w Waynesville) – amerykański koszykarz występujący na pozycji niskiego skrzydłowego, obecnie zawodnik Ontario Clippers. 
W 2015 wziął udział w meczu gwiazd amerykańskich szkół średnich – Derby Classic. W 2017 wziął udział w turnieju Adidas Nations Counselors. 
1 grudnia 2020 przedłużył umowę z Utah Jazz. 11 września 2021 został zawodnikiem Boston Celtics. 15 października 2021 opuścił klub. 23 października 2021 dołączył do Maine Celtics. 22 grudnia 2021 zawarł 10-dniową umowę z Toronto Raptors. 3 stycznia 2022 trafił ponownie do Maine Celtics. 28 marca 2022 podpisał 10-dniowy kontrakt z Boston Celtics. 9 kwietnia 2022 przedłużył umowę do końca sezonu. 24 października 2022 został zawodnikiem Ontario Clippers.

</doc>
<doc id="4661703" url="https://pl.wikipedia.org/wiki?curid=4661703" title="Cruz Alta (Serra de Sintra)">
Cruz Alta (Serra de Sintra)

Cruz Alta (pol. Wysoki Krzyż, 528 m n.p.m.) - najwyższy szczyt pasma górskiego Serra de Sintra w zachodniej Portugalii. Wznosi się ok. 300 m ponad równiny otaczające to niewielkie pasmo.
Położenie.
Szczyt leży we wschodniej części pasma, ok. 2 km na południe od pałacu królewskiego w Sintrze i ok. 650 m na południe od pałacu Pena. Wraz z otaczającym go parkiem wchodzi w skład Krajobrazu Kulturowego Sintry, wpisanego na listę UNESCO.
Charakterystyka.
Cruz Alta zbudowany jest z granitu. Jego wierzchołek tworzy zgrupowanie potężnych, zaokrąglonych bloków skalnych, wystających nieznacznie ponad porastające je okazy karłowatych drzew. Stoki są dość łagodne, usiane wszakże gęsto wielkimi granitowymi głazami. Porasta je las niezbyt gęsty, jednak o bardzo bogatym podszyciu. W drzewostanie dominuje kilka gatunków dębów, którym towarzyszy sosna nadmorska, zaś na stokach południowych sosna pinia. W podszyciu licznie występują ostrokrzew kolczasty i bluszcz pospolity, którego pędy nie tylko oplatają pnie drzew, ale wraz z łanami barwinka zaścielają dno lasu.
Średnia roczna temperatura na szczycie wynosi 14-15 ºC, przy czym średnie temperatury poszczególnych miesięcy nie spadają tu poniżej 6 ºC w styczniu i nie przekraczają 20 ºC w sierpniu. Roczna suma opadów sięga tu blisko 1000 mm, przy czym opady śniegu występują tu jedynie wyjątkowo. Wierzchołek jest wietrzny – dominują wiatry północne i północno-zachodnie.
Szczyt.
Wierzchołek Cruz Alta wieńczy biały, kamienny krzyż. Pierwszy krzyż na najwyższej skale gór Sintra rozkazał wznieść już w 1522 r. portugalski król Jan III Pobożny z dynastii Aviz. Ten pierwszy krzyż z czasem uległ zniszczeniu. Kiedy w połowie XIX w. Ferdynand II podjął przebudowę dawnego klasztoru hieronimitów w dzisiejszy bajkowy pałac Pena, polecił również ustawić na „Wysokim Krzyżu” nowy monument, wzorowany na starym krzyżu odnalezionym wówczas na terenie zamkowego parku. Każde ramię tego krzyża, wykutego w jednym bloku kamienia w formie nawiązującej do typowo portugalskiego stylu manuelińskiego, tworzą cztery splatające się ze sobą „gałęzie”. W 1997 r. 150-letni stary krzyż został poważnie uszkodzony na skutek uderzenia pioruna. Po jego demontażu i częściowej renowacji został ustawiony przy drodze dojściowej do pałacu Pena, w miejscu, w którym odgałęzia się od niej stara ścieżka dojściowa do dawnego konwentu. Na szczycie góry została ustawiona jego wierna replika, którą w lipcu 2008 r. poświęcił biskup pomocniczy Lizbony, Carlos Azevedo.
Turystyka.
Cruz Alta, leżący w granicach parku Pena i dostępny w ok. 20 min. wygodną, brukowaną kostką granitową drogą spod pałacu Pena (niespełna 1 km), nie jest zbyt często odwiedzany przez turystów, którzy w większości zadowalają się widokami z pałacowych murów. Tymczasem rozległa, dookolna panorama z Cruz Alta przy dobrej widoczności sięga na zachodzie po Atlantyk (w rejonie Cabo da Roca), a na wschodzie – bez mała po Lizbonę. Ma tę przewagę, że na bliższym planie dominuje w całej okazałości żółto-szaro-czerwony pałac Pena.
Cały masyw Cruz Alta znajduje się w granicach parku Pena, do którego wstęp jest płatny (wejście jak do pałacu Pena).

</doc>
<doc id="4661706" url="https://pl.wikipedia.org/wiki?curid=4661706" title="V-2 No. 13">
V-2 No. 13

V-2 No. 13 – zmodyfikowany niemiecki pocisk balistyczny V-2 wystrzelony przez Amerykanów 24 października 1946 z poligonu rakietowego White Sands Missile Range w stanie Nowy Meksyk, który stał się pierwszym stworzonym przez człowieka obiektem, który zrobił zdjęcia Ziemi w przestrzeni kosmicznej. Pocisk wykonując lot suborbitalny osiągnął maksymalną wysokość 65 mil (105 kilometrów). Ziarniste, czarno-białe zdjęcia zostały wykonane z wysokości 65 mil na 35-milimetrowej kamerze filmowej umieszczonej na V-2. Co półtorej sekundy kamera wykonywała nową klatkę a po kilku minutach spadła na Ziemię, uderzając w powierzchnię z prędkością 500 stóp na sekundę (152,4 metry na sekundę). Sama kamera została rozbita, ale film zabezpieczony stalową kasetą nie został uszkodzony.
Przed 1946 najwyższe zdjęcia powierzchni Ziemi, jakie kiedykolwiek wykonano, pochodziły z amerykańskiego balonu stratosferycznego Explorer II, który wzniósł się w listopadzie 1935 na odległość 13,7 mil (22 kilometry), wystarczająco wysoką, aby rozpoznać krzywiznę Ziemi. Kamera na V-2 osiągnęła ponad pięciokrotność tej wysokości, a zdjęcia wyraźnie pokazały planetę ustawioną na tle czarnej przestrzeni.

</doc>
<doc id="4661707" url="https://pl.wikipedia.org/wiki?curid=4661707" title="Pietro Lezzi">
Pietro Lezzi

Pietro Lezzi (ur. 15 grudnia 1922 w Neapolu, zm. 7 października 2013 tamże) – włoska polityk i samorządowiec, poseł do Izby Deputowanych IV, V, VI i VII kadencji, poseł do Parlamentu Europejskiego I kadencji, burmistrz Neapolu (1987–1990).
Życiorys.
Odbył służbę wojskową w marynarce wojennej w Livorno. Z wykształcenia prawnik, zawodowo pracował jako funkcjonariusz partyjny. Zaangażował się w działalność polityczną w ramach Włoskiej Partii Socjalistycznej, należał do założycieli partii w Neapolu, a później do władz krajowych. Od 1963 do 1979 zasiadał w Izbie Deputowanych czterech kadencji, a w 1979 wybrano go posłem do Parlamentu Europejskiego. Przystąpił do frakcji socjalistycznej, od 1979 do 1982 pozostawał jej wiceprzewodniczącym. Należał Komisji ds. Rozwoju i Współpracy. Od lipca 1987 do lipca 1990 sprawował urząd burmistrza Neapolu, później do 1994 zasiadał w radzie regionu Kampania.
Był żonaty, miał troje dzieci. Zmarł 7 października 2013 we własnym domu.

</doc>
<doc id="4661709" url="https://pl.wikipedia.org/wiki?curid=4661709" title="Ewstafi Tatanaszwili">
Ewstafi Tatanaszwili



</doc>
<doc id="4661715" url="https://pl.wikipedia.org/wiki?curid=4661715" title="Polska Agencja Fotografów Forum">
Polska Agencja Fotografów Forum

Polska Agencja Fotografów Forum – polska agencja fotograficzna założona w Warszawie w 1994 roku.
Działalność.
Polska Agencja Fotografów Forum działa na polskim rynku prasy i wydawnictw od 1994 roku.
Dostarcza polskiej i zagranicznej prasie bieżące oraz archiwalne zdjęcia związane z życiem politycznym, gospodarczym, kulturalnym i społecznym oraz showbusinessem. Współpracuje z nią ponad dziewięćset polskich fotografek i fotografów. FORUM reprezentuje w Polsce na zasadzie wyłączności ponad sto agencji zagranicznych, w tym od 2012 roku Agencję Magnum. W archiwum FORUM zdeponowanych zostało ponad trzydzieści milionów zdjęć.
Współpracownicy.
Kryterium umieszczenia na tej liście danej osoby było posiadanie przez nią biogramu w polskiej Wikipedii.

</doc>
<doc id="4661716" url="https://pl.wikipedia.org/wiki?curid=4661716" title="Winiczani">
Winiczani

Winiczani (mac. Виничани) – wieś w Macedonii Północnej, w gminie Gradsko. Miejscowość liczy 640 mieszkańców.

</doc>
<doc id="4661720" url="https://pl.wikipedia.org/wiki?curid=4661720" title="Aston Martin Valkyrie">
Aston Martin Valkyrie

Aston Martin Valkyrie – hybrydowy hipersamochód produkowany pod brytyjską marką Aston Martin od 2019 roku.
Historia i opis modelu.
Valkyrie to pierwszy supersamochód najwyższej klasy zbudowany przez markę Aston Martin. Nazwa samochodu nawiązuje do Walkirii z mitologii nordyckiej. Samochód został skonstruowany razem z zespołem Red Bull Racing, na co dzień działającym w wyścigach Formuły 1, głównie do jazdy po torze. Obrazuje to kształt nadwozia, który został podporządkowywany w pełni jak najlepszej aerodynamice samochodu. Producent uznał ten aspekt za tyle ważny, że Valkyrie posiada stosunkowo niewiele elementów upodabniających ją do innych, drogowych modeli Aston Martina – poza charakterystycznym kształtem przedniego wlotu powietrza.
Aston Martin Valkyrie napędzany jest wolnossącym silnikiem V12 o pojemności 6,5 litra i mocy 1013 KM. Jednostka napędowa jest pozbawiona turbodoładowania i charakteryzuje się bardzo wysokim maksymalnym momentem obrotowym wynoszącym 750 Nm. Silnik powstał we współpracy z firmą Cosworth, a silniki elektryczne dostarczył Rimac.
Produkcja.
Valkyrie to samochód o ograniczonej produkcji – już w momencie premiery producent ogłosił, że powstanie tylko 150 egzemplarzy. Jeden z nich zakupił klient w warszawskim autoryzowanym punkcie dealerskim Aston Martina. Wartość Valkyrie na polskim rynku wynosi ok. 15 milionów złotych, czyniąc go najdroższym w historii nowym samochodem sprzedanym w salonie samochodowym w Polsce.
W celu zapobiegania zjawisku spekulacji, Aston Martin nałożył na kupujących obowiązek podpisania klauzuli w umowie sprzedaży, o poinformowaniu producenta w przypadku chęci zbycia Valkyrii. Producent ma wówczas pierwszeństwo w złożeniu oferty.

</doc>
<doc id="4661721" url="https://pl.wikipedia.org/wiki?curid=4661721" title="Victor Milner">
Victor Milner

Victor Milner (ur. 15 grudnia 1893 w Nowym Jorku, zm. 29 października 1972 w Los Angeles) – amerykański operator filmowy. W trakcie 40-letniej kariery, pracował łącznie na planie 136 filmów, w tym realizowanych dla największych hollywoodzkich wytwórni: Metro-Goldwyn-Mayer, Universal i Paramount.
Nagrody.
Laureat Oscara za najlepsze zdjęcia do filmu "Kleopatra" (1934) Cecila B. DeMille'a, z którym stale współpracował. Łącznie był dziewięciokrotnie nominowany do tej nagrody, m.in. za "Paradę miłości" (1929) Ernsta Lubitscha, "Żółty skarb" (1936) Lewisa Milestone'a, "Korsarz" (1938) i "Policja konna Północnego Zachodu" (1940), dwa ostatnie ponownie w reżyserii DeMille'a.

</doc>
<doc id="4661723" url="https://pl.wikipedia.org/wiki?curid=4661723" title="Aston Martin Valhalla">
Aston Martin Valhalla

Aston Martin Valhalla – hybrydowy supersamochód klasy wyższej produkowany pod brytyjską marką Aston Martin od 2023 roku.
Historia i opis modelu.
W czerwcu 2019 roku Aston Martin przedstawił studium kolejnego supersamochodu, będącym kolejnym etapem ofensywy modelowej po bardziej wyczynowym, mocniejszym i droższym hipersamochodzie Valkyrie przedstawionym 3 miesiące wcześniej. Prototyp zwiastujący produkcyjny model zapowiedział pojazd przystosowany do przemieszczania się na co dzień, posiadając przestrzeń bagażową.
Seryjny Aston Martin Valhalla przedstawiony został 2 lata później, w lipcu 2021 roku. Pod kątem wizualnym samochód przeszedł obszerną metamorfozę w stosunku do prototypu z 2019 roku, zyskując m.in. inną stylizację pasa przedniego z charakterystycznym, chromowanym wlotem powietrza i większymi reflektorami. Obszernie przeprojektowana została także sylwetka, dach, przetłoczenia i tylna część nadwozia, której kształt podyktowany został właściwościami aerodynamicznymi.
Sprzedaż.
Produkcja Astona Martina Valhalla została ograniczona do 500 sztuk, a dostawy pierwszych sztuk do wyselekcjonowanego grona nabywców zostały zaplanowane na początek 2023 roku. Samochód w studyjnej postaci z 2019 roku pojawił się także filmie "Nie czas umierać" z serii produkcji o Jamesie Bondzie.
Dane techniczne.
Valhalla napędzana jest doładowanym, centralnie umieszczonym benzynowym silnikiem V6, który współpracuje z dyferencjałem o ograniczonym uślizgu i ośmiobiegową automatyczną skrzynią biegów. Jednostka spalinowa współtworzy układ hybrydowy o łącznej mocy 986 KM i 1000 Nm maksymalnego momentu obrotowego, który pozwala osiągnąć 100 km/h w 2,5 sekundy i rozpędzić samochód maksymalnie do 350 km/h.

</doc>
<doc id="4661729" url="https://pl.wikipedia.org/wiki?curid=4661729" title="Melania Rajchmanowa">
Melania Rajchmanowa

Melania Rajchmanowa z domu Hirszfeld, ps. J. Orka, Witold Janicki, WJ, MR, Almaviva (ur. 29 kwietnia 1857 w Warszawie, zm. 21 lutego 1913 w Paryżu) – polska publicystka i działaczka na rzecz praw kobiet.
Życiorys.
Melania Amelia Hirszfeld urodziła się 29 kwietnia 1857 w spolonizowanej rodzinie żydowskiej w Warszawie. Jej rodzicami byli bankier Ludwik Hirszfeld (Hirschfeld) i Róża de domo Bein. Jej bratem był Bolesław Hirszfeld (1849–1899): zamożny przemysłowiec, przyrodnik i filantrop.
17 lipca 1878 wyszła za Aleksandra Rajchmana, wydawcę i redaktora „Echa Muzycznego”, współtwórcę i pierwszego dyrektora Filharmonii Warszawskiej. Rajchmanowie razem prowadzili salon towarzyski, w którym bywało wielu artystów, w tym Eliza Orzeszkowa, Maria Konopnicka, czy Zenon Pietkiewicz. Organizowano także koncerty zagranicznych wykonawców, m.in. Pietro Mascagniego, Arthura Nikischa i Richarda Straussa. Podczas owych spotkań muzycznych zainicjowano powstanie Filharmonii Warszawskiej. Poza artystami, wśród gości pojawiała się także arystokracja i bogate mieszczaństwo; regularnie pojawiała się np. Maria z Przeździeckich Walewska.
Rajchmanowa pisała teksty krytyczne i reportaże dla „Echa Muzycznego” pod pseudonimem Witold Janicki, w tym biografię Adolfa Fryderyka Schade i sprawozdanie opisujące referaty Piotra Chmielowskiego o Paulinie Wilkońskiej (kwiecień 1884). Miała także stałą rubrykę o nazwie „Sprawy kobiece”, którą sygnowała inicjałami, lub zostawiała bez podpisu. Zajmowała się również tematyką wychowania dzieci; przygotowała dla matek kwestionariusz dotykający problemów z wychowaniem, organizowała wiece matek, które referowała w „Bluszczu” (1907) i „Tygodniku Ilustrowanym”. Podczas wieców zwracała uwagę na potrzebę usprawnienia gospodarstwa domowego, by ułatwić życie kobiet.
Była aktywną członkinią Koła Kobiet Korony i Litwy, a później także Stowarzyszenia Równouprawnienia Kobiet w Warszawie. Zorganizowała pierwszy w Kongresówce Zjazd Kobiet z wszystkich zaborów i zagranicy (8–12 czerwca 1907), który odbył się w ramach uroczystego jubileuszu czterdziestolecia działalności Elizy Orzeszkowej. Rajchmanowa przyjęła skromną rolę sekretarki zjazdu i zaczęła używać pseudonimu Orka, którym posługiwała się do śmierci. Podczas wieczornicy kończącej zjazd, Anna Tomaszewicz-Dobrska uczciła Rajchmanową toastem: „za zdrowie niestrudzonej pracowniczki Zjazdu, która właściwego nazwiska ujawnić nie pozwala...”, który przyjęto entuzjastycznie.
Wraz z Anielą Szycówną planowały utworzenie Instytutu Pedagogicznego w Warszawie: przygotowały program i zbierały środki finansowe na jego otwarcie. Rajchmanowa założyła wydawnictwo imienia Elizy Orzeszkowej „Kobiety w życiu społecznym”. W ramach serii opublikowano: "Ideały ruchu kobiecego" Teodory Męczkowskiej, "Matkę" Szycówny oraz "Ruch kobiecy w Polsce" Cecylii Walewskiej.
W 1909 wyemigrowała z rodziną do Paryża. Tam należała do polskiej sekcji stowarzyszenia "Salon International", założonej w 1908 przez Marię Szeligę. Wraz z Szeligą pracowała przy organizacji "Congrès Permanent du Féminisme International" dotyczącego emancypacji i praw kobiet. Szeliga objęła rolę przewodniczącej, a Rajchmanowa – w roli sekretarki – wygłaszała sprawozdania dotyczące działalności społecznej i naukowej Polek żyjących w trzech zaborach podczas comiesięcznych zebrań. Angażowała się także w prace Uniwersytetu Ludowego: referowała sprawy polskie oraz organizowała wyjazdy do fabryk, czy zakładów społecznych. Pisała także o ruchu oświatowym i emancypacyjnym dla warszawskich magazynów; jej teksty ukazywały się na łamach „Bluszczu”, „Prawdy” (1910–1911) oraz „Echa Literacko-Artystycznego”. W grudniu 1910 referowała w „Prawdzie” obrady Międzynarodowego Kongresu w Madrycie. Regularnie pisała na łamach pisma „La Française”, które skupiało się na kwestiach emancypacyjnych. W 1911, pod pseudonimem, wydała publikację "Kobieta w Sejmie i w Gminie", w której opisywała prawa kobiet w Stanach Zjednoczonych i Skandynawii.
Miała troje dzieci: działaczkę społeczną Helenę, matematyka Aleksandra i bakteriologa Ludwika, założyciela UNICEF-u.
21 lutego 1913 w Paryżu popełniła samobójstwo; pochowano ją na cmentarzu Père-Lachaise.

</doc>
<doc id="4661736" url="https://pl.wikipedia.org/wiki?curid=4661736" title="Kościół Najświętszego Serca Pana Jezusa w Głogowie">
Kościół Najświętszego Serca Pana Jezusa w Głogowie



</doc>
<doc id="4661737" url="https://pl.wikipedia.org/wiki?curid=4661737" title="Parafia Najświętszego Serca Pana Jezusa w Głogowie">
Parafia Najświętszego Serca Pana Jezusa w Głogowie



</doc>
<doc id="4661741" url="https://pl.wikipedia.org/wiki?curid=4661741" title="Parafia Chrystusa Króla w Gorzowie Wlkp.">
Parafia Chrystusa Króla w Gorzowie Wlkp.



</doc>
<doc id="4661743" url="https://pl.wikipedia.org/wiki?curid=4661743" title="Pierre Coffin">
Pierre Coffin

Pierre Coffin właściwie Pierre-Louis Padang Coffin (ur. 15 marca 1967) – francuski reżyser pochodzenia indonezyjskiego, aktor oraz scenarzysta. Międzynarodową sławę przyniosła mu reżyseria filmu "Jak ukraść księżyc" oraz sequeli "Minionki rozrabiają", "Gru, Dru i Minionki" oraz prequelu "Minionki" i "."
Życiorys.
Pochodzenie i początki kariery.
Ojcem Pierre'a Coffin jest dyplomata francuski, Yves Coffin, matką natomiast Nh. Dini, indonezyjska pisarka. Po studiach filmowych na Sorbonie uczył się w szkole animacji Gobelins w Paryżu, następnie rozpoczął pracę w Amblimations, studio należącym do Stevena Spielberga z siedzibą w Londynie, gdzie pracował nad produkcją "Opowieść o dinozaurach". Następnie rozpoczął pracę jako niezależny animator we francuskim studiu ExMachina. Od 2004 do 2009 tworzył serię filmów reklamowych dla marki Oasis.
Sukces.
W 2010 roku wyreżyserował wspólnie z Chrisem Renaud, fabularny film "Jak ukraść księżyc", który przyniósł mu nominację do nagrody BAFTA.
W 2013 roku współreżyserował z Chrisem Renaud film "Minionki rozrabiają", za który otrzymał nominację do Oscara.

</doc>
<doc id="4661745" url="https://pl.wikipedia.org/wiki?curid=4661745" title="Parafia św. Józefa w Gorzowie Wlkp.">
Parafia św. Józefa w Gorzowie Wlkp.



</doc>
<doc id="4661754" url="https://pl.wikipedia.org/wiki?curid=4661754" title="Parafia Niepokalanego Poczęcia Najświętszej Maryi Panny w Gorzowie Wlkp.">
Parafia Niepokalanego Poczęcia Najświętszej Maryi Panny w Gorzowie Wlkp.



</doc>
<doc id="4661755" url="https://pl.wikipedia.org/wiki?curid=4661755" title="Parafia Najświętszego Serca Pana Jezusa w Gorzowie Wlkp.">
Parafia Najświętszego Serca Pana Jezusa w Gorzowie Wlkp.



</doc>
<doc id="4661757" url="https://pl.wikipedia.org/wiki?curid=4661757" title="Bentley Mulsanne">
Bentley Mulsanne



</doc>
<doc id="4661758" url="https://pl.wikipedia.org/wiki?curid=4661758" title="Parafia Pierwszych Męczenników Polski w Gorzowie Wlkp.">
Parafia Pierwszych Męczenników Polski w Gorzowie Wlkp.



</doc>
<doc id="4661759" url="https://pl.wikipedia.org/wiki?curid=4661759" title="Bentley Mulsanne (2009)">
Bentley Mulsanne (2009)

Bentley Mulsanne – samochód osobowy klasy ultraluksusowej produkowany pod brytyjską marką Bentley w latach 2009 – 2020.
Historia i opis modelu.
Po zakończeniu produkcji modelu Arnage, Bentley opracował od podstaw zupełnie nowego następcę, dla którego przywrócił nazwę Mulsanne stosowaną już wcześniej w latach 1980-1992. Premiera modelu miała miejsce w sierpniu 2009 roku, a sprzedaż ruszyła rok później, latem 2010 roku.
Mulsanne jest wyposażony w silnik benzynowy w układzie V8 o mocy 512 KM i pojemności 6750 cm3. Dzięki zastosowaniu dwóch turbosprężarek daje on dużą moc i moment obrotowy przy stosunkowo niskich obrotach (maksymalne obroty to około 5000 obr./min). Silnik wyposażony został w układ, który przy spokojnej jeździe wyłącza 4 z 8 cylindrów silnika, zmniejszając zużycie paliwa. Nowy Bentley posiada 8-biegową automatyczną skrzynię biegów.
Większość wyposażenia luksusowego umieszczona została przy fotelu kierowcy, gdyż szacunki firmy mówią, iż około 80% właścicieli będzie kierować Mulsanne osobiście.
Mulsanne Speed.
We wrześniu 2014 roku Bentley zaprezentował usportowioną wersję o nazwie Mulsanne Speed. Samochód wyróżnia się m.in. specjalnymi, polerowanymi felgami ze stopów lekkich w rozmiarze 21 cali, ciemnymi kratownicami wlotów powietrza i innym wykończeniem wnętrza (kolorystyka fornirów). Auto napędza zmodernizowana jednostka V8 o pojemności 6,75 l. Silnik rozwija 537 KM i 1100 Nm. Auto przyspiesza do 100 km/h w 4,9 s i osiąga prędkość maksymalną 305 km/h. Ceny zaczynają się od 315 tys. euro.
Koniec produkcji.
W połowie stycznia 2020 roku Bentley ogłosił zakończenie produkcji Mulsanne po niespełna 10 latach rynkowej obecności, prezentując z tej okazji specjalny pożegnalny model. Koniec produkcji Mulsanne oznacza również zniknięcie z rynku 6,75-litrowego silnika V8. Samochód nie otrzyma następcy - miejsce po nim przejęła przedstawiona pół roku wcześniej nowa, większa trzecia generacja limuzyny Flying Spur.

</doc>
<doc id="4661760" url="https://pl.wikipedia.org/wiki?curid=4661760" title="Parafia Podwyższenia Krzyża Świętego w Gorzowie Wlkp.">
Parafia Podwyższenia Krzyża Świętego w Gorzowie Wlkp.



</doc>
<doc id="4661762" url="https://pl.wikipedia.org/wiki?curid=4661762" title="Parafia św. Antoniego Padewskiego i św. Stanisława Kostki w Gorzowie Wlkp.">
Parafia św. Antoniego Padewskiego i św. Stanisława Kostki w Gorzowie Wlkp.



</doc>
<doc id="4661764" url="https://pl.wikipedia.org/wiki?curid=4661764" title="Parafia św. Maksymiliana Marii Kolbe w Gorzowie Wlkp.">
Parafia św. Maksymiliana Marii Kolbe w Gorzowie Wlkp.



</doc>
<doc id="4661766" url="https://pl.wikipedia.org/wiki?curid=4661766" title="Parafia Wniebowzięcia Najświętszej Maryi Panny w Gorzowie Wlkp.">
Parafia Wniebowzięcia Najświętszej Maryi Panny w Gorzowie Wlkp.



</doc>
<doc id="4661768" url="https://pl.wikipedia.org/wiki?curid=4661768" title="Bentley Continental Flying Spur">
Bentley Continental Flying Spur



</doc>
<doc id="4661800" url="https://pl.wikipedia.org/wiki?curid=4661800" title="Stanisław Jaźwiński">
Stanisław Jaźwiński

Stanisław Teodor Jaźwiński (ur. 30 marca 1907 w Pruszkowie, zm. 2 marca 1998 tamże) – polski metalurg, specjalista w dziedzinie materiałoznawstwa. Profesor Politechniki Warszawskiej.
Życiorys.
W roku 1935 ukończył studia na Wydziale Chemicznym Politechniki Warszawskiej, pozostał na uczelni jako asystent w Instytucie Metalurgii i Metaloznawstwa. W 1937 objął stanowisko kierownika odlewni w Państwowych Zakładach Inżynierii w Czechowicach k. Warszawy. Podczas II wojny światowej znalazł się w Wielkiej Brytanii, od 1941 pracował w zakładach D. Brown &amp; Son w Sheffield, początkowo był kierownikiem stalowni, następnie głównym metalurgiem oraz dyrektorem do spraw badań naukowych. W tym okresie opublikował w Londynie książkę "Technologia stopów żelaza" oraz swoje pierwsze prace naukowe. W 1946 podjął decyzję o wyjeździe do Brazylii, gdzie został radcą rządu do spraw technicznych. Po kilku miesiącach przeniósł się do Stanów Zjednoczonych, gdzie otrzymał ofertę pracy jako metalurg i dyrektor naukowy w fabryce Forda. W późniejszym czasie kilka razy zmieniał miejsce pracy. W 1958 odwiedził Polskę, doktoryzował się wówczas na Akademii Górniczo-Hutniczej w Krakowie. W 1962 Stanisław Jaźwiński podjął decyzję o powrocie do Polski. Podczas swojego szesnastoletniego pobytu w Stanach Zjednoczonych opublikował kilkadziesiąt prac naukowych, opatentował 17 wynalazków, uczestniczył w badaniach naukowych prowadzonych w kilku tamtejszych uniwersytetach, a także był członkiem Akademii Nauk Stanu Pensylwania. Po powrocie do kraju został profesorem nadzwyczajnym w Katedrze Metalurgii Politechniki Częstochowskiej, od 1965 zajmował stanowisko kierownika Katedry Materiałoznawstwa na Wydziale Mechanicznym Energetyki i Lotnictwa Politechniki Warszawskiej. Pięć lat później był organizatorem Międzyresortowego Instytutu Inżynierii Materiałowej.
Dorobek naukowy obejmuje ponad sto publikacji, w tym trzy książki. Ponadto był autorem lub współautorem kilkunastu patentów. 1 stycznia 1978 przeszedł na emeryturę, zmarł 2 marca 1998 i został pochowany na cmentarzu Żbikowskim w Pruszkowie.

</doc>
<doc id="4661805" url="https://pl.wikipedia.org/wiki?curid=4661805" title="Ruggero Puletti">
Ruggero Puletti

Ruggero Puletti (ur. 10 marca 1924 w Umbertide, zm. 4 grudnia 2003) – włoski polityk, literaturoznawca i dziennikarz, poseł do Parlamentu Europejskiego I kadencji.
Życiorys.
Zawodowo zajął się badaniami naukowymi nad literaturą włoską. Objął funkcję kierownika katedry historii literatury włoskiej na Università per Stranieri di Perugia. Opublikował kilkanaście książek o tej tematyce, a także kilka autorskich powieści, autobiografie oraz prace na temat polityki. Był redaktorem naczelnym gazety „L'Umanità” (1977–1984), został zastępcą redaktora naczelnego „L'Avanti!”. Współpracował też z czasopismami „Quaderni Radicali” i „Mondo Sociale”.
Zaangażował się w działalność polityczną w ramach Włoskiej Partii Socjaldemokratycznej, został zastępcą jej sekretarza generalnego. Z jej listy w 1979 wybrano go posłem do Parlamentu Europejskiego. Przystąpił do frakcji socjalistycznej, należał do Komisji ds. Polityki Regionalnej i Planowania Regionalnego.

</doc>
<doc id="4661821" url="https://pl.wikipedia.org/wiki?curid=4661821" title="Marcello Modiano">
Marcello Modiano

Marcello Modiano (ur. 7 kwietnia 1914 w Salonikach, zm. 22 września 1993 w Trieście) – włoski polityk i przedsiębiorca, poseł do Parlamentu Europejskiego I kadencji.
Życiorys.
Z zawodu przedsiębiorca. Zaangażował się w działalność polityczną w ramach Chrześcijańskiej Demokracji. W 1979 kandydował do Parlamentu Europejskiego, uzyskując mandat. Przystąpił do Europejskiej Partii Ludowej, należał do Komisji ds. Kwestii Prawnych oraz Komisji ds. Transportu.

</doc>
<doc id="4661822" url="https://pl.wikipedia.org/wiki?curid=4661822" title="Michał Jan Borucki">
Michał Jan Borucki

Michał Jan Borucki (ur. 3 grudnia 1984 w Warszawie) – polski artysta, malarz, rysownik, grafik i architekt.
Życiorys.
Michał Borucki urodził się w Warszawie, w 1984 roku. W 2003 roku ukończył Liceum Ogólnokształcące w Warszawie. Studiował w latach 2003-2008 na Wydziale Architektury Wyższej Szkoły Ekologii i Zarządzania w Warszawie. Zajmował się projektowaniem architektonicznym, rysunkiem i grafiką. Alkoholik i narkoman trzeźwiejący od 2013 r.
Jego debiut ekspozycyjny miał miejsce we Wrocławiu 2008 roku na wystawie zbiorowej w galerii Instytutu Historii Sztuki, Uniwersytetu Wrocławskiego. Jego prace były publikowane w polskim magazynie Male Men w 2013 i 2014 roku oraz brytyjskim dwumiesięczniku Aesthetica w 2019 r. W 2014 wykonał ilustracje i opracowanie graficzne kalendarza charytatywnego "Bohater Kontra Bohater" dla białostockiej Fundacji "Pomóż Im". 
Aktywność malarską rozpoczął w 2015 roku, przede wszystkim w technice olejnej a w 2016 roku także farbą akrylową na odzieży skórzanej współtworząc koncepcję nowej marki odzieżowej. Jego prace były dotychczas wystawiane w Warszawie, Gdyni, Wenecji, Buenos Aires i Amsterdamie. W 2018 roku jego tryptyk „Pragnienie” został wylicytowany na aukcji galerii Desa Unicum w Warszawie.
W 2019 roku przeniósł się z żoną i córką do Gdyni, gdzie nawiązał współpracę z galerią sztuki OneGallery. Został członkiem stowarzyszenia artystycznego Halo Kultura i partnerem Fundacji Q Sztuce. Jako jeden z pięciu artystów został zaproszony w 2020 roku do projektu "Artysta w sieci. Portret osobisty artysty w dobie kryzysu” zrealizowanego przez Fundację Q Sztuce w ramach programu Gdyński Falochron Kultury organizowanego przez Urząd Miasta Gdynia.
Linki zewnętrzne.
Michał Jan Borucki – strona prywatna

</doc>
<doc id="4661838" url="https://pl.wikipedia.org/wiki?curid=4661838" title="Kumon">
Kumon

Kumon – sieć centrów edukacyjnych oraz metoda nauczania, której twórcą jest Toru Kumon. W Polsce w centrach Kumon prowadzone są zajęcia z matematyki i angielskiego.

</doc>
<doc id="4661877" url="https://pl.wikipedia.org/wiki?curid=4661877" title="Le Mans '66">
Le Mans '66



</doc>
<doc id="4661879" url="https://pl.wikipedia.org/wiki?curid=4661879" title="Polska Agencja Fotografów FORUM">
Polska Agencja Fotografów FORUM



</doc>
<doc id="4661882" url="https://pl.wikipedia.org/wiki?curid=4661882" title="Bieg na orientację na Światowych Wojskowych Igrzyskach Sportowych 2019">
Bieg na orientację na Światowych Wojskowych Igrzyskach Sportowych 2019

Bieg na orientację na Światowych Wojskowych Igrzyskach Sportowych 2019 – zawody, które odbywały się w chińskim Wuhanie w dniach 19 – 23 października 2019 roku podczas igrzysk wojskowych. Zawody odbyły się na obiektach Jiangxia District Bafenshan Orienteering Venue.
Chińskie zespoły w biegu na orientację, złożone zarówno z mężczyzn, jak i kobiet, zostały zdyskwalifikowane po złożonych protestach przez zawodników z Rosji, Szwajcarii, Francji, Belgii, Polski i Austrii, oskarżając chińskie drużyny o uzyskanie nieuczciwej przewagi w zawodach .
Reprezentacja Polski zdobyła 4 medale: 2 srebrne oraz 2 brązowe.
Uczestnicy.
W biegu na orientację podczas igrzysk wojskowych uczestniczyło 16 reprezentacji kobiecych (66 zawodniczek) oraz 27 męskich (166 zawodników).
Klasyfikacja medalowa.
"Źródło:"

</doc>
<doc id="4661886" url="https://pl.wikipedia.org/wiki?curid=4661886" title="Mistrzostwa Ameryki Północnej, Środkowej i Karaibów w Piłce Siatkowej Kobiet 2019">
Mistrzostwa Ameryki Północnej, Środkowej i Karaibów w Piłce Siatkowej Kobiet 2019

Mistrzostwa Ameryki Północnej, Środkowej i Karaibów w Piłce Siatkowej Kobiet 2019 – 26 edycja mistrzostw rozegrana w dniach 8 – 13 października 2019 roku w portorykańskiej miejscowości San Juan. 
Faza grupowa.
Grupa A.
Tabela
Wyniki
Grupa B.
Tabela
Wyniki

</doc>
<doc id="4661891" url="https://pl.wikipedia.org/wiki?curid=4661891" title="Riitta Salin">
Riitta Salin

Riitta Liisa Salin z domu Hagman (ur. 16 października 1950 w Helsinkach) – fińska lekkoatletka, sprinterka, dwukrotna medalistka mistrzostw Europy w 1974.
Specjalizowała się w biegu na 400 metrów. Zajęła 8. miejsce w sztafecie 4 × 400 metrów na mistrzostwach Europy w 1969 w Atenach. Na kolejnych mistrzostwach Europy w 1971 w Helsinkach również wystąpiła tylko w biegu sztafetowym 4 × 400 metrów, w którym zajęła 7. miejsce. Na halowych mistrzostwach Europy w 1974 w Göteborgu odpadła w eliminacjach biegu na 400 metrów.
Zdobyła złoty medal w biegu na 400 metrów (przed Ellen Streidt z Niemieckiej Republiki Demokratycznej i Ritą Wilden z Republiki Federalnej Niemiec) oraz srebrny medal w sztafecie 4 × 400 metrów (która biegła w składzie: Marika Eklund, Mona-Lisa Pursiainen, Pirjo Wilmi i Salin) na mistrzostwach Europy w 1974 w Rzymie. Wynik Salin uzyskany w finale biegu na 400 metrów – 50,14 s – był nowym rekordem świata mierzonym automatycznie (rekord świata przy pomiarze ręcznym należał od czerwca tego roku do Ireny Szewińskiej i wynosił 49,9 s). Została wybrana najlepszym sportowcem Finlandii w 1974.
Na igrzyskach olimpijskich w 1976 w Montrealu Salin zajęła 7. miejsce w finale biegu na 400 metrów oraz 6. miejsce w sztafecie 4 × 400 metrów (która biegła w tym samym składzie, co na mistrzostwach Europy w 1974).
Salin była mistrzynią Finlandii w biegu na 200 metrów w 1974 i 1975 oraz w biegu na 400 metrów w latach 1975–1977, a także halową mistrzynią swego kraju w biegu na 400 metrów w 1970, 1974 i 1976.
Czterokrotnie poprawiała rekord Finlandii w biegu na 400 metrów aż do wspomnianego wyżej czasu 50,14 s, czterokrotnie w sztafecie 4 × 100 metrów do wyniku 43,95 s (30 sierpnia 1975 w Helsinkach) i również czterokrotnie w sztafecie 4 × 400 metrów do rezultatu 3:25,7, uzyskanego 8 września 1974 podczas ME w Rzymie. Do tej pory (maj 2021) wyniki Salin w biegu na 400 metrów i w sztafecie 4 × 400 metrów są rekordami Finlandii.
Mąż Riitty Sali Ari Salin był lekkoatletą płotkarzem, olimpijczykiem z 19782, a brat Matti Hagman i bratanek Niklas Hagman hokeistami, również olimpijczykami.

</doc>
<doc id="4661906" url="https://pl.wikipedia.org/wiki?curid=4661906" title="Bieg na orientację na Światowych Wojskowych Igrzyskach Sportowych 2011">
Bieg na orientację na Światowych Wojskowych Igrzyskach Sportowych 2011

Bieg na orientację na Światowych Wojskowych Igrzyskach Sportowych 2011 – zawody, które odbywały się w brazylijskim Rio de Janeiro w dniach 17 – 22 lipca 2011 roku podczas igrzysk wojskowych. Zawody odbyły się na obiektach Avelar Instruction Centre w Paty do Alferes.
Zawody były równocześnie traktowane jako 44 Wojskowe Mistrzostwa Świata w biegach na orientację.
Reprezentacja Polski wygrała klasyfikację medalową: zdobyła 6 medale, w tym 2 złote oraz 4 srebrne.
Klasyfikacja medalowa.
"Źródło:"

</doc>
<doc id="4661911" url="https://pl.wikipedia.org/wiki?curid=4661911" title="Radanovići (Czarnogóra)">
Radanovići (Czarnogóra)

Radanovići (cyr. Радановићи) – wieś w południowo-zachodniej Czarnogórze, w gminie Kotor. W 2011 roku liczyła 752 mieszkańców.
Położone nad Zatoką Kotorską, między Morzem Adriatyckim a Górą Lovchen. Położone w połowie drogi między Budvą a Kotorem.

</doc>
<doc id="4661919" url="https://pl.wikipedia.org/wiki?curid=4661919" title="Słowo i Życie">
Słowo i Życie

Słowo i Życie – wydawane od 1989 czasopismo religijne Kościoła Chrystusowego w Rzeczypospolitej Polskiej. Ukazuje się w cyklu kwartalnym.
Periodyk powstał po rozpadzie Zjednoczonego Kościoła Ewangelicznego w PRL, którego częścią byli wierni Kościoła Chrystusowego. Wobec przejęcia przez Kościół Zielonoświątkowy czasopisma „Chrześcijanin” wydawanego przez ZKE, Kościół Chrystusowy rozpoczął wydawanie własnego periodyku. Początkowo ukazywał się jako miesięcznik. Jego pierwszym redaktorem naczelnym był Henryk Ryszard Tomaszewski i funkcję tę pełnił do 1995. Później redagowanie czasopisma podjęli Nina i Bronisław Hury.
Siedziba redakcji mieści się w Warszawie przy ul. Puławskiej 114. W 2011 nakład kwartalnika wynosił 800 egz..

</doc>
<doc id="4661927" url="https://pl.wikipedia.org/wiki?curid=4661927" title="Futbalové Ihrisko Čierny Balog">
Futbalové Ihrisko Čierny Balog

Futbalové Ihrisko Čierny Balog – stadion piłkarski w Čiernym Balogu, na Słowacji. Może pomieścić 480 widzów. Swoje spotkania rozgrywają na nim piłkarze klubu TJ Tatran Čierny Balog.
Przy boisku znajduje się jedynie jedna trybuna, usytuowana na wzgórzu, od strony południowej. Ewenementem obiektu jest fakt, iż pomiędzy tą trybuną, a boiskiem biegnie tor kolejki wąskotorowej (Čiernohronská železnica), po którym regularnie kursują pociągi, w tym także w trakcie odbywania się na stadionie meczów piłkarskich. Kolej ta powstała na początku XX wieku. W 1982 roku zawieszono działalność kolejki, a w czasie gdy tor był wyłączony z eksploatacji powstało boisko piłkarskie. W latach 90. XX wieku reaktywowano jednak kolejkę, co spowodowało, że pociągi przejeżdżają przez stadion. Obiekt pod tym względem jest unikatem na skalę światową, a wideo z przejeżdżającego przez obiekt pociągu w trakcie meczu w 2015 roku rozprzestrzeniło się wirusowo i spowodowało, że stadion stał się sławny na całym świecie.

</doc>
<doc id="4661933" url="https://pl.wikipedia.org/wiki?curid=4661933" title="Tylko dla odważnych (film 2017)">
Tylko dla odważnych (film 2017)

Tylko dla odważnych (ang. "Only the Brave") – amerykański film dramatyczny z 2017 roku w reżyserii Josepha Kosinskiego, z Joshem Brolinem, Milesem Tellerem i Jeffem Bridgesem w rolach głównych, o grupie strażaków z Arizony.
Film miał swoją premierę 8 października 2017. Na ekrany kin w szerokiej dystrybucji w Stanach Zjednoczonych wszedł 20 października 2019, w Polsce 13 listopada podczas Międzynarodowego Festiwalu Sztuki Autorów Zdjęć Filmowych Camerimage, odbywającego się w Bydgoszczy.
Fabuła.
W Prescott w Arizonie władze organizują nową drużynę strażacką do walki z wybuchającymi w okolicznych lasach pożarami. Do drużyny zaciąga się mający problemy z narkotykami Brendan McDonough. Prowadzący szkolenie przygotowuje mężczyzn na wszelkie okoliczności, które mogą wpłynąć na przebieg akcji ratowniczej.
Obsada.
W filmie wystąpili m.in.:

</doc>
<doc id="4661934" url="https://pl.wikipedia.org/wiki?curid=4661934" title="La Calera (Kolumbia)">
La Calera (Kolumbia)

La Calera – miasto w Kolumbii, w departamencie Cundinamarca.

</doc>
<doc id="4661935" url="https://pl.wikipedia.org/wiki?curid=4661935" title="La Mesa (Kolumbia)">
La Mesa (Kolumbia)

La Mesa – miasto w Kolumbii, w departamencie Cundinamarca.

</doc>
<doc id="4661936" url="https://pl.wikipedia.org/wiki?curid=4661936" title="Krążowniki typu Oregon City">
Krążowniki typu Oregon City



</doc>
<doc id="4661937" url="https://pl.wikipedia.org/wiki?curid=4661937" title="La Palma (Kolumbia)">
La Palma (Kolumbia)

La Palma – miasto w Kolumbii, w departamencie Cundinamarca.

</doc>
<doc id="4661938" url="https://pl.wikipedia.org/wiki?curid=4661938" title="La Peña (Kolumbia)">
La Peña (Kolumbia)

La Peña – miasto w Kolumbii, w departamencie Cundinamarca.

</doc>
<doc id="4661939" url="https://pl.wikipedia.org/wiki?curid=4661939" title="Kser">
Kser

Kser – szczyt górski o wysokości 1900 m n.p.m. w Alpach Julijskich w Słowenii. Znajduje się na grzbiecie górskim Spodnje Bohinjske, pomiędzy szczytem Mahavšček a Tolminskim Kukiem.
Dostęp.
Wymieniona jest większość znakowanych szlaków turystycznych:

</doc>
<doc id="4661941" url="https://pl.wikipedia.org/wiki?curid=4661941" title="Mona-Lisa Pursiainen">
Mona-Lisa Pursiainen

Elvor Mona-Lisa Pursiainen z domu Strandvall (ur. 21 czerwca 1951 w Kronoby, zm. 7 sierpnia 2000 w Kauniainen) – fińska lekkoatletka, sprinterka, dwukrotna medalistka mistrzostw Europy w 1974.
Kariera.
Zajęła 8. miejsce w sztafecie 4 × 400 metrów oraz odpadła w eliminacjach biegu na 100 metrów na mistrzostwach Europy w 1969 w Atenach. Na kolejnych mistrzostwach Europy w 1971 w Helsinkach odpadła w półfinale biegu na 400 metrów i zajęła 7. miejsce w biegu sztafetowym 4 × 400 metrów.
Na igrzyskach olimpijskich w 1972 w Monachium odpadła w półfinale biegu na 400 metrów i eliminacjach sztafety 4 × 100 metrów, a w sztafecie 4 × 400 metrów zajęła 7. miejsce. Odpadła w półfinale biegu na 60 metrów na halowych mistrzostwach Europy w 1973 w Rotterdamie. Zwyciężyła w biegu na 100 metrów i biegu na 200 metrów na uniwersjadzie w 1973 w Moskwie. W tym roku zajmowała czołowe miejsca na listach najlepszych wyników wśród sprinterek: 4. miejsce w biegu na 100 metrów, 3. miejsce w biegu na 200 metrów i 2. miejsce w biegu na 400 metrów. Została wybrana najlepszym sportowcem Finlandii w 1973.
16 lutego 1974 w Vierumäki wyrównała nieoficjalny halowy rekord świata w biegu na 60 metrów czasem 7,1 s (pomiar ręczny). Na halowych mistrzostwach Europy w 1974 w Göteborgu poprawiła w półfinale nieoficjalny halowy rekord świata w biegu na tym dystansie przy pomiarze automatycznym rezultatem 7,22 s, który utraciła tego samego dnia w finale na rzecz Renate Stecher z Niemieckiej Republiki Demokratycznej, która uzyskała czas 7,16 s.
Zdobyła srebrny medal w sztafecie 4 × 400 metrów (która biegła w składzie: Marika Eklund, Pursiainen, Pirjo Wilmi i Riitta Salin), brązowy medal w biegu na 200 metrów, przegrywając tylko z Ireną Szewińską i Renate Stecher oraz zajęła 6. miejsce w biegu na 100 metrów na mistrzostwach Europy w 1974 w Rzymie. Zdobyła srebrne medale w biegach na 100 metrów i na 200 metrów na uniwersjadzie w 1975 w Rzymie. Odpadła w półfinale biegu na 60 metrów na halowych mistrzostwach Europy w 1976 w Monachium.
Na igrzyskach olimpijskich w 1976 w Montrealu Pursiainen zajęła 6. miejsce w sztafecie 4 × 400 metrów (która biegła w tym samym składzie, co na mistrzostwach Europy w 1974) oraz odpadła w ćwierćfinałach biegów na 100 metrów i na 200 metrów. Na mistrzostwach Europy w 1978 w Pradze startowała tylko w sztafecie 4 × 400 metrów, która nie zakwalifikowała się do finału.
Pursiainen była mistrzynią Finlandii w biegu na 100 metrów w latach 1967–1970 i 1973–1977, w biegu na 200 metrów w latach 1967–70 oraz w biegu na 400 metrów w 1970, a także halową mistrzynią swego kraju w biegu na 60 metrów w 1973, 1974 i 1977 oraz biegu na 400 metrów w 1975.
Sześciokrotnie poprawiała rekord Finlandii w biegu na 100 metrów do czasu 11,19 s, uzyskanego 4 sierpnia 1973 w Warszawie. Była dziewięciokrotną rekordzistką swego kraju w biegu na 200 metrów. Jej najlepszy rezultat 22,39 s osiągnięty 20 sierpnia 1973 w Moskwie jest do tej pory (lipiec 2021) rekordem Finlandii. Trzykrotnie poprawiała rekord swego kraju w biegu na 400 metrów do wyniku 51,27 s (16 września 1973 w Helsinkach), osiem razy w sztafecie 4 × 100 metrów do czasu 43,95 s (30 sierpnia 1975 w Helsinkach) i również 8. razy w sztafecie 4 × 400 metrów do rezultatu 3:25,7 (8 września 1974 w Rzymie). Również ten ostatni rezultat jest obecnym (lipiec 2021) rekordem Finlandii.
Zmarła w 2000 na raka piersi.
Stryj Pursiainen Börje Strandvall był lekkoatletą sprinterem, dwukrotnym olimpijczykiem.

</doc>
<doc id="4661944" url="https://pl.wikipedia.org/wiki?curid=4661944" title="La Vega (Cundinamarca)">
La Vega (Cundinamarca)

La Vega – miasto w Kolumbii, w departamencie Cundinamarca.

</doc>
<doc id="4661945" url="https://pl.wikipedia.org/wiki?curid=4661945" title="Greckie odznaczenia">
Greckie odznaczenia

Greckie odznaczenia – kilka orderów, a także kilkadziesiąt odznaczeń, medali i odznak przyznawanych przez władze Grecji w czasach monarchii (lata 1832–1924, 1935–1941 i 1944–1973), jak i republiki (lata 1827–1832, 1924–1935 i od 1973 do czasów obecnych).

</doc>
<doc id="4661946" url="https://pl.wikipedia.org/wiki?curid=4661946" title="Lenguazaque">
Lenguazaque

Lenguazaque – miasto w Kolumbii, w departamencie Cundinamarca.

</doc>
<doc id="4661948" url="https://pl.wikipedia.org/wiki?curid=4661948" title="Machetá">
Machetá

Machetá – miasto w Kolumbii, w departamencie Cundinamarca.

</doc>
<doc id="4661950" url="https://pl.wikipedia.org/wiki?curid=4661950" title="Xenodermidae">
Xenodermidae

Xenodermidae – rodzina węży z nadrodziny Elapoidea w rzędzie łuskonośnych (Squamata).
Zasięg występowania.
Rodzina obejmuje gatunki występujące w Azji Południowo-Wschodniej. 
Podział systematyczny.
Do rodziny należą następujące rodzaje:

</doc>
<doc id="4661953" url="https://pl.wikipedia.org/wiki?curid=4661953" title="Madrid (Kolumbia)">
Madrid (Kolumbia)

Madrid – miasto w Kolumbii, w departamencie Cundinamarca.

</doc>
<doc id="4661954" url="https://pl.wikipedia.org/wiki?curid=4661954" title="Manta (Kolumbia)">
Manta (Kolumbia)

Manta – miasto w Kolumbii, w departamencie Cundinamarca.

</doc>
<doc id="4661957" url="https://pl.wikipedia.org/wiki?curid=4661957" title="Piotr Wannowski">
Piotr Wannowski

Piotr Siemionowicz Wannowski (, ur. w Kijowie, zm. w Petersburgu) – rosyjski polityk i wojskowy, generał piechoty i generał adiutant armii carskiej, minister wojny (1881–1898), minister oświecenia publicznego (1901–1902).
Życiorys.
Był synem Semena (Siemiona) Wannowskiego, wykładowcy języka francuskiego w w Kijowie. Pochodził z drobnej białoruskiej szlachty z guberni mińskiej.
Piotr Wannowski wykształcenie zdobył w , gdzie 23 lipca 1840 otrzymał promocję na chorążego (praporszczyk) w Finlandzkim Pułku Lejbgwardii. Uczestniczył w tłumieniu powstania węgierskiego w 1849 r. W czasie wojny krymskiej brał udział w walkach pod Tutrakanem i Silistrą. Został nagrodzony Orderem Świętego Włodzimierza IV klasy z mieczami i kokardą.
W 1855 r. został mianowany dowódcą batalionu, a w 1857 r. – komendantem Oficerskiej Szkoły Strzelców w Oranienbaumie, w 1861 r. – komendantem Korpusu Kadetów Pawłowskich (od 1863 r. – Pawłowska Szkoła Wojskowa). Od 1868 r. dowodził dywizją piechoty, a następnie 12. Korpusem Armii.
W okresie wojny rosyjsko-tureckiej (1877–1878) był szefem sztabu zgrupowania ruszczuckiego (Рущукский отряд – wschodnia część rosyjskiej Armii Dunaju, w składzie 12. KA i 13. KA, nazwa od twierdzy "Rusçuk", dziś: Ruse), dowodzonego przez carewicza Aleksandra. Za odwagę i umiejętności dowódcze otrzymał Order Świętego Włodzimierza III stopnia. W lutym 1878 r. został dowódcą zgrupowania ruszczuckiego. W 1880 r. Wannowski został zaliczony w poczet oficerów sztabu generalnego bez ukończenia Akademii Mikołajewskiej.
Dzięki osiągnięciom militarno-organizacyjnym podczas wojny z Turcją został mianowany ministrem wojny przez Aleksandra III, nowego cesarza (a swojego bezpośredniego przełożonego na froncie tureckim).
Jako minister wojny przeprowadził szereg reform, który znaczenie porównuje się niekiedy z reformami Milutina, m.in. zreorganizował dowodzenie wojsk, np. upraszczając administrację wojskową. Dążył do wzmocnienia siły jednostek wojskowych, dlatego nakazał redukcję elementów niebojowych. Pułki kawalerii miały składać się nie z 4, lecz 6 szwadronów, zwiększono liczbę pułków kozackich, wzmocniono siłę artylerii, utworzono brygady wojsk inżynieryjnych. Rozbudowano korpusy kadetów z dotychczasowych gimnazjów wojskowych, a jednostki szkoleniowe przekształcano w szkoły oficerskie. Podniesiono możliwości mobilizacyjne i mobilne armii poprzez budowę nowych linii kolejowych. Zmieniono także system zarządzania twierdzami i okręgami wojskowymi. Wannowski przewidywał, że przyszła wojna europejska będzie miała charakter masowy, dlatego dążył do zgromadzenia strategicznych zapasów amunicji na kilka lat. Za jego czasów opracowano strategiczny plan ataku w kierunku Lwowa i utworzono pułk artylerii górskiej w Kijowskim Okręgu Wojskowym. Wprowadzono także nowy wzór munduru, nowe karabiny (Mosin wz. 1891), bezdymny proch artyleryjski i moździerze, jednak brak należytych kompetencji technicznych Wannowskiego wpłynął na zacofanie technologiczne artylerii i ogólnie armii rosyjskiej. W historiografii radzieckiej reformy Wannowskiego nazywano kontrreformami, a jako przejawy reakcji wskazywano wprowadzenie obowiązkowej służby wojskowej na Kaukazie i w obwodzie siemirieczeńskim, zaostrzenie dyscypliny i zachęcanie oficerów do pojedynków. Pisano też, że w armii był skrajnie niepopularny.
Wśród wielu decyzji Wannowskiego jako ministra wojny był wniosek o budowie linii kolejowej Brześć– Chełm o czysto wojskowym przeznaczeniu (połączenie garnizonów w obu miastach).
1 stycznia 1898 r. Wannowski został zdymisjonowany ze stanowiska ministra wojny i mianowany do Rady Państwa. 20 lutego 1899 r. powierzono mu śledztwo w sprawie niepokojów studenckich rozpoczętych strajkiem w 1899 r. Raport Wannowskiego okazał się krytyczny wobec działań policji i ministerstwa oświaty.
W 24 marca 1901 r. został mianowany ministrem edukacji. Podjął mało skuteczne próby zliberalizowania systemu oświaty: zwolniono studentów wcielonych karnie do wojska i zaprzestano praktykowania tej kary, stworzono pewne możliwości organizowania korporacji akademickich, kół naukowych i literackich, stołówek itp.. Zniósł obowiązek nauki greki w większości gimnazjów klasycznych, pozostawiając go jako zajęcia fakultatywne dla kandydatów na studia uniwersyteckie.
1 kwietnia 1902 r. przeszedł na emeryturę.
Pochowany na cmentarzu Nikolskim przy ławrze Aleksandra Newskiego w Petersburgu.
Rodzina.
Żona: Aleksandra Aleksandrowna Wannowska, zmarła 21 listopada 1910 r., pochowana na Cmentarzu Nikolskim przy Ławrze Aleksandra Newskiego w Petersburgu.
Synowie:

</doc>
<doc id="4661958" url="https://pl.wikipedia.org/wiki?curid=4661958" title="Medina (Kolumbia)">
Medina (Kolumbia)

Medina – miasto w Kolumbii, w departamencie Cundinamarca.

</doc>
<doc id="4661962" url="https://pl.wikipedia.org/wiki?curid=4661962" title="Mosquera">
Mosquera

Mosquera – miasto w Kolumbii, w departamencie Cundinamarca.

</doc>
<doc id="4661964" url="https://pl.wikipedia.org/wiki?curid=4661964" title="Vrh Planje">
Vrh Planje

Vrh Planje – szczyt górski o wysokości 1971 m n.p.m. w Alpach Julijskich w Słowenii. Znajduje się w paśmie górskim Spodnje bohinjske, pomiędzy szczytem Mahavšček, a Tolminskim Kukiem.
Dostęp.
Wymieniona jest większość znakowanych szlaków turystycznych:

</doc>
<doc id="4661965" url="https://pl.wikipedia.org/wiki?curid=4661965" title="Sok cold-press">
Sok cold-press

Sok cold-press – sok tłoczony na zimno z owoców lub warzyw, do którego ekstrakcji wykorzystuje się prasę hydrauliczną. Tłoczenie soku bez podniesienia temperatury pozwala zachować wszystkie parametry produktu po bezpośrednim wyciśnięciu. Bez pasteryzacji lub obróbki wysokociśnieniowej (HPP) soki tłoczone na zimno mogą być przechowywane w lodówce do pięciu dni, w zależności od kwasowości soku i innych czynników. Soki cold-press są zwykle droższe od innych rodzajów soków, ponieważ do ich wykonania wykorzystuje się same owoce i warzywa bez żadnych dodatkowych składników.
Historia.
Soki tłoczone na zimno są produkowane od kilkudziesięciu lat, jednak dopiero w XXI wieku zaczęto je stosować jako wsparcie w oczyszczaniu organizmu (detoks sokowy). Ich popularność wzrosła dzięki takim gwiazdom, jak Gwyneth Paltrow, Kim Kardashian, a w Polsce Karolina Szostak, które publicznie przyznały się do stosowania diet sokowych opartych na sokach cold-press. Współcześnie istnieje wiele firm, które zajmują się produkcją soków cold-press na całym świecie.
Proces produkcji.
Wytwarzanie soku tłoczonego na zimno jest procesem dwuetapowym. Pierwszym etapem jest rozdrobnienie owoców i warzyw na miąższ. Zazwyczaj proces rozdrabniania wykorzystuje stalową tarczę obrotową. Produkt jest wprowadzany do rury zasilającej leja, skąd wpada do worka filtracyjnego. W drugim etapie jest wykorzystywana prasa hydrauliczna. Ciśnienie pomiędzy jej dwiema płytami sprawia, że sok oraz woda z miąższu owocowo-warzywnego ścieka do tacy zbiorczej poniżej, pozostawiając zawartość włókna w worku filtracyjnym. Pozostawione włókno jest zazwyczaj kompostowane, poddawane recyklingowi lub odrzucane. Za wynalazcę standardowej technologii hydraulicznej tłoczenia na zimno z pionowymi warstwami dociskowymi, uznaje się Dale E. Wettlaufera, który swój wynalazek przedstawił w 1983 r.
Po wyekstrahowaniu soku z owoców i warzyw, sok może zostać spożyty na surowo lub producent może zdecydować się na zastosowanie metody HPP w celu przedłużenia okresu przechowywania produktu i zabicia potencjalnie szkodliwych mikroorganizmów. Proces HPP pozwala na przechowywanie soku przez około 30 dni.

</doc>
<doc id="4661970" url="https://pl.wikipedia.org/wiki?curid=4661970" title="Hymn Laponii">
Hymn Laponii



</doc>
<doc id="4661972" url="https://pl.wikipedia.org/wiki?curid=4661972" title="Nariño">
Nariño



</doc>
<doc id="4661974" url="https://pl.wikipedia.org/wiki?curid=4661974" title="Lapoński Parlament Finlandii">
Lapoński Parlament Finlandii



</doc>
<doc id="4661976" url="https://pl.wikipedia.org/wiki?curid=4661976" title="Anna Weronika Brzezińska">
Anna Weronika Brzezińska

Anna Weronika Brzezińska (ur. 1977) – polska etnolog, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
W 2002 ukończyła studia etnologiczne na Uniwersytecie im. Adama Mickiewicza w Poznaniu, natomiast 13 listopada 2006 obroniła pracę doktorską "Kultura regionalna jako przedmiot upowszechniania i animacji kultury (na przykładzie Kociewia, Puszczy Białej i Ziemi Brzozowskiej)", 16 maja 2017 habilitowała się na podstawie oceny dorobku naukowego i pracy zatytułowanej "Dziedzictwo kulturowe: teoria a praktyka społeczna". Została zatrudniona na stanowisku adiunkta w Instytucie Etnologii i Antropologii Kulturowej na Wydziale Historycznym Uniwersytetu im. Adama Mickiewicza w Poznaniu.
Objęła funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu oraz prezesa i skarbnika Polskiego Towarzystwa Ludoznawczego, a także specjalisty Komitetu Nauk Etnologicznych na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4661979" url="https://pl.wikipedia.org/wiki?curid=4661979" title="Bentley Brooklands">
Bentley Brooklands



</doc>
<doc id="4661981" url="https://pl.wikipedia.org/wiki?curid=4661981" title="Bentley Brooklands (2008)">
Bentley Brooklands (2008)

Bentley Brooklands – samochód sportowy klasy aut luksusowych produkowany przez brytyjską markę Bentley w latach 2008 – 2011. 
Historia i opis modelu.
Dostępny jako 2-drzwiowe coupe grand tourer. Do napędu użyto silnika Rolls-Royce V8 twin-turbo o pojemności 6,75 litra. Moc przenoszona jest na tylną oś poprzez 6-biegową automatyczną skrzynię biegów.

</doc>
<doc id="4661982" url="https://pl.wikipedia.org/wiki?curid=4661982" title="Nariño (Cundinamarca)">
Nariño (Cundinamarca)

Nariño – miasto w Kolumbii, w departamencie Cundinamarca.

</doc>
<doc id="4661984" url="https://pl.wikipedia.org/wiki?curid=4661984" title="Nemocón">
Nemocón

Nemocón – miasto w Kolumbii, w departamencie Cundinamarca.

</doc>
<doc id="4661985" url="https://pl.wikipedia.org/wiki?curid=4661985" title="Nilo">
Nilo

Nilo – miasto w Kolumbii, w departamencie Cundinamarca.

</doc>
<doc id="4661987" url="https://pl.wikipedia.org/wiki?curid=4661987" title="Egzarchat apostolski św. Efrema w Khadki">
Egzarchat apostolski św. Efrema w Khadki



</doc>
<doc id="4661988" url="https://pl.wikipedia.org/wiki?curid=4661988" title="Nimaima">
Nimaima

Nimaima – miasto w Kolumbii, w departamencie Cundinamarca.

</doc>
<doc id="4661991" url="https://pl.wikipedia.org/wiki?curid=4661991" title="Nocaima">
Nocaima

Nocaima – miasto w Kolumbii, w departamencie Cundinamarca.

</doc>
<doc id="4661992" url="https://pl.wikipedia.org/wiki?curid=4661992" title="Parafimbrios">
Parafimbrios

Parafimbrios – rodzaj węża z rodziny Xenodermidae.
Zasięg występowania.
Rodzaj obejmuje gatunki występujące w południowo-wschodniej Azji (Tajlandia, Laos i Wietnam). 
Systematyka.
Etymologia.
"Parafimbrios": "para" „blisko”; rodzaj "Fimbrios" .
Podział systematyczny.
Do rodzaju należą następujące gatunki:

</doc>
<doc id="4661993" url="https://pl.wikipedia.org/wiki?curid=4661993" title="Pacho">
Pacho

Pacho – miasto w Kolumbii, w departamencie Cundinamarca.

</doc>
<doc id="4661994" url="https://pl.wikipedia.org/wiki?curid=4661994" title="Paime">
Paime

Paime – miasto w Kolumbii, w departamencie Cundinamarca.

</doc>
<doc id="4661996" url="https://pl.wikipedia.org/wiki?curid=4661996" title="Damian Kordas">
Damian Kordas

Damian Kordas (ur. 22 maja 1993 w Brzegu) – polski kucharz, youtuber i osobowość medialna. Z wykształcenia lekarz weterynarii.
Życiorys.
Od szóstego roku życia choruje na cukrzycę typu 1.
Ukończył medycynę weterynaryjną na Wydziale Medycyny Weterynaryjnej Uniwersytetu Przyrodniczego we Wrocławiu.
Dwukrotnie bez powodzenia startował w eliminacjach do programu kulinarnego TVN "MasterChef Polska". W 2015 zwyciężył w finale czwartej edycji programu, zdobywając tytuł „najlepszego kucharza w Polsce”, czek o wartości 100 tys. zł. 15 grudnia 2015 nakładem wydawnictwa Burda Media Polska wydał własną książkę kucharską pt. „Moje pyszne inspiracje”, która była dodatkową nagrodą za wygraną w programie.
Od 2016 prowadzi program kulinarny "Damian Kordas smakuje", który publikuje na swoim kanale w serwisie YouTube. W 2016 wydał kolejną książkę kucharską pt. „Ale ciacho”. W 2017 wystąpił w reklamie Oleju Wielkopolskiego oraz wydał trzecią książkę kucharską pt. „Superfood”.
W 2019 zwyciężył w finale czwartej edycji programu rozrywkowego TVN "Agent – Gwiazdy" i dziesiątej edycji programu rozrywkowego Polsatu "Dancing with the Stars. Taniec z gwiazdami", w którym tańczył z Janją Lesar. Ponadto w 2019 współprowadził galę Miss Supranational 2019 i Sylwestrową Moc Przebojów 2019/2020 transmitowaną przez Telewizję Polsat.
W 2019 na festiwalu See Bloggers zdobył nagrodę #Hashtag Roku w kategorii Instagramer Roku.

</doc>
<doc id="4661997" url="https://pl.wikipedia.org/wiki?curid=4661997" title="Agnieszka Chwieduk">
Agnieszka Chwieduk

Agnieszka Chwieduk – polska etnolog, dr hab., profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
W 1992 uzyskała tytuł magistra filologii romańskiej w Instytucie Filologii Romańskiej na Wydziale Neofilologii Uniwersytetu im. Adama Mickiewicza, następnie w 1993 tytuł magistra w zakresie etnologii w Instytucie Etnologii i Antropologii Kulturowej na Wydziale Historycznym Uniwersytetu im. Adama Mickiewicza w Poznaniu.
12 czerwca 2000 obroniła pracę doktorską "Tożsamość kulturowa Alzatczyków - społeczności pogranicza", a potem otrzymała stopień doktora habilitowanego. Objęła funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu.

</doc>
<doc id="4661998" url="https://pl.wikipedia.org/wiki?curid=4661998" title="Pandi">
Pandi

Pandi – miasto w Kolumbii, w departamencie Cundinamarca.

</doc>
<doc id="4662000" url="https://pl.wikipedia.org/wiki?curid=4662000" title="Paratebueno">
Paratebueno

Paratebueno – miasto w Kolumbii, w departamencie Cundinamarca.

</doc>
<doc id="4662001" url="https://pl.wikipedia.org/wiki?curid=4662001" title="Order 8 Września">
Order 8 Września

Order 8 września – jedno z najwyższych odznaczeń państwowych Macedonii Północnej. Ustanowiony 27 czerwca 2002 roku, nazwą nawiązuje do daty uzyskania niepodległości przez kraj (8 września 1991). Przyznawany osobom zasłużonym w rozwijaniu stosunków dyplomatycznych Macedonii z innymi państwami, budowaniu jej bezpieczeństwa wewnętrznego lub zaangażowanym w jej obronę (na przykład podczas działań wojennych).
Awers orderu przedstawia okrąg, w który wpisano obszar geograficzny Macedonii, w środku którego umieszczono napis: 
„8 СЕПТЕМВРИ 
1991 
8 SEPTEMBER”. 
Kompozycję otacza wieniec laurowy. Całość umieszczona jest na ośmioramiennej gwieździe. 
Odznaczeni.
Orderem odznaczeni zostali m.in.:

</doc>
<doc id="4662003" url="https://pl.wikipedia.org/wiki?curid=4662003" title="Zenobia śniada">
Zenobia śniada

Zenobia śniada ("Zenobia pulverulenta" (Bartram ex Willdenow) Pollard) – gatunek rośliny należący do rodziny wrzosowatych. Jest jedynym przedstawicielem rodzaju zenobia ("Zenobia" D. Don). Występuje we wschodniej części Stanów Zjednoczonych (wzdłuż wybrzeży stanów: Georgia, Karolina Południowa i Karolina Północna, Wirginia). Jest to krzew rosnący na rzędnych do 100 m n.p.m. w miejscach wilgotnych, piaszczystych lub torfiastych, w zaroślach i lasach iglastych oraz na obrzeżach torfowisk. Gatunek uprawiany jako ozdobny od 1801 roku, kwitnie wiosną i ma kwiaty pachnące anyżowo, efektowne, przypominające kwiaty konwalii.
Nazwa rodzajowa upamiętnia Septymię Zenobię – władczynię Palmyry z III w. n.e.
Systematyka.
Jedyny gatunek z monotypowego w efekcie rodzaju "Zenobia" . Roślina blisko spokrewniona z rodzajem modrzewnica "Andromeda", wraz z którym tworzy plemię "Andromedeae" siostrzane względem "Gaultherieae" w obrębie podrodziny "Vaccinioideae" z rodziny wrzosowatych "Ericaceae".
Zastosowanie i uprawa.
Gatunek raczej rzadko uprawiany, a bardzo dekoracyjny w czasie kwitnienia. Ze względu na przemarzanie podczas ostrych zim w Stanach Zjednoczonych uprawiany jest najdalej na północ w Massachusetts, a w warunkach Polski zalecany jest głównie do jej południowo-zachodniej części. Jest rośliną polecaną do wilgotnych ogrodów, przy czym wymagania ma podobne do popularnych różaneczników.
Gatunek w uprawie może być rozmnażany z nasion, z sadzonek pędowych oraz odkłady (zwykłe i pionowe). Zaleca się usuwanie przekwitłych kwiatów, co pozwala uniknąć zawiązywania owoców i nasion, a w efekcie przyczyni się do intensywniejszego kwitnienia w roku następnym.

</doc>
<doc id="4662004" url="https://pl.wikipedia.org/wiki?curid=4662004" title="Wannowski">
Wannowski



</doc>
<doc id="4662005" url="https://pl.wikipedia.org/wiki?curid=4662005" title="Zenobia pulverulenta">
Zenobia pulverulenta



</doc>
<doc id="4662006" url="https://pl.wikipedia.org/wiki?curid=4662006" title="Pasca">
Pasca

Pasca – miasto w Kolumbii, w departamencie Cundinamarca.

</doc>
<doc id="4662012" url="https://pl.wikipedia.org/wiki?curid=4662012" title="Mary Poppins powraca">
Mary Poppins powraca

Mary Poppins powraca (ang. "Mary Poppins Returns") – amerykańsko-brytyjski musical filmowy z 2018 roku w reżyserii Roba Marshalla, z Emily Blunt w roli głównej, na podstawie serii książek Pameli Lyndon Travers o Mary Poppins.
Film miał swoją premierę 19 listopada 2018 w Dolby Theatre w Hollywood. Na ekrany kin w szerokiej dystrybucji w Stanach Zjednoczonych wszedł 19 grudnia 2018, w Polsce 25 grudnia. Obraz był nominowany do Oscara w czterech kategoriach w 2019 roku: najlepsza muzyka oryginalna, najlepsza piosenka („The Place Where Lost Things Go”), najlepsza scenografia oraz najlepsze kostiumy.
Fabuła.
Do Londynu do domu państwa Banksów przybywa niania, która jest wymagająca, ale też bardzo miłująca powierzone jej pieczy dzieci.
Obsada.
W filmie wystąpili m.in.:

</doc>
<doc id="4662013" url="https://pl.wikipedia.org/wiki?curid=4662013" title="1 Pancerna Brygadowa Grupa Bojowa „Iron Horse”">
1 Pancerna Brygadowa Grupa Bojowa „Iron Horse”

1 Pancerna Brygadowa Grupa Bojowa „Iron Horse” () – oddział armii Stanów Zjednoczonych stacjonujący w Fort Hood w Teksasie.
Historia.
Brygada sformowana została 29 sierpnia 1917 w Armii jako dowództwo 1 Brygady Kawalerii. W lutym następnego roku Brygada stacjonowała w Fort Sam Houston w Teksasie. Początkowo Brygada wyznaczona została do patrolowania granicy meksykańskiej. Kawaleria była jedyną siłą zdolną do pokonania trudnego, pustynnego terenu w celu zatrzymania przemytników, którzy działali wzdłuż opuszczonej granicy z Meksykiem. 14 lipca 1919 w Brownsville w Teksasie jednostka została zdemobilizowana.
Podczas II wojny światowej Brygada wraz z całą 1 Dywizją została "spieszona" i przetransportowana w rejon południowo-zachodniego Pacyfiku jako jednostka piechoty, gdzie brała udział w walkach w archipelagu Wysp Admiralicji w 1944 roku.
20 maja 1949 roku w Zachodnich Niemczech przekształcona została w dowództwo 1 Brygady Żandarmerii podczas alianckiej okupacji Niemiec w amerykańskiej strefie okupacyjnej. 24 listopada 1950 Brygada została zwolniona z tych obowiązków, 15 sierpnia 1951 dezaktywowana w Niemczech i rozwiązana 5 grudnia 1951.
15 lipca 1963 Brygada została ponownie odtworzona, przekształcona i przeprojektowana w HHC (dowództwo i kompania dowodzenia) 1 Brygady 1 Dywizji Kawalerii w Korei.
w lipcu 1965 1 Brygada została przeniesiona do Fort Benning w stanie Georgia, a stamtąd wraz z 1 Dywizją Kawalerii tego samego roku rozmieszczona w Wietnamie. Brygada była zaangażowana w wiele dużych operacji, w tym w bitwę Ia Drang, kampanię Pleiku i operację kambodżańską. Po opuszczeniu Wietnamu Brygada została wysłana do Fort Hood w lipcu 1971.
W czerwcu 1972 Brygada oficjalnie otrzymała nazwę wyróżniającą „IRONHORSE”.
W październiku 1990 Brygada wzięła udział w operacjach Desert Shield i Pustynna Burza, przez 6 miesięcy przeprowadzając działania wojenne z siłami sprzymierzonymi w kampanii w Zatoce Perskiej.
Brygada została przeniesiona ponownie do Fort Hood w kwietniu 1991. Od tego czasu elementy brygady rozmieszczano w Zatoce Guantánamo podczas "Operacji Sentinel", w Kuwejcie w ramach "Operacji Intrinsic Action" oraz w Republice Korei podczas ćwiczeń "Foal Eagle".
Od sierpnia 1998 do marca 1999 Brygada przebywała w Europie w ramach sił stabilizacyjnych (SFOR), w celu wyegzekwowania i utrzymania pokoju w Bośni i Hercegowinie w ramach operacji "Joint Forge".
Po intensywnym szkoleniu w Narodowym Centrum Szkolenia w Fort Irwin w Kalifornii, żołnierze Ironhorse wysłani zostali do wsparcia operacji Iraqi freedom II w marcu 2004.
W marcu 2005 Brygada powróciła do Fort Hood, gdzie rozpoczęła się transformacja w nową strukturę sił armii amerykańskiej i reorganizacja w modułowy Brygadowy Zespół Bojowy.
W lutym 2009 Brygada Ironhorse ponownie, wraz z 1 Dywizją Kawalerii wysłana została do przejęcia misji w północno-wschodnim Bagdadzie.
W 2011 1 BCT ponownie rozmieszczono w Iraku, w celu wsparcia operacji "New Dawn".
We wrześniu 2014 BCT rozmieszczona została w Europie w celu wsparcia operacji "Combined Resolve" oraz operację Atlantic Resolve przeprowadzaną w Niemczech, Polsce i krajach bałtyckich.
28 stycznia 2016 cała 1 Brygada, wraz z podległymi oddziałami rozpoczęła 9-miesięczną misję w Korei, zmieniając 2 ABCT. W październiku tego samego roku powróciła do Fort Hood.
Od października 2019 Brygada ponownie przebywa w Europie w ramach operacji Atlantic Resolve.

</doc>
<doc id="4662034" url="https://pl.wikipedia.org/wiki?curid=4662034" title="Bentley Eight">
Bentley Eight

Bentley Eight – samochód osobowy klasy aut luksusowych produkowany przez brytyjską markę Bentley w latach 1984 – 1992. 
Historia i opis modelu.
Bentley Eight trafił na rynek w 1984 roku jako podstawowy i najtańszy model producenta w ofercie. Podobnie jak w przypadku pokrewnej, droższej wersji Mulsanne, do napędu Eight użyto silnika konstrukcji "Rolls-Royce" V8 o pojemności 6,75 litra. Limuzyna z tylnym napędem wyposażona była w 4-biegową automatyczną skrzynię biegów.

</doc>
<doc id="4662035" url="https://pl.wikipedia.org/wiki?curid=4662035" title="Anomalepis">
Anomalepis

Anomalepis – rodzaj węża z rodziny ociemkowatych (Anomalepididae).
Zasięg występowania.
Rodzaj obejmuje gatunki występujące w Ameryce Środkowej (Honduras, Nikaragua, Kostaryka i Panama) i Południowej (Kolumbia, Ekwador i Peru). 
Systematyka.
Etymologia.
"Anomalepis" ("Anomalolepis"): "anōmalos" „nierówny, dziwny”, od negatywnego przedrostka αν- "an-"; ομαλος "omalos" „równy”; λεπις "lepis", λεπιδος "lepidos" „łuska, płytka”, od λεπω "lepō" „łuszczyć”.
Podział systematyczny.
Do rodzaju należą następujące gatunki:

</doc>
<doc id="4662036" url="https://pl.wikipedia.org/wiki?curid=4662036" title="William Howard (ur. 1993)">
William Howard (ur. 1993)

William Henri Audie Howard (ur. 25 października 1993 w Montbrison) – francuski koszykarz występujący na pozycji niskiego skrzydłowego, reprezentant kraju, obecnie zawodnik ASVEL. 
W 2010 wziął udział w turnieju Nike Global Challenge, po którego zakończeniu został wybrany do I składu najlepszych zawodników imprezy.
W 2017 reprezentował Memphis Grizzlies, podczas rozgrywek letniej ligi NBA. W 2019 rozegrał trzy spotkania przedsezonowe w barwach Utah Jazz.
17 lipca 2019 został zawodnikiem Utah Jazz, po czym został natychmiast zwolniony i przypisany do składu zespołu G-League – Salt Lake City Stars. 27 grudnia zawarł umowę z Houston Rockets na występy zarówno w NBA, jak i zespole G-League – Rio Grande Valley Vipers.
16 lipca 2020 dołączył do francuskiego ASVEL.

</doc>
<doc id="4662039" url="https://pl.wikipedia.org/wiki?curid=4662039" title="Katarzyna Marciniak">
Katarzyna Marciniak

Katarzyna Marciniak – polska etnolog, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
13 listopada 1995 obroniła pracę doktorską "Historyczne i estetyczne aspekty dynamiki rozwoju Sanktuarium Matki Bożej Licheńskiej koło Konina i jego ludowa percepcja", 27 czerwca 2011 habilitowała się na podstawie oceny dorobku naukowego i pracy zatytułowanej "Oblicza wielkopolskiego pielgrzymowania. Studium etnologiczne na przykładzie sanktuariów maryjnych". Została zatrudniona na stanowisku adiunkta w Instytucie Etnologii i Antropologii Kulturowej na Wydziale Historycznym Uniwersytetu im. Adama Mickiewicza w Poznaniu.
Objęła funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu.

</doc>
<doc id="4662040" url="https://pl.wikipedia.org/wiki?curid=4662040" title="Borah Peak">
Borah Peak

Borah Peak – góra w Stanach Zjednoczonych, w paśmie Lost River (część Gór Skalistych), w stanie Idaho, najwyższe wzniesienie tego stanu (3859 m n.p.m.). Leży na terenie hrabstwa Custer, w obrębie lasu narodowego Challis.
Szczyt nazwany został na cześć Williama Boraha, senatora Stanów Zjednoczonych w latach 1907–1940.

</doc>
<doc id="4662043" url="https://pl.wikipedia.org/wiki?curid=4662043" title="Triathlon na Światowych Wojskowych Igrzyskach Sportowych 2019">
Triathlon na Światowych Wojskowych Igrzyskach Sportowych 2019

Triathlon na Światowych Wojskowych Igrzyskach Sportowych 2019 – zawody, które odbywały się w chińskim Wuhanie w dniu 27 października 2019 roku podczas igrzysk wojskowych. Zawody zostały rozegrane na obiekcie Jiangxia District Liangzihu Lake Triathlon Venue.
Klasyfikacja medalowa.
"Źródło"

</doc>
<doc id="4662045" url="https://pl.wikipedia.org/wiki?curid=4662045" title="Helminthophis">
Helminthophis

Helminthophis – rodzaj węża z rodziny ociemkowatych (Anomalepididae).
Zasięg występowania.
Rodzaj obejmuje gatunki występujące w Ameryce Środkowej (Kostaryka i Panama) i Południowej (Kolumbia i Wenezuela).
Systematyka.
Podział systematyczny.
Do rodzaju należą następujące gatunki:

</doc>
<doc id="4662049" url="https://pl.wikipedia.org/wiki?curid=4662049" title="Andrzej Brencz">
Andrzej Brencz

Andrzej Józef Brencz (ur. 1943, zm. 17 marca 2020) – polski etnolog, profesor nauk humanistycznych, profesor emerytowany Instytutu Antropologii i Etnologii Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
Obronił pracę doktorską, 24 listopada 1997 habilitował się na podstawie oceny dorobku naukowego i pracy zatytułowanej "Wielkopolska jako region etnograficzny". 30 czerwca 2008 nadano mu tytuł profesora w zakresie nauk humanistycznych. Objął funkcję profesora w Instytucie Etnologii i Antropologii Kulturowej na Wydziale Historycznym Uniwersytetu im. Adama Mickiewicza w Poznaniu.

</doc>
<doc id="4662053" url="https://pl.wikipedia.org/wiki?curid=4662053" title="Język północnolapoński">
Język północnolapoński



</doc>
<doc id="4662057" url="https://pl.wikipedia.org/wiki?curid=4662057" title="Carsko Seło Sofia">
Carsko Seło Sofia

Carsko Seło Sofia (bułg. "Футболен Клуб Царско село 2015") – bułgarski klub piłkarski, mający siedzibę w mieście Sofia, stolicy kraju. Obecnie występuje w Pyrwa PFL.
Historia.
Chronologia nazw:
Klub piłkarski Futbołna Akademia Carsko Seło został założony w miejscowości Sofia 1 lipca 2015 roku przez poprzedniego Prezesa PFK CSKA Sofia Stojne Manołowa. Zadaniem Akademii było poszukiwanie i rozwój młodych piłkarzy urodzonych w latach 2002–2010. Klub został początkowo zarejestrowany, a następnie utworzono kolejną drużynę męską w A RFG Sofia Południe. 28 lipca 2016 po fuzji z "FK Sofia 2010" przyjął nazwę Carsko Seło. W sezonie 2016/17 zespół rozpoczął występy w rozgrywkach Wtorej profesionałnej futbołnej ligi (D2). W debiutowym sezonie zajął 5.miejsce. W następnym sezonie 2017/18 awansował na trzecią lokatę, które promowało do barażów play-off. Jednak przegrał w barażach i nie awansował do pierwszej ligi. Dopiero w sezonie 2018/19 po wygraniu drugiej ligi zdobył historyczny awans do Pyrwej profesionałnej futbołnej ligi.
Barwy klubowe, strój.
Klub ma barwy czerwono-białe. Zawodnicy swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe na stadionie Kompleksu Sportowego Carsko Seło w południowo-zachodniej dzielnicy Dragałewci w Sofii, który może pomieścić 1 550 widzów.
Inne sekcje.
Klub prowadzi drużyny dla dzieci i młodzieży w każdym wieku.
Sponsorzy.
Sponsorem technicznym w latach 2015–2017 była hiszpańska firma Joma, a od 2017 amerykańska firma Nike. Sponsorem głównym jest od 2019 firma WINBET.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z miasta.

</doc>
<doc id="4662080" url="https://pl.wikipedia.org/wiki?curid=4662080" title="Józef Kawecki (poseł)">
Józef Kawecki (poseł)

Józef Stefan Kawecki (ur. 17 sierpnia 1883 w Kościerzyniu, zm. 3 marca 1959 w Solistówce) – polski agronom, polityk i działacz społeczny, poseł na Sejm I i III kadencji w II RP z ramienia Związku Ludowo-Narodowego oraz Stronnictwa Narodowego.
Życiorys.
W 1901 roku ukończył szkołę przemysłowo-handlową w Łodzi. Studiował na politechnice we Lwowie, ale ostatecznie, w 1904 roku ukończył studia na Akademii Rolniczej w Dublanach. Podczas studiów udzielał się w Związku Młodzieży Polskiej „Zet” i w Kole Akademickim Towarzystwa Szkoły Ludowej. Od 1905 roku był asystentem w Zarządzie Głównym Towarzystwa Kółek Rolniczych we Lwowie, a w latach 1906-1911 instruktorem Centralnego Towarzystwa Rolniczego w Warszawie. Kierował kursami rolniczymi w Warszawie, Brześciu Kujawskim, Pszczelinie i Liskowie. W 1911 dzierżawił majątek Kiedrzyn k. Częstochowy, a następnie był administratorem majątków na Wołyniu i Podolu. W czasie I wojny światowej służył w armii rosyjskiej, w której jako technik budował drogi w Besarabii. Po wybuchu rewolucji lutowej 1917 roku, z ramienia Ligi Narodowej przewodniczył w Kijowie wydziałowi gospodarczemu Polskiego Komitetu Wykonawczego na Rusi. W tym czasie wydawał "Przewodnik kółek i spółek rolniczych na Rusi". Był zastępcą komendanta Polskiej Ligi Pogotowia Wojennego. Po I wojnie światowej osiadł w Wielkopolsce, gdzie zakupił gospodarstwo rolne w Gościejewie. Był autorem podręcznika „Rachunki gospodarcze” oraz artykułów w czasopismach: „Gazeta Rolnicza”, „Zorza”. W 1919 kierował biurem Stronnictwa Narodowo-Demokratycznego. Następnie zaangażował się w działalność Związku Ludowo-Narodowego, którego był kolejno: sekretarzem generalnym, członkiem prezydium Zarządu Głównego i członkiem Rady Naczelnej. W 1922 zdobył mandat poselski z list Chrześcijańskiego Związku Jedności Narodowej. Był członkiem Obozu Wielkiej Polski oraz w latach 1927-1930 oboźnym tegoż na obszar województwa łódzkiego. Od 1928 działacz Stronnictwa Narodowego w którym pełnił funkcje: członka zarządu okręgowego w woj. poznańskim, dyrektora biura zarządu okręgowego w Poznaniu oraz członka Wydziału Pracy Wiejskiej, przy tymże zarządzie. W 1930 zdobył mandat z listy nr 4, w okręgu wyborczym nr 35 (Poznań). W 1935 został usunięty z funkcji okręgowych przez młodych działaczy Stronnictwa. W okresie okupacji niemieckiej został wysiedlony do Skroniny. W latach 1942-1945 kierował Polskim Komitetem Opiekuńczym na powiat sochaczewski. Po II wojnie światowej, w 1946 roku, ukończył studia na Wydziale Rolnym Uniwersytetu Poznańskiego. W latach 1946-1955 był nauczycielem i kierownikiem Gminnej Szkoły Rolniczej w Starężynie, a potem nauczał w szkołach rolniczych w Bojanowie, Zieleńcu i Szprotawie. Ostatnie lata życia poświęcił na rzecz pracy w gospodarstwie znajdującym się przy Instytucie Przemysłu Włókien Łykowych w Solistówce.
Rodzina.
Syn Michała i Marii z Waliszewskich Kaweckich. W 1912 roku ożenił się z Wandą z domu Hłasko, z którą miał córkę Annę. Drugą żoną poślubioną w 1935, była Salomea z domu Chociszewska, z którą miał syna Michał i córkę Teresę.

</doc>
<doc id="4662082" url="https://pl.wikipedia.org/wiki?curid=4662082" title="Liotyphlops">
Liotyphlops

Liotyphlops – rodzaj węża z rodziny ociemkowatych (Anomalepididae).
Zasięg występowania.
Rodzaj obejmuje gatunki występujące w Ameryce Środkowej (Kostaryka i Panama) i Południowej (Kolumbia, Curaçao, Wenezuela, Gujana Francuska, Brazylia, Ekwador, Peru, Paragwaj, Urugwaj i Argentyna). 
Systematyka.
Podział systematyczny.
Do rodzaju należą następujące gatunki: 

</doc>
<doc id="4662099" url="https://pl.wikipedia.org/wiki?curid=4662099" title="Eugen Pauliny">
Eugen Pauliny

Eugen Pauliny (ur. 13 grudnia 1912 w Zwoleniu, zm. 19 maja 1983 w Bratysławie) – słowacki językoznawca, słowacysta. Specjalizował się w historii i dialektologii języka słowackiego. Uważany za jedną z czołowych postaci słowackiego językoznawstwa po drugiej wojnie światowej.
W latach 1930–1935 studiował język słowacki i łacinę na Wydziale Filozoficznym Uniwersytetu Komeńskiego w Bratysławie. W 1938 r. uzyskał „mały doktorat” ("PhDr."), a w 1943 r. został mianowany docentem. Profesurę otrzymał w 1945 r. W 1968 r. uzyskał stopień doktora nauk. W latach 1964–1966 był redaktorem naczelnym „Jazykovedného časopisu”.

</doc>
<doc id="4662102" url="https://pl.wikipedia.org/wiki?curid=4662102" title="Gerrhopilidae">
Gerrhopilidae

Gerrhopilidae – rodzina węży z nadrodziny Typhlopoidea w rzędzie łuskonośnych (Squamata).
Zasięg występowania.
Rodzina obejmuje gatunki występujące w południowej i południowo-wschodniej Azji. 
Podział systematyczny.
Takson Gerrhopilidae została wyodrębniony z rodziny Typhlopidae w 2010 roku jak rodzina monotypowa, zawierająca tylko rodzaj "Gerrhopilus". Następnie w 2014 roku wyodrębniono z rodzaju "Ramphotyphlops" takson "Cathetorhinus" i przeniesiono go do Gerrhopilidae. Do rodziny należą następujące rodzaje:

</doc>
<doc id="4662115" url="https://pl.wikipedia.org/wiki?curid=4662115" title="Tolminski Kuk">
Tolminski Kuk

Tolminski Kuk – najwyższy szczyt górski grzbietu Spodnje Bohinjske o wysokości 2085 m n.p.m. znajdujący się w Alpach Julijskich w Słowenii.
Położenie i okolica.
Tolminski Kuk znajduje się na terenie Parku Narodowego Triglav, na grzbiecie górskim Spodnje Bohinjske, pomiędzy szczytami Vrh Planje, a Zeleni vrh. Jest na pograniczu gmin Tolmin i Radovljica, w regionie Goriška.
Dostęp.
Wymieniona jest większość znakowanych szlaków turystycznych:

</doc>
<doc id="4662118" url="https://pl.wikipedia.org/wiki?curid=4662118" title="Arda Kyrdżali">
Arda Kyrdżali

PFK Arda 1924 Kyrdżali (bułg. "Професионален Футболен Клуб Арда 1924 Кърджали") – bułgarski klub piłkarski, mający siedzibę w mieście Kyrdżali, na południu kraju. Obecnie występuje w Pyrwa PFL.
Historia.
Chronologia nazw:
Klub piłkarski Rodopski Sokoł został założony w miejscowości Kyrdżali 10 sierpnia 1924 roku. Później klub przyjął swoją obecną nazwę na cześć rzeki Arda - Arda Kyrdżali. W latach 1945–1957 zespół był znany jako Minior Kyrdżali, po czym ponownie stał się nazywać Arda Kyrdżali.
Od 1950, kiedy powstała "B" RFG (drugi poziom w systemie lig piłkarskich w Bułgarii), klub występował w drugiej lidze. W 1956 roku zespół zdobył drugie miejsce w tabeli grupy południowej, co jest najlepszym osiągnięciem klubu do dziś. W sezonie 1959/1960 drużyna dotarła do ćwierćfinału Pucharu Bułgarii, co jest dziś również najlepszym wynikiem w tym turnieju. W 1988 roku zespół był trzecim w klasyfikacji, ale w następnym sezonie 1988/89 zajął ostatnie 20.miejsce i spadł do "W" RFG. Potem grał na trzecim poziomie bułgarskiej piłki nożnej, dopóki z powodów finansowych nie został rozwiązany w roku 2013.
1 czerwca 2015 roku klub został odrodzony jako Arda Kyrdżali. W sezonie 2015/16 startował w "A" Obłastnej amatiorskej futbołnej grupie - Kyrdżali, zdobywając mistrzostwo i awansując do Tretej ligi. Pierwszy sezon w trzeciej lidze zakończył na 16.pozycji. W sezonie 2017/18 wygrał rozgrywki grupy południowo-wschodniej Tretej ligi i awansował do Wtorej ligi. W sezonie 2018/19 jako beniaminek zajął 3.miejsce ligowe i po barażach z Septemwri Sofia zdobył historyczny awans do Pyrwej profesionałnej futbołnej ligi.
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Piłkarze i trenerzy klubu.
Piłkarze.
Reprezentanci kraju grający w klubie.
Pogrubieniem wyróżniono obecnych zawodników drużyny.
Struktura klubu.
Stadion.
Klub piłkarski rozgrywa swoje mecze domowe na Arena Arda w mieście Kyrdżali, który może pomieścić 15 000 widzów.
Inne sekcje.
Klub prowadzi drużyny dla dzieci i młodzieży w każdym wieku. 
Sponsorzy.
Sponsorem technicznym jest amerykańska firma Nike. Sponsorem głównym są firmy Efbet i Pytctrojinżenerin.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z okolic.

</doc>
<doc id="4662120" url="https://pl.wikipedia.org/wiki?curid=4662120" title="Gerrhopilus">
Gerrhopilus

Gerrhopilus – rodzaj węża z rodziny Gerrhopilidae.
Zasięg występowania.
Rodzaj obejmuje gatunki występujące w południowej, południowo-wschodniej Azji (Indie, Sri Lanka, Tajlandia, Filipiny i Indonezja) i na Nowej Gwinei (Indonezja i Papua-Nowa Gwinea). 
Systematyka.
Etymologia.
"Gerrhopilus": "gerrhon" „plecionka, tarcza z plecionki”; πιλος "pilos" „czapka”.
Podział systematyczny.
Do rodzaju należą następujące gatunki:

</doc>
<doc id="4662126" url="https://pl.wikipedia.org/wiki?curid=4662126" title="Impresywna funkcja języka">
Impresywna funkcja języka



</doc>
<doc id="4662127" url="https://pl.wikipedia.org/wiki?curid=4662127" title="Informatywna funkcja języka">
Informatywna funkcja języka



</doc>
<doc id="4662128" url="https://pl.wikipedia.org/wiki?curid=4662128" title="Informacyjna funkcja języka">
Informacyjna funkcja języka



</doc>
<doc id="4662129" url="https://pl.wikipedia.org/wiki?curid=4662129" title="Ekspresywna funkcja języka">
Ekspresywna funkcja języka



</doc>
<doc id="4662131" url="https://pl.wikipedia.org/wiki?curid=4662131" title="Fatyczna funkcja języka">
Fatyczna funkcja języka



</doc>
<doc id="4662132" url="https://pl.wikipedia.org/wiki?curid=4662132" title="Metajęzykowa funkcja języka">
Metajęzykowa funkcja języka



</doc>
<doc id="4662135" url="https://pl.wikipedia.org/wiki?curid=4662135" title="Marian Graczykowski">
Marian Graczykowski

Marian Graczykowski – polski polityk, działacz społeczny i cechowy, poseł na Sejm III kadencji w II RP z ramienia Stronnictwa Narodowego.
Życiorys.
Był właścicielem sklepu meblarskiego w Kaliszu oraz założycielem spółki „Cegielnia Tyniec”. Był wieloletnim członkiem, a od 1926 roku prezesem, Stowarzyszenia Rzemieślników Chrześcijan pod wezwaniem św. Józefa w Kaliszu. W 1930 roku uzyskał mandat poselski z listy nr 4 w okręgu wyborczym 16 (Kalisz). W 1934 roku został wybrany radnym miasta Kalisza z Polskiej Listy Katolicko-Narodowej. 

</doc>
<doc id="4662136" url="https://pl.wikipedia.org/wiki?curid=4662136" title="Typhlopinae">
Typhlopinae

Typhlopinae – podrodzina węży z rodziny ślepuchowatych (Typhlopidae).
Zasięg występowania.
Podrodzina obejmuje gatunki występujące w Ameryce. 
Podział systematyczny.
Do podrodziny należą następujące rodzaje:

</doc>
<doc id="4662139" url="https://pl.wikipedia.org/wiki?curid=4662139" title="Afrotyphlopinae">
Afrotyphlopinae

Afrotyphlopinae – podrodzina węży z rodziny ślepuchowatych (Typhlopidae).
Zasięg występowania.
Podrodzina obejmuje gatunki występujące w Afryce i na Bliskim Wschodzie. 
Podział systematyczny.
Do podrodziny należą następujące rodzaje:

</doc>
<doc id="4662145" url="https://pl.wikipedia.org/wiki?curid=4662145" title="Litewska Partia Centrum">
Litewska Partia Centrum



</doc>
<doc id="4662147" url="https://pl.wikipedia.org/wiki?curid=4662147" title="Asiatyphlopinae">
Asiatyphlopinae

Asiatyphlopinae – podrodzina węży z rodziny ślepuchowatych (Typhlopidae).
Zasięg występowania.
Podrodzina obejmuje gatunki występujące w południowo-wschodniej Europie, zachodniej Afryce, Azji, Australii i Oceanii. 
Podział systematyczny.
Do podrodziny należą następujące rodzaje:

</doc>
<doc id="4662152" url="https://pl.wikipedia.org/wiki?curid=4662152" title="Siewierskij Doniec">
Siewierskij Doniec



</doc>
<doc id="4662164" url="https://pl.wikipedia.org/wiki?curid=4662164" title="Breń-R">
Breń-R



</doc>
<doc id="4662173" url="https://pl.wikipedia.org/wiki?curid=4662173" title="Asunción Balaguer">
Asunción Balaguer

Asunción Balaguer (ur. 8 listopada 1925 w Manresie, zm. 23 listopada 2019 w Cercedilli) – hiszpańska aktorka teatralna, filmowa i telewizyjna. Wystąpiła w ponad 100 filmach i programach telewizyjnych od 1952 do 2016.
W 1951 roku wyszła za mąż za aktora i reżysera Francisca Rabala i byli nierozłączni do jego śmierci w 2001. Doczekali się dwójki dzieci, córkę Teresę (ur. 1952 w Barcelonie) i syna Benita (ur. 1954).

</doc>
<doc id="4662179" url="https://pl.wikipedia.org/wiki?curid=4662179" title="Piaskoczołg">
Piaskoczołg

Piaskoczołg (ang. "Sandcrawler") – fikcyjny pojazd transportowy, występujący w świecie Gwiezdnych Wojen. Występuje między innymi na pustynnej planecie Tatooine. Pojazd, który pojawia się w części "" ma 37 metrów długości i 18 metrów wysokości. Na planie filmowym pojawiła się jednak jedynie 27-metrowa część kadłuba, skonstruowana do filmu. Inne ujęcia symulowano między innymi za pomocą zdalnie sterowanego modelu. 

</doc>
<doc id="4662188" url="https://pl.wikipedia.org/wiki?curid=4662188" title="Kolarstwo na Światowych Wojskowych Igrzyskach Sportowych 2015">
Kolarstwo na Światowych Wojskowych Igrzyskach Sportowych 2015

Kolarstwo na Światowych Wojskowych Igrzyskach Sportowych 2015 – zawody kolarskie, które odbywały się w Mungyeongu w dniach 6–8 października 2015 roku podczas igrzysk wojskowych.
Klasyfikacja medalowa.
"Źródło"

</doc>
<doc id="4662197" url="https://pl.wikipedia.org/wiki?curid=4662197" title="Figatellu">
Figatellu

Figatellu (l. mn. "figatelli", kors. "ficateddu") – korsykański regionalny wyrób wędliniarski przygotowywany na bazie wątroby wieprzowej czarnej odmiany świni domowej z Korsyki. 
W celu przygotowania potrawy wątroba jest siekana z solą, pieprzem, goździkami i czosnkiem oraz dodatkiem czerwonego (ewentualnie różowego) wina. Masa jest pakowana do flaka, podobnie jak kiełbasa i następnie wędzona przez okres około miesiąca. Po tym czasie może stanowić jako przystawka, np. wraz z salami, coppa (daniem z wędzonej karkówki), czy suszoną lokalną szynką ("lonzu prisuttu"). Na Korsyce serwowana jest też na świeżo (bez wędzenia), na gorąco, z grilla lub pieczona powoli na żarze, pomiędzy dwoma kawałkami chleba lub z polentą zrobioną z mąki z dodatkiem kasztanów.

</doc>
<doc id="4662199" url="https://pl.wikipedia.org/wiki?curid=4662199" title="Włatko Stojanowski">
Włatko Stojanowski

Włatko Stojanowski (, ur. 23 kwietnia 1997 w Dełczewie) – północnomacedoński piłkarz, grający na pozycji napastnika we francuskim klubie Nîmes Olympique. Reprezentant kraju.
Kariera piłkarska.
Kariera klubowa.
Stojanowski swoją karierę zaczął od gry w młodzieżowym zespole Metałurga Skopje. W 2014 został przeniesiony do pierwszej drużyny, w której rozegrał 38 meczów, strzelając w nich sześć goli. We wrześniu 2016 podpisał kontrakt z chorwackim RNK Split, po czym został wypożyczony do grającego w trzeciej lidze NK Neretvanac. Zagrał w 11 meczach, w których zdobył dwie bramki. Po zakończeniu sezonu powrócił do klubu, jednak zdecydował się na transfer do NK Dugopolje z Druga HNL. Spędził tam pół roku, gdyż 26 stycznia 2018 powrócił do rodzimej ligi. Podpisał umowę z FK Renowa. W sezonie 2018/2019 został królem strzelców, zdobywając 18 bramek. Po dobrym sezonie przeniósł się do Nîmes Olympique, podpisując kontrakt do 30 czerwca 2020. W drużynie zadebiutował 17 sierpnia 2019.
Kariera reprezentacyjna.
Grał w młodzieżowych reprezentacjach Macedonii Północnej do lat 19, 20 i 21. W 2019 zadebiutował w dorosłej kadrze w eliminacyjnym meczu do Mistrzostw Europy 2020 przeciwko reprezentacji Austrii. W doliczonym czasie gry tego meczu strzelił swojego pierwszego gola w narodowych barwach.

</doc>
<doc id="4662201" url="https://pl.wikipedia.org/wiki?curid=4662201" title="Karykatura architekta Giacoma Quarenghiego">
Karykatura architekta Giacoma Quarenghiego

Karykatura architekta Giacoma Quarenghiego – akwarela na papierze żeberkowym namalowana przez polskiego rysownika, malarza i grafika Aleksandra Orłowskiego po 1808, znajdująca się w zbiorach Muzeum Narodowego w Warszawie.
Opis.
Opisywana karykatura Orłowskiego powstała w czasie, gdy artysta – już po upadku Rzeczypospolitej Obojga Narodów – działał w stolicy Rosji Petersburgu. Aleksander Orłowski, obracający się na dworze cesarza Aleksandra I, znał środowisko twórców związanych z monarchą – w tym włoskiego architekta i malarza Giacoma Quarenghiego, z którym się przyjaźnił. Ukazał Włocha w sposób przewrotny – w paradnym dworskim czerwonym mundurze, rapierem w lewej dłoni i z bikornem pod prawą pachą, ale od tyłu, ukazując jednocześnie cechę wyróżniającą modela – olbrzymi, gruby nos. Karykatura opatrzona została znamiennym francuskim cytatem wyjętym z „Listów” poety Nicolasa Boileau-Despréaux: "Rien n'est beau que le vrai, le vrai seul est aimable" („Piękna jest tylko prawda i tylko ona jest godna miłości”).

</doc>
<doc id="4662204" url="https://pl.wikipedia.org/wiki?curid=4662204" title="Kościół Wniebowzięcia Najświętszej Maryi Panny w Bestwinie">
Kościół Wniebowzięcia Najświętszej Maryi Panny w Bestwinie

Kościół Wniebowzięcia Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Wilamowice diecezji bielsko-żywieckiej)
Jest to budowla murowana, wybudowana w 1577 roku, następnie została przebudowana w latach 1748-64. Świątynia posiada jedną nawę, nakrywa ją drewniany strop, od zachodu znajduje się wieża. Wyposażenie świątyni reprezentuje głównie style: barokowy i rokokowy, w prezbiterium jest umieszczony nagrobek Stanisława Myszkowskiego i jego małżonki, pochodzący z 4. ćwierci XVI wieku. Ponad sklepieniem nawy można zobaczyć ślady malowideł w kształcie belkowania.
W 2014 przeprowadzono remont elewacji kościoła z przywróceniem okien późnogotyckich w prezbiterium. Konserwacji poddano wówczas kamienny krzyż na cmentarzu, rokokowy ołtarz główny oraz renesansowy nagrobek Stanisława Myszkowskiego i jego małżonki, Jadwigi z Tęczyńskich (koniec XVI wieku).

</doc>
<doc id="4662210" url="https://pl.wikipedia.org/wiki?curid=4662210" title="Wacław Żebrowski">
Wacław Żebrowski

Wacław Żebrowski (ur. 1877, zm. 1931) – duchowny katolicki oraz mariawicki, a następnie wiodący twórca związku religijnego pn. Zrzeszenie Zwolenników Nauki Pierwotnych Chrześcijan (przewodniczący w latach 1913–1929).
Życiorys.
Był synem Stanisława i Antoniny z d. Lewandowskiej. Został wyświęcony na kapłana katolickiego. W latach 1904–1905 był wikariuszem w Chorzelach, następnie wykonywał posługę w parafii Ducha Świętego w Kadzidle. Przeniesiono go do parafii Ciechanów. Stamtąd już jako misjonarz mariawicki wrócił do parafii Kadzidło, gdzie we wsi Długi Kąt zorganizował wspólnotę mariawicką. W 1906 został proboszczem parafii mariawickiej w Lublinie i stanowisko to zajmował do 1909. Przyjeźdżał do Długiego Kąta, gdzie głosił nauki i udzielał sakramentów. W 1907 poświęcił kamień węgielny pod kościół mariawicki w Długim Kącie. W 1910 był proboszczem trzech mariawickich parafii w Warszawie na: Czerniakowie (ul. Szara 8), na Pradze (ul. Skaryszewska 12) i Woli (ul. Karolkowa 2), a także proboszczem parafii w Sosnowcu na Pogoni (ul. Maryacka). W 1911 zakwestionował szereg praktyk mariawityzmu i domagał się wprowadzenia spowiedzi powszechnej. W konsekwencji w 1911 został wykluczony z Kościoła Mariawitów. Następnie odbył podróż do USA w celu uzyskania od Franciszka Hodura święceń biskupich w Polskim Narodowym Kościele Katolickim. Najprawdopodobniej spotkał się tam z odmową. W międzyczasie związał się ze środowiskami ewangelikalnymi. W 1912 wystąpił do władz rosyjskich w Warszawie o zarejestrowanie związku religijnego pn. Zrzeszenie Zwolenników Nauki Pierwotnych Chrześcijan. Nawiązał kontakt z działającym na Śląsku Cieszyńskim w podobny sposób Józefem Mrózkiem seniorem, który po odzyskaniu przez Polskę niepodległości włączył się wraz z kierowanymi przezeń zborami do Zrzeszenia. 
Po wybuchu I wojny światowej znalazł się w Petersburgu, gdzie w 1915 zawarł związek małżeński z Idą Iwaszkiewicz. Był wówczas zatrudniony w branży ubezpieczeniowej. Nawiązał współpracę z Janem Prochanowem. Następnie do kwietnia 1919 przebywał w Helsinkach.
W 1919 powrócił Warszawy i kontynuował działalność jako przewodniczący Zrzeszenia Zwolenników Nauki Pierwotnych Chrześcijan. Był przełożonym zboru w Warszawie przy ul. Ogrodowej 53. Jego bliskim współpracownikami byli Stefan Bortkiewicz (ur. 1869, zm. po 1933) i Antoni Przeorski (1873–1948) – wydawał z nimi czasopisma „Pax Vobis! Pokój Wam” i „Chrześcijanin”. Był także wykładowcą w Szkole Biblijnej w podwarszawskiej Radości, mającej siedzibę w jego willi.
Funkcję przewodniczącego Zrzeszenia Zwolenników Nauki Pierwotnych Chrześcijan pełnił do 1929, kiedy to został pozbawiony tam wszystkich funkcji ze względu na zarzuty natury doktrynalnej i moralnej.
Zmarł najprawdopodobniej w 1931.

</doc>
<doc id="4662221" url="https://pl.wikipedia.org/wiki?curid=4662221" title="Operacja Albany">
Operacja Albany

Operacja Albany () – desant spadochronowy amerykańskiej 101 Dywizji Powietrznodesantowej wykonany w nocy z 5 na 6 czerwca 1944 r. podczas lądowania w Normandii oraz będące jego bezpośrednią kontynuacją działania bojowe prowadzone do 9 czerwca. Był to etap początkowy alianckiej inwazji na Normandię, operacji Overlord w toku II wojny światowej. 6928 spadochroniarzy wykonało skok bojowy z 443 samolotów Douglas C-47 na planowany obszar docelowy o powierzchni około 39 km kw., który znajduje się w południowo-wschodnim rogu półwyspu Cotentin we Francji, pięć godzin przed lądowaniem sił lądowych na plażach w ramach D-Day. Rzeczywisty obszar zrzutu był bardzo rozproszony z powodu złej pogody i niemieckiego ognia przeciwlotniczego, na obszarze dwukrotnie większym niż zakładany, a niektóre oddziały spadły w odległości nawet 32 km od ustalonych stref zrzutu.
Dywizja zajęła większość swoich celów w Dniu D, ale potrzebowała aż czterech dni na konsolidację rozproszonych jednostek i ukończenie zadania zabezpieczenia lewej flanki oraz tylnej straży amerykańskiego VII Korpusu, wzmocnionego przez 2300 żołnierzy piechoty szybowcowej lądujących w ramach operacji Chicago.
Tło sytuacyjne.
101 Dywizja Powietrznodesantowa miała za zadanie zabezpieczyć cztery wyjścia z grobli za plażą Utah, zniszczyć niemiecką baterię artylerii nadbrzeżnej w Saint-Martin-de-Varreville, zdobyć budynki w pobliżu Mezières uważane za nieprzyjacielskie koszary i stanowisko dowodzenia baterią artyleryjską, zająć śluzy na rzece Douve w la Barquette (naprzeciwko Carentan), zdobądź dwie kładki łączące rzekę Douve w la Porte naprzeciw Brévands, zniszczyć mosty drogowe nad Douve w Saint-Côme-du-Mont i zabezpiecz dolinę rzeki Douve.
W toku akcji oddziały 101-ej miały również zakłócać niemiecką komunikację, ustawiać blokady na drogach, aby utrudniać ruch niemieckich posiłków oraz ustanowić linię obronną pomiędzy przyczółkiem na plaży a Valognes i oczyścić obszar stref zrzutu do granicy jednostek w Les Forges, gdzie miano nawiązać kontakt z żołnierzami 82 Dywizji Powietrznodesantowej.
Do sił niemieckich sprzeciwiających się operacji należał 3. batalion 1058 Pułku Grenadierów z 91 Dywizji Piechoty) stacjonujący w pobliżu Saint-Côme-du-Mont, 919 Pułk Grenadierów z 709 Dywizji Piechoty) za plażą Utah, 191 Pułk Artylerii ze składu tej samej dywizji, wyposażony w haubice 105 mm oraz 6 Pułk Strzelców Spadochronowych, wysłany do Carentan w dniu lądowania aliantów.
Opis misji.
Albany była pierwszą z dwóch operacji spadochronowych, wraz z rozpoczętą godzinę później operacją Boston, zrzutem 82 Dywizji Powietrznodesantowej. Każda z tych operacji składała się z trzech desantów, przy czym w każdym zrzucano jeden pułk spadochronowy. Strefy zrzutu 101 Dywizji Powietrznodesantowej znajdowały się na wschód i południe od Sainte-Mère-Église oraz zostały oznaczone literami A, C i D z północy na południe (Strefa Zrzutu B była strefą 501 Pułku Piechoty Spadochronowej przed zmianami w oryginalnym planie lądowania sporządzonymi 27 maja).
Każdy z pułków piechoty spadochronowej był transportowany przez trzy lub cztery rzuty (formacje zawierające 36, 45 lub 54 samolotów C-47), w sumie dziesięć rzutów i 432 samoloty. Maszyny ponumerowane indywidualnie w rzutach „liczbami kredowymi” (dosłownie narysowanymi kredą na kadłubach, aby pomóc spadochroniarzom we wsiadaniu do właściwego samolotu), zorganizowano w szyk po wystartowaniu według ścisłego wzorca zwanego „potrójne V” (trzy samoloty ułożone na kształt litery V, poprzez połączenie formacji składały się w większe V złożone z dziewięciu maszyn). Rzuty zostały zaplanowane w odstępach 6-minutowych. Spadochroniarze byli zorganizowani w „ładunki”, każdy samolot zabierał 15–18 ludzi z pełnym, indywidualnym wyposażeniem.
Zasadnicze skoki bojowe zostały poprzedzone w każdej strefie zrzutu przez trzy zespoły przecieraczy szlaków (and. "pathfinders"), które przybyły trzydzieści minut przed głównym desantem w celu zainstalowania pomocy nawigacyjnych, w tym radiolatarni „Eureka” i świateł obrysowych, aby pomóc C-47 w zlokalizowaniu swoich stref zrzutu w ciemnościach.
Aby osiągnąć efekt zaskoczenia, samoloty miały zbliżyć się do Normandii na małej wysokości od zachodu. Pierwszy rzut wystartował 5 czerwca o godz. 22:30, utworzył szyk i poleciał na południowy zachód nad kanałem La Manche na wysokości 150 metrów, pozostając poniżej zasięgu niemieckich radarów. Po znalezieniu się nad wodą, całe zewnętrzne oświetlenie samolotów, z wyjątkiem świateł formacyjnych, zostało wyłączone. Korzystając z łodzi nawigacyjnej o nazwie kodowej „Hoboken” i sygnały z radiolatarni „Eureka”, piloci skręcili w lewo na południowy wschód i polecieli między dwoma Wyspami Normandzkimi: Guernsey i Alderney aż do pierwszego punktu na wybrzeżu Francji w Portbail, o kryptonimie „Muleshoe”.
Na półwyspie Cotentin wiele czynników pogodowych negatywnie wpłynęło na dokładność zrzutów, w tym solidny brzeg chmur w całej zachodniej części półwyspu o szerokości 35 km na wysokości penetracji (ok. 450 m) i nieprzezroczysta mgła gruntowa nad wieloma strefami zrzutu. Warunki pogodowe rozproszyły wiele formacji, a intensywny niemiecki ogień przeciwlotniczy uczynił jeszcze więcej zamieszania. Jednak głównym czynnikiem ograniczającym sukces jednostek spadochronowych, który spotęgował wszystkie powyżej przytoczone, była decyzja o zrzucie spadochroniarzy w nocy.
Desant.
Strefa Zrzutu A.
Spadochroniarze 101 Dywizji Powietrznodesantowej („krzyczące orły”) skakali w Normandii pomiędzy godz. 00:48, a 1:40 według tzw. brytyjskiego podwójnego czasu letniego 6 czerwca. Pierwsza fala, przybywająca do Strefy Zrzutu A (najbardziej na północ), nie została zaskoczona przez gęste chmury i utrzymywała formację, ale błędy nawigacyjne oraz brak sygnału „Eureki” spowodowały pierwszy błąd. Chociaż 2. batalion 502 Pułku Piechoty Spadochronowej został zrzucony w jednym miejscu, jako zwarta jednostka, to skoczył na niewłaściwą strefę zrzutu, podczas gdy jego dowódca, ppłk Steve A. Chappuis, wylądował praktycznie sam we właściwym miejscu. Chappuis i żołnierze z jego samolotu uchwycili baterię artylerii nadbrzeżnej wkrótce po wylądowaniu, lecz odkryli, że została ona zdemontowana po nalocie lotniczym.
Większość pozostałych żołnierzy 502 Pułku (70 z 80 grup) spadła w sposób niezorganizowany wokół zaimprowizowanej strefy zrzutu utworzonej przez przecieraczy szlaków w pobliżu plaży. Dowódcy 1. i 3. batalionu, pułkownicy Patrick J. Cassidy i Robert G. Cole, przejęli dowództwo nad odnalezionymi małymi grupkami żołnierzy i z tą utworzoną "ad hoc" grupą bojową wykonali wszystkie swoje zadania w dniu inwazji. Grupa Cassidy' ego zdobyła Saint-Martin-de-Varreville do 6:30, wysłała patrol pod dowództwem sierż. sztab. Harrisona C. Summersa, aby przejąć cel „XYZ”, czyli koszary w Mezières oraz utworzyła cienką linię obrony od Foucarville do Beuzeville. Grupa Cole' a przeniosła się w nocy z okolic Sainte-Mère-Église do baterii Varreville, a następnie kontynuowała marsz i zdobyła groblę nr 3 z plażą Utah o 7:30. Spadochroniarze utrzymywali tę pozycję do rana, dopóki żołnierze piechoty, którzy wylądowali na plaży, przemieszczając się w głąb lądu nie połączyli się z nimi. Obaj pułkownicy znaleźli także groblę nr 4, pokrytą niemieckim ostrzałem artyleryjskim, po czym Cassidy zalecił przez radio 4 Dywizji Piechoty, aby nie korzystała z tego przejścia.
Artyleria dywizji nie wypadła tak dobrze. Jej zrzut był jednym z najgorszych w skutkach, ponieważ stracił prawie wszystkie haubice z wyjątkiem jednej i zrzucił wszystkie oprócz dwóch z 54 ładunków w odległości od 6 do 32 km na północ od swojej strefy zrzutu.
Strefa Zrzutu C.
Druga fala, przeznaczona do zrzucenia 506 Pułku Piechoty Spadochronowej w Strefie Zrzutu C w odległości 1,6 km na zachód od Sainte-Marie-du-Mont, została bardzo rozproszona przez chmury, a następnie trafiła pod ciężki ogień przeciwlotniczy na dystansie 16 km. Trzy z 81 C-47 zostały zestrzelone przed lub podczas zrzutu. Jeden samolot, pilotowany przez por. Marvina F. Muira z 439 Grupy Transportu Lotniczego, zapalił się. Por. Muir trzymał samolot nieruchomo, podczas gdy spadochroniarze skakali. Sam nie zdążył wyskoczyć i zginął, kiedy samolot rozbił się, za co został odznaczony pośmiertnie Krzyżem Wybitnej Służby. Pomimo oporu wroga, 1. batalion 506 Pułku (pierwotna rezerwa dywizji) został zrzucony dokładnie w Strefie Lądowania C, a 2/3 żołnierzy i dowódca pułku, ppłk Robert Sink, wylądowali w odległości najwyżej 1,5 km od strefy zrzutu.
2. batalion, którego większość skoczyła zbyt daleko na zachód w pobliżu Sainte-Mère-Église, ostatecznie zgromadził się w pobliżu Foucarville na północnym krańcu obszaru zadań 101 Dywizji Powietrznodesantowej. Do południa przedostał się do wioski Le Chemin w pobliżu grobli Houdienville, ale na miejscu stwierdzono, że 4 Dywizja Piechoty już wcześniej sama zajęła wyjście z plaży. 3. batalion 501 Pułku, dostarczony przez 435 Grupę Transportu Lotniczego, również został przydzielony do skoku nad Strefą Zrzutu C, jednak został częściowo rozproszony. Dowódca dywizji, gen. Maxwell Taylor, zeskakując z samolotu dowodzenia 435 Grupy Transportowej, wylądował w strefie zrzutu, ocenił sytuację i postanowił przejąć zadania zabezpieczenia wyjść z plaży. Sformowana "ad hoc" grupa bojowa wielkości kompanii, w skład której wchodził dowódca dywizji, dotarła do grobli Pouppeville o godz. 6:00. Po sześciogodzinnej bitwie oczyszczono domy z elementów niemieckiego 1058 Pułku Grenadierów, a grupa zapewniła bezpieczne wyjście z plaży na krótko przed przybyciem żołnierzy 4 Dywizji Piechoty; w ten sposób połączono się z głównymi siłami desantowymi.
Strefa Zrzutu D.
Trzecia fala, przenosząca 501 Pułk Piechoty Spadochronowej również spotkała się z silnym ostrzałem z ziemi, tracąc sześć samolotów. Mimo to transportowce zrzuciły spadochroniarzy dość dokładnie, wyładowując aż 94 ze 132 grup w strefie zrzutu lub blisko niej, ale część pola została pokryta gęstym niemieckim ogniem karabinów maszynowych i moździerzy, które zabiły wielu żołnierzy po wylądowaniu, zanim odczepili od siebie spadochron. Wśród zabitych było dwóch z trzech dowódców batalionów i oficer wykonawczy 3. batalionu 506 Pułku.
Ocalały jedyny dowódca batalionu, ppłk Robert A. Ballard zebrał 250 żołnierzy i ruszył w stronę Saint-Côme-du-Mont, aby wykonać zadanie zniszczenia mostów drogowych nad rzeką Douve. Niespełna pół kilometra od celu, zostali zatrzymani przez elementy 3. batalionu 1058 Pułku Grenadierów w Les Droueries. Inna grupa 50 żołnierzy, zgromadzona przez szefa sztabu 501 Pułku, mjr. Richarda J. Allena, zaatakowała ten sam obszar od wschodu w Basse-Addeville, ale również została przygnieciona ogniem nieprzyjaciela.
Dowódca 501 Pułku Piechoty Spadochronowej, płk Howard R. Johnson zebrał 150 żołnierzy i zdobył główny cel, zamek La Barquette, do godziny 4:00. Po ustanowieniu pozycji obronnych płk Johnson wrócił do strefy zrzutu i zgromadził kolejnych 100 ludzi, w tym grupę Allena, aby wzmocnić przyczółek. Pomimo wsparcia ze strony krążownika Quincy zapewnianego przez United States Navy, batalion Ballarda nie był w stanie zdobyć Saint-Côme-du-Mont, ani dołączyć do płk. Johnsona.
Oficer sztabowy 3. batalionu 506 Pułku, kpt. Charles G. Shettle, sformował naprędce pluton i osiągnął kolejny cel, zdobywając dwa mosty piesze w pobliżu La Porte o 4:30 i przechodząc na wschodni brzeg. Kiedy po wybiciu obług kilku stanowisk niemieckich karabinów maszynowych, Amerykanom skończyła się amunicja, wycofali się na zachodni brzeg. Kolejnej nocy ich siły podwoiły się, gdy dotarli do nich liczni maruderzy szacujący swoich oddziałów, po czym wspólnie wyparli wroga za mosty.
Inne akcje.
Dwie inne godne uwagi działania miały miejsce w pobliżu Sainte-Marie-du-Mont w wykonaniu jednostek 506 Pułku, z których oba obejmowały zajęcie i zniszczenie baterii haubic 105 mm niemieckiego 3. batalionu 191 Pułku Artylerii. Rano oddział wielkości patrolu piechoty, głównie z kompanii E 506 Pułku pod dowództwem por. Richarda Wintersa, pokonał 3-4 krotnie większe siły niemieckie i zniszczył cztery działa koło dworu Brécourt.
Około południa, podczas patrolowania terenu jeepem, płk Robert Sink, dowódca 506 Pułku otrzymał wiadomość, że w Holdy odkryto drugą baterię czterech dział, pod dworem między jego stanowiskiem dowodzenia, a Sainte-Marie-du-Mont, wysłał więc tam grupę około 70 spadochroniarzy. Kpt Lloyd E. Patch (kompania dowodzenia, 1. batalion, 506 Pułk) i kpt Knut H. Raudstein (kompania C, 506 Pułk) poprowadzili do Holdy kolejnych 70 spadochroniarzy i otoczyli niemieckie stanowisko. Połączone siły kontynuowały przejęcie Sainte-Marie-du-Mont. Pluton z 502 Pułku, pozostawiony do blokowania baterii, zniszczył trzy z czterech dział, zanim płk Sink zdążył wysłać cztery jeepy, aby ocalić je na użytek 101 Dywizji Powietrznodesantowej.
Pod koniec dnia inwazji gen. Taylor i jego zastępca, gen. Anthony McAuliffe wrócili ze swojej wyprawy w Pouppeville. Taylor kontrolował około 2500 ze swoich 6600 ludzi, z których większość znajdowała się w pobliżu stanowiska dowodzenia 506 Pułku w Culoville, z cienką linią obrony na zachód od Saint-Germain-de-Varreville lub rezerwy dywizji w Blosville. Dwa desanty szybowcowe przyniosły niewielkie posiłki i spowodowały śmierć zastępcy dowódcy dywizji, gen. Dona Pratta.
101 Dywizja Powietrznodesantowa wykonała najważniejsze zadanie zabezpieczenia wyjść z plaży Utah, ale niepewnie utrzymywała swoje pozycje w pobliżu rzeki Douve, nad którymi Niemcy mogli nadal przemieszczać jednostki pancerne. Zgrupowane tam trzy grupy spadochroniarzy miały ze sobą przerywany kontakt, ale żadna z nich nie miała kontaktu z resztą dywizji. Brak sprzętu radiowego spowodowany stratami podczas zrzutów zaostrzył ich problemy komunikacyjne. Gen. Taylor postanowił zniszczyć mosty na rzece Douve, co stanowiła główny cel dywizji i przekazał to zadanie płk. Sinkowi, który wydał rozkazy dla 1. batalionu 401 Pułku Piechoty Szybowcowej, aby poprowadził za sobą trzy bataliony na południe następnego dnia.
Saint-Côme-du-Mont.
101 Dywizja Powietrznodesantowa stoczyła dwie bitwy w Normandii po dniu inwazji. Pierwszą z nich było zdobycie Saint-Côme-du-Mont, które zawierało się w zdaniu blokowania ewentualnych niemieckich kontrataków z południowego brzegu rzeki Douve i jako takie uważane jest za integralną część operacji Albany.
Skrzyżowanie Umarlaka, 7 czerwca.
Rekonesans złożony z żołnierzy wielu batalionów wkroczył do Saint-Côme-du-Mont zgodnie z planem o 4:30, ale bez pełnego batalionu piechoty szybowcowej, który jeszcze się nie pojawił. Miasto było bronione przez grupę żołnierzy 3. batalionu 1058 Pułku Grenadierów w przygotowanych pozycjach rozciągających się od Les Droueries do Basse-Addeville, który zatrzymał postęp 2. batalionu 501 Pułku w dniu inwazji. W samym mieście znajdował się 2. batalion 6 Pułku Strzelców Spadochronowych, który okopał się z widokiem na północ i na wschód od czasu powrotu z Sainte-Mère-Église w nocy. 1. batalion znajdował się w Sainte-Marie-du-Mont, ale został odcięty od reszty swojej jednostki. Gdy bitwa rozwijała się w ciągu dnia, dowódca niemieckiego 6 Pułku, gen. Friedrich von der Heydte, przeniósł połowę swojego 3. batalionu z Carentan, aby wzmocnić 3. batalion 1058 Pułku Grenadierów i przejął obronę autostrady.
Mocno przetrzebione przez niecelne zrzuty 1. i 2. batalion 506 Pułku rozproszyły się w ciemności na całej linii walki, aby przejść przez żywopłoty, ale zostały poddane ciągłemu ostrzałowi snajperskiemu. Strzelcy wyborowi osłaniali krętą polną drogę z Culoville do Vierville, odcinek od długości 1,5 km przez cztery godziny. Omijając miasto, spadochroniarze przesunęli się tylko o kilometr dalej do 11:00, kiedy pojawił się pluton sześciu średnich czołgów M4 Sherman z kompanii A 746. batalionu pancernego. Amerykanie ruszyli naprzód o kolejne 1,5 km, a Niemcy ciągle ich ostrzeliwali, aż snajper zabił dowódcę 1. batalionu 506 Pułku, ppłk. Williama L. Turnera. Ataki mające na celu usunięcie nieprzyjaciela z żywopłotów na flankach zostały odparte, a atak zatrzymany. Korzystając z nowo przybyłego lekkiego czołgu Stuart jako wsparcia, kompania D przesunęła się do 18:30 3 km do celu batalionu, skrzyżowania poniżej Saint-Côme-du-Mont łączącego się z drogą do Carentan. Jednak czołg został tam zniszczony przez bezpośrednie trafienie, w wyniku czego wypalony kadłub i martwy członek załogi zwisający z włazu nadali skrzyżowaniu przydomek "Skrzyżowanie Umarlaka" (ang. "Dead Man's Corner"). Kompania A podążyła za kompanią D na obrzeża Saint-Côme-du-Mont, ale obie zostały odwołane tuż przed północą, kiedy żadne inne jednostki nie mogły się z nimi połączyć.
Rano 1. batalion 6 Pułku Strzelców Spadochronowych przeciął tereny uprawne, próbując dotrzeć do własnych linii. Ruchy zostały zaobserwowane przez płk. Sinka w godzinach porannych, ale nie zidentyfikowano ich jako wroga na czas, aby poprowadzić na nich ostrzał. Po południu niemieccy spadochroniarze przekroczyli bagno i napotkali oddziały płk. Johnsona i kpt Shettle' a. Po krótkich walkach po południu 7 czerwca, w których zginęło 90-100 osób i padła podobna liczba rannych, wszyscy z wyjątkiem 25 żołnierzy z 800-osobowego batalionu poddali się, 250 spadochroniarzy od Shettle'a i 350 od Johnsona.
Drugie natarcie, 8 czerwca.
Płk. Sink wznowił atak o 4:45 rano z przygotowaniem artyleryjskim na wysuniętych pozycjach niemieckich. Zaatakował na froncie trzech batalionów, z pełną siłą 1. batalionu 401 Pułku Piechoty Szybowcowej po lewej, 3. batalionu 501 Pułku Piechoty Spadochronowej pośrodku i wszystkich zebranych sił 506 Pułku Piechoty Spadochronowej po prawej w kolumnie. Z powodu licznych żywopłotów każdy batalion zaatakował z dwiema kompaniami w linii, plutonami w kolumnie. 1. batalion 401 Pułku miał uderzyć na "Skrzyżowaniu Umarlaka", 3. batalion 501 Pułku przez autostradę Carentan tuż pod wsią, a 506 Pułk bezpośrednio na Saint-Côme-du-Mont. Artyleria zapewniałaby ostrzał przesuwający się co cztery minuty wraz z postępami natarcia. 65. batalion artylerii pancernej wystrzelił 2500 pocisków kal. 105 mm w kierunku obrońców Saint-Côme-du-Mont w ciągu pierwszych 90 minut walki.
Bataliony 506 Pułku były tak wyczerpane, że zamiast atakować przez żywopłoty, przesunęły się w lewo, by podążać drogą z Vierville. Kompania D, tak jak dwa dni wcześniej, nacierała bez oporu ze strony wroga przez "Skrzyżowanie Umarlaka", a stamtąd drogą w kierunku Saint-Côme-du-Mont. 1. batalion 401 Pułku, nie mogąc przekroczyć niemieckich pozycji w ataku frontalnym, próbował oskrzydlić je po swojej prawej stronie. W efekcie po zniszczeniu niemieckich obrońców w Les Droueries, którzy zatrzymali 101 Dywizję Powietrznodesantową na dwa dni, 3. batalion 501 Pułku w środku został wycofany z ataku na tym kierunku.
Mieszanym oddziałom sformowanym z żołnierzy wszystkich kompanii 506 Pułku rozkazano zająć linię obronną północ-południe przed wioską wzdłuż drogi Vierville. 3. batalion 501 Pułku przeszedł w lewo i dotarł do autostrady Carentan do godz. 9:00. jego dowódca był przekonany, że niemieckie garnizon się wycofuje i skręcił na południe, aby wejść na groblę prowadzącą prosto do Carentan, lecz zatrzymał go punkt obrony na drugim moście i ostrzał z dział 88 mm. 3. batalion 501 Pułku został następnie poddany kontratakom elementów 6 Pułku Strzelców Spadochronowych pozostających za nimi. Batalion oczyścił mimo to wysoko położony teren za "Skrzyżowaniem Umarlaka" i ustanowił silną linię obronną wschód-zachód, na której odparł pięć silnych kontrataków pomiędzy 9:30, a 16:00.
1. batalion 401 Pułku, walczący z pierwszą akcją, pozostawał w tyle za jednostkami spadochronowymi i wdał się w całodniową bitwę w Basse-Addeville. O godz. 16:00 nakazano mu zawrócić na zachód, przejść przez szczelinę między 501 a 506 Pułkiem i zająć miasto. 506-ty również wysłał patrole do przodu; oba natarcia nie napotkały oporu ze strony wroga. Obrońcy z 3. batalionu 1058 Pułku, w ciężkiej walce przez dwa dni, wycofywali się bez rozkazów w ciągu dnia, narażając obronę na niebezpieczeństwo upadku. W rezultacie gen. von der Heydte nakazał 2. batalionowi 6 Pułku wycofać się na zachód, przekroczyć rzekę i ruszyć w kierunku Carentan wzdłuż nasypu kolejowego, niszcząc jednocześnie most kolejowy. Chociaż amerykańskie ataki oczyszczające zaowocowały zdobyciem należącego do niemieckich Fallschirmjägers pociągu z 40 wagonami, większość jego obrońców uciekła, wysadzając w powietrze drugi z czterech mostów na grobli i część nasypu kolejowego.
Carentan.
9 czerwca 101 Dywizja Powietrznodesantowa zakończyła konsolidację. Powolny postęp w kierunku plaży Omaha zaniepokoił alianckich dowódców, bo niemieckie dywizje zmierzające w kierunku Carentan mogły zablokować połączenie dwóch przyczółków. Dlatego dowództwo VII Korpusu nakazało 101 Dywizji Powietrznodesantowej zająć Carentan, co nastąpiło po trzydniowej bitwie i odparciu niemieckiego kontrataku na Wzgórze 30.
Straty.
Straty 101 Dywizji Powietrznodesantowej w D-Day zostały ustalone w sierpniu 1944 r. na 1240 żołnierzy: 182 zabitych, 338 rannych i 501 zaginionych lub uznanych za zaginionych. Straty do 30 czerwca zgłoszone przez VII Korpus wyniosły 4670 ludzi: 546 zabitych, 2217 rannych i 1907 zaginionych.
Straty zaangażowanych w tamtym rejonie jednostek niemieckich szacuje się na 4,5 tys. żołnierzy. 6 Pułk Strzelców Spadochronowych poniósł całkowitą stratę dwóch batalionów i częściową utratę jednego; zgłosił 3 tys. ofiar przez pierwsze siedem tygodni bitwy o Normandię, otrzymując 1 tys. żołnierzy z rezerw w trakcie kampanii. 3. batalion 1058 Pułku Grenadierów z 91 Dywizji Piechoty został praktycznie zniszczony, podobnie jak 191 Pułk Artylerii tej dywizji, choć niektóre jego jednostki zostały zniszczone przez elementy amerykańskiej 4 Dywizji Piechoty, a nie spadochroniarzy. Zaangażowany w walkę w pobliżu wyjścia z plaży Utah 919 Pułk Grenadierów poniósł kilkaset ofiar.

</doc>
<doc id="4662236" url="https://pl.wikipedia.org/wiki?curid=4662236" title="Obszar">
Obszar



</doc>
<doc id="4662243" url="https://pl.wikipedia.org/wiki?curid=4662243" title="Saful">
Saful



</doc>
<doc id="4662248" url="https://pl.wikipedia.org/wiki?curid=4662248" title="Superhero (singel Viki Gabor)">
Superhero (singel Viki Gabor)



</doc>
<doc id="4662253" url="https://pl.wikipedia.org/wiki?curid=4662253" title="Od zawsze na zawsze">
Od zawsze na zawsze



</doc>
<doc id="4662254" url="https://pl.wikipedia.org/wiki?curid=4662254" title="Mauriana">
Mauriana

Mauriana (łac. "Diocesis Maurianensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4662257" url="https://pl.wikipedia.org/wiki?curid=4662257" title="Barbara Wiśniewska (radiowiec)">
Barbara Wiśniewska (radiowiec)

Barbara Wiśniewska (ur. 31 grudnia 1958 w Bielsku-Białej) – radiowiec specjalizująca się w reportażu społecznym i historycznym w Radiu Łódź w latach 1983–2017.
Życiorys.
Jest absolwentką Wydziału Nauk Politycznych Uniwersytetu Śląskiego z 1983 r. z tytułem magistra nauk politycznych, specjalność dziennikarstwo radiowe. W Radiu Łódź rozpoczęła pracę w 1983 r., gdzie szybko dała się poznać jako reportażystka radiowa. Jej specjalnością stały się tematy związane z dziejami wielokulturowej Łodzi i regionu łódzkiego. Jej autorskie audycje to m.in.: „Z radiowego archiwum”, „Pokochać Łódź” czy „Historia jednego przedmiotu”. Była wieloletnią kierowniczką redakcji Miejskiej oraz Publicystyki i Reportażu w Radiu Łódź.
Została kilkakrotnie nagrodzona w ogólnopolskich konkursach Polskiego Radia na reportaż, m.in. za „I runął mur...” (1992), „Scheiblerowska Strażnica”, „Bliżej i dalej Europy”. 
Odznaczenia i wyróżnienia.
Za swoją działalność została uhonorowana „Honorową Odznaką Miasta Łodzi”, Odznaką „Za Zasługi dla Miasta Łodzi” (2011) oraz nieformalnym, ale prestiżowym w tym mieście medalem Pro publico bono im. Sabiny Nowickiej.

</doc>
<doc id="4662258" url="https://pl.wikipedia.org/wiki?curid=4662258" title="Katarzyna Marciniak (filolog)">
Katarzyna Marciniak (filolog)

Katarzyna Marciniak (ur. 1978) – polska filolożka, dr hab. nauk humanistycznych, profesor Wydziału „Artes Liberales” Uniwersytetu Warszawskiego.
Życiorys.
Ukończyła Międzywydziałowe Indywidualne Studia Humanistyczne na Uniwersytecie Warszawskim. Jest podwójnym magistrem: filologii klasycznej i italianistyki. 29 czerwca 2004 obroniła pracę doktorską "Cicero vortit barbare. Przekłady mówcy jako narzędzie manipulacji ideologicznej", 1 grudnia 2009 habilitowała się na podstawie oceny dorobku naukowego i pracy zatytułowanej "Pro Cicerone poeta. Poezja Marka Tulliusza Cycerona na przestrzeni stuleci". 5 lutego 2019 nadano jej tytuł profesora w zakresie nauk humanistycznych.
Pracowała w Ośrodku Badań nad Tradycją Antyczną w Polsce i Europie Środkowowschodniej na Uniwersytecie Warszawskim, oraz objęła funkcję profesora nadzwyczajnego na Wydziale „Artes Liberales” Uniwersytetu Warszawskiego, a także była zastępcą przewodniczącego i członkiem Akademii Młodych Uczonych w PAN.
Piastuje stanowisko członka Komitetu Nauk o Kulturze Antycznej na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4662260" url="https://pl.wikipedia.org/wiki?curid=4662260" title="Zawodzie (Częstochowa)">
Zawodzie (Częstochowa)



</doc>
<doc id="4662264" url="https://pl.wikipedia.org/wiki?curid=4662264" title="Maximiana in Numidia">
Maximiana in Numidia

Maximiana in Numidia (łac. "Diocesis Maximianensis in Numidia") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4662268" url="https://pl.wikipedia.org/wiki?curid=4662268" title="Joseph LaShelle">
Joseph LaShelle

Joseph LaShelle (ur. 9 lipca 1900 w Los Angeles, zm. 20 sierpnia 1989 w La Jolla) – amerykański operator filmowy.
Życiorys.
Karierę w branży filmowej zaczął w 1920 r. jako asystent w laboratorium wytwórni Paramount. Od połowy lat 20. pracował na planie filmowym jako asystent operatora. Przez 14 lat współpracował z operatorem Arthurem C. Millerem, u którego uczył się zawodu. Od 1943 r. pracował już jako samodzielny główny operator. Zasłynął zwłaszcza ze zdjęć do klasyki kina noir lat 40. oraz ze współpracy z reżyserami Otto Premingerem i Billym Wilderem.
Nagrody.
Zdobył Oscara za najlepsze zdjęcia do filmu "Laura" (1944) w reżyserii Premingera. Łącznie był dziewięciokrotnie nominowany do tej nagrody, m.in. za zdjęcia do filmów "Przyjdź do stajni" (1949) i "Moja kuzynka Rachela" (1952) Henry’ego Kostera, "Marty" (1955) Delberta Manna oraz "Garsoniera" (1960), "Słodka Irma" (1963) i "Szczęście Harry’ego" (1966) Billy’ego Wildera.
Filmografia.
Jako operator filmowy, w trakcie 40-letniej aktywności zawodowej, uczestniczył w realizacji 76 filmów krótko- i pełnometrażowych oraz seriali telewizyjnych.

</doc>
<doc id="4662275" url="https://pl.wikipedia.org/wiki?curid=4662275" title="Mazaca">
Mazaca

Mazaca (łac. "Diocesis Mazacensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4662277" url="https://pl.wikipedia.org/wiki?curid=4662277" title="Sebastian Sala">
Sebastian Sala

Sebastian Sala (ur. po 1587 w Lugano, zm. przed 11 czerwca 1653 w Krakowie) – włoski murator i rzeźbiarz urodzony w Szwajcarii, działający w Polsce, reprezentant wczesnego baroku pierwszej połowy XVII wieku.
Życiorys.
Pochodził z Lugano. Urodził się jako syn Antonia i Franceschi. Mógł studiować sztukę w Rzymie lub Mediolanie, na co wskazuje analiza jego stylu. Od około 1623 przebywał w Krakowie, a w 1630 był tam już mieszczaninem (uzyskał obywatelstwo miejskie). Od 1634 do 1652 występował jako murator w krakowskim cechu muratorów i kamieniarzy (w 1635 wybrano go starszym cechu, a funkcję tę pełnił, z przerwami, w latach 1640-1641 i 1650-1652). Współpracował z Giovannim Trevano i Konstantym Trencallim. Po śmierci Trevana zyskał status architekta zamkowego. Nadzorował prace budowlane na Wawelu i w pałacu w Łobzowie. Nie są znane jego samodzielne prace architektoniczne. W 1633 wykonał dekorację kamieniarską kaplicy św. Władysława (obecnej św. Benedykta) w kościele ojców kamedułów na Bielanach. W 1649 przerobił bramki ogrodzenia przy katedrze wawelskiej.
Tworzył również rzeźbę monumentalną. Około 1637 wykonał nagrobek rodziny Oppersdorfów w kościele parafialnym w Głogówku. W latach 1638-1640 wystawił monumentalny pomnik grobowy prymasa Wawrzyńca Gembickiego w gnieźnieńskiej katedrze. W tych latach nawiązał kontakty z rodziną Opalińskich. Wykonał dla niech rzeźby zamku w Szubinie (niezachowane) oraz nagrobek wojewody Piotra Opalińskiego (obiekt powstał w Krakowie w 1641, a w 1642 został posadowiony w Sierakowie). W 1643 przekazał Krzysztofowi Opalińskiemu projekt ołtarza dla kościoła we Włoszakowicach (zachowany tam ołtarz z połowy XVII wieku jest zapewne zrobiony w oparciu o te plany). W 1644 kapituła gnieźnieńska zawarła z nim kontrakt na stworzenie nowego, marmurowego mauzoleum św. Wojciecha, według projektu Konstantego Tencallego. Dzieło to rozpoczął, ale przerwała je jego śmierć. W lipcu 1649 rozpoczął prace przy monumentalnym nagrobku księcia Jerzego Rakoczego I w katedrze w Gyulafehérvár (zachowany), w związku z czym odbył dwie podróże do Siedmiogrodu (1649 oraz 1652). Obiekt ukończył w kwietniu 1652, za co wynagrodzono go sumą 6000 florenów polskich, bardzo wysoką, jak na owe czasy.
Oprócz tego, na podstawie analizy stylowej, przypisywane są mu liczne inne dzieła sztuki, m.in.:
Zmarł w Krakowie podczas zarazy.
Rodzina.
Miał żonę Reginę (prawdopodobnie pochodzącą z Włoch). Miał z nią troje dzieci: Katarzynę, Jana i Karola.

</doc>
<doc id="4662278" url="https://pl.wikipedia.org/wiki?curid=4662278" title="Parafia Matki Bożej Częstochowskiej w Lubczy">
Parafia Matki Bożej Częstochowskiej w Lubczy

Parafia Matki Bożej Częstochowskiej w Lubczy – parafia rzymskokatolicka, znajdująca się w diecezji kieleckiej, w dekanacie wodzisławskim.

</doc>
<doc id="4662279" url="https://pl.wikipedia.org/wiki?curid=4662279" title="Parafia św. Jakuba Apostoła w Mieronicach">
Parafia św. Jakuba Apostoła w Mieronicach

Parafia świętego Jakuba Apostoła w Mieronicach — parafia rzymskokatolicka, znajdująca się w diecezji kieleckiej, w dekanacie wodzisławskim.

</doc>
<doc id="4662281" url="https://pl.wikipedia.org/wiki?curid=4662281" title="Boban Nikołow">
Boban Nikołow

Boban Nikołow (, ur. 28 lipca 1994 w Sztipie) – macedoński piłkarz, grający na pozycji pomocnika we włoskim klubie US Lecce. Od 2016 jest reprezentantem kadry narodowej.
Kariera piłkarska.
Kariera klubowa.
Pierwsze kroki piłkarskie stawiał w młodzieżowej drużynie Bregałnicy Sztip. Następnie przeniósł się do piłkarskiej akademii Gheorghe'a Hagiego. W 2012 podpisał swój pierwszy profesjonalny kontrakt z Viitorulem Konstanca. Rozegrał tam 37 spotkań i zdobył dwie bramki. W 2015 został zawodnikiem Wardaru Skopje. W sezonie 2015/2016 wraz z klubem sięgnęli po mistrzostwo kraju. W kolejnym sezonie Wardarowi udało się obronić tytuł i po raz drugi wygrali krajowe rozgrywki. W Macedonii rozegrał 64 spotkań, w których strzelił osiem goli. W 2018 podpisał trzyletnią umowę z węgierskim MOL Vidi FC. W pierwszym sezonie w nowych barwach zagrał w 13 meczach i zdobył trzy bramki. Drużyna wygrała mistrzostwo Węgier. Z kolei w sezonie 2018/2019 MOL Vidi zdobyło krajowy puchar.
Kariera reprezentacyjna.
Nikołow rozegrał wiele spotkań w młodzieżowych reprezentacjach Macedonii Północnej. Debiut w seniorskiej reprezentacji zaliczył 29 maja 2016 w towarzyskim spotkaniu z reprezentacją Azerbejdżanu. Pierwszego gola strzelił 24 marca 2017 w meczu z reprezentacją Liechtensteinu. Spotkanie to odbyło się w ramach eliminacji do Mistrzostw Świata 2018.

</doc>
<doc id="4662284" url="https://pl.wikipedia.org/wiki?curid=4662284" title="Parafia św. Andrzeja Apostoła w Nawarzycach">
Parafia św. Andrzeja Apostoła w Nawarzycach

Parafia świętego Andrzeja Apostoła w Nawarzycach – parafia rzymskokatolicka, znajdująca się w diecezji kieleckiej, w dekanacie wodzisławskim.

</doc>
<doc id="4662289" url="https://pl.wikipedia.org/wiki?curid=4662289" title="Parafia Świętych Apostołów Piotra i Pawła w Piotrkowicach">
Parafia Świętych Apostołów Piotra i Pawła w Piotrkowicach

Parafia Świętych Apostołów Piotra i Pawła w Piotrkowicach – parafia rzymskokatolicka, znajdująca się w diecezji kieleckiej, w dekanacie wodzisławskim.

</doc>
<doc id="4662290" url="https://pl.wikipedia.org/wiki?curid=4662290" title="Miriam Kate Williams">
Miriam Kate Williams



</doc>
<doc id="4662295" url="https://pl.wikipedia.org/wiki?curid=4662295" title="August Wannowski">
August Wannowski

August Neoptolemus Wannowski (ur. 26 maja 1801 w Dąbrowie Białostockiej, zm. 29 kwietnia 1881 w Gdańsku) – polski i niemiecki filolog klasyczny, wykładowca gimnazjalny w Kętrzynie, Królewcu i Poznaniu, publicysta.
Biografia.
Urodził się na terenie ówczesnego zaboru pruskiego (Prusy Nowowschodnie) jako syn lekarza, przedstawiciela kalwińskiej rodziny litewskiej. Uczęszczał do białostockiego gimnazjum, a po śmierci ojca w 1813 wyjechał wraz z matką (pochodzenia niemieckiego) do Królewca, gdzie ukończył gimnazjum, a następnie studiował filologię klasyczną na Albertynie. W 1824 otrzymał stopień doktora. Od sierpnia 1824 pracował jako wykładowca języków klasycznych (greki) w gimnazjum w Kętrzynie. Od początku czerwca 1828 objął stanowisko nauczyciela języków klasycznych w w Królewcu. Jesienią 1829 przeniósł się do Gimnazjum Poznańskiego, którego część polsko-katolicka po podziale na dwie instytucje w 1834 nosiła nazwę gimnazjum św. Marii Magdaleny. Chociaż August Wannowski był kalwinistą, pracował w katolickim gimnazjum, a nie w gimnazjum Fryderyka Wilhelma dla protestantów. 
W latach 1840–1845 redagował „Gazetę Wielkiego Księstwa Poznańskiego”.
August Wannowski karierę pedagogiczną zakończył oficjalnie 1 października 1869, żegnany podczas dwóch uroczystości w Hotelu Bazar: 11 i 16 września. Władze pruskie za wytrwałą i sumienną pracę dwukrotnie nagrodziły Wannowskiego orderami: bezpośrednio po zakończeniu funkcji zastępcy dyrektora gimnazjum w 1866 i tuż przed przejściem na emeryturę (Orderem Orła Czerwonego IV klasy). 
Najwybitniejszym wychowankiem Augusta Wannowskiego był Kazimierz Morawski, a wśród uczniów znalazł się m.in. Hipolit Cegielski, Marceli Motty.
Po zakończeniu pracy zawodowej wyjechał wraz z synem Konstantym do Gdańska. Zmarł 29 kwietnia 1881 w mieszkaniu syna.
Publikacje.
Wybrane prace:
Rzekome powiązania rodzinne.
Należał do rodziny Wannowskich, z której wywodziło się wielu przywódców lokalnych wspólnot ewangelicko-reformowanych, jednak nieprawdziwe jest twierdzenie podane przez „Gońca Wielkopolskiego” z 4 maja 1881 , że jeden jego brat „jest w Słucku pastorem kalwinów”, a drugi „brat znany z ostatniej wojny rosyjsko-tureckiej znakomitym jenerałem rosyjskim”. Podobnie nieprawdziwe stwierdzenie podawał Ludwik Żychliński, informując o braciach Augusta Wannowskiego, Leopoldzie i Felicjanie: "jeden był prefektem, a drugi profesorem i superintendentem kalwińskim, jeden był, do niedawna jeszcze, kalwińskim księdzem w Słucku, drugi jest obecnie ministrem wojny imperium rosyjskiego".

</doc>
<doc id="4662301" url="https://pl.wikipedia.org/wiki?curid=4662301" title="Parafia Matki Bożej Nieustającej Pomocy w Przybysławicach">
Parafia Matki Bożej Nieustającej Pomocy w Przybysławicach

Parafia Matki Bożej Nieustającej Pomocy w Przybysławicach – parafia rzymskokatolicka, znajdująca się w diecezji kieleckiej, w dekanacie wodzisławskim.

</doc>
<doc id="4662302" url="https://pl.wikipedia.org/wiki?curid=4662302" title="Krzyż Milenijny w Skopju">
Krzyż Milenijny w Skopju

Krzyż Milenijny w Skopje (mac: Милениумски крст, "Mileniumski krst") – krzyż o wysokości 66 metrów usytuowany na szczycie góry Wodno w Macedonii Północnej, 15 km od centrum stolicy kraju, Skopju. Został zbudowany jako pomnik upamiętniający okres 2000 lat chrześcijaństwa w Macedonii i działalność ewangelizacyjną św. Pawła z Tarsu w tym regionie. Pomnik stał się symbolem miasta Skopje, jest także punktem orientacyjnym i widokowym na panoramę stolicy. 
Struktura.
Do budowy pomnika użyto siatki, podobnie jak we francuskiej wieży Eiffla. Ma kształt chrześcijańskiego krzyża bez dodatkowych elementów. Zbudowany jest na dwunastokolumnowej platformie symbolizującej dwunastu apostołów. Wewnątrz krzyża znajduje się winda. Po wjechaniu nią na najwyższy jego poziom, można podziwiać widok na Skopje. Krzyż usytuowany jest na szczycie góry Wodno. Pomnik jest widoczny z prawie wszystkich obszarów stolicy. Nocą krzyż oświetla iluminacja. 
Historia.
Planowanie i budowa Krzyża Milenijnego.
Po rozpadzie Jugosławii i uzyskaniu niepodległości przez Macedonię różne grupy etniczne i religijne w tym kraju starały się pozostawić piętno na krajobrazie Skopje, szczególnie po konflikcie międzyetnicznym w Tetowie z 2001 roku. W miarę zbliżania się wyborów premier Lubczo Georgiewski i jego partia WMRO-DPMNE podnieśli pomysł budowy Krzyża Milenijnego, starając się uzyskać jak największe poparcie społeczne dla tej inicjatywy. Macedoński Kościół Prawosławny poparł tę propozycję i zainicjował projekt. Budowa krzyża w 2002 roku była przedsięwzięciem wywodzącym się z proortodoksyjnej polityki Macedońskiego Kościoła Prawosławnego, wspieranej przez premiera Georgiewskiego. Projekt Krzyża Milenijnego został nazwany przez urzędników państwowych symbolem chrześcijaństwa. Na lokalizację pomnika wybrano część wzgórza na górze Wodno, w obszarze Skopje zamieszkanym głównie przez etnicznych Macedończyków, pół mili od bazy wojskowej. W sierpniu 2002 roku odbyła się ceremonia poświęcenia Krzyża Milenijnego, w której wzięło udział 70 000 osób. Budowa pomnika została zakończona w 2009 roku. 
Budowa Krzyża Milenijnego została sfinansowana przez Macedoński Kościół Prawosławny, macedoński rząd i darowizny od Macedończyków z całego świata. Krzyż został zbudowany na szczycie góry Wodno w miejscu znanym od czasów Imperium Osmańskiego jako „Krstovar” („Miejsce krzyża”), ponieważ znajdował się tam mniejszy krzyż. 8 września 2008 roku, w Dzień Niepodległości Republiki Macedonii, wewnątrz krzyża zainstalowano windę. W 2009 roku obok krzyża otwarto restaurację i sklep z pamiątkami. W 2011 roku została otwarta kolejka linowa dowożąca turystów do krzyża, zbudowana przez austriacką firmę Doppelmayr. 
Opinia publiczna i kontrowersje.
Po konflikcie w 2001 roku Krzyż Milenijny pełnił rolę „roszczenia politycznego” wobec Skopje w postaci wyznacznika terytorialnego „służącego jako przypomnienie, do kogo należy miasto”. Krzyż Milenijny stał się symbolem podkreślającym obecność macedońskiej społeczności w Skopje oraz jej zróżnicowanie polityczne i religijne. Dla macedońskich nacjonalistów dowolnej przynależności politycznej Krzyż Milenijny jest ważnym symbolem politycznym i narodowym. Sam Krzyż był również stwierdzeniem 1000-letniej macedońskiej autokefalii (braku odpowiedzialności głowy macedońskiego kościoła przed hierarchą Serbskiego Kościoła Prawosławnego, który nie uznaje niezależnego Macedońskiego Kościoła Prawosławnego). Pomnik został zbudowany bez konsultacji społecznych ani uwzględnienia wrażliwości i różnic, ponieważ Krzyż Milenijny „promował jedną religię”. Było to znaczące posunięcie rządu, ponieważ postawił się on w roli promotora religii chrześcijańskiej poprzez umieszczenie symbolu wiary w miejscu publicznym. 
Krzyż był krytykowany przez organizacje pozarządowe w związku z działaniami podjętymi przez rząd. Działania te zwiększyły napięcia między różnymi religiami w Macedonii. Niektórzy postrzegają pomnik jako przeszkodę w rozwijaniu różnorodności kulturowej, uznając, że krzyż prowokuje niechrześcijan. Albańczycy i inne muzułmańskie grupy w Macedonii nie akceptują pomnika, uważając go za polityczną deklarację Macedończyków, że „stolica należy tylko do nich”. W Macedonii katolicy i muzułmanie postrzegają ten pomnik jako skierowany przeciwko ich społecznościom. Dyskusje na temat pomnika w kontekście wielokulturowości i równości muzułmanów pogłębiły podziały wśród członków różnych grup wyznaniowych w Macedonii.

</doc>
<doc id="4662305" url="https://pl.wikipedia.org/wiki?curid=4662305" title="Klasyfikacja medalowa Światowych Wojskowych Igrzyskach Sportowych 2015">
Klasyfikacja medalowa Światowych Wojskowych Igrzyskach Sportowych 2015

Klasyfikacja medalowa Światowych Wojskowych Igrzyskach Sportowych 2015 – zestawienie narodowych reprezentacji wojskowych zrzeszonych w CISM według liczby zdobytych przez sportowców-żołnierzy medali podczas 6. Światowych Wojskowych Igrzysk Sportowych, które odbyły się w dniach od 2 do 11 października 2011 w Mungyeongu w Korei Południowej.
Klasyfikacja.
Poniższa tabela jest klasyfikacją medalową prowadzoną podczas igrzysk wojskowych w 2015 na podstawie Międzynarodowej Rady Sportu Wojskowego (fr. Conseil International du Sport Militaire – CISM). Ranking jest posortowany według złotych medali zdobytych przez poszczególne reprezentacje narodowe poszczególnych państw. Liczba srebrnych medali jest brana pod uwagę podczas klasyfikacji w drugiej kolejności, następnie brązowych. Jeżeli nadal poszczególne państwa mają ten sam wynik, klasyfikacja jest ustalana według listy alfabetycznej IOC. Z systemu tego korzystają zarówno Międzynarodowa Rada Sportu Wojskowego, organizator igrzysk wojskowych jak i MKOl. Najwięcej medali zdobyli reprezentanci Chin łącznie 239 ("w tym 131 złote, 64 srebrne oraz 42 brązowe"). Polska z 42 medalami ("10, 13, 19") została sklasyfikowana na 5 miejscu.
Klasyfikacja medalowa.
"Źródło:"

</doc>
<doc id="4662307" url="https://pl.wikipedia.org/wiki?curid=4662307" title="4 Pułk Dragonów Austro-Węgier">
4 Pułk Dragonów Austro-Węgier



</doc>
<doc id="4662318" url="https://pl.wikipedia.org/wiki?curid=4662318" title="Granite Peak">
Granite Peak

Granite Peak – szczyt w Stanach Zjednoczonych, w paśmie górskim Beartooth (część Gór Skalistych), w południowej części stanu Montana, najwyższe wzniesienie tego stanu (3901 m n.p.m.). Leży na terenie hrabstwa Park, na obszarze chronionym Absaroka-Beartooth Wilderness.

</doc>
<doc id="4662320" url="https://pl.wikipedia.org/wiki?curid=4662320" title="Józef Matłosz">
Józef Matłosz

Józef Matłosz (ur. 6 marca 1886 w Żarnowej, zm. 14 maja 1955 w Bydgoszczy) – polski dziennikarz, nauczyciel, polityk i działacz społeczny, poseł na Sejm I i III kadencji w II RP z ramienia Związku Ludowo-Narodowego oraz Stronnictwa Narodowego.
Życiorys.
Uczył się w gimnazjum w Strzyżowie, ale ostatecznie ukończył, w 1909 roku, gimnazjum w Rzeszowie. Zdał maturę i uzyskał patent nauczycielski w Seminarium Nauczycielskim w Kętach, w 1914 roku. Odbył studia prawnicze na Uniwersytetach we Lwowie i w Krakowie. W tym ostatnim uzyskał w 1916 roku absolutorium. Podczas nauki w gimnazjum uczestniczył w działalności tajnej organizacji „Teka”. Był organizatorem kółek rolniczych w pow. strzyżowskim, w którym to powiecie pełnił funkcję sekretarza zarządu powiatowego. Kierował spółką wywozu trzody chlewnej w Rzeszowie i Strzyżowie. od 1911 pracował w Łańcuckim Banku Ziemskim we Lwowie. Był redaktorem naczelnym pism „Wieniec” i „Pszczółka”. 
Był współorganizatorem Drużyn Bartoszowych. Na krótko przed wybuchem I wojny światowej był więziony przez 6 tygodni w Białej. Podczas wojny był żołnierzem II Brygady Legionów Polskich. W 1915 roku odbył 7-tygodniową służbę w armii austro-węgierskiej, po której został zwolniony jako nauczyciel.
Po odzyskaniu niepodległości, w czasie wojny polsko-bolszewickiej był członkiem Komitetu Obrony Państwa. Był członkiem Rady Naczelnej i Zarządu Głównego Związku Ludowo-Narodowego oraz przewodniczącym tegoż na województwo kieleckie. Od 1920 redaktor naczelny „Ojczyzny” we Lwowie. W 1922 uzyskał mandat z list Chrześcijańskiego Związku Jedności Narodowej w okręgu wyborczym nr 42 (Kraków). Pracował w komisjach: administracyjnej, odbudowy kraju, prawniczej oraz w rolnej. W latach 1924-26 zajmował się dziennikarstwem w Toruniu. W 1927 zamieszkał w Pelplinie, gdzie był redaktorem „Gońca Pomorskiego”, „Dziennika Starogardzkiego” i „Pielgrzyma”. Był członkiem Zarządu Syndykatu Dziennikarzy Polskich. Udzielał się jako referent oświatowy w Towarzystwie Gimnastycznym „Sokół” i w Towarzystwie Śpiewaczym św. Cecylii na Kociewiu. Angażował się w działalność Stronnictwa Narodowego na Pomorzu, gdzie był członkiem zarządu okręgowego. W 1930 zdobył mandat z listy nr 4 w okręgu wyborczym nr 29 (Tczew). Po wybuchu II wojny światowej zagrożony aresztowaniem przez Niemców, 2 września opuścił Pelplin i po nieudanych próbach przedostania się do Warszawy, wyjechał do województwa lubelskiego, gdzie był pełnomocnikiem Rady Głównej Opiekuńczej na powiat chełmski. 
Po wojnie krótko kierował domem wychowawczym dla młodzieży na Górnym Śląsku. Po przejściu na emeryturę był starszym woźnym w Wojewódzkim Urzędzie Zdrowia w Bydgoszczy. Honorowy obywatel miasta Olkusza.
Rodzina.
Był synem rolnika Jana i Klary Marii z Gorzeńskich Matłoszów. Miał jedenaścioro rodzeństwa. Był żonaty ze Stanisławą z Podgórskich, z którą miał trzech synów i dwie córki.

</doc>
<doc id="4662325" url="https://pl.wikipedia.org/wiki?curid=4662325" title="Patryk Ignaczak">
Patryk Ignaczak

Patryk Ignaczak (ur. 14 listopada 1984 w Kaliszu) – polski piosenkarz i muzyk z zespołu Audiofeels, prezenter telewizyjny i lektor.
Życiorys.
Absolwent IV Liceum Ogólnokształcącego w Kaliszu oraz geografii na Uniwersytecie Adama Mickiewicza w Poznaniu. Jest basem w zespole wokalnym Audiofeels, swoim głosem naśladuje brzmienie gitary basowej i kontrabasu; znany publiczności pod pseudonimem „Cypis”. Popularność grupie przyniosły występy w programie "Mam talent!" w telewizji TVN. Dotarli do finału, w którym zajęli trzecie miejsce. Grupa wydała cztery albumy.
Związany z Telewizją WP, należącą do grupy Wirtualna Polska. Prowadził program "#dzieńdobryWP" oraz był lektorem programu informacyjnego #dziejesię 16:50 oraz #dziejesię 18:30. Prezentował również prognozy pogody.
Jako lektor użycza głosu w reklamach i słuchowiskach.

</doc>
<doc id="4662326" url="https://pl.wikipedia.org/wiki?curid=4662326" title="Pantaleon Hostyko">
Pantaleon Hostyko

Pantaleon Hostyko – koniuszy powiatu wiłkomierskiego województwa wileńskiego Wielkiego Księstwa Litewskiego. Urząd ten piastował od 9 lutego 1699 roku.

</doc>
<doc id="4662327" url="https://pl.wikipedia.org/wiki?curid=4662327" title="Marika Lindholm">
Marika Lindholm

Marika Irene Lindholm z domu Eklund (ur. 14 kwietnia 1948 w Hanko) – fińska lekkoatletka, sprinterka, medalistka mistrzostw Europy w 1974.
Zajęła 6. miejsce w biegu na 400 metrów i 7. miejsce w sztafecie 4 × 400 metrów na mistrzostwach Europy w 1971 w Helsinkach. Na igrzyskach olimpijskich w 1972 w Monachium odpadła w ćwierćfinale biegu na 400 metrów i eliminacjach sztafety 4 × 100 metrów, a w sztafecie 4 × 400 metrów zajęła 7. miejsce.
Zdobyła srebrny medal w sztafecie 4 × 400 metrów (która biegła w składzie: Eklund, Mona-Lisa Pursiainen, Pirjo Wilmi i Riitta Salin) na mistrzostwach Europy w 1974 w Rzymie. Na igrzyskach olimpijskich w 1976 w Montrealu Lindholm zajęła 6. miejsce w sztafecie 4 × 400 metrów (która biegła w tym samym składzie, co na mistrzostwach Europy w 1974) oraz odpadła w ćwierćfinale biegu na 400 metrów. 
Lindholm była mistrzynią Finlandii w 1971 w biegu na 200 metrów i biegu na 400 metrów, a także halową mistrzynią swego kraju w biegu na 60 metrów w 1967.
9 czerwca 1971 w Vuosaari wyrównała należący do Mony-Lisy Pursiainen rekord Finlandii w biegu na 100 metrów czasem 11,6 s. 10 lipca 1910 w Kauniainen poprawiła rekord swego kraju w biegu na 200 metrów rezultatem 23,5 s. Trzykrotnie poprawiała Finlandii w biegu na 400 metrów do wyniku 52,7 s (4 września 1971 w Monachium), również trzykrotnie w sztafecie 4 × 400 metrów do czasu 44,68 s (9 września 1972 w Monachium) i 7. razy w sztafecie 4 × 400 metrów do rezultatu 3:25,7 (8 września 1974 w Rzymie). Ten ostatni rezultat jest obecnym (lipiec 2021) rekordem Finlandii.

</doc>
<doc id="4662332" url="https://pl.wikipedia.org/wiki?curid=4662332" title="Marika Eklund">
Marika Eklund



</doc>
<doc id="4662333" url="https://pl.wikipedia.org/wiki?curid=4662333" title="Bez ograniczeń energii 5-10-50">
Bez ograniczeń energii 5-10-50

Bez ograniczeń energii 5–10–50 – album kompilacyjny i koncertowy zespołu Kombi Łosowski, wydany pod nazwą Kombi 22 listopada 2019 roku, nakładem wytwórni muzycznej MTJ. Album został wydany z okazji 50-lecia działalności artystycznej Sławomira Łosowskiego.
Lista utworów.
Opracowano na podstawie materiału źródłowego.

</doc>
<doc id="4662339" url="https://pl.wikipedia.org/wiki?curid=4662339" title="Diecezja Południowych Stanów Zjednoczonych">
Diecezja Południowych Stanów Zjednoczonych

Diecezja Południowych Stanów Zjednoczonych – diecezja Koptyjskiego Kościoła Ortodoksyjnego. Erygowana została w 1993 roku przez patriarchę Szenudę III. Obejmuje stany Alabama, Arizona, Arkansas, Floryda, Georgia, Luizjana, Mississippi, Nowy Meksyk, Oklahoma, Tennessee i Teksas. Znajdują się w niej 54 parafie i 41 kościołów filialnych obsługiwane przez 78 księży.
Aktualnym ordynariuszem diecezji jest biskup Józef.

</doc>
<doc id="4662346" url="https://pl.wikipedia.org/wiki?curid=4662346" title="Diecezja Nowego Jorku i Nowej Anglii">
Diecezja Nowego Jorku i Nowej Anglii

Diecezja Nowego Jorku i Nowej Anglii – diecezja Koptyjskiego Kościoła Ortodoksyjnego. Erygowana została w 2013 roku przez patriarchę Tawadrosa II. Obejmuje stany Connecticut, Maine, Massachusetts, New Hampshire, Nowy Jork, Rhode Island i Vermont. Posługuje w niej 41 księży.
Aktualnym ordynariuszem diecezji jest biskup Dawid.

</doc>
<doc id="4662347" url="https://pl.wikipedia.org/wiki?curid=4662347" title="Vlatko Stojanovski">
Vlatko Stojanovski



</doc>
<doc id="4662349" url="https://pl.wikipedia.org/wiki?curid=4662349" title="Boban Nikolov">
Boban Nikolov



</doc>
<doc id="4662353" url="https://pl.wikipedia.org/wiki?curid=4662353" title="Operacja Boston">
Operacja Boston

Operacja Boston (ang. "Mission Boston") – desant spadochronowy dokonany w nocy z 5 na 6 czerwca przez amerykańską 82 Dywizję Powietrznodesantową jako część operacji Neptune, inwazji aliantów na Normandię, która zainicjowała trzymiesięczną kampanię normandzką podczas II wojny światowej. 6420 spadochroniarzy zeskoczyło z prawie 370 transportowców Douglas C-47 na docelowy obszar o powierzchni około 26 km kw. po obu stronach rzeki Merderet na półwyspie Cotentin w północnej Francji, pięć godzin przed lądowaniem na plażach.
Zrzuty zostały rozproszone przez złą pogodę i niemiecki ogień przeciwlotniczy na obszarze trzy do czterech razy większym niż planowano. Dwie niedoświadczone jednostki 82 Dywizji: 507 i 508 Pułk Piechoty Spadochronowej otrzymały zadanie blokowania podejść na zachód od rzeki Merderet, ale większość spadochroniarzy nie trafiła nawet w okolice strefy zrzutu. Weteran Dywizji, 505 Pułk Piechoty Spadochronowej, skoczył dokładnie i uchwycił swój cel, miasto Sainte-Mère-Église, którego kontrolowanie okazało się niezbędne dla sukcesu całej operacji.
Tło sytuacyjne.
82 Dywizja Powietrznodesantowa pod dowództwem gen. Matthew Ridgway' a była doświadczoną w boju jednostką, z dwoma pułkami: 504 i 505, które brały udział w inwazji na Sycylię i Włochy. Jednak 504 nie przybył do Anglii na czas, aby przygotować się do operacji Neptune, i został zastąpiony w nadchodzącej kampanii przez świeże 507 i 508 Pułk, oba tymczasowo związane z dywizją na czas operacji (507 później przeniesiono do 17 Dywizji Powietrznodesantowej). Jednak ze względu na wcześniejsze doświadczenia bojowe przynajmniej jednego pułku, 82 Dywizja Powietrznodesantowa została przydzielona do bardziej ryzykownych misji w centrum Cotentin niż debiutująca w całości 101 Dywizja Powietrznodesantowa. Ostatni pułk 82-ej, 325 Pułk Piechoty Szybowcowej, miał przylecieć na pokładzie szybowców 7 czerwca.
Celem 82 Dywizji Powietrznodesantowej było zdobycie miasta Sainte-Mère-Église, kluczowego węzła komunikacyjnego za plażą Utah oraz zablokowanie niemieckim posiłkom dostępu do tego obszaru od zachodu i południowego zachodu. Spadochroniarze mieli przejąć groble oraz mosty nad Merderet w La Fière i Chef-du-Pont, zniszczyć most drogowy nad rzeką Douve w Pont L'Abbé (obecnie Étienville) i zabezpieczyć obszar na zachód od Sainte-Mère-Église, aby ustanowić linię obronną pomiędzy Gourbesville i Renouf.
W dalszym etapie operacji oddziały 82 Dywizji Powietrznodesantowej miały zakłócać niemiecką komunikację, ustawiać blokady na drogach, aby utrudniać ruch niemieckich posiłków, utworzyć linię obronną pomiędzy Neuville i Baudienville na północy i oczyścić obszar stref zrzutu do granicy obszarów odpowiedzialności jednostek w Les Forges, gdzie spadochroniarze mieli połączyć się ze 101 Dywizją Powietrznodesantową pod dowództwem gen. Maxwella D. Taylora.
Aby wykonać swoje zadania, 82 Dywizja Powietrznodesantowa podzieliła się na trzy części:
Opis misji.
Boston był drugim z dwóch operacji desantu spadochronowego, z operacją Albany w wykonaniu 101 Dywizji Powietrznodesantowej, poprzedzającą ją o godzinę. Strefy zrzutu T i N znajdowały się na zachód od rzeki Merderet, a strefa zrzutu O mieściła się na wschód od niej, na północny zachód od Sainte-Mère-Église.
Każdy z pułków piechoty spadochronowej był transportowany przez trzy lub cztery rzuty (formacje zawierające 36, 45 lub 54 samolotów C-47), w sumie dziesięć rzutów i 432 samoloty. Maszyny ponumerowane indywidualnie w rzutach „liczbami kredowymi” (dosłownie narysowanymi kredą na kadłubach, aby pomóc spadochroniarzom we wsiadaniu do właściwego samolotu), zorganizowano w szyk po wystartowaniu według ścisłego wzorca zwanego „potrójne V” (trzy samoloty ułożone na kształt litery V, poprzez połączenie formacji składały się w większe V złożone z dziewięciu maszyn). Rzuty zostały zaplanowane w odstępach 6-minutowych. Spadochroniarze byli zorganizowani w „ładunki”, każdy samolot zabierał 15–18 ludzi z pełnym, indywidualnym wyposażeniem.
Zasadnicze skoki bojowe zostały poprzedzone w każdej strefie zrzutu przez trzy zespoły przecieraczy szlaków (and. "pathfinders"), które przybyły trzydzieści minut przed głównym desantem w celu zainstalowania pomocy nawigacyjnych, w tym radiolatarni „Eureka” i świateł obrysowych, aby pomóc C-47 w zlokalizowaniu swoich stref zrzutu w ciemnościach.
Aby osiągnąć efekt zaskoczenia, samoloty miały zbliżyć się do Normandii na małej wysokości od zachodu. Pierwszy rzut wystartował 5 czerwca o godz. 22:30, utworzył szyk i poleciał na południowy zachód nad kanałem La Manche na wysokości 150 metrów, pozostając poniżej zasięgu niemieckich radarów. Po znalezieniu się nad wodą, całe zewnętrzne oświetlenie samolotów, z wyjątkiem świateł formacyjnych, zostało wyłączone. Korzystając z łodzi nawigacyjnej o nazwie kodowej „Hoboken” i sygnały z radiolatarni „Eureka”, piloci skręcili w lewo na południowy wschód i polecieli między dwoma Wyspami Normandzkimi: Guernsey i Alderney aż do pierwszego punktu na wybrzeżu Francji w Les Pieux, o kryptonimie „Peoria”.
Na półwyspie Cotentin wiele czynników pogodowych negatywnie wpłynęło na dokładność zrzutów, w tym solidny brzeg chmur w całej zachodniej części półwyspu o szerokości 35 km na wysokości penetracji (ok. 450 m) i nieprzezroczysta mgła gruntowa nad wieloma strefami zrzutu. Warunki pogodowe rozproszyły wiele formacji, a intensywny niemiecki ogień przeciwlotniczy uczynił jeszcze więcej zamieszania. Jednak głównym czynnikiem ograniczającym sukces jednostek spadochronowych, który spotęgował wszystkie powyżej przytoczone, była decyzja o zrzucie spadochroniarzy w nocy.
Desant.
Zgubione strefy zrzutu.
Zrzut 82 Dywizji Powietrznodesantowej rozpoczął się o godz. 1:51. 505 Pułk Piechoty Spadochronowej, wyznaczony do skoku w Strefie Zrzutu O, miał przybyć na miejsce dziesięć minut po ostatnim rzucie 101 Dywizji Powietrznodesantowej. C-47 z żołnierzami 505 Pułku nie przeżyły takich trudności, jakie nękały zrzuty 101 Dywizji Powietrznodesantowej. Przecieracze szlaków w Stefie Zrzutu O włączyli radiolatarnie „Eureka”, gdy pierwszy rzut 82 Dywizji Powietrznodesantowej przekroczył punkt początkowy i zapalili znaczniki holofanowe na obszarach skoku wszystkich trzech batalionów. 2. batalion, który skakał jako pierwszy, był dokładny, ale skoczył z wyższej niż zaplanowano wysokości. C-47 z 3. i 1. batalionem zeszły z kursu, ale dostosowały się w czasie do skoku. Większość maszyn była w stanie latać w szyku ponad chmurami i żaden nie spotkał się z poważnym ogniem przeciwlotniczym. W rezultacie weterani z 505 Pułku cieszyli się najdokładniejszym zrzutem w D-Day, połową pułku desantowaną dokładnie w strefie lądowania lub w odległości 1 km od niej, a 75% Pułku w odległości 3 km.
Pozostałe pułki były znacznie bardziej rozproszone. Zestrzelono 8 samolotów, kilka z wciąż wyskakującymi spadochroniarzami. 508 Pułk Piechoty Spadochronowej doświadczył najgorszego zrzutu spośród wszystkich pułków obu dywizji. Dowódca jego z plutonów, por. Robert P. Mathias, został uderzony przez podmuch ognia w trafionym samolocie, a mimo to zdołał wyprowadzić swój zespół na zewnątrz.
Rzuty z 508 Pułkiem nie widziały nic poza chmurami i przelatywały przez nie, a pilocie C-47 podejmowali wymijające manewry, aby uniknąć kolizji. Kilka minut później wpadli pod ostry ogień przeciwlotniczy. Piloci potrzebujący pomocy odnajdywania ścieżek odkryli, że zestawy w pobliżu Strefy Zrzutu N były nieskuteczne lub nie zostały włączone. Liderzy lotów dokładnie nawigowali do strefy zrzutu, ale większość samolotów była już poza formacją. 25% żołnierzy 508 Pułku Piechoty Spadochronowej wylądowało w odległości 1,5 km od strefy zrzutu, a kolejna ćwierć składu w odległości 3,2 km. Połowa pułku była jednak niedostępna dla wykonywania przydzielonych zadań, ponieważ spadła na wschód od Merderet, a połowa z nich wylądowała w odległości większej niż 16 km od strefy zrzutu lub zginęła.
Por. Malcolm D. Brannen, oficer sztabowy 3. batalionu 508 Pułku wylądował pomiędzy Picauville i Étienville, na południe od strefy lądowania. O świcie, tuż po zauważaniu desantu posiłków przez szybowce w ramach operacji Chicago, Brannen i grupa spadochroniarzy, których zgromadził, ostrzelali wojskowy samochód jadący z dużą prędkością do Picauville. Amerykanie zabili wtedy gen. Wilhelma Falleya, dowódcę niemieckiej 91 Dywizji Piechoty.
Radiolatarnie 507 Pułku Piechoty Spadochronowej zostały rozmieszczone dokładnie w Strefie Zrzutu T, ale ze względu na Niemców w pobliżu nie można było włączyć świateł obrysowych. Wielu pilotów C-47 zawahało się i tylko 3 grupy spadochroniarzy wskoczyły dokładnie nad strefą zrzutu. Od 30 do 50 grup (450–750 żołnierzy) wylądowało w pobliżu w trawiastym bagnie wzdłuż rzeki. Szacunkowa liczba ofiar utonięcia waha się od „kilku” do „wielu” (całkowita liczba strat 82 Dywizji Powietrznodesantowej w D-Day to 156 zabitych w akcji). Wiele sprzętu zostało utracone, a żołnierze mieli trudności z odnalezieniem swoich oddziałów.
Prawie 30 grup 507 Pułku Piechoty Spadochronowej wylądowało na obszarze odpowiedzialności 101 Dywizji Powietrznodesantowej i tymczasowo związało się z jej żołnierzami. Kompania dowodzenia 1. batalionu, transportowana przez ostatni rzut tej nocy, została zrzucona 8 km za Carentan w Montmartin-en-Graignes. Zebrali oni innych maruderów i odpierali ataki 17 Dywizji Pancernej SS przez pięć dni, zanim 150 spadochroniarzom udało się dotrzeć do Carentan w małych grupkach.
Sainte-Mère-Église.
Terminowe zebranie oddziałów na ziemi umożliwiło 505 Pułkowi Piechoty Spadochronowej wykonanie dwóch misji zgodnie z harmonogramem. Trzeci batalion zajął Sainte-Mère-Église o 4:30 po krótkiej walce. Ustanowiono blokady na drogach i zajęto pozycje obronne przed oczekiwanymi kontratakami. 2. batalion zajął pozycję blokującą na północnych podejściach do miasteczka siłą jednego plutonu (3. pluton, kompania D), podczas gdy reszta jednostki wzmocniła 3. batalion, gdy ten został zaatakowany z południa przez niemiecką piechotę i czołgi przed południem. Pluton zatrzymał dwie kompanie 1058 Pułku Grenadierów w Neuville-au-Plain na osiem godzin, pozwalając żołnierzom w Sainte-Mère-Église odpierać zagrożenie z południa.
3. batalion 505 Pułku mógł zostać uznany za zabezpieczenie Sainte-Mère-Église, ale był teraz tylko wsparcie dla kompanii F 2. batalionu, który wylądował w centrum miasta. Szer. John Steele, żołnierz, którego spadochron zaczepił się na wieży kościelnej świątyni parafialnej w Sainte-Mère-Église, służył właśnie w kompanii F. Warto zauważyć, że niektóre samoloty startujące z lotniska RAF Cottesmore używane do desantu w Normandii występowały w specjalnej wersji C-53 „Skytroopers”. Standardowy C-47 został wyposażony w pojedynczą linię statyczną i jedne drzwi wyjściowe dla 18 spadochroniarzy. Natomiast C-53 wyposażono w dwie linie statyczne i dwoje drzwi wyjściowych dla 18 spadochroniarzy ułożonych w dwie 9-osobowe grupy. Niektóre doniesienia wskazują na gęstą koncentrację spadochroniarzy w centrum Sainte-Mère-Église, co mogło być spowodowane użyciem tych samolotów, bo dwie 9-osobowe grupy wyjdą szybciej i wylądują bliżej siebie niż pojedyncze grupy z wielu różnych C-47.
Wzdłuż Merderet.
Według części historyków 1. batalion 505 Pułku Piechoty Spadochronowej nie osiągnął celu zdobycia mostów nad Merderet w Manoir de la Fière i Chef-du-Pont. Wydarzenie to jest kwestionowane zarówno przez dowódców kompanii, jak i pułku. Krytyczna wersja wydarzeń stwierdza, że kompania A nie była w stanie przekroczyć mostu w pobliżu La Fière, farmy położonej 3 km na zachód od Sainte-Mère-Église, pomimo pomocy kilkuset żołnierzy z 507 i 508 Pułków, którzy wylądowali na tym obszarze. Po kilku próbach prób przejścia nad groblą, a później oskrzydlenia obrony nieprzyjaciela, wszelkie próby natarcia zawiodły, gen. Gavin zaczął dowodzić wojskami gdzie indziej i towarzyszył jednej grupie, aby przejąć z nią most w Chef-du-Pont.
Dowódca kompanii A, kpt. John Dolan, cieszący się pseudonimem „Czerwony Pies”, kategorycznie zaprzeczył temu poglądowi, twierdząc, że kompania A przejęła most. Zareagował tak w odpowiedzi na kwestionariusz przesłany przez słynnego pisarza wojennego Corneliusa Ryana. Dolan przedstawia szczegółową odpowiedź, którą Gavin przekazał autorowi jako dokładny raport sytuacyjny. Dolan stwierdza: 
Płk Roy E. Lindquist, dowódca 508 Pułku Piechoty Spadochronowej, objął dowództwo nad oddziałami w Manoir de la Fière i poprowadził atak w południe, który zniszczył niemiecką obronę oraz zaowocował połączeniem z odizolowaną grupą na zachodnim brzegu. Z powodu nieporozumień i złych założeń przyczółek nie został jednak skonsolidowany, a godzinę później zniszczył go niemiecki kontratak. Ponowna próba zajęcia przyczółka w wykonaniu kompanii B 508 Pułku przeszła przez most, ale została rozbita, a ocaleni zmuszeni do przepłynięcia rzeki z powrotem wpław.
Lindquist wprowadził na ten obszar cały 1. batalion 505 Pułku, aby bronić się przed dalszymi kontratakami. Wspierany intensywnym ostrzałem artyleryjskim i moździerzowym 1057 Pułk Grenadierów i 100 Batalion Czołgów Zastępczych (niem. "100. Panzer Ersatz und Ausbildungs Abteilung"), jednostka szkoleniowa ze zdobycznymi francuskimi czołgami i przestarzałymi niemieckimi maszynami, takimi jak czołgi Panzer III), uderzyły na pozycje 1. batalionu późnym popołudniem 6 czerwca, zanim zostały zatrzymane przez bazooki i działo przeciwpancerne 57 mm, którzy zniszczyły kilka czołgów na grobli La Fière. Gen. Gavin wrócił później z Chef-du-Pont i wycofał wszystkie siły oprócz jednego plutonu, aby wzmocnić obronę w Manoir de la Fière.
Żaden z celów 82 Dywizji Powietrznodesantowej polegających na oczyszczeniu obszarów na zachód od Merderet i zniszczeniu mostów nad Douve nie został osiągnięty w dniu inwazji. Jednak jeden zaimprowizowany batalion 508 Pułku Piechoty Spadochronowej zdobył trzy wzgórza w pobliżu Merderet i powstrzymał niemieckie kontrataki na Chef-du-Pont na trzy dni, skutecznie wypełniając swoje zadanie. Dwa oddziały wielkości kompanii z 507 Pułku utrzymywały się za niemieckim centrum oporu w Amfreville, do czasu ich zluzowania w wyniku zajęcia grobli przez wojska alianckie 9 czerwca.

</doc>
<doc id="4662356" url="https://pl.wikipedia.org/wiki?curid=4662356" title="Autonomous Sensory Meridian Response">
Autonomous Sensory Meridian Response



</doc>
<doc id="4662357" url="https://pl.wikipedia.org/wiki?curid=4662357" title="11 Pułk Ułanów Austro-Węgier">
11 Pułk Ułanów Austro-Węgier



</doc>
<doc id="4662358" url="https://pl.wikipedia.org/wiki?curid=4662358" title="Diecezja Midlands">
Diecezja Midlands

Diecezja Midlands – diecezja Koptyjskiego Kościoła Ortodoksyjnego w Wielkiej Brytanii. Erygowana została w 1991 roku przez patriarchę Szenudę III. Obejmuje hrabstwa Cheshire, Kumbria, Derbyshire, Gloucestershire, Wielki Manchester, Herefordshire, Lancashire, Leicestershire, Lincolnshire, Merseyside, Northamptonshire, Nottinghamshire, Oxfordshire, Rutland, Shropshire, Staffordshire, Warwickshire, West Midlands i Worcestershire oraz północną Walię. Znajduje się w niej 8 parafii i 3 kościoły filialne, w których posługuje 9 księży.
Aktualnym ordynariuszem diecezji jest biskup Missael.

</doc>
<doc id="4662360" url="https://pl.wikipedia.org/wiki?curid=4662360" title="Brenda Ann Spencer">
Brenda Ann Spencer

Brenda Ann Spencer (ur. 3 kwietnia 1962) – amerykańska sprawczyni strzelaniny na dziedzińcu szkoły podstawowej w San Diego w 1979. Incydentu, w wyniku którego zginęły dwie dorosłe osoby, a jeden policjant i ośmioro dzieci zostało rannych, dokonała oddając strzały z okna swojego domu. W 1980 skazano ją na dożywotni pobyt w więzieniu. Incydent z jej udziałem był pierwszą strzelaniną w amerykańskiej szkole, która zyskała szeroki rozgłos w mediach. Jej czyn zainspirował przebojowy utwór "I don’t like Mondays zespołu The Boomtown Rats." 
Wczesne życie.
Brenda Ann Spencer urodziła się 3 kwietnia 1962. Jej rodzice, ojciec Wallace Spencer i matka Dot Spencer, rozwiedli się, gdy miała zaledwie 9 lat. Według zeznań Dot Spencer, przyczyną rozwodu miały być zdrady jej męża. Po rozwodzie rodziców Brenda Ann Spencer mieszkała razem z ojcem i starszym rodzeństwem, bratem Scottem Spencer i siostrą Teresą Spencer. Rodzina żyła w biedzie, Brenda Ann Spencer i jej ojciec spali wspólnie na materacu na podłodze.
Jako nastolatka uczęszczała do liceum Patrick Henry High School w San Diego. Nauczyciele opisywali ją później jako introwertyczkę, nie wykazującą zainteresowania nauką. Często miała problemy z powodu wagarowania i nieodrabiania lekcji. Z tego powodu w 1978 została skierowana do placówki dla problematycznych uczniów. Rodzice Brendy zostali wtedy poinformowani, że ich córka ma myśli samobójcze. Opiekujący się nią ojciec przyznał później, że zignorował ostrzeżenia, ponieważ nie rozumiał jak można stwierdzić u kogoś myśli samobójcze.
Ojciec nauczył ją strzelać z wiatrówki do puszek i ptaków. Wkrótce Brenda Ann Spencer zaczęła zdobywać medale w konkursach strzeleckich. Zaczęła też okazywać wrogość policjantom, grożąc im, że kiedyś chciałaby któregoś z nich zastrzelić.
Latem 1978 razem ze znajomymi ostrzelała szkołę podstawową w San Diego. Oblali też mury placówki farbą i poprzewracali ławki w klasach. W grudniu kurator sądowy skierował Brendę Ann Spencer na badanie psychiatryczne. Lekarze orzekli, że musi trafić do szpitala psychiatrycznego z powodu zaburzeń depresyjnych. Jej ojciec nie wyraził na to zgody i w tym samym roku z okazji Bożego Narodzenia podarował jej karabinek półautomatyczny Ruger 10/22 z celownikiem optycznym i pięciuset nabojami. Niedługo potem miała opowiadać znajomym, że chciałaby zrobić coś wielkiego, żeby trafić do telewizji.
Strzelanina w szkole podstawowej w San Diego.
29 stycznia 1979 dokonała strzelaniny na dziedzińcu szkoły podstawowej Cleveland Elementary School w San Diego, oddając strzały z okna swojego domu. Uczniowie szkoły podstawowej czekali przed bramą, aby wejść do środka. Pierwszą ofiarą Brendy Spencer była dziewięcioletnia Monica Selvig, którą kula trafiła w brzuch. Ośmioletnia Mary Clark także została ranna, ale zszokowana nikomu o tym nie powiedziała i poszła do klasy. Pogotowie zabrało ją po kilku godzinach. Cam Miller została trafiona w plecy, zaledwie 3 centymetry od serca. Christy Buell została trafiona w brzuch i pośladek i była w stanie krytycznym. Czwórka innych dzieci doznała lekkich obrażeń. Dyrektor Burton Wragg wyszedł z budynku, by sprawdzić, co się dzieje i został śmiertelnie postrzelony, gdy pochylił się nad leżącym rannym dzieckiem. Nauczyciel Daryl Barnes zajął się ewakuacją uczniów i poprosił sekretariat o wezwanie policji. Gdy dozorca Mike Suchar podbiegł do leżącego dyrektora, również został śmiertelnie postrzelony. Jeden z policjantów, który próbował dostać się do dyrektora szkoły został postrzelony w szyję, ale przeżył. Policja zdołała powstrzymać dalszą strzelaninę, zasłaniając dom Brendy Spencer śmieciarką. Dzieci zostały ewakuowane do ambulansów tylnymi drzwiami szkoły.
Brenda Spencer zabiła dwie dorosłe osoby oraz raniła ośmioro dzieci i jednego policjanta. Oddała tego dnia 36 strzałów z odległości około 45 metrów. Trafiła 11 razy.
Zatrzymanie przez policję.
Po strzelaninie Spencer zabarykadowała się w swoim domu i groziła policjantom, że jeśli wyjdzie na zewnątrz to zacznie do nich strzelać. Negocjacje z policją trwały sześć godzin. W tym czasie dodzwonił się do niej reporter Gus Stevens. W rozmowie z nim, zapytana o powód masakry odpowiedziała "Nie lubię poniedziałków. To ożywia dzień". Gdy dziennikarz powiedział jej ile osób trafiła, odpowiedziała "Tylko tyle? Byłam pewna, że więcej". W czasie negocjacji z policją powiedziała:
Spencer oddała się w ręce policji po obietnicy, że dostanie obiad z Burger Kinga. Nie była pod wpływem alkoholu, ani narkotyków.
Proces.
Brenda Ann Spencer przyznała się do dokonania morderstwa pierwszego stopnia oraz napadu z bronią w ręku. Nie okazała skruchy i przyznała, że strzelanie do dzieci sprawiało jej przyjemność.
4 kwietnia 1980 Spencer została skazana na dożywocie z możliwością ubiegania się o zwolnienie po 25 latach.
Pobyt w więzieniu.
W więzieniu zdiagnozowano u niej uszkodzenie mózgu, którego miała doznać podczas wypadku na rowerze w dzieciństwie.
W czasie pobytu w więzieniu sześciokrotnie ubiegała się o zwolnienie warunkowe. Wielokrotnie zmieniała swoją wersję wydarzeń oraz zeznania. Mówiła między innymi, że strzelała na oślep, że strzelała w samoobronie, a także twierdziła, że policja strzelała do rannych. W 1993 po raz pierwszy ubiegała się o zwolnienie warunkowe. Deklarowała wówczas, że dokonała strzelaniny pod wpływem halucynacji spowodowanych przez zażycie whisky, marihuany i tabletek. Tym zeznaniom przeczyły badania toksykologiczne zrobione po jej zatrzymaniu. W 2001 roku oskarżyła ojca, Wallace'a Spencera, o to, że pod wpływem alkoholu bił ją i wykorzystywał seksualnie. Jako swoich oprawców wskazywała także swoje starsze rodzeństwo. Jej rodzina nie przyznała się do stawianych zarzutów. Brenda Spencer powtórzyła oskarżenia, kiedy w 2005 ubiegała się o zwolnienie warunkowe. Jej zeznania były traktowane sceptycznie.
Wpływ.
Strzelanina dokonana przez Brendę Ann Spencer była pierwszą strzelaniną szkolną, która zdobyła szeroki rozgłos medialny. Niektórzy dziennikarze, tacy jak Gene Cubbinson z NBC, a także sama Brenda Ann Spencer, spekulowali, że mogła zainspirować kolejne strzelaniny w amerykańskich szkołach, które od 1979 zdarzały się coraz częściej.
Zainspirowany strzelaniną dokonaną przez Brendę Ann Spencer, autor tekstów i lider zespołu The Boomtown Rats, Bob Geldof, napisał utwór "I don’t like Mondays" (z ang. "Nie lubię poniedziałków"), który został wydany kilka miesięcy po strzelaninie, w lipcu 1979. Utwór ten znalazł się na pierwszych miejscach list przebojów w Wielkiej Brytanii i kilkudziesięciu innych krajach.

</doc>
<doc id="4662362" url="https://pl.wikipedia.org/wiki?curid=4662362" title="Colin Gibson">
Colin Gibson

Colin Gibson (ur. 1948) – australijski scenograf filmowy. Laureat Nagrody BAFTA i Oscara za najlepszą scenografię do filmu ' (2015) George'a Millera. Twórca scenografii do takich australijskich filmów, jak m.in. "Priscilla, królowa pustyni" (1994) Stephana Elliotta, "Babe – świnka z klasą" (1995) Chrisa Noonana i ' (1998) w reżyserii George'a Millera.

</doc>
<doc id="4662366" url="https://pl.wikipedia.org/wiki?curid=4662366" title="Ryszard Kalpas">
Ryszard Kalpas

Ryszard Kalpas (ur. 31 grudnia 1906 w Samarkandzie, zm. 2 kwietnia 1940 w Katyniu) – kapitan saperów Wojska Polskiego. 
Życiorys.
Syn Antoniego i Aldony z Radziejowskich, wnuczki Ignacego. Starszy brat Rajmunda, Rolanda i Jolanty. Absolwent III Liceum Ogólnokształcącego w Warszawie.
W Wojsku Polskim od 1927. Absolwent Szkoły Podchorążych Inżynierii w Warszawie. 15 sierpnia 1931 Prezydent RP Ignacy Mościcki mianował go podporucznikiem ze starszeństwem z 15 sierpnia 1930 roku i 27. lokatą w korpusie oficerów inżynierii i saperów, a Minister Spraw Wojskowych wcielił do Batalionu Elektrotechnicznego w Nowym Dworze Mazowieckim. W 1938 był adiutantem baonu. Na stopień kapitana awansowany ze starszeństwem z dniem 19 marca 1939 i 59. lokatą w korpusie oficerów saperów, grupa liniowa. W marcu 1939 przebywał na kursie. 
W czasie kampanii wrześniowej 1939 roku dostał się do sowieckiej niewoli. Przebywał w obozie w Kozielsku. Wiosną 1940 roku został zamordowany przez funkcjonariuszy NKWD w Katyniu i tam pogrzebany. Od 28 lipca 2000 roku spoczywa na Polskim Cmentarzu Wojennym w Katyniu.
Ryszard Kalpas był żonaty z Ireną z Rolla-Dobińskich. Grób symboliczny znajduje się na cmentarzu Powązkowskim (kwatera 39-6-28/29).
5 października 2007 Minister Obrony Narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4662368" url="https://pl.wikipedia.org/wiki?curid=4662368" title="Mary Poppins powraca (ścieżka dźwiękowa)">
Mary Poppins powraca (ścieżka dźwiękowa)

Mary Poppins powraca – ścieżka dźwiękowa do musicalu filmowego w reżyserii Roba Marshalla z 2018 pt. "Mary Poppins powraca".
Jednopłytowy album miał swoją premierę 7 grudnia 2018 roku, edycja polska 14 grudnia. Krążek wydało Walt Disney Records. Na album składa się 27 utworów. Autorem muzyki jest Marc Shaiman. Słowa napisali Scott Wittman i Marc Shaiman.
Lista utworów (wersja angielska).
Na angielskojęzycznej wersji albumu znalazło się 27 utworów. Piosenki wykonują m.in. artyści, którzy wystąpili w filmie.
Lista utworów (wersja polska).
Płyta zawiera następujące utwory:

</doc>
<doc id="4662371" url="https://pl.wikipedia.org/wiki?curid=4662371" title="Zamieszki w Iranie (2019–2020)">
Zamieszki w Iranie (2019–2020)

Zamieszki w Iranie – protesty i zamieszki uliczne w Iranie, zaczęły się w listopadzie 2019 r., po podwyżkach cen benzyny o 50%. 
Według Amnesty International w zamieszkach w 21 miastach, w listopadzie, śmierć poniosło 106 protestujących, co czyni zamieszki z 2019 r. najbardziej krwawymi zamieszkami w Iranie od 10 lat. Prezydent Iranu Hasan Rouhani oskarżył o wywołanie zamieszek USA, Izrael i Arabię Saudyjską. W 2020 protesty nasiliły się po katastrofie lotu Ukraine International Airlines 752.

</doc>
<doc id="4662379" url="https://pl.wikipedia.org/wiki?curid=4662379" title="Niebo równikowe">
Niebo równikowe

Niebo równikowe – fragment firmamentu leżącego na styku nieba północnego i nieba południowego, pas nieba na północ i na południe od równika niebieskiego. Ściśle nieokreślony, umowny fragment nieba, na którym znajdują się gwiazdozbiory nieba równikowego.
Gwiazdozbiory nieba równikowego.
Baran, Bliźnięta, Delfin, Erydan, Hydra, Jednorożec, Koziorożec, Lew, Mały Pies, Orion, Orzeł, Panna, Rak, Ryby, Sekstant, Skorpion, Strzelec, Waga, Wieloryb, Wodnik, Wąż, Wężownik, Zając, Żuraw.

</doc>
<doc id="4662382" url="https://pl.wikipedia.org/wiki?curid=4662382" title="Koptyjski Kościół Ortodoksyjny we Francji">
Koptyjski Kościół Ortodoksyjny we Francji

Koptyjski Kościół Ortodoksyjny we Francji – autonomiczna diecezja Koptyjskiego Kościoła Ortodoksyjnego obejmująca Francję. Erygowana została 2 czerwca 1974 roku przez patriarchę Szenudę III. Autonomiczny status uzyskała w 1994.
Aktualnym ordynariuszem diecezji jest metropolita Atanazy.

</doc>
<doc id="4662383" url="https://pl.wikipedia.org/wiki?curid=4662383" title="Łucznictwo na Światowych Wojskowych Igrzyskach Sportowych 2015">
Łucznictwo na Światowych Wojskowych Igrzyskach Sportowych 2015

Łucznictwo na Światowych Wojskowych Igrzyskach Sportowych 2015 – zawody, które odbywały się w południowokoreańskim Mungyeongu w dniach od 5 do 9 października 2015 roku podczas igrzysk wojskowych.
Na igrzyskach wojskowych w Mungyeongu nastąpił debiut nowej dyscypliny - łucznictwa sportowego w 7. konkurencjach. Zawody zostały rozegrane na obiektach Yecheon Jinho International Archery Field. Reprezentacja Polski nie zdobyła medalu.

</doc>
<doc id="4662384" url="https://pl.wikipedia.org/wiki?curid=4662384" title="Georgi Stardełow">
Georgi Stardełow

Georgi Stardełow (mac. Георги Старделов, ur. 28 sierpnia 1930 w Gewgeliji, zm. 11 stycznia 2021 w Skopje) – macedoński filozof i kulturoznawca.
W 1953 roku ukończył studia na Wydziale Filozofii Uniwersytetu w Belgradzie. Stopień doktora filozofii uzyskał w 1965 na Uniwersytecie Świętych Cyryla i Metodego w Skopju. W latach 1966–1995 pracował na stanowisku profesora na Wydziale Filozofii tej uczelni. Od 1975 do 1977 roku był jego dziekanem.
W 1986 roku został członkiem korespondencyjnym Macedońskiej Akademii Nauk i Umiejętności (MANU), od 1991 był jej członkiem rzeczywistym. W latach 2000–2004 był wiceprezesem, a od 2008 do 2011 roku prezesem MANU.
Prace naukowe Georgi Stardełow były związane ze stosowaniem hermeneutyki filozoficznej w analizie zjawisk literackich i artystycznych. Jest autorem ponad trzydziestu książek z zakresu estetyki, historii estetyki oraz esejów.

</doc>
<doc id="4662386" url="https://pl.wikipedia.org/wiki?curid=4662386" title="Roger Hallam">
Roger Hallam

Roger Hallam, Julian Roger Hallam (ur. 4 maja 1966) – walijski aktywista ekologiczny, współtwórca i jeden z liderów ruchu Extinction Rebellion.
Życiorys.
Hallam przez kilkanaście lat prowadził ekologiczne gospodarstwo rolne w Walii. Porzucił gospodarstwo, by rozpocząć studia doktoranckie na King's College w Londynie. Jako doktorant tej uczelni w 2017 rozpoczął strajk głodowy, domagając się, by uczelnia przestała używać paliw kopalnych. Protest zakończył się sukcesem: uczelnia ogłosiła, że przestanie używać paliw kopalnych do 2020 roku. 
W październiku 2018 r. Hallam powołał do życia grupę Extinction Rebellion, której celem jest organizowanie pokojowych protestów, domagających się zmiany polityki rządów w celu zapobieżenia globalnej katastrofie klimatycznej. We wrześniu 2019 został aresztowany w związku z próbą blokowania ruchu samolotów nad lotniskiem Heathrow: grupa aktywistów próbowała latać dronami nad lotniskiem. 
W 2019 roku opublikował książkę pod tytułem "Common Sense For the 21st Century".

</doc>
<doc id="4662413" url="https://pl.wikipedia.org/wiki?curid=4662413" title="Mestský štadión Púchov">
Mestský štadión Púchov

Mestský štadión Púchov – stadion piłkarski w Púchovie, na Słowacji. Został otwarty 1 maja 1957 roku. Może pomieścić 6614 widzów. Swoje spotkania rozgrywają na nim piłkarze klubu MŠK Púchov.
Teren pod budowę obiektu pozyskano w 1951 roku. Budowa stadionu rozpoczęła się w 1953 roku, a jego otwarcie nastąpiło 1 maja 1957 roku. Budowa areny kosztowała 2,1 mln koron czechosłowackich. Obiekt posiadał wówczas bieżnię lekkoatletyczną. W latach 1958–1960 wybudowano trybunę główną obiektu. W 2000 roku zlikwidowano bieżnię lekkoatletyczną.

</doc>
<doc id="4662419" url="https://pl.wikipedia.org/wiki?curid=4662419" title="Łucznictwo na Światowych Wojskowych Igrzyskach Sportowych 2019">
Łucznictwo na Światowych Wojskowych Igrzyskach Sportowych 2019

Łucznictwo na Światowych Wojskowych Igrzyskach Sportowych 2019 – zawody, które odbywały się w chińskim Wuhanie w dniach od 20 do 24 października 2019 roku podczas igrzysk wojskowych.
Zawody zostały rozegrane na obiekcie Caidian National Defense Park Archery Field. Łuczniczka Sylwia Zyzańska, dla Polski zdobyła po raz pierwszy medal w tej konkurencji ("srebrny"). W finale przegrał 6-4 z Niemką Eleną Richter.
Klasyfikacja medalowa.
"Źródło"

</doc>
<doc id="4662420" url="https://pl.wikipedia.org/wiki?curid=4662420" title="Parafia Matki Łaski Bożej w Górzycy (województwo lubuskie)">
Parafia Matki Łaski Bożej w Górzycy (województwo lubuskie)



</doc>
<doc id="4662421" url="https://pl.wikipedia.org/wiki?curid=4662421" title="Panaritium">
Panaritium



</doc>
<doc id="4662422" url="https://pl.wikipedia.org/wiki?curid=4662422" title="Kościół Matki Łaski Bożej w Górzycy (województwo lubuskie)">
Kościół Matki Łaski Bożej w Górzycy (województwo lubuskie)



</doc>
<doc id="4662427" url="https://pl.wikipedia.org/wiki?curid=4662427" title="Kościół Najświętszego Serca Pana Jezusa w Żabicach">
Kościół Najświętszego Serca Pana Jezusa w Żabicach



</doc>
<doc id="4662428" url="https://pl.wikipedia.org/wiki?curid=4662428" title="Kościół św. Wojciecha Biskupa w Mościcach">
Kościół św. Wojciecha Biskupa w Mościcach



</doc>
<doc id="4662437" url="https://pl.wikipedia.org/wiki?curid=4662437" title="5 pułk kawalerii">
5 pułk kawalerii

5 pułk kawalerii () − historyczna jednostka armii Stanów Zjednoczonych, która rozpoczęła swoją służbę 3 sierpnia 1861, po uchwale kongresu powołującej do służby "„dwa pułki dragonów, pułk konnych strzelców i dwa pułki kawalerii, które odtąd będą znane i uznawane, odpowiednio za pierwszy, drugi, trzeci, czwarty i piąty pułk kawalerii...”" i kontynuuje ją do dziś w zmodyfikowanym formacie organizacyjnym armii amerykańskiej.
Historia.
W 1855 Kongres, zdając sobie sprawę z niewystarczającej liczby kawalerzystów, zezwolił na utworzenie dwóch kolejnych pułków: 1 i 2 pułku kawalerii. 2 pułk kawalerii (później, 3 sierpnia 1861 przemianowany na 5 pułk kawalerii) został utworzony 3 marca 1855 i zorganizowany w Louisville w stanie Kentucky pod dowództwem generała Alberta Sidneya Johnstona z żołnierzami wywodzącymi się ze stanów Alabama, Maryland, Missouri, Indiana, Kentucky, Pensylwania, Ohio i Wirginia. Pułk stał się wkrótce najlepiej wyposażoną i wyszkoloną jednostką, z najlepszymi jeźdźcami i żołnierzami w służbie konnej. Podczas parad pułkowych każda kompania jeździła wierzchowcami innego koloru.
W 1866 po zakończeniu wojny domowej Kongres kolejną ustawą zwiększył liczbę pułków kawalerii. Powołano do służby wielu żołnierzy, którzy wcześniej walczyli w wojnie secesyjnej, do ochrony osadników w czasach, gdy Indianie wędrowali po zachodniej granicy, a osadnicy z determinacją zagarniali ich ziemie. 1, 4, 5, 7, 8 i 10 pułki kawalerii (wszystkie podległe 1 Dywizji Kawalerii) zmierzyły się z Siuksami, Komanczami, Arapahami, Apaczami i innymi rdzennymi Amerykanami podczas wojen z Indianami.
We wrześniu 1868 pułk otrzymał rozkaz przygotowania się do walki przeciwko Indianom w Kansas i Nebrasce. W kolejnych 5 latach stoczył wiele potyczek i bitew z Siuksami, Szejenami, Arapahami i Apaczami.
W 1876 po śmierci generała Custera i 264 jego żołnierzy w bitwie nad Little Bighorn, żołnierze 5 pułku ruszyli za Siuksami, aby pomścić ich śmierć.
W 1898 pułk przegrupował się z San Antonio do Tampy na Florydzie w celu rozpoczęcia wojny hiszpańsko-amerykańskiej, 2000 mil od swoich rodzinnych stron. Ponad 17000 żołnierzy, w tym 5 pułk kawalerii, wylądowało na południowo-zachodnim wybrzeżu Portoryko, w małym porcie Guánica, 15 mil na zachód od Ponce.
W 1901 pułk, z wyjątkiem 2 szwadronu popłynął do Filipin w celu stłumienia krwawego powstania. W 1902 2 szwadron udał się na Filipiny aby dołączyć do swojego pułku. "Spieszeni" walczyli w dżungli by zakończyć powstanie Moro. W marcu 1903 po powrocie do Stanów żołnierze 5 pułku zostali rozproszeni w Arizonie, Kolorado, Nowym Meksyku i Utah.
W 1913 zagrożenie naruszenia granicy Stanów Zjednoczonych sprowadziło pułk z powrotem na pustynie Południowego Zachodu, gdzie stacjonował w Fort Apache i Fort Huachuca w Arizonie. W 1916 pułk został wysłany na meksykańską granicę jako część ekspedycji meksykańskiej przeciwko partyzantce Pancho Villi, po rewolucji meksykańskiej.
22 stycznia 1921 utworzono 1 Dywizję Kawalerii. 13 września 1921 wraz z wprowadzeniem ustawy o obronie narodowej, 1 Dywizja Kawalerii została formalnie aktywowana w Fort Bliss w Teksasie. Pierwszym jej dowódcą został mieszkaniec Teksasu z hrabstwa Rusk, doświadczony weteran wojen z Indianami, wojny hiszpańsko-amerykańskiej, insurekcji Filipin, ekspedycji meksykańskiej, I wojny światowej i kawaler Medalu Honoru, generał dywizji Robert Lee Howze.

</doc>
<doc id="4662443" url="https://pl.wikipedia.org/wiki?curid=4662443" title="Biskupi Ałmaty">
Biskupi Ałmaty

Biskupi Ałmaty – biskupi diecezjalni diecezji Świętej Trójcy w Ałmaty.

</doc>
<doc id="4662447" url="https://pl.wikipedia.org/wiki?curid=4662447" title="Biskupi Karagandy">
Biskupi Karagandy

Biskupi Karagandy – biskupi diecezjalni i biskupi pomocniczy diecezji Karaganda.

</doc>
<doc id="4662459" url="https://pl.wikipedia.org/wiki?curid=4662459" title="Wiatka (pralka)">
Wiatka (pralka)

Wiatka – marka automatycznych pralek produkowanych w ZSRR przez zakłady „Elektrobytpribor” (Электробытприбор) w Kirowie. Importowane do Polski w latach 80. i na początku 90. XX wieku przez Universal. Były to jedne z pierwszych pralek automatycznych produkowanych w Związku Radzieckim.
Historia.
Początek produkcji modelu zaczęła się w 1974 roku, gdy Kirowskie Zakłady „Elektrobytpribor” zakupiły od włoskiej firmy Merloni (obecnie Indesit) licencje na produkcję pralek. Modernizację zakładu zakończono w 1979 roku, a 23 lutego 1981 roku wyprodukowano pierwszą serię pralek. Pralka kosztowała wówczas 495 rubli (przy średniej pensji około 700 rubli), choć później jej cenę obniżono do 400 rubli. W Związku Radzieckim, ze względu na niedostosowane instalacje elektryczne w mieszkaniach (zmieniono to w 1978 roku), przy zakupie wymagano zaświadczenia o odpowiedniej instalacji elektrycznej. W Polsce pralka ta była nieznacznie tańsza od produkowanej w kraju pralki Polar PS 663 BIO. Cechą charakterystyczną była możliwość przyłączenia do pralki ciepłej wody z sieci.
Na przestrzeni lat produkowano następujące modele pralek oznaczone numerami (oznaczającymi liczbę programów): 12, 14, 16, 18. Wszystkie modele wyposażono w przycisk 1/2 załadunku (obniżenie poziomu wody, przez wyłączenie czasowego dolewania wody). Dodatkowo pralka Wiatka Automat 14 posiadała przycisk prania ekonomicznego (ograniczenie temperatury do 60 st. C), Wiatka 16 dodatkowo wyłącznik wirówki, a Wiatka 18 pokrętło termostatu (zamiast przycisku E). Ostatni z tych modeli nie był już importowany do Polski.

</doc>
<doc id="4662474" url="https://pl.wikipedia.org/wiki?curid=4662474" title="Centrochelys sulcata">
Centrochelys sulcata



</doc>
<doc id="4662475" url="https://pl.wikipedia.org/wiki?curid=4662475" title="Administratorzy Estonii">
Administratorzy Estonii

Administratorzy Estonii – administratorzy i wikariusz generalny administratury apostolskiej Estonii.

</doc>
<doc id="4662479" url="https://pl.wikipedia.org/wiki?curid=4662479" title="Kościół Wszystkich Świętych w Brodach (powiat żarski)">
Kościół Wszystkich Świętych w Brodach (powiat żarski)



</doc>
<doc id="4662480" url="https://pl.wikipedia.org/wiki?curid=4662480" title="Parafia Wszystkich Świętych w Brodach (powiat żarski)">
Parafia Wszystkich Świętych w Brodach (powiat żarski)



</doc>
<doc id="4662481" url="https://pl.wikipedia.org/wiki?curid=4662481" title="9 Pułk Dragonów Austro-Węgier">
9 Pułk Dragonów Austro-Węgier



</doc>
<doc id="4662483" url="https://pl.wikipedia.org/wiki?curid=4662483" title="11 Pułk Dragonów Austro-Węgier">
11 Pułk Dragonów Austro-Węgier



</doc>
<doc id="4662486" url="https://pl.wikipedia.org/wiki?curid=4662486" title="Skały za Szkołą">
Skały za Szkołą

Skały za Szkołą – zachodnia część muru skalnego na Krzemionkach w Krakowie.
Mur skalny znajduje się z tyłu za Miejską Szkołą Ludową i jej boiskiem sportowym. Dojście do skał możliwe jest tylko przez ogrodzony teren szkolny. Skały za Szkołą wraz z tworzącym ich wschodnie przedłużenie murem Estetów mają długość około 60 m i ciągną się od zachodniego końca po murowane ogrodzenie dawnego getta żydowskiego. Są pozostałością nieczynnego Kamieniołomu pod św. Benedyktem. Zbudowane są z wapieni z niewielką domieszką krzemieni.
Na Skałach za Szkołą uprawiana jest wspinaczka skalna. Mają wysokość 15 – 25 m i pionowe lub przewieszone ściany o wystawie północno-wschodniej lub wschodniej. Są w nich filary i zacięcia. Skały znajdują się na terenie zarośniętym drzewami. W 2019 roku jest na nich 28 dróg wspinaczkowych o trudności od V+ do VI.6 w skali polskiej. Niemal wszystkie mają zamontowane punkty asekuracyjne w postaci ringów (r), spitów (s), ringów zjazdowych (rz) lub stanowisk zjazdowych (stz). Na niektórych drogach w ich górnych partiach występuje kruszyzna.
Wspinacze dzielą długi mur Skał za Szkołą na kilka sekcji: Remarque I, Złota Płyta, Krzemowa Płyta, Kwachy, Remarque II, Czarne Zacięcie I, Czarne Zacięcie II, Czarne Zacięcie III:

</doc>
<doc id="4662489" url="https://pl.wikipedia.org/wiki?curid=4662489" title="Pirjo Wilmi-Rokkanen">
Pirjo Wilmi-Rokkanen

Airi Pirjo Maritta Wilmi-Rokkanen z domu Wilmi, po mężu Häggman (ur. 8 czerwca 1951 w Sotkamo) – fińska lekkoatletka, sprinterka, medalistka mistrzostw Europy w 1974.
Zajęła 8. miejsce w sztafecie 4 × 400 metrów na mistrzostwach Europy w 1969 w Atenach. Na igrzyskach olimpijskich w 1972 w Monachium odpadła w ćwierćfinale biegu na 200 metrów i eliminacjach sztafety 4 × 100 metrów, a w sztafecie 4 × 400 metrów zajęła 7. miejsce.
Zdobyła srebrny medal w sztafecie 4 × 400 metrów (która biegła w składzie: Marika Eklund, Mona-Lisa Pursiainen, Wilmi i Riitta Salin) oraz odpadła w eliminacjach biegu na 400 metrów na mistrzostwach Europy w 1974 w Rzymie. Zdobyła złote medale w biegach na 200 metrów i na 400 metrów na uniwersjadzie w 1975 w Rzymie.
Na igrzyskach olimpijskich w 1976 w Montrealu Häggman zajęła 4. miejsce w finale biegu na 400 metrów oraz 6. miejsce w sztafecie 4 × 400 metrów (która biegła w tym samym składzie, co na mistrzostwach Europy w 1974). Na mistrzostwach Europy w 1978 w Pradze zajęła 7. miejsce w biegu na 400 metrów i odpadła w eliminacjach sztafety 4 × 400 metrów. Zajęła 7. miejsce w biegu na 400 metrów na igrzyskach olimpijskich w 1980 w Moskwie.
Była mistrzynią Finlandii w biegu na 200 metrów w latach 1972, 1976–78 i 1980 oraz w biegu na 400 metrów w latach 1972, 1973 i 1978–1980.
Pięciokrotnie poprawiała rekord Finlandii w sztafecie 4 × 400 metrów do czasu 43,95 s (30 sierpnia 1975 w Helsinkach) i sześciokrotnie w sztafecie 4 × 400 metrów do rezultatu 3:25,7 (8 września 1974 w Rzymie). Ten ostatni rezultat jest obecnym (listopad 2019) rekordem Finlandii.
W 1981 została jedną z dwóch pierwszych kobiet członkiń Międzynarodowego Komitetu Olimpijskiego (drugą była Flor Isava-Fonseca z Wenezueli). Działała w nim w wielu komisjach. Złożyła rezygnację z członkostwa MKOl w 1999, gdy wyszło na jaw, że jej ówczesny mąż Bjarne Häggman był płatnym konsultantem komitetu organizacyjnego Salt Lake City przy wyborze gospodarza zimowych igrzysk olimpijskich w 2002. Pirjo Häggman była również członkiem Fińskiego Komitetu Olimpijskiego w latach 1981–1999 oraz wiceprzewodniczącą Fińskiej Federacji Lekkoatletycznej w latach 1982–1988.

</doc>
<doc id="4662490" url="https://pl.wikipedia.org/wiki?curid=4662490" title="Wielgus (ujednoznacznienie)">
Wielgus (ujednoznacznienie)



</doc>
<doc id="4662494" url="https://pl.wikipedia.org/wiki?curid=4662494" title="Pirjo Häggman">
Pirjo Häggman



</doc>
<doc id="4662495" url="https://pl.wikipedia.org/wiki?curid=4662495" title="RAF Lindholme">
RAF Lindholme

 
RAF Lidholme (do czerwca 1940 RAF Hatfield Woodhouse) – baza RAF położona ok. 10 km na wschód od Doncaster (hrabstwo South Yorkshire). Jedna z bardziej znanych baz RAF używanych w okresie II wojny światowej przez dywizjony bombowe 304 i 305 Polskich Sił Powietrznych. Zamknięta w 1985. Na jej terenie znajduje się obecnie Centrum Resocjalizacji.

</doc>
<doc id="4662498" url="https://pl.wikipedia.org/wiki?curid=4662498" title="Lolin (Stradlice)">
Lolin (Stradlice)

Lolin – przysiółek wsi Stradlice w Polsce, położony w województwie świętokrzyskim, w powiecie kazimierskim, w gminie Kazimierza Wielka
W latach 1975–1998 przysiółek administracyjnie należał do województwa kieleckiego.

</doc>
<doc id="4662499" url="https://pl.wikipedia.org/wiki?curid=4662499" title="Hiszpańskie ratownictwo morskie">
Hiszpańskie ratownictwo morskie



</doc>
<doc id="4662504" url="https://pl.wikipedia.org/wiki?curid=4662504" title="Zdzisław Piętka">
Zdzisław Piętka

Zdzisław Piętka (ur. 3 stycznia 1925 w Strzemieszycach Wielkich, zm. 9 kwietnia 2011 w Opolu) – polski ekonomista, spółdzielca i polityk, poseł na Sejm PRL II i III kadencji, w latach 1971–1973 przewodniczący prezydium Wojewódzkiej Rady Narodowej w Opolu.
Życiorys.
Syn Michała i Bronisławy. Uzyskał wykształcenie wyższe ekonomiczne. Pracował na stanowiskach dyrektora oddziału Okręgowego Związku Spółdzielni Spożywców w Opolu, prezesa Zarządu Wojewódzkiej Spółdzielni Spożywców „Społem” oraz przewodniczącego Rady Nadzorczej Powszechnej Spółdzielni Spożywców „Społem” w Opolu.
Wstąpił do Polskiej Zjednoczonej Partii Robotniczej. W 1957 i 1961 uzyskiwał mandat posła na Sejm PRL II i III kadencji z okręgu Opole. Przez dwie kadencje pracował w Komisji Handlu Wewnętrznego. W latach 1971–1973 był przewodniczącym prezydium Wojewódzkiej Rady Narodowej w Opolu.
Odznaczony Medalem 10-lecia Polski Ludowej (1955).
Pochowany wraz z żoną Zinaidą (1922–2010) na cmentarzu komunalnym w Opolu (13S/1/72), miał potomstwo.

</doc>
<doc id="4662505" url="https://pl.wikipedia.org/wiki?curid=4662505" title="Tweede klasse">
Tweede klasse



</doc>
<doc id="4662508" url="https://pl.wikipedia.org/wiki?curid=4662508" title="Rojstona">
Rojstona

Rojstona, opatrznica, palma królewska ("Roystonea" O.F. Cook) – rodzaj roślin z rodziny arekowatych, czyli palm ("Arecaceae"). Obejmuje 10 gatunków. Rośliny te występują na Antylach, Florydzie, w Meksyku, Ameryce Centralnej i w północnej części Ameryki Południowej. Większość gatunków z tego rodzaju uprawiana jest jako rośliny ozdobne, przy czym najszerzej rozprzestrzeniona została rojstona królewska "R. regia".
Majestatyczna rojstona królewska, zwana też palmą królewską, jest bardzo cenionym w tropikach drzewem alejowym. Bywa opisywana jako „bez zaprzeczenia najpiękniejsza ze wszystkich palm”. Wymaga wilgotnej i przepuszczalnej gleby, ale dobrze znosi burze i zasolenie, dlatego szczególnie często sadzona jest wzdłuż alei w nadmorskich kurortach, choć raczej na terenach parkowych (jej liście spadając z wysokości ok. 20 m i ważąc ponad 20 kg stanowią zagrożenie na bardziej ruchliwych ulicach). Drzewa te dostarczają bardzo cenionego drewna konstrukcyjnego. Nasady liści używane są do krycia chat (zwłaszcza na Kubie), palmy te służą także do karmienia zwierząt domowych, są też jadane przez ludzi – zarówno serce palmy (rdzeń młodego pędu), „kapusta palmowa” (szczyt pędu), jak i owoce. Z nasion pozyskuje się także olej. Jako rośliny użytkowe wykorzystuje się, poza rojstoną królewską, także warzywną. Rojstona królewska została bardzo rozpowszechniona zwłaszcza na Kubie i trafiła tam nawet do państwowego herbu.
Naukowa nazwa rodzaju upamiętnia amerykańskiego generała Roya Stone'a (1836–1905). 
Systematyka.
Rodzaj w obrębie arekowatych "Arecaceae" klasyfikowany jest do monotypowego podplemienia "Roystoneinae" z plemienia "Areceae" i podrodziny "Arecoideae" . W innych ujęciach w tej podrodzinie tworzy monotypowe plemię "Roystoneeae".

</doc>
<doc id="4662510" url="https://pl.wikipedia.org/wiki?curid=4662510" title="Opatrznica">
Opatrznica



</doc>
<doc id="4662511" url="https://pl.wikipedia.org/wiki?curid=4662511" title="Roystonea">
Roystonea



</doc>
<doc id="4662512" url="https://pl.wikipedia.org/wiki?curid=4662512" title="Eerste klasse">
Eerste klasse



</doc>
<doc id="4662517" url="https://pl.wikipedia.org/wiki?curid=4662517" title="Stefan (biskup koptyjski)">
Stefan (biskup koptyjski)

Stefan (ur. 1 stycznia 1968) – duchowny Koptyjskiego Kościoła Ortodoksyjnego, od 1999 biskup Biby.
Życiorys.
Śluby zakonne złożył 11 października 1992 w klasztorze Panny Marii. Święcenia kapłańskie przyjął 25 maja 1999. Sakrę otrzymał pięć dni później, 30 maja 1999 jako biskup pomocniczy. Urząd ordynariusza objął 3 czerwca 2001.

</doc>
<doc id="4662520" url="https://pl.wikipedia.org/wiki?curid=4662520" title="Merkuriusz (biskup koptyjski)">
Merkuriusz (biskup koptyjski)

Merkuriusz (ur. 2 października 1958) – duchowny Koptyjskiego Kościoła Ortodoksyjnego, od 2009 biskup Dżirdży.
Życiorys.
Śluby zakonne złożył 28 lutego 1990 w klasztorze Rzymian. Święcenia kapłańskie przyjął 28 czerwca 1997. Sakrę otrzymał 7 czerwca 2009.

</doc>
<doc id="4662521" url="https://pl.wikipedia.org/wiki?curid=4662521" title="Paweł (biskup Aten)">
Paweł (biskup Aten)

Paweł (ur. 3 marca 1949) – duchowny Koptyjskiego Kościoła Ortodoksyjnego, od 2016 biskup Aten.
Życiorys.
Śluby zakonne złożył 19 kwietnia 1978 w klasztorze św. Paisjusza. Święcenia kapłańskie przyjął 18 czerwca 1981. Sakrę otrzymał 16 czerwca 2013 jako biskup pomocniczy. 12 czerwca 2016 objął urząd ordynariusza Aten.

</doc>
<doc id="4662526" url="https://pl.wikipedia.org/wiki?curid=4662526" title="Cyryl (opat koptyjski)">
Cyryl (opat koptyjski)

Cyryl (ur. 13 sierpnia 1953 jako Hanna Fachri Dżurdżi) – duchowny Koptyjskiego Kościoła Ortodoksyjnego, od 2003 opat klasztoru św. Menasa.
Życiorys.
Śluby zakonne złożył 30 marca 1975 w klasztorze św. Menasa. Święcenia kapłańskie przyjął 21 stycznia 1996. Sakrę otrzymał 15 czerwca 2003.

</doc>
<doc id="4662527" url="https://pl.wikipedia.org/wiki?curid=4662527" title="Markku Kukkoaho">
Markku Kukkoaho

Markku Juhani Kukkoaho (ur. 11 listopada 1946 w Puolanka) – fiński lekkoatleta, sprinter, medalista mistrzostw Europy w 1974.
Zajął 4. miejsce w biegu na 400 metrów na mistrzostwach Europy w 1971 w Helsinkach, a fińska sztafeta 4 × 400 metrów z jego udziałem została zdyskwalifikowana w biegu eliminacyjnym. Na igrzyskach olimpijskich w 1972 w Monachium zajął 6. miejsce zarówno w biegu na 400 metrów, jak i w sztafecie 4 × 400 metrów (w składzie: Stig Lönnqvist, Ari Salin, Ossi Karttunen i Kukkoaho).
Zdobył brązowy medal w sztafecie 4 × 400 metrów (która biegła w składzie: Lönnqvist, Karttunen, Markku Taskinen i Kukkoaho) oraz zajął 4. miejsce w biegu na 400 metrów na mistrzostwach Europy w 1974 w Rzymie. Fińska sztafeta została pierwotnie zdyskwalifikowana za przepychanie się z użyciem łokci przez Kukkoaho na początku jego zmiany, ale Fińska Federacja Lekkoatletyczna złożyła skuteczny kontrprotest. Kukkoaho zajął 2. miejsce w biegu na 400 metrów w finale pucharu Europy w 1975 w Nicei.
Na igrzyskach olimpijskich w 1976 w Montrealu odpadł w ćwierćfinale biegu na 400 metrów oraz zajął 8. miejsce w sztafecie 4 × 400 metrów. Na mistrzostwach Europy w 1978 w Pradze odpadł w eliminacjach biegu na 400 metrów, a fińska sztafeta 4 × 400 metrów nie ukończyła biegu eliminacyjnego.
Kukkoaho był mistrzem Finlandii w biegu na 200 metrów w 1971 i 1976 oraz w biegu na 400 metrów w latach 1970–1972 i 1974.
Dwukrotnie poprawiał rekord Finlandii w biegu na 400 metrów do czasu 45,49 s uzyskanego 7 września 1972 w Monachium i czterokrotnie w sztafecie 4 × 400 metrów do rezultatu 3:01,12 (10 września 1972 w Monachium). Dwukrotnie też wyrównywał rekord Finlandii w biegu na 200 metrów czasem 20,8 s. Wyniki w biegu na 400 metrów i w biegu sztafetowym są obecnymi (listopad 2019) rekordami Finlandii. Rekord życiowy Kukkoaho w biegu na 200 metrów wynosił 20,73 s (3 lipca 1976 w Turku).

</doc>
<doc id="4662529" url="https://pl.wikipedia.org/wiki?curid=4662529" title="Menas (opat koptyjski)">
Menas (opat koptyjski)

Menas (ur. 26 czerwca 1951 w Al-Mahrusa jako Nabil Ghali Micha’il Dżadallah) – duchowny Koptyjskiego Kościoła Ortodoksyjnego, od 2006 opat klasztoru św. Jerzego.
Życiorys.
Śluby zakonne złożył 23 marca 1977 w klasztorze św. Paisjusza. Święcenia kapłańskie przyjął w 1978 roku. Sakrę otrzymał 11 czerwca 2006.

</doc>
<doc id="4662531" url="https://pl.wikipedia.org/wiki?curid=4662531" title="Parafia Najświętszego Serca Pana Jezusa w Lubsku">
Parafia Najświętszego Serca Pana Jezusa w Lubsku



</doc>
<doc id="4662533" url="https://pl.wikipedia.org/wiki?curid=4662533" title="Kościół Najświętszego Serca Pana Jezusa w Lubsku">
Kościół Najświętszego Serca Pana Jezusa w Lubsku



</doc>
<doc id="4662535" url="https://pl.wikipedia.org/wiki?curid=4662535" title="Parafia Najświętszego Serca Pana Jezusa w Wicinie">
Parafia Najświętszego Serca Pana Jezusa w Wicinie



</doc>
<doc id="4662538" url="https://pl.wikipedia.org/wiki?curid=4662538" title="Amerotyphlops">
Amerotyphlops

Amerotyphlops – rodzaj węża z podrodziny Typhlopinae w rodzinie ślepuchowatych (Typhlopidae).
Zasięg występowania.
Rodzaj obejmuje gatunki występujące w Ameryce Środkowej (Meksyk, Belize, Gwatemala, Honduras, Nikaragua i Kostaryka), na Antylach (Saint Vincent i Grenadyny, Grenada oraz Trynidad i Tobago) i Południowej (Kolumbia, Wenezuela, Gujana, Surinam, Gujana Francuska, Brazylia, Ekwador, Peru, Boliwia, Paragwaj i Argentyna). 
Systematyka.
Etymologia.
"Amerotyphlops": nowołac. "Americanus" „amerykański, z Ameryki”; "tuphlōps", τυφλωπος "tuphlōpos" „ślepy wąż”.
Podział systematyczny.
Takson wyodrębniony z rodzaju "Typhlops". Do rodzaju należą następujące gatunki:

</doc>
<doc id="4662542" url="https://pl.wikipedia.org/wiki?curid=4662542" title="Johann Cilenšek">
Johann Cilenšek

Johann Cilenšek (ur. 4 grudnia 1913 w Großdubrau, zm. 14 grudnia 1998 w Erfurcie) – niemiecki kompozytor.
Życiorys.
Syn wytwórcy porcelany. Ukończył szkołę średnią w Budziszynie. W latach 1935–1939 studiował w konserwatorium w Lipsku, gdzie jego nauczycielami byli Johann Nepomuk David (kompozycja) i Friedrich Högner (organy). W 1937 roku wstąpił do NSDAP. Podczas II wojny światowej pracował przymusowo jako szlifierz i tokarz.
Od 1945 roku członek KPD, następnie SED. W latach 1945–1947 wykładowca kompozycji w Thüringer Landeskonservatorium w Erfurcie. Od 1947 do 1978 roku profesor Hochschule für Musik Franz Liszt w Weimarze, w latach 1966–1972 był także rektorem tej uczelni. Od 1961 roku członek wschodnioniemieckiej Akademie der Künste. W 1955, 1970 i 1978 roku otrzymał Nagrodę Państwową NRD. Odznaczony brązowym (1969), srebrnym (1980) i złotym (1983) Orderem Zasługi dla Ojczyzny.
Twórczość.
Uprawiał głównie twórczość orkiestrową. W swojej muzyce rozwijał kontrapunktyczno-polifoniczne tradycje muzyki niemieckiej. Twórczość Cilenšeka cechuje się rozszerzoną tonalnością i indywidualnie kształtowaną rytmiką.
Skomponował m.in. 5 symfonii (I 1954, II 1956, III 1957, IV na orkiestrę smyczkową 1958, V "Konzertante Sinfonie" 1959), "Sinfoniettę" (1963), "Uwerturę symfoniczną" (1963), 2 koncerty fortepianowe (1950, 1965), koncert na organy i orkiestrę smyczkową (1951), koncert wiolonczelowy (1952), koncert skrzypcowy (1953), "Konzertstücke": na fortepian i orkiestrę (1966), na skrzypce i orkiestrę (1974), na altówkę i orkiestrę (1977), na flet i orkiestrę (1979), "Mosaik" na 13 instrumentów smyczkowych lub na wielką orkiestrę smyczkową (1973), "Kwintet dęty" (1975), "Trio fortepianowe" (1979), "5 Liebeslieder" na alt lub baryton i fortepian (1953), a także utwory kameralne: sonatę na skrzypce i fortepian (1948), sonatę na flet, skrzypce i altówkę (1949), sonatę na flet i gitarę (1950), sonatę fortepianową (1951), sonatę na obój i fortepian (1960).

</doc>
<doc id="4662543" url="https://pl.wikipedia.org/wiki?curid=4662543" title="Rolls-Royce Wraith">
Rolls-Royce Wraith



</doc>
<doc id="4662544" url="https://pl.wikipedia.org/wiki?curid=4662544" title="Sprawiedliwość reprodukcyjna">
Sprawiedliwość reprodukcyjna

Sprawiedliwość reprodukcyjna – prawo do nie posiadania dzieci, prawo do posiadania dzieci, prawo do rodzicielstwa w bezpiecznym i zdrowym środowisku. Pojęcie łączy ze sobą terminy prawa reprodukcyjne i sprawiedliwość społeczna i zakłada, że każda osoba potrzebuje określonych zasobów, by realizować swoje prawa reprodukcyjne, np. dostępu do służby zdrowia czy edukacji seksualnej informującej na temat środków kontroli urodzin. Pojęcie zakłada, że dostęp do tych zasobów jest prawem człowieka a państwa nie mogą ograniczać jednostkom kontroli nad decyzjami w kwestii reprodukcji. 
Koncepcja została stworzona w latach 90. XX wieku i jest rozwijana przez Sister Song, organizacje stworzoną przez Luz Rodriguez i Lorettę Ross. Motywacją dla stworzenia tej idei był sprzeciw czarnych feministek wobec białych feministek, które skupiały się na „wyborze reprodukcyjnym”. Krytyka wskazywała, że pojęcie wyboru koncentruje się wyłącznie na zdolności kobiety do zapobiegania poczęciu czy macierzyństwu. Zwolenniczki koncepcji sprawiedliwości reprodukcyjnej zgadzały się, że dostępność i legalność aborcji jest kluczowa dla godności i bezpieczeństwa kobiet, dodawały jednak, że samo to nie jest wystarczającym warunkiem do osiągnięcia godności i zdrowia, równie istotne są takie kwestie jak dostęp do służby zdrowia, mieszkań czy edukacji seksualnej. W myśl koncepcji sprawiedliwości reprodukcyjnej prawo do posiadania dzieci i macierzyństwa w odpowiednich warunkach jest równie istotne, jak prawo do nie posiadania dzieci.

</doc>
<doc id="4662548" url="https://pl.wikipedia.org/wiki?curid=4662548" title="Antillotyphlops">
Antillotyphlops

Antillotyphlops – rodzaj węża z podrodziny Typhlopinae w rodzinie ślepuchowatych (Typhlopidae).
Zasięg występowania.
Rodzaj obejmuje gatunki występujące na Antylach (Turks i Caicos, Portoryko, Brytyjskie Wyspy Dziewicze, Wyspy Dziewicze, Saint-Barthélemy, Saint Kitts i Nevis, Antigua i Barbuda, Montserrat, Gwadelupa, Dominika, Saint Vincent i Grenadyny, Grenada oraz Trynidad i Tobago). 
Systematyka.
Etymologia.
"Antillotyphlops": nowołac. "Antillarum" lub "Antillensis" „z Antyli”; "tuphlōps", τυφλωπος "tuphlōpos" „ślepy wąż”.
Podział systematyczny.
Takson wyodrębniony z rodzaju "Typhlops". Do rodzaju należą następujące gatunki:

</doc>
<doc id="4662551" url="https://pl.wikipedia.org/wiki?curid=4662551" title="Branimir Jowanowski">
Branimir Jowanowski

Branimir Jowanowski (mac. Бранимир Јовановски; ur. 29 lipca 1961 w Kumanowie) – macedoński niepełnosprawny strzelec i trener, mistrz paraolimpijski.
Życie prywatne.
Jowanowski nabył swoją niepełnosprawność wskutek działania polio. Studiował na Uniwersytecie Świętych Cyryla i Metodego w Skopju. Ma syna Dalibora i córkę Ałeksandrę.
Kariera.
Strzelectwo zaczął uprawiać w 1984 roku w Kumanowie. Na igrzyskach paraolimpijskich debiutował jako reprezentant niezależnych uczestników paraolimpijskich w 1992 roku, występując w dwóch konkurencjach (był zgłoszony do trzech, lecz nie pojawił się na starcie w pistolecie sportowym). W pistolecie dowolnym zajął 14. miejsce, nie awansując do wąskiego finału. Najlepszy wynik osiągnął jednak w pistolecie pneumatycznym, w którym zdobył złoto z wynikiem 658,2 punktów. Cztery lata później na igrzyskach w Atlancie startował jako reprezentant niepodległej Macedonii. W pistolecie pneumatycznym uplasował się na ósmym miejscu, zaś w pozostałych dwóch konkurencjach odpadł w eliminacjach (pistolet sportowy – 12. miejsce, pistolet dowolny – 15. miejsce). Podobnie było na igrzyskach w Sydney – w pistolecie pneumatycznym awansował do wąskiego finału, osiągając szósty wynik, a w pistolecie dowolnym i sportowym odpadł w eliminacjach (odpowiednio: 9. i 12. miejsce). Ostatnimi igrzyskami w jego karierze były zawody w Atenach (2004). Tym razem awansował do wąskiego finału w pistolecie dowolnym, w którym był piąty. W pistolecie pneumatycznym osiągnął jedenaste miejsce, a w pistolecie sportowym 22. lokatę.
Jowanowski jest trzykrotnym medalistą mistrzostw świata, w tym dwukrotnym srebrnym i jednokrotnym brązowym. Na mistrzostwach Europy zdobył dwa złote, dwa srebrne i dwa brązowe medale. 
W trakcie kariery zawodniczej był też trenerem. Jako trener uczestniczył w igrzyskach paraolimpijskich w latach 2008, 2012 i 2016 (w 2012 roku był chorążym reprezentacji podczas ceremonii otwarcia igrzysk). Po sukcesie swojej podopiecznej Oliwery Nakowskiej-Bikowej, która zdobyła złoty medal paraolimpijski w 2012 roku, został wybrany najlepszym trenerem w Macedonii. 
Zasiadał w strukturach władz Macedońskiego Komitetu Olimpijskiego.

</doc>
<doc id="4662554" url="https://pl.wikipedia.org/wiki?curid=4662554" title="15 Pułk Dragonów Austro-Węgier">
15 Pułk Dragonów Austro-Węgier



</doc>
<doc id="4662556" url="https://pl.wikipedia.org/wiki?curid=4662556" title="Cubatyphlops">
Cubatyphlops

Cubatyphlops – rodzaj węża z podrodziny Typhlopinae w rodzinie ślepuchowatych (Typhlopidae).
Zasięg występowania.
Rodzaj obejmuje gatunki występujące na Bahamach, Kubie i Kajmanach.
Systematyka.
Etymologia.
"Cubatyphlops": nowołac. "cubanus" „kubański, z Kuby”; "tuphlōps", τυφλωπος "tuphlōpos" „ślepy wąż”.
Podział systematyczny.
Takson wyodrębniony z rodzaju "Typhlops". Do rodzaju należą następujące gatunki:

</doc>
<doc id="4662557" url="https://pl.wikipedia.org/wiki?curid=4662557" title="Branimir Jovanovski">
Branimir Jovanovski



</doc>
<doc id="4662560" url="https://pl.wikipedia.org/wiki?curid=4662560" title="Rumuński Kościół Prawosławny Starego Kalendarza">
Rumuński Kościół Prawosławny Starego Kalendarza

Rumuński Kościół Prawosławny Starego Kalendarza – niekanoniczny Kościół prawosławny działający na terenie Rumunii.
Historia.
W 1924 roku Rumuński Kościół Prawosławny zdecydował o przejściu z kalendarza juliańskiego na gregoriański (przy zachowaniu tradycyjnej daty świąt wielkanocnych). Wywołało to sprzeciw wśród części duchowieństwa, co doprowadziło ostatecznie do schizmy. Zwolennicy starego kalendarza skupili się wokół klasztorów i skitów w Mołdawii. Praktyki religijne sprawowali oni potajemnie ze względu na represje ze strony władz państwowych oraz hierarchii cerkiewnej. Dochodziło również do niszczenia starokalendarzowych świątyń i ich wyposażenia. Prześladowania trwały aż do wybuchu II wojny światowej, w tym czasie zostało aresztowanych 130 księży i jeszcze większa liczba wiernych. Dopiero za rządów kolaboracyjnego reżimu Iona Antonescu Cerkiew starokalendarzowa została uznana przez władze państwowe. W okresie komunizmu Kościół cieszył się względną wolnością, a współcześnie jest uznawany za pełnoprawne wyznanie, na równi z Cerkwią kanoniczną. Mimo tego konflikt pomiędzy duchowieństwem i wiernymi obu jurysdykcji trwa nadal.
Struktura.
Kościół prowadzi 130 parafii na terenie całej Rumunii. Posługuje w nim 11 biskupów, 160 księży, w tym 45 zakonnych oraz 26 diakonów, a także 290 mnichów i 510 mniszek. W jego jurysdykcji znajduje się 13 klasztorów oraz 21 pustelni i skitów. Rumuński Kościół Prawosławny Starego Kalendarza pozostaje w komunii z dwiema innymi Cerkwiami starokalendarzowymi – grecką i bułgarską oraz z rozłamową częścią rosyjskiej Cerkwi zagranicznej.

</doc>
<doc id="4662561" url="https://pl.wikipedia.org/wiki?curid=4662561" title="Sigvaldi Guðjónsson">
Sigvaldi Guðjónsson

Sigvaldi Björn Guðjónsson (ur. 4 lipca 1994 w Reykjavíku) – islandzki piłkarz ręczny, prawoskrzydłowy, od 2020 zawodnik polskiego klubu Vive Kielce.
Kariera sportowa.
Urodził się w Islandii, a wieku 10 lat zamieszkał w Danii. Jako junior występował w Skovbakken Håndbold i Århus Håndbold, z którym w sezonie 2011/2012 zdobył mistrzostwo Danii U-18. W sezonie 2013/2014 był zawodnikiem Vejle Håndbold, a w sezonie 2014/2015 grał w Bjerringbro-Silkeborg. W latach 2015–2018 był ponownie zawodnikiem Århus Håndbold, w którego barwach rozegrał w ciągu trzech sezonów w duńskiej ekstraklasie 90 meczów i zdobył 208 goli.
W 2018 przeszedł do norweskiego Elverum Håndball, z którym podpisał dwuletni kontrakt. W sezonie 2018/2019, w którym rozegrał w lidze 29 meczów i rzucił 137 bramek, zdobył ze swoim zespołem mistrzostwo Norwegii. Ponadto w sezonie 2018/2019 wystąpił w 10 spotkaniach Ligi Mistrzów, w których zdobył 50 goli.
W lipcu 2020 zostanie zawodnikiem Vive Kielce, z którym podpisał roczny kontrakt, co ogłoszono w listopadzie 2019.
W 2019 wraz z reprezentacją Islandii uczestniczył w mistrzostwach świata w Niemczech i Danii, w których rozegrał osiem meczów i zdobył 15 goli.

</doc>
<doc id="4662563" url="https://pl.wikipedia.org/wiki?curid=4662563" title="Sigvaldi Björn Guðjónsson">
Sigvaldi Björn Guðjónsson



</doc>
<doc id="4662567" url="https://pl.wikipedia.org/wiki?curid=4662567" title="RAF Hemswell">
RAF Hemswell

RAF Hemswell (pierwotna nazwa RFCS Harpswell) – baza RAF działająca w latach 1937–1957, zlokalizowana koło wioski Hemswell (hrabstwo Lincolnshire) w odległości ok. 20 km na północ od Lincoln.
Historia bazy.
Jedna z baz RAF używana również przez polskie dywizjony bombowe 300, 301 i 305 Polskich Sił Powietrznych.
Po zamknięciu w 1957, baza była ponownie wykorzystywana w okresie zimnej wojny do 1967. Obecnie przekształcona w obszar rolniczy z pozostawieniem kilku budynków bazy.

</doc>
<doc id="4662571" url="https://pl.wikipedia.org/wiki?curid=4662571" title="Donizetti Tavares">
Donizetti Tavares

Donizetti Tavares (ur. 3 stycznia 1882 w Cássi, zm. 16 czerwca 1961 w Tambaú) – brazylijski ksiądz katolicki, błogosławiony Kościoła katolickiego.
Pochodził z ubogiej rodziny. W 1900 roku zaczął studiować prawo, a 3 lata później wstąpił do seminarium duchownego. 12 lipca 1908 roku przyjął święcenia kapłańskie, a kilka dni później śluby ubóstwa za zgodą miejscowego biskupa. Pełniąc swoją posługę wielokrotnie pomagał ubogim i walczył o ich prawa. Od 1926 roku był proboszczem w Tambaú. Słuchać jego nauki przychodziły tysiące ludzi. Przypisywano mu różne cuda, szerzył kult maryjny w parafii. Niektórzy mieli widzieć, jak Donizetti lewitował. Do Tambaú wkrótce zaczęli zjeżdżać ludzie z całej Brazylii, a nawet z innych krajów. Kapłan zmarł na skutek problemów z sercem i powikłań cukrzycowych 16 lipca 1961 w Tambaú. W tej miejscowości przez 35 lat pełnił urząd proboszcza. W 1999 roku rozpoczął się jego proces beatyfikacyjny. 6 kwietnia 2019 roku papież Franciszek uznał cud za jego wstawiennictwem. Beatyfikacja Donizetti Tavaresa odbyła się 23 listopada 2019 roku.

</doc>
<doc id="4662577" url="https://pl.wikipedia.org/wiki?curid=4662577" title="Ossi Karttunen">
Ossi Karttunen

Ossi Jalmari Karttunen (ur. 17 marca 1948 w Ruokolahti) – fiński lekkoatleta, sprinter, medalista mistrzostw Europy w 1974.
Odpadł w półfinale biegu na 100 metrów i eliminacjach biegu na 200 metrów na mistrzostwach Europy w 1969 w Atenach. Na kolejnych mistrzostwach Europy w 1971 w Helsinkach odpadł w eliminacjach biegu na 200 metrów, a fińska sztafeta 4 × 400 metrów z jego udziałem została zdyskwalifikowana w biegu eliminacyjnym. Na igrzyskach olimpijskich w 1972 w Monachium zajął 6. miejsce w sztafecie 4 × 400 metrów (w składzie: Stig Lönnqvist, Ari Salin, Karttunen i Markku Kukkoaho). Karttunen zajął 3. miejsca w biegu na 200 metrów i biegu na 400 metrów w finale pucharu Europy w 1973 w Edynburgu.
Zdobył brązowy medal w sztafecie 4 × 400 metrów (która biegła w składzie: Lönnqvist, Karttunen, Markku Taskinen i Kukkoaho), zajął 5. miejsce w biegu na 400 metrów oraz odpadł w eliminacjach sztafety 4 × 100 metrów na mistrzostwach Europy w 1974 w Rzymie. Fińska sztafeta 4 × 400 metrów została pierwotnie zdyskwalifikowana za przepychanie się z użyciem łokci przez Kukkoaho na początku jego zmiany, ale Fińska Federacja Lekkoatletyczna złożyła skuteczny kontrprotest. Karttunen odpadł w eliminacjach biegu na 60 metrów i półfinale biegu na 400 metrów na halowych mistrzostwach Europy w 1975 w Katowicach.
Na igrzyskach olimpijskich w 1976 w Montrealu odpadł w ćwierćfinale biegu na 400 metrów oraz zajął 8. miejsce w sztafecie 4 × 400 metrów. Na mistrzostwach Europy w 1978 w Pradze odpadł w eliminacjach biegu na 400 metrów.
Karttunen był mistrzem Finlandii w biegu na 100 metrów w 1968, 1969 i 1979, w biegu na 200 metrów w latach 1966–1970, 1973, 1974 i 1977 oraz w biegu na 400 metrów w 1975, 1976 i 1978. Był również halowym mistrzem swego kraju w biegu na 60 metrów w 1978 i w biegu na 400 metrów w 1973 i 1974.
Poprawił rekord Finlandii w biegu na 100 metrów wynikiem 10,4 s, uzyskanym 13 czerwca 1970 w Budapeszcie. Trzykrotnie poprawiał rekord Finlandii w biegu na 200 metrów do czasu 20,4 s osiągniętego 28 lipca 1973 w Paimio, trzykrotnie w sztafecie 4 × 100 metrów do czasu 40,0 s (18 września 1970 w Pradze) i czterokrotnie w sztafecie 4 × 400 metrów do rezultatu 3:01,12 (10 września 1972 w Monachium). Wynik w sztafecie 4 × 400 metrów jest obecnym (listopad 2019) rekordem Finlandii.
Rekordy życiowe Karttunena:

</doc>
<doc id="4662580" url="https://pl.wikipedia.org/wiki?curid=4662580" title="Latife Uşşaki">
Latife Uşşaki

Latife Uşşaki też jako: Latîfe Uşaklı, Latife Hanım (ur. 17 czerwca 1898 w Izmirze, zm. 12 lipca 1975 w Stambule) – turecka prawniczka, w latach 1923-1925 Pierwsza Dama Turcji.
Życiorys.
Pochodziła z rodziny kupieckiej ze Smyrny (dzis. Izmir). Była najstarszą córką Muammera Beja i siostrzenicą pisarza Halita Ziyi Usaklıgiliego . Jej rodzina używała nieoficjalnie nazwiska Uşakizâde (od miasta Uşak, skąd pochodzili). Ukończyła szkołę średnią w Smyrnie, a w 1919 wyjechała na studia do Paryża. Początkowo studiowała ekonomię, ale przeniosła się na studia prawnicze na Sorbonie. Języka angielskiego uczyła się w Londynie. Powróciła do kraju pod koniec wojny grecko-tureckiej, aby zaopiekować się chorą babką. Miasto w tym czasie było okupowane przez armię grecką. Latife została aresztowana, a następnie po kilku dniach zwolniona. Po odzyskaniu miasta przez Turków, dom należący do rodziny Latife stał się kwaterą główną dowódcy armii tureckiej Mustafy Kemala. Po raz kolejny Kemal odwiedził Latife w styczniu 1923, kiedy przyjechał do Izmiru na pogrzeb swojej matki Zübeyde.
29 stycznia 1923 poślubiła starszego o 17 lat Mustafę Kemala Paszę. Wbrew tradycji tureckiej Latife sama złożyła podpis na kontrakcie ślubnym, bez pośrednictwa rodziny. Małżeństwo mieszkało w ankarskiej rezydencji Çankaya, a Latife pisała przemówienia dla swojego męża. Przez dwa lata małżeństwa Latife stała się symbolem aktywnej roli kobiet w państwie tureckim. Jej obecność u boku męża w czasie uroczystości publicznych było nowością w życiu politycznym państwa tureckiego. Zgodnie z ideą państwa świeckiego, promowaną przez jej męża, Latife występowała publicznie bez muzułmańskiej chusty, zachęcając do tego inne kobiety.
Mimo publicznie wygłaszanych deklaracji poparcia dla edukacji kobiet, Mustafa Kemal zabronił żonie powrotu do Paryża, gdzie ta mogła ukończyć studia. Był także przeciwny działalności politycznej Latife. Małżeństwo z Mustafem Kemalem Paszą zakończyło się rozwodem w dniu 5 sierpnia 1925. Po rozwodzie Latife mieszkała w Izmirze, a następnie w Stambule. Zrezygnowała z aktywności publicznej, unikając kontaktów z ludźmi, poza własną rodziną. Jednym z nielicznych cudzoziemców, który spotkał Latife był polski ambasador w Turcji - Michał Sokolnicki. W kwietniu 1943 na spotkaniu u Rukiye Açıkalın poznał jej siostrę Latife, którą opisał jako osobę starszą i schorowaną o ciemnych, płomiennych oczach, która znała osobiście Ignacego Paderewskiego.
Zmarła w Stambule na raka piersi w 1975 i została pochowana na cmentarzu Edirnekapı.
Pamięć.
Po śmierci Latife, w 1976 jej prywatne archiwum zostało przejęte przez państwo. Po opracowaniu, w 1980 otrzymało klauzulę poufności na okres 25 lat. W styczniu 2005 Yusuf Halaçoğlu, prezes Tureckiego Towarzystwa Historycznego zadeklarował możliwość udostępnienia zbiorów archiwalnych, w tym listów i dziennika Latife Uşşaki, ale członkowie rodziny nie wyrazili zgody na ich upublicznienie. W 2006 ukazała się biografia Latife, pióra dziennikarza İpeka Çalışlara. Dom, w którym mieszkała Latife w Izmirze odrestaurowano i w 2008 udostępniono do zwiedzania jako prywatna placówka muzealna.

</doc>
<doc id="4662581" url="https://pl.wikipedia.org/wiki?curid=4662581" title="Marta Lewicka">
Marta Lewicka

Marta Lewicka (ur. 23 listopada 1972) – polsko-amerykańska profesor matematyki, specjalistka w zakresie analizy matematycznej, profesor Uniwersytetu Pittsburskiego.
Życiorys.
Marta Lewicka ukończyła w 1996 matematykę na Uniwersytecie Gdańskim, pisząc pracę magisterską pod kierunkiem Lecha Górniewicza oraz w 1998 informatykę na Politechnice Częstochowskiej (promotorem pracy licencjackiej był Henryk Piech). Doktorat uzyskała w 2000 w Międzynarodowej Szkole Studiów Zaawansowanych (International School for Advanced Studies, SISSA) w Trieście na podstawie dysertacji "Topics in the Stability of Systems of Conservation Laws" (promotor: Alberto Bressan).
W latach 2000–2002 odbywała staż podoktorski w Instytucie Maxa Plancka w Lipsku. Przez następne trzy lata wykładała na Uniwersytecie Chicagowskim. Od 2005 do 2011 była assistant professor (odpowiednik adiunkta) i associate professor (profesor nadzwyczajna) na Uniwersytecie Minnesoty. Od 2010 do 2011 równolegle pracowała na Uniwersytecie Rutgersa w stanie New Jersey. Od 2011 jest associate professor with tenure Uniwersytetu Pittsburskiego. 
Zajmuje się nieliniowymi równaniami różniczkowymi cząstkowymi, rachunkiem wariacyjnym, geometrią różniczkową, systemami praw zachowania, równaniami dyfuzji, analizą nieliniową. 
W 2019 prezydent RP nadał jej tytuł naukowy profesora. Jest członkiem Polskiego Towarzystwa Matematycznego (PTM) i Polskiego Towarzystwa Kobiet w Matematyce (PTKM). W 2021 została uhonorowana tytułem "Fellow of the AMS", Amerykańskiego Towarzystwa Matematycznego. 

</doc>
<doc id="4662586" url="https://pl.wikipedia.org/wiki?curid=4662586" title="Nedżmije Hodża">
Nedżmije Hodża



</doc>
<doc id="4662589" url="https://pl.wikipedia.org/wiki?curid=4662589" title="Krążowniki typu Ticonderoga">
Krążowniki typu Ticonderoga



</doc>
<doc id="4662591" url="https://pl.wikipedia.org/wiki?curid=4662591" title="Włado Maleski">
Włado Maleski

Włado Maleski (; ur. 5 września 1919 w Strudze, zm. 23 września 1984) – jugosłowiański i macedoński pisarz i działacz komunistyczny, publicysta, wydawca i rewolucjonista. Opublikował kilka powieści i opowiadań. Autor słów macedońskiego hymnu państwowego "Denes nad Makedonija" oraz scenariusza do pierwszego macedońskiego filmu „Frosina”.
Biografia.
Maleski ukończył szkołę podstawową w Szkodrze w Albanii oraz szkołę średnią w Bitoli. Następnie zapisał się na studia na Wydziale Prawa Uniwersytetu w Belgradzie, ale nie ukończył ich z powodu wybuchu II wojny światowej. W szeregach macedońskiej brygady NOVJ był aktywnym uczestnikiem „Wojny o Wyzwolenie Narodowe Macedonii”. Po wojnie Maleski został dyrektorem Radia Skopje oraz stał się jednym z najwybitniejszych pisarzy współczesnej Macedonii.
Podczas swojego życia zawodowego Maleski był ambasadorem w Libanie, Etiopii i Polsce oraz członkiem Prezydium Socjalistycznej Republiki Macedonii. W 1946 został pełnoprawnym członkiem Stowarzyszenia Pisarzy Macedonii.

</doc>
<doc id="4662595" url="https://pl.wikipedia.org/wiki?curid=4662595" title="B.J. Tyler">
B.J. Tyler

Brandon Joel Tyler (ur. 30 kwietnia 1971 w Galveston) – amerykański koszykarz występujący na pozycji rozgrywającego. 
Według dziennikarza Chris Younga, Tyler zasnął przypadkowo w workiem lodu przyczepionym do kostki. W rezultacie uszkodzeniu uległy nerwy przez co stracił na szybkości, na której bazowała jego gra. Wobec powyższego przekonano go do zakończenia kariery, po zaledwie jednym sezonie zawodowym.

</doc>
<doc id="4662597" url="https://pl.wikipedia.org/wiki?curid=4662597" title="Kościół Niepokalanego Poczęcia NMP w Gościmiu">
Kościół Niepokalanego Poczęcia NMP w Gościmiu



</doc>
<doc id="4662621" url="https://pl.wikipedia.org/wiki?curid=4662621" title="Stig Lönnqvist">
Stig Lönnqvist

Stig Johan Lönnqvist (ur. 12 kwietnia 1949 w Salo) – fiński lekkoatleta, sprinter, medalista mistrzostw Europy w 1974.
Zajął 6. miejsce w sztafecie 4 × 400 metrów (w składzie: Lönnqvist, Ari Salin, Ossi Karttunen i Markku Kukkoaho) na igrzyskach olimpijskich w 1972 w Monachium.
Zdobył brązowy medal w sztafecie 4 × 400 metrów (która biegła w składzie: Lönnqvist, Karttunen, Markku Taskinen i Kukkoaho) na mistrzostwach Europy w 1974 w Rzymie. Fińska sztafeta 4 × 400 metrów została pierwotnie zdyskwalifikowana za przepychanie się z użyciem łokci przez Kukkoaho na początku jego zmiany, ale Fińska Federacja Lekkoatletyczna złożyła skuteczny kontrprotest. Na igrzyskach olimpijskich w 1976 w Montrealu zajął 8. miejsce w sztafecie 4 × 400 metrów.
Był wicemistrzem Finlandii w biegu na 400 metrów w 1972, 1973 i 1976.
Trzykrotnie poprawiał rekord Finlandii w sztafecie 4 × 400 metrów do rezultatu 3:01,12, osiągniętego 10 września 1972 w Monachium. Jest to do tej pory (listopad 2019) rekord Finlandii.
Rekord życiowy Lönnqvista w biegu na 400 metrów pochodził z 1972 i wynosił 46,7 s.

</doc>
<doc id="4662630" url="https://pl.wikipedia.org/wiki?curid=4662630" title="Cmentarz ewangelicki w Mosinie">
Cmentarz ewangelicki w Mosinie

Cmentarz ewangelicki w Mosinie – nieczynny cmentarz ewangelicki zlokalizowany w Mosinie przy ul. Józefa Poniatowskiego.
Do zakończenia II wojny światowej Mosinę zamieszkiwała mniejszość niemiecka wyznania głównie ewangelickiego, która w wyniku wywołanej przez Niemców wojny musiała opuścić Polskę po 1945. Cmentarz, założony w drugiej połowie XIX wieku, w latach powojennych popadł w zapomnienie i zarósł. Pozostały nieliczne części nagrobków oraz dorodne dęby. We wrześniu 2008 burmistrz Zofia Springer oraz burmistrz miasta Seelze z Niemiec dokonali odsłonięcia Obelisku Pamięci Społeczności Ewangelickiej na terenie dawnego cmentarza.

</doc>
<doc id="4662634" url="https://pl.wikipedia.org/wiki?curid=4662634" title="Pepperoni (papryka)">
Pepperoni (papryka)



</doc>
<doc id="4662635" url="https://pl.wikipedia.org/wiki?curid=4662635" title="Mirosław Grczew">
Mirosław Grczew

Mirosław Grczew (mac: Мирослав Грчев, ur. 1955 w Skopju) – macedoński architekt, grafik, malarz, rysownik komiksów i karykaturzysta. Zaprojektował obecną flagę Macedonii Północnej. Autor propozycji herbu Macedonii Północnej.
Grczew urodził się w Skopje w Jugosławii (obecnie stolica Macedonii Północnej) i zaczął interesować się projektowaniem graficznym w połowie lat siedemdziesiątych, kiedy to pracował nad projektem płyt długogrających. W 1979 Grczew ukończył studia na Wydziale Architektury Uniwersytetu Świętych Cyryla i Metodego w Skopju. Wykładowca urbanistyki na Wydziale Architektury Uniwersytetu w Skopju.
Mirosław Grczew był burmistrzem gminy Centar w latach 1996-2000 z ramienia Socjaldemokratycznego Związku Macedonii. Jest jednym z najbardziej zagorzałych krytyków polityki rządu związanej z planem Skopje 2014.
26 grudnia 2014 wypromował swoją kolekcję artykułów, opublikowanych w latach 2006–2014, pod tytułem „Името на злото” („Imię zła”).

</doc>
<doc id="4662636" url="https://pl.wikipedia.org/wiki?curid=4662636" title="Judo na Światowych Wojskowych Igrzyskach Sportowych 2019">
Judo na Światowych Wojskowych Igrzyskach Sportowych 2019

Zawody w judo na 7. Światowych Wojskowych Igrzyskach Sportowych w Wuhanie rozegrane zostały w dniach 19–22 października 2019 podczas światowych igrzysk wojskowych. Reprezentanci Polski zdobyli 5 brązowe medale. Najwięcej medali zdobyli zawodnicy Chin (5 złote, 2 srebrnych oraz 2 brązowe). Zawody zostały rozegrane na hali Wuhan University of Technology Gymnasium.
Zawody były równocześnie traktowane jako 39 Wojskowe Mistrzostwa Świata w judo.
Kategorie wagowe.
Kobiety i mężczyźni podczas światowych igrzysk wojskowych w Wuhan rozgrywali w dniu 22 października turnieje drużynowe.
Klasyfikacja medalowa.
"Źródło"

</doc>
<doc id="4662654" url="https://pl.wikipedia.org/wiki?curid=4662654" title="10 Armia (austro-węgierska)">
10 Armia (austro-węgierska)

10 Armia (10. Armee) – jedna z austro-węgierskich armii z czasów I wojny światowej. 
Historia.
Armia została utworzona w lutym 1916 na froncie włoskim, i tam walczyła do końca I wojny światowej. Uczestniczyła między innymi w bitwie pod Caporetto, bitwie nad Piavą oraz bitwie pod Vittorio Veneto.

</doc>
<doc id="4662659" url="https://pl.wikipedia.org/wiki?curid=4662659" title="Kościół św. Jerzego w Jasienicy">
Kościół św. Jerzego w Jasienicy

Kościół świętego Jerzego – rzymskokatolicki kościół parafialny należący do parafii pod tym samym wezwaniem (dekanat Jasienica diecezji bielsko-żywieckiej).
Obecna murowana świątynia została wzniesiona dzięki staraniom ówczesnego proboszcza księdza Józefa Mojżyszki. Poświęcona została 19 sierpnia 1787 roku. Rozbudowywana była m.in. w latach międzywojennych, gdy otrzymała plan krzyża łacińskiego oraz została znacznie powiększona. W 1945 roku wkraczający żołnierze sowieccy urządzili w świątyni stajnię. W latach powojennych proboszcz Roman Sztajer odbudował kościół po zniszczeniach wojennych, mimo trudności ze strony władz komunistycznych. 
We wnętrzu znajduje się tryptyk Czterech Świętych Dziewic Wspomożycielek z Jasienicy, pochodzący z początku XVI wieku. Poza tym świątynia posiada wyposażenie późnobarokowe, pochodzące z przełomu XVIII i XIX wieku.

</doc>
<doc id="4662663" url="https://pl.wikipedia.org/wiki?curid=4662663" title="Milan Jelínek">
Milan Jelínek

Milan Jelínek (ur. 22 czerwca 1923 w Brnie, zm. 30 stycznia 2014 tamże) – czeski językoznawca, bohemista, pierwszy polistopadowy rektor Uniwersytetu Masaryka w Brnie.
Studiował języki czeski, rosyjski i serbsko-chorwacki na Wydziale Filozoficznym Uniwersytetu Masaryka w Brnie. Pracował także jako nauczyciel w szkole średniej. Był redaktorem „Rovnosti” i pracownikiem naukowym Instytutu Języka Czeskiego. W 1950 r. uzyskał „mały doktorat” (PhDr.), a w 1958 r. stopień kandydata nauk. Habilitował się w 1960 r., a profesurę otrzymał w 1964 roku. Na początku lat 60. pełnił funkcję dziekana, a później prodziekana na Uniwersytecie Masaryka; został jednak zmuszony do odejścia. W okresie 1990–1992 był rektorem Uniwersytetu Masaryka.
Odznaczony Złotym Medalem Uniwersytetu Śląskiego. Doktor honoris causa Uniwersytetu Śląskiego.

</doc>
<doc id="4662665" url="https://pl.wikipedia.org/wiki?curid=4662665" title="Spedkoks">
Spedkoks



</doc>
<doc id="4662670" url="https://pl.wikipedia.org/wiki?curid=4662670" title="Parafia Najświętszego Serca Pana Jezusa w Drobninie">
Parafia Najświętszego Serca Pana Jezusa w Drobninie



</doc>
<doc id="4662673" url="https://pl.wikipedia.org/wiki?curid=4662673" title="Ambasada Gruzji w Rydze">
Ambasada Gruzji w Rydze

Ambasada Gruzji w Rydze – misja dyplomatyczna Gruzji w Republice Łotewskiej.
Historia.
Gruzja nawiązała stosunki dyplomatyczne z Łotwą 11 marca 1993. Od 1999 Łotwa znajdowała się w okręgu konsularnym Konsulatu Generalnego Gruzji w Wilnie. W 2003 w Wilnie została otworzona ambasada gruzińska, której akredytacja obejmowała również Łotwę.
13 października 2006 prezydent Gruzji Micheil Saakaszwili dekretem utworzył Ambasadę Gruzji w Rydze. Początkowo była ona kierowana przez dyplomatę w randze chargé d'affaires. Pierwszy ambasador złożył listy uwierzytelniające 26 lutego 2008.

</doc>
<doc id="4662674" url="https://pl.wikipedia.org/wiki?curid=4662674" title="Charles Shackleford">
Charles Shackleford

Charles Edward Shackleford (ur. 22 kwietnia 1966 w Kinston, zm. 27 stycznia 2017 tamże) – amerykański koszykarz występujący na pozycjach silnego skrzydłowego lub środkowego. 
W 1985 został wybrany do IV składu Parade All-American.
Zmarł 27 stycznia 2019 w Kinston na atak serca.
Skandale na uczelni North Carolina State.
W 1989, w książce Petera Golenbocka – "„Personal Fouls”" poruszony został po raz pierwszy temat niewłaściwych praktyk na uczelni North Carolina State. Następnie NBC nazwało Shackleforda podejrzanym o celowe przegranie jednego ze spotkań turnieju NCAA, w celu uniknięcia testów antynarkotykowych.
Jeszcze poważniejsze zarzuty wystosowała do niego telewizja ABC, informując iż zarówno on, jak i jego trzej koledzxy z drużyny brali udział w tzw. „goleniu punktów”, podczas sezonu 1987/1988. Biznesmen z New Jersey, Robert Kramer powiedział, że dał mu 20 000 dolarów, aby ten rozdystrybuował gotówkę wśród kolegów. Shackleford przyznał się do przyjęcia tej sumy od Kramera oraz 45 000 dolarów od agenta Larry'ego Gillmana, naruszając zasady NCAA. Zaprzeczył jednak „goleniu punktów” (celowe wpływanie na różnice punktowe spotkań w celach bukmacherskich). Dodatkowo twierdził, że pieniądze od Kramera miały być pożyczką na spłatę Gillmana, którą zadeklarował spłacić do 1990.
Śledztwo dotyczące „goleniu punktów” zostało zakończone w 1993. Nie otrzymał żadnych zarzutów, gdyż ławnicy z New Jersey, biorący udział w sprawie nie doszukali się wystarczających dowodów na poparcie postawionych mu zarzutów.
Problemy z prawem.
W marcu 1990 został aresztowany w Orange (New Jersey) za posiadanie kilku gramów marihuany. Zarzut nie podlegał pod program antynarkotykowy NBA, ale dostał nadzór.
W styczniu 2006 aresztowano go w hrabstwie Johnston, podczas rutynowej kontroli drogowej, pod zarzutem posiadania ukrytej broni i oraz posiadanie marihuany i kokainy. Wypuszczono go po wpłaceniu kaucji w wysokości 11 000 dolarów.
W styczniu 2010 samochód należący do Jaysona Williamsa uderzył w auto, w Myrtle Beach (Karolina Południowa). Williams przedstawił się policji jako kierowca, ale to Shackleford przyznał później, iż prowadził wtedy auto. Został wtedy oskarżony o jazdę z zawieszonym prawem jazdy i podawanie fałszywych informacji, w celu uniknięcia aresztowania. W lipcu tego samego roku został aresztowany w Kinston po sprzedaniu recepty na leki policjantowi, działającemu pod przykrywką. Ze względu na brak środków finansowych, sąd przyznał mu prawnika z urzędu. 

</doc>
<doc id="4662675" url="https://pl.wikipedia.org/wiki?curid=4662675" title="Ambasada Gruzji na Łotwie">
Ambasada Gruzji na Łotwie



</doc>
<doc id="4662676" url="https://pl.wikipedia.org/wiki?curid=4662676" title="Biathlon na Zimowych Igrzyskach Olimpijskich 1998 - bieg indywidualny kobiet">
Biathlon na Zimowych Igrzyskach Olimpijskich 1998 - bieg indywidualny kobiet



</doc>
<doc id="4662677" url="https://pl.wikipedia.org/wiki?curid=4662677" title="Poniżany">
Poniżany



</doc>
<doc id="4662678" url="https://pl.wikipedia.org/wiki?curid=4662678" title="Biathlon na Zimowych Igrzyskach Olimpijskich 1994 - sprint kobiet">
Biathlon na Zimowych Igrzyskach Olimpijskich 1994 - sprint kobiet



</doc>
<doc id="4662680" url="https://pl.wikipedia.org/wiki?curid=4662680" title="Biathlon na Zimowych Igrzyskach Olimpijskich 1994 - bieg indywidualny kobiet">
Biathlon na Zimowych Igrzyskach Olimpijskich 1994 - bieg indywidualny kobiet



</doc>
<doc id="4662681" url="https://pl.wikipedia.org/wiki?curid=4662681" title="Viktor Krupa">
Viktor Krupa

Viktor Krupa (ur. 23 grudnia 1936 w Nowym Mieście nad Wagiem, zm. 14 lutego 2021 w Bratysławie) – słowacki językoznawca. Zajmował się językoznawstwem ogólnym, orientalistyką, typologią lingwistyczną, folklorystyką i japonistyką. Tłumaczy literaturę orientalną.
Życiorys.
W latach 1954–1959 studiował język rosyjski i słowacki na Wydziale Filozoficznym Uniwersytetu Komeńskiego w Bratysławie. W 1965 r. uzyskał stopień kandydata nauk, w 1981 r. zaś stopień doktora nauk. W okresie 1965–1966 odbył pobyt badawczy na Uniwersytecie w Auckland. W 1969 r. ukończył półroczny pobyt studyjny na Uniwersytecie Kalifornijskim w Berkeley. Był też czynny na Uniwersytecie Hawajskim w Honolulu, gdzie prowadził m.in. badania nad pismem rongorongo.
Obejmował długoletnie stanowiska na Uniwersytecie Komeńskiego, Uniwersytecie Mateja Bela w Bańskiej Bystrzycy oraz na Uniwersytecie Świętych Cyryla i Metodego w Trnawie. W latach 1990–2002 był prezesem Kabinetu Orientalistyki Słowackiej Akademii Nauk, przewodniczącym Kolegium Naukowego Słowackiej Akademii Nauk ds. językoznawstwa i literaturoznawstwa. Od 2003 r. jest członkiem zwyczajnym Towarzystwa Naukowego Słowackiej Akademii Nauk. Za swoją działalność akademicką otrzymał Złoty Medal Słowackiej Akademii Nauk.
Był członkiem rady redakcyjnej oraz głównym autorem czasopisma „Jazykovedný časopis”. Jest tłumaczem mitologii i literatury ustnej ludów Australii i Oceanii. Przełożył książkę lingwistyczną "Words and Rules: The Ingredients of Language" na język słowacki ("Slová a pravidlá: zložky jazyka").

</doc>
<doc id="4662683" url="https://pl.wikipedia.org/wiki?curid=4662683" title="Poniżany (rejon mostowski)">
Poniżany (rejon mostowski)

Poniżany (; ) – wieś na Białorusi, w obwodzie grodzieńskim, w rejonie mostowskim, w sielsowiecie Łunna, nad Niemnem.
Znajduje się tu parafialna cerkiew prawosławna pw. Opieki Matki Bożej.
Historia.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej, w powiecie grodzieńskim.
W latach 1921–1939 wieś leżała w Polsce, w województwie białostockim, w powiecie grodzieńskim, w gminie Łunna.
Według Powszechnego Spisu Ludności z 1921 roku zamieszkiwało tu 86 osób, wszystkie były wyznania prawosławnego i zadeklarowały białoruską przynależność narodową. Było tu 14 budynków mieszkalnych.
Miejscowość należała do parafii prawosławnej i rzymskokatolickiej w Łunnie. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Łunnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.

</doc>
<doc id="4662684" url="https://pl.wikipedia.org/wiki?curid=4662684" title="David Reale">
David Reale

David Reale (ur. 19 grudnia 1984 w Caledonie) – kanadyjski aktor filmowy, telewizyjny i głosowy. Znany jest głównie z roli Benjamina w serialu "W garniturach".

</doc>
<doc id="4662687" url="https://pl.wikipedia.org/wiki?curid=4662687" title="Rywina niska">
Rywina niska

Rywina niska ("Rivina humilis" L.) – gatunek rośliny z rodziny "Petiveriaceae".
Siedlisko i występowanie.
Występuje w strefie klimatu tropikalnego i podzwrotnikowego na całej Ziemi.
Rośnie w lasach, zaroślach, na poboczach dróg oraz jako chwast w uprawach rolnych na wysokości do 1700 m n.p.m.

</doc>
<doc id="4662689" url="https://pl.wikipedia.org/wiki?curid=4662689" title="Papryka peperoni">
Papryka peperoni

Peperoni, niekiedy też feferoni – typowe dla włoskiej kuchni kultywary papryki rocznej, charakteryzujące się podłużnym smukłym kształtem i smakiem od lekko pikantnego do ostrego. W samych Włoszech ostra papryka nazywana jest peperoncino (l.mn. "peperoncini"). W Stanach Zjednoczonych pod wpływem angielskiego rzeczownika "pepper" ("pieprz", "papryka") wewnętrzne "p" jest dublowane, stąd też można tam spotkać nazwy "pepperoni" i "pepperoncino".
Peperoni jest częstym składnikiem pikantnych odmian pizzy lub sosów salsa.
Za reprezentatywną odmianę peperoni uważana jest papryka z Kalabrii nazywana "kalabryjską Viagrą". Jej ostrość wynosi od 15,000 do 30,000 w skali Scoville'a. Jest, obok pomidorów, głównym składnikiem sosu arabbiata.
Nazwa "peperoni", choć poza Italią przyjęła się jako rzeczownik w liczbie pojedynczej, pochodzi od liczby mnogiej włoskiego rzeczownika "peperone", oznaczającego paprykę jako rodzaj warzywa, bez względu na jej kształt i ostrość. W wyniku tego w kraju tym, nazwa ta dotyczy dowolnej odmiany papryki, w tym klasyfikowanej jako słodka, frigitello.

</doc>
<doc id="4662694" url="https://pl.wikipedia.org/wiki?curid=4662694" title="Perczulica">
Perczulica

Perczulica (maced. "Перчулица") – szczyt górski o wysokości 2423 m n.p.m. w środkowej części Macedonii Północnej.
Położenie i opis.
Perczulica znajduje się w paśmie górskim Jakupica pomiędzy górami Dautica i Karadżica, na wschód od wsi Belica. Grzbiet góry rozciąga się na 5 km. Zbudowana jest głównie z dolomitu oraz marmuru. Na zboczach góry znajdują się jaskinie, najgłębszą jest Солунска Пропаст V, która rozciąga się na 370 metrów. U podnóża góry znajdują się jaskinie Laparnica oraz Golubarnica. Znajdują się tam także 2 nienazwane źródła – w miejscowości Chawarnik oraz w Salonikach. Na górze dominują czarne sosny.

</doc>
<doc id="4662696" url="https://pl.wikipedia.org/wiki?curid=4662696" title="Puerto Salgar">
Puerto Salgar

Puerto Salgar – miasto w Kolumbii, w departamencie Cundinamarca.

</doc>
<doc id="4662698" url="https://pl.wikipedia.org/wiki?curid=4662698" title="Pulí">
Pulí

Pulí – miasto w Kolumbii, w departamencie Cundinamarca.

</doc>
<doc id="4662701" url="https://pl.wikipedia.org/wiki?curid=4662701" title="Zofia Strzałkowska">
Zofia Strzałkowska

Zofia Strzałkowska (ur. 2 lutego 1861 w Skrzynce, zm. 29 grudnia 1923 we Lwowie) – polska nauczycielka, działaczka oświatowa i społeczna, założycielka Zakładów Naukowo-Wychowawczych żeńskich we Lwowie, pisarka.
Życiorys.
Urodziła się 2 lutego 1861 w Skrzynce nad Wisłą. Była córką właściciela ziemskiego. Wychowywała się w rodzinnym dworze szlacheckim w Skrzynce. Po utracie majątku przez ojca mieszkała z rodziną w Lubience pod Tarnowiem oraz w Skorzowie na ziemi kieleckiej. W dzieciństwie zajmowała się hodowlą drobiu i uczyła się rachunków samodzielnie pod opieką ojca. Od 15 roku życia zamieszkiwała u swojej ciotki Grosiewiczowej we Lwowie, prowadząc jej gospodarstwo. Jednocześnie uczyła się konsekwentnie. Po kilku latach zdała patent egzaminu dojrzałości oraz egzamin dla szkół ludowych.
Początkowo pracowała w swoich rodzinnych stronach, w etatowej szkole mieszanej 4-klasowej w Zakliczynie od około 1878 jako nauczycielka prowizoryczna. Następnie uczyła w Tarnowie przez trzy lata, od około 1880 jako zastępca nauczyciela w szkole wydziałowej żeńskiej w Tarnowie (w tym samym charakterze pracowała tam także Kamila Strzałkowska). W tym okresie, wciąż dokształcając się, zdała egzamin wydziałowy. Udzielała się także w pracy literackiej publikując w „Roczniku Samborskim” utwory poetyckie na przełomie 1879/1881. Dążąc do dalszego doskonalenia zrezygnowała z pracy w Tarnowie i przeniosła się do Krakowa. Tam pracowała jako prywatna nauczycielka i była słuchaczką na Uniwersytecie Jagiellońskim. Jednocześnie nadal spełniała się w sferze literackiej oraz w życiu artystycznym. Od 1892 ponownie zamieszkała we Lwowie, gdzie zarabiała ucząc prywatnie i w pensjonacie Kamili Poh. Uczęszczała także na wykłady na Uniwersytecie Lwowskim. W 1894 ukierunkowała się ostatecznie w stronę pracy oświatowej, idąc za sugestią swej ciotki, namawiającej do założenia szkoły i pensjonatu (do tego czasu rozważała wybór literackiej drogi życiowej). W ówczesnych latach zaboru austriackiego brakowało wartościowych szkół żeńskich, a istniejące nie odpowiadały wymaganiom społecznym.
W 1893 osiadła we Lwowie. Jej celem było stworzenie kursów naukowych dla dziewcząt, umożliwiających im wstęp na uniwersytet. Była założycielką i właścicielką otwartej w 1895 „szkoły średniej sześcioklasowej żeńskiej”. Funkcjonowały tzw. „Wyższe kursa naukowe dla kobiet” i przygotowawczy dwuletni kurs gimnazjalny, a następnie zrealizowano plan pełnej szkoły średniej, która została zatwierdzona przez C. K. Radę Szkolną 1 września 1898. Tym samym była to pierwsza na ziemiach polskich szkoła średnia dla dziewcząt z gimnazjalnym programem nauczania. Zakład został później przekształcony w „Prywatne Gimnazjum Żeńskie Zofii Strzałkowskiej we Lwowie”, a około 1912 szkoła w „Zakład Naukowy Żeński z prawem publiczności Zofii Strzałkowskiej we Lwowie”. Do 1913 zakład mieścił się przy ulicy Pańskiej 16, a od 1913 we własnym, czteropiętrowym budynku przy ulicy Zielonej 22. Przed 1914 Strzałkowska pozostawała właścicielką oraz przełożoną zarówno zakładu gimnazjum jak i działającego tamże od 1906 seminarium nauczycielskiego (w seminarium prowadziła ćwiczenia praktyczne, uczyła metodyki i geografii). W Zakładach Naukowych Zofii Strzałkowskiej działała także szkoła ludowa, wobec czego cała instytucja obejmowała wszystkie typy szkolne, a jej założycielka uchodziła za "pionierkę w dziedzinie wychowania kobiecego". Wśród swoich uczennic i wychowanek cieszyła się czcią i uwielbieniem. Do końca życia uzupełniała swoją wiedzę regularnym dokształcaniem się, a także odbywała wyjazdy zagraniczne w tym celu. Wychowywanie uczennic prowadziła w duchu patriotycznym. Zamiarem Strzałkowskiej prowadzono nauczanie w szkole w duchu filareckich zasad „Ojczyzna, nauka, cnota”. Jej nakładem wydawano coroczne sprawozdania szkolne z funkcjonowania zakładu. Przed 1913 zostało ustanowione Stypendium im. Zofii Strzałkowskiej, ufundowane przez Komitet Rodzicielski szkoły dla niezamożnych uczennic.
Po wybuchu I wojny światowej od sierpnia 1914 udzielała się w polskiej sprawie niepodległościowej. Udostępniła gmach szkoły na potrzeby formującego się Legionu Wschodniego. W dalszej kolejności planowała oddać budynek szkoły Czerwonemu Krzyżowi, po czym samodzielnie założyła w jego murach szpital polowy na 60-80 łóżek, który działał do czasu wkroczenia armii rosyjskiej 3 września 1915. Zdołała ponownie otworzyć naukę, jednak szkoła została zamknięta przez władze okupacji rosyjskiej. Wobec tego skierowała się na inne pole działalności społecznej i humanitarnej, otwierając w październiku 1914 „Tanią Kuchnię dla Inteligencji”, prowadzoną w gmachu „Sokoła-Macierzy” (dziennie w tej placówce pojawiało się ok. 1500 osób). Jednocześnie nadal zabiegała o podjęcie pracy swojej szkoły, co zostało uwieńczone powodzeniem i 5 marca 1915 Zakłady Naukowo-Wychowawcze ponownie otwarto. Była krytycznie nastawiona do działań wszystkich władz zaborczych i występowała wobec nich godnie reprezentując sprawę polską. Była krótkotrwale zatrzymana na policji. Postanowieniem cesarza Franciszka Józefa z 5 lipca 1917 została odznaczona Złotym Krzyżem Zasługi Cywilnej z koroną. W akcie protestu po zawarciu pokoju brzeskiego (9 lutego 1918) odesłała do kancelarii cesarskiej to odznaczenie.
U kresu wojny, podczas bitwy o Lwów w ramach wojny polsko-ukraińskiej nie uległa żądaniom dowódcy ukraińskiego co do usunięcia polskiego godła i herbów z gmachu szkoły, odpowiadając słowami: "Posłuch winnam jedynie polskim władzom!". W czasie obrony Lwowa uczestniczyła w obradach Komitetu Polskiego. Po wyzwoleniu miasta brała udział w pracach Polsko-Amerykańskiego Komitetu Pomocy Dzieciom. W macierzystym zakładzie w pierwszych trzech latach powojennych organizowała i nadzorowała dożywianie dziewcząt. Latem 1919 osobiście prowadziła letnią kolonię w Zakopanem dla 137 uczennic. Po wybuchu wojny polsko-bolszewickiej działała na rzecz sprawy polskiej, pracując w Komitecie Pomocy Żołnierzom Polskim i dotując jego fundusz, a także gromadziła w szkole ochotników. Po pełnym odzyskaniu przez Polskę niepodległości planowania opracowanie nowego typu gimnazjum z uwagi na nieskuteczny plan nauczania w szkole średniej żeńskiej, pierwotnie opracowany dla gimnazjum męskiego.
Pozostawiła rękopisy swojej pracy pisarskiej, były to utwory dramatyczne (tzw. „komedyjki” w liczbie ok. 40, mające charakter fantastyczny, społeczny i patriotyczny), liryczne, dwie powieści, nowele, rozprawa naukowa, szkice, odczyty. W swoich poglądach nie była entuzjastyczna wobec modernizmu, krytykowała nieodpowiednie przejawy emancypacji kobiet.
Zmarła po długiej i ciężkiej chorobie 29 grudnia 1923 we Lwowie. Pogrzeb odbył się 1 stycznia 1924 z budynku Zakładu przy ul. Zielonej 22. Została pochowana na Cmentarzu Łyczakowskim we Lwowie. Po jej śmierci przy Zakładach Naukowych współpracowali państwo Strzałkowscy, opiekujący się m.in. szkołą muzyczną i wspierający całość zakładu, Stanisław Strzałkowski był fundatorem różnych akcji, Maria Strzałkowska była przełożoną pensjonatu. W grobie Zofii Strzałkowskiej została pochowana Augusta Strzałkowska, żona dzierżawcy dóbr (1863-1923).
Upamiętnienie.
Według wspomnienia dr. Anny Wyczółkowskiej życie Zofii Strzałkowskiej było "hymnem na cześć kobiety". Pod koniec 1924 w westybulu gmachu Zakładów Naukowych odsłonięto plakietę – tablicę pamiątkową upamiętniającą jej osobę. W latach II Rzeczypospolitej szkoła funkcjonowała jako „Zakłady Naukowe żeńskie z prawem publiczności im. Zofii Strzałkowskiej”, natomiast od 1938 jako „Prywatne Gimnazjum Żeńskie im. Zofii Strzałkowskiej we Lwowie”. 24 listopada 1934 uroczyście ustanowiono ulicę Zofii Strzałkowskiej w Warszawie, powstałej w wyniku przemianowania ul. Czereśniowej.

</doc>
<doc id="4662702" url="https://pl.wikipedia.org/wiki?curid=4662702" title="Quebradanegra">
Quebradanegra

Quebradanegra – miasto w Kolumbii, w departamencie Cundinamarca.

</doc>
<doc id="4662708" url="https://pl.wikipedia.org/wiki?curid=4662708" title="8 Brygada Kawalerii">
8 Brygada Kawalerii

Brygady jazdy (kawalerii) noszące numer „8” („VIII”):
Polskie:
Austro-węgierska:

</doc>
<doc id="4662709" url="https://pl.wikipedia.org/wiki?curid=4662709" title="Quetame">
Quetame

Quetame – miasto w Kolumbii, w departamencie Cundinamarca.

</doc>
<doc id="4662710" url="https://pl.wikipedia.org/wiki?curid=4662710" title="Quipile">
Quipile

Quipile – miasto w Kolumbii, w departamencie Cundinamarca.

</doc>
<doc id="4662711" url="https://pl.wikipedia.org/wiki?curid=4662711" title="Ricaurte">
Ricaurte

Ricaurte – miasto w Kolumbii, w departamencie Cundinamarca.

</doc>
<doc id="4662712" url="https://pl.wikipedia.org/wiki?curid=4662712" title="Angolskie Siły Powietrzne">
Angolskie Siły Powietrzne

Narodowe Siły Powietrzne Angoli (portug. "Força Aérea Nacional de Angola") w skrócie FANA to jeden z trzech rodzajów Sił Zbrojnych Angoli.
Obecnie FANA posiadają niespełna trzysta maszyn co czyni je jednymi z najliczniejszych sił powietrznych w Afryce.
Historia.
Siły powietrzne zostały utworzone 21 stycznia 1976 roku jako Ludowe Siły Powietrzne, Obrony Powietrznej i Przeciwlotniczej Angoli, a pierwsze dostawy radzieckich MiG-ów zostały zrealizowane w grudniu 1975 roku, a więc jeszcze przed ich formalnym utworzeniem. W listopadzie 1981, październiku 1982 i wrześniu 1987 miały miejsce starcia z lotnictwem RPA. W latach 1983-85 z pomocą rumuńskich specjalistów utworzono Angolską Wojskową Szkołę Lotniczą.
Struktura i szkolenie.
Narodowe Siły Powietrzne Angoli są kierowane przez szefa sztabu FANA ("Chefe do Estado-Maior da FANA"). Stanowisko to jest podległe szefowi sztabu generalnego Sił Zbrojnych Angoli.
FANA kierują się radzieckim/rosyjskim modelem organizacyjnym, w którym jednostkami lotniczymi są pułki lotnicze ("regimentos de aviação"), a każdy z pułków podzielony jest na eskadry ("esquadrões"). Oprócz pułków lotniczych istnieje także Szkoła Szkolenia Pilotów.
Bazy i wyposażenie pułków angolskiego lotnictwa:

</doc>
<doc id="4662715" url="https://pl.wikipedia.org/wiki?curid=4662715" title="San Antonio del Tequendama">
San Antonio del Tequendama

San Antonio del Tequendama – miasto w Kolumbii, w departamencie Cundinamarca.

</doc>
<doc id="4662720" url="https://pl.wikipedia.org/wiki?curid=4662720" title="Anna Marciniak-Czochra">
Anna Marciniak-Czochra

Anna Katarzyna Marciniak-Czochra (ur. 11 marca 1974 w Lublinie) – polska matematyk, dr hab. nauk matematycznych, prof.
Życiorys.
Odbyła studia matematyczne na Uniwersytecie Warszawskim (1998). W 2004 obroniła na Uniwersytecie w Heidelbergu pracę doktorską napisaną pod kierunkiem Williego Jägera. 20 grudnia 2011 habilitowała się na Uniwersytecie Wrocławskim podstawie oceny dorobku naukowego i pracy zatytułowanej "Analiza nieliniowych równań różniczkowych cząstkowych opisujących wieloskalowe procesy biologiczne". Otrzymała nominację profesorską.
Objęła funkcję profesora na Ruprecht Karl's University of Heidelberg.

</doc>
<doc id="4662721" url="https://pl.wikipedia.org/wiki?curid=4662721" title="San Bernardo (Cundinamarca)">
San Bernardo (Cundinamarca)

San Bernardo – miasto w Kolumbii, w departamencie Cundinamarca.

</doc>
<doc id="4662728" url="https://pl.wikipedia.org/wiki?curid=4662728" title="San Francisco (Cundinamarca)">
San Francisco (Cundinamarca)

San Francisco – miasto w Kolumbii, w departamencie Cundinamarca.

</doc>
<doc id="4662729" url="https://pl.wikipedia.org/wiki?curid=4662729" title="Chaceżyn">
Chaceżyn



</doc>
<doc id="4662731" url="https://pl.wikipedia.org/wiki?curid=4662731" title="San Juan de Rioseco">
San Juan de Rioseco

San Juan de Rioseco – miasto w Kolumbii, w departamencie Cundinamarca.

</doc>
<doc id="4662732" url="https://pl.wikipedia.org/wiki?curid=4662732" title="Sielsowiet Chaceżyn">
Sielsowiet Chaceżyn



</doc>
<doc id="4662736" url="https://pl.wikipedia.org/wiki?curid=4662736" title="Sasaima">
Sasaima

Sasaima – miasto w Kolumbii, w departamencie Cundinamarca.

</doc>
<doc id="4662738" url="https://pl.wikipedia.org/wiki?curid=4662738" title="Sesquilé">
Sesquilé

Sesquilé – miasto w Kolumbii, w departamencie Cundinamarca.

</doc>
<doc id="4662739" url="https://pl.wikipedia.org/wiki?curid=4662739" title="Palisota pynaertii">
Palisota pynaertii

Palisota pynaertii De Wild – gatunek rośliny z rodziny komelinowatych.
Roślina zielna o dużych liściach na krótkim, rynienkowatym ogonku. Blaszka liściowa pomarszczona, brzeg blaszki i ogonka rzęskowato-włóknisty. Występuje w Afryce Środkowej.

</doc>
<doc id="4662740" url="https://pl.wikipedia.org/wiki?curid=4662740" title="Rolls-Royce Corniche">
Rolls-Royce Corniche



</doc>
<doc id="4662743" url="https://pl.wikipedia.org/wiki?curid=4662743" title="Sibaté">
Sibaté

Sibaté – miasto w Kolumbii, w departamencie Cundinamarca.

</doc>
<doc id="4662748" url="https://pl.wikipedia.org/wiki?curid=4662748" title="Afrotyphlops">
Afrotyphlops

Afrotyphlops – rodzaj węża z podrodziny Afrotyphlopinae w rodzinie ślepuchowatych (Typhlopidae).
Zasięg występowania.
Rodzaj obejmuje gatunki występujące w Afryce (Senegal, Gambia, Gwinea Bissau, Gwinea, Sierra Leone, Liberia, Wybrzeże Kości Słoniowej, Mali, Burkina Faso, Ghana, Togo, Benin, Niger, Nigeria, Kamerun, Czad, Sudan, Erytrea, Somalia, Etiopia, Sudan Południowy, Republika Środkowoafrykańska, Gwinea Równikowa, Wyspa Książęca, Gabon, Kongo, Demokratyczna Republika Konga, Rwanda, Burundi, Uganda, Kenia, Tanzania, Malawi, Zambia, Angola, Namibia, Botswana, Zimbabwe, Mozambik, Eswatini, Lesotho i Południowa Afryka). 
Systematyka.
Podział systematyczny.
Do rodzaju należą następujące gatunki:

</doc>
<doc id="4662749" url="https://pl.wikipedia.org/wiki?curid=4662749" title="Silvania">
Silvania

Silvania – miasto w Kolumbii, w departamencie Cundinamarca.

</doc>
<doc id="4662751" url="https://pl.wikipedia.org/wiki?curid=4662751" title="Simijaca">
Simijaca

Simijaca – miasto w Kolumbii, w departamencie Cundinamarca.

</doc>
<doc id="4662755" url="https://pl.wikipedia.org/wiki?curid=4662755" title="Sopó">
Sopó

Sopó – miasto w Kolumbii, w departamencie Cundinamarca.

</doc>
<doc id="4662756" url="https://pl.wikipedia.org/wiki?curid=4662756" title="Typhlops bibronii">
Typhlops bibronii



</doc>
<doc id="4662758" url="https://pl.wikipedia.org/wiki?curid=4662758" title="Subachoque">
Subachoque

Subachoque – miasto w Kolumbii, w departamencie Cundinamarca.

</doc>
<doc id="4662759" url="https://pl.wikipedia.org/wiki?curid=4662759" title="Typhlops fornasinii">
Typhlops fornasinii



</doc>
<doc id="4662760" url="https://pl.wikipedia.org/wiki?curid=4662760" title="Suesca">
Suesca

Suesca – miasto w Kolumbii, w departamencie Cundinamarca.

</doc>
<doc id="4662761" url="https://pl.wikipedia.org/wiki?curid=4662761" title="Supatá">
Supatá

Supatá – miasto w Kolumbii, w departamencie Cundinamarca.

</doc>
<doc id="4662763" url="https://pl.wikipedia.org/wiki?curid=4662763" title="Palisota">
Palisota

Palisota ("Palisota" Rchb. ex Endl.) – rodzaj roślin z rodziny komelinowatych. Należy do niego 30 gatunków. Występują w strefie klimatu ciepłego w Afryce Środkowej i na wyspach Oceanu Indyjskiego i jako introdukowane na Trynidadzie i Tobago.
Systematyka.
Rodzaj z podrodziny "Commelinoideae" z rodziny komelinowatych "Commelinaceae".

</doc>
<doc id="4662765" url="https://pl.wikipedia.org/wiki?curid=4662765" title="Bastuny (stacja kolejowa)">
Bastuny (stacja kolejowa)

Bastuny (, ) – stacja kolejowa w miejscowości Bastuny, w rejonie werenowskim, w obwodzie grodzieńskim, na Białorusi. Leży na linii Równe – Baranowicze – Wilno.
Stacja istniała przed II wojną światową.

</doc>
<doc id="4662767" url="https://pl.wikipedia.org/wiki?curid=4662767" title="Susa (Kolumbia)">
Susa (Kolumbia)

Susa – miasto w Kolumbii, w departamencie Cundinamarca.

</doc>
<doc id="4662769" url="https://pl.wikipedia.org/wiki?curid=4662769" title="Sutatausa">
Sutatausa

Sutatausa – miasto w Kolumbii, w departamencie Cundinamarca.

</doc>
<doc id="4662774" url="https://pl.wikipedia.org/wiki?curid=4662774" title="Ivo Žanić">
Ivo Žanić

Ivo Žanić (ur. 28 lipca 1954 w Splicie) – chorwacki antropolog kulturowy i językoznawca.
Studiował jugoslawistykę i literaturoznawstwo porównawcze na Wydziale Filozoficznym Uniwersytetu Zagrzebskiego. Dyplom uzyskał w 1978 r. Doktoryzował się w 1994 r. na podstawie rozprawy "Politicki diskurs i folklorna matrica: Tradicijska kultura i politicka komunikacija u Bosni i Hercegovini, Crnoj Gori, Hrvatskoj i Srbiji 1988–1992". W latach 80. pracował w dziennikarstwie jako korektor/redaktor, autor i edytor („Večernji list”, „Start”, „Slobodna Dalmacija” i „Nedjeljna Dalmacija”). W okresie 1991–1992 piastował stanowisko edytorskie w wydawnictwie "Grafički zavod Hrvatske". W latach 1993–2001 działał jako niezależny pisarz i badacz. Edytował „Erasmus: časopis za kulturu demokracije” oraz „Most”. Był także redaktorem naczelnym dwujęzycznego pisma „Biblioteka Relations”
Od 2002 r. jest zatrudniony na Wydziale Nauk Politycznych Uniwersytetu Zagrzebskiego, gdzie wykłada język chorwacki i stylistykę dziennikarską. Jest członkiem Chorwackiego Towarzystwa Lingwistyki Stosowanej i Chorwackiego Towarzystwa Politologicznego. Niektóre aspekty działalności Žanicia spotkały się z krytyką, zwłaszcza subiektywny charakter jej prac na temat polityki językowej.

</doc>
<doc id="4662775" url="https://pl.wikipedia.org/wiki?curid=4662775" title="Tabio">
Tabio

Tabio – miasto w Kolumbii, w departamencie Cundinamarca.

</doc>
<doc id="4662777" url="https://pl.wikipedia.org/wiki?curid=4662777" title="Tausa">
Tausa

Tausa – miasto w Kolumbii, w departamencie Cundinamarca.

</doc>
<doc id="4662780" url="https://pl.wikipedia.org/wiki?curid=4662780" title="Letheobia">
Letheobia

Letheobia – rodzaj węża z podrodziny Afrotyphlopinae w rodzinie ślepuchowatych (Typhlopidae).
Zasięg występowania.
Rodzaj obejmuje gatunki występujące na Bliskim Wschodzie (Turcja, Izrael i Jordania) i Afryce (Liberia, Ghana, Togo, Nigeria, Kamerun, Erytrea, Somalia, Etiopia, Sudan Południowy, Republika Środkowoafrykańska, Gwinea Równikowa, Wyspy Świętego Tomasza i Książęca, Gabon, Kongo, Demokratyczna Republika Konga, Rwanda, Burundi, Uganda, Kenia, Tanzania, Zambia, Angola i Zimbabwe). 
Systematyka.
Etymologia.
"Letheobia": "lēthē" „zapomnienie”; βιος "bios" „życie”.
Podział systematyczny.
Do rodzaju należą następujące gatunki:

</doc>
<doc id="4662781" url="https://pl.wikipedia.org/wiki?curid=4662781" title="Pieciuny (przystanek kolejowy)">
Pieciuny (przystanek kolejowy)

Pieciuny (, ) – przystanek kolejowy w pobliżu miejscowości Pieciuny, na granicy rejonów werenowskiego i lidzkiego, w obwodzie grodzieńskim, na Białorusi. Leży na linii Równe – Baranowicze – Wilno.

</doc>
<doc id="4662782" url="https://pl.wikipedia.org/wiki?curid=4662782" title="Halina Towarnicka">
Halina Towarnicka

Halina Towarnicka (ur. 1947) – polska ekonomistka, dr hab. nauk rolniczych, profesor nadzwyczajny Katedry Ekonomiki i Organizacji Przedsiębiorstwa Wydziału Nauk Ekonomicznych Uniwersytetu Ekonomicznego we Wrocławiu.
Życiorys.
Obroniła pracę doktorską, w 1991 habilitowała się na podstawie oceny dorobku naukowego i pracy zatytułowanej "Strategie i taktyki inwestycyjne polskich przedsiębiorstw w warunkach zmian systemowych". 18 czerwca 1998 nadano jej tytuł profesora w zakresie nauk ekonomicznych. 
Objęła funkcję profesora nadzwyczajnego w Katedrze Ekonomiki i Organizacji Przedsiębiorstwa na Wydziale Nauk Ekonomicznych Uniwersytetu Ekonomicznego we Wrocławiu.

</doc>
<doc id="4662783" url="https://pl.wikipedia.org/wiki?curid=4662783" title="Tena (Kolumbia)">
Tena (Kolumbia)

Tena – miasto w Kolumbii, w departamencie Cundinamarca.

</doc>
<doc id="4662784" url="https://pl.wikipedia.org/wiki?curid=4662784" title="Ozierzec">
Ozierzec



</doc>
<doc id="4662790" url="https://pl.wikipedia.org/wiki?curid=4662790" title="Tenjo">
Tenjo

Tenjo – miasto w Kolumbii, w departamencie Cundinamarca.

</doc>
<doc id="4662793" url="https://pl.wikipedia.org/wiki?curid=4662793" title="Mistrzostwa Finlandii w Skokach Narciarskich 2020">
Mistrzostwa Finlandii w Skokach Narciarskich 2020

Mistrzostwa Finlandii w Skokach Narciarskich 2020 – zawody w skokach narciarskich mające wyłonić najlepszych skoczków i skoczkinie narciarskie w Finlandii.
W programie imprezy znalazły się konkursy indywidualne kobiet i mężczyzn na trzech typach skoczni narciarskich, rozgrywane w trzech różnych terminach i miejscach: skocznia normalna – 23 listopada 2019 w Rovaniemi, skocznia średnia – 11 stycznia 2020 w Lahti i skocznia duża – 23 lutego 2020 w Kuopio. Ostatnie z tych zawodów zostały odwołane.
W listopadowej rywalizacji na skoczni normalnej (rozgrywanej w tym samym dniu co konkurs drużynowy Pucharu Świata mężczyzn w Wiśle, w którym brała udział czteroosobowa reprezentacja Finlandii w składzie Andreas Alamommo, Eetu Nousiainen, Jarkko Määttä i Niko Kytösaho) zwyciężyli Susanna Forsström (kobiety) i powracający do skakania po doznanej w październiku tego samego roku kontuzji kostki Antti Aalto (mężczyźni). W zawodach brali udział także sportowcy z innych państw (Austria, Chiny, Japonia i Włochy), których klasyfikowano w kategorii open, jednak nie przyznawano im medali mistrzostw Finlandii.
W styczniu na skoczni średniej w Lahti wśród kobiet triumfowała Julia Tervahartiala, a wśród mężczyzn Eetu Nousiainen. W zawodach udział brali także startujący gościnnie zawodnicy z Estonii i Chin.
Wyniki.
Skocznia normalna – HS100 (23.11.2019).
Kobiety.
Źródło:
Mężczyźni.
Źródło:
Skocznia średnia – HS70 (11.01.2020).
Kobiety.
Źródło:
Mężczyźni.
Źródło:

</doc>
<doc id="4662795" url="https://pl.wikipedia.org/wiki?curid=4662795" title="Tibacuy">
Tibacuy

Tibacuy – miasto w Kolumbii, w departamencie Cundinamarca.

</doc>
<doc id="4662796" url="https://pl.wikipedia.org/wiki?curid=4662796" title="Siły Powietrzne Bośni i Hercegowiny">
Siły Powietrzne Bośni i Hercegowiny

Siły Powietrzne Bośni i Hercegowiny (bośn. "Zračne snage Bosne i Hercegovine", chor. "Zračne snage Bosne i Hercegovine", serb. "Ваздушне снаге Босне и Херцеговине") są częścią Sił Zbrojnych Bośni i Hercegowiny. Operują z baz w Sarajewie, Banja Luce i Tuzli.

</doc>
<doc id="4662799" url="https://pl.wikipedia.org/wiki?curid=4662799" title="Gudy (stacja kolejowa)">
Gudy (stacja kolejowa)

Gudy (, ) – stacja kolejowa w pobliżu miejscowości Gudy, w rejonie lidzkim, w obwodzie grodzieńskim, na Białorusi. Leży na linii Równe – Baranowicze – Wilno.
Przed II wojną światową istniał w tym miejscu przystanek kolejowy.

</doc>
<doc id="4662800" url="https://pl.wikipedia.org/wiki?curid=4662800" title="Tibirita">
Tibirita

Tibirita – miasto w Kolumbii, w departamencie Cundinamarca.

</doc>
<doc id="4662801" url="https://pl.wikipedia.org/wiki?curid=4662801" title="Tocaima">
Tocaima

Tocaima – miasto w Kolumbii, w departamencie Cundinamarca.

</doc>
<doc id="4662805" url="https://pl.wikipedia.org/wiki?curid=4662805" title="Herstoria">
Herstoria

Herstoria (ang. "herstory") – historia opisywana z perspektywy feministycznej, ze szczególnym uwzględnieniem dziejowej roli kobiet. Pojęcie "herstory" zostało ukute w angielszczyźnie w latach 70. XX wieku w ramach feminizmu drugiej fali jako gra słów nawiązująca do zaimka osobowego rodzaju męskiego "his" („jego”) i angielskiego terminu "history" („historia”). Zaimek "his" został zastąpiony zaimkiem osobowym rodzaju żeńskiego "her" („jej”). 
Zdaniem badaczek tradycyjna historia jest pisana z męskiego punktu widzenia i skoncentrowana na losach mężczyzn, kobiety są w niej rutynowo pomijane. Herstoria bywa określana jako „polityka historyczna feministek” (lub też „polityka historyczna kobiet”, ponieważ nie wszystkie badaczki identyfikują się z feminizmem). Zwolenniczki herstorii uważały, że należy podważyć tradycyjne wzory pisania historii, które koncentrowały się na opowiadaniu o polityce, wojnach, a pomijały obszar doświadczeń kobiet (np. życie prywatne, seksualność, macierzyństwo). Przykładem badań w paradygmacie herstorii w Polsce są prace profesor Anny Żarnowskiej z Uniwersytetu Warszawskiego, przykładem tematyki badawczej prace o przemocy wobec kobiet w PRL. 

</doc>
<doc id="4662807" url="https://pl.wikipedia.org/wiki?curid=4662807" title="Tocancipá">
Tocancipá

Tocancipá – miasto w Kolumbii, w departamencie Cundinamarca.

</doc>
<doc id="4662811" url="https://pl.wikipedia.org/wiki?curid=4662811" title="Topaipí">
Topaipí

Topaipí – miasto w Kolumbii, w departamencie Cundinamarca.

</doc>
<doc id="4662813" url="https://pl.wikipedia.org/wiki?curid=4662813" title="Parafia Wniebowzięcia Najświętszej Maryi Panny w Samsonowie-Piechotnem">
Parafia Wniebowzięcia Najświętszej Maryi Panny w Samsonowie-Piechotnem

Parafia Wniebowzięcia Najświętszej Maryi Panny w Samsonowie-Piechotnem – parafia rzymskokatolicka, znajdująca się w diecezji kieleckiej, w dekanacie zagnańskim.
Historia.
Organizację parafii w Samsonowie w 1975 roku rozpoczął ks. Stanisław Świerk, wikary parafii tumlińskiej. Najpierw nabożeństwa odbywały się w niewielkiej kaplicy, a potem w wybudowanym w latach 70. XX wieku kościele. Parafia została erygowana 23 grudnia 1981 roku przez bpa Stanisława Szymeckiego, a funkcję proboszcza objął ks. Świerk. 

</doc>
<doc id="4662814" url="https://pl.wikipedia.org/wiki?curid=4662814" title="Markku Taskinen">
Markku Taskinen

Markku Aulis Taskinen (ur. 25 lutego 1952 w Kuusamo) – fiński lekkoatleta, średniodystansowiec, halowy mistrz Europy z 1978.
Zdobył dwa brązowe medale na mistrzostwach Europy w 1974 w Rzymie: w biegu na 800 metrów, gdzie przegrał tylko z Luciano Sušanjem z Jugosławii i Steve’em Ovettem z Wielkiej Brytanii oraz w sztafecie 4 × 400 metrów (która biegła w składzie: Stig Lönnqvist, Ossi Karttunen, Taskinen i Markku Kukkoaho). Fińska sztafeta 4 × 400 metrów została pierwotnie zdyskwalifikowana za przepychanie się z użyciem łokci przez Kukkoaho na początku jego zmiany, ale Fińska Federacja Lekkoatletyczna złożyła skuteczny kontrprotest. Taskinen odpadł w eliminacjach biegu na 800 metrów na halowych mistrzostwach Europy w 1977 w San Sebastián.
Zwyciężył w biegu na 800 metrów na halowych mistrzostwach Europy w 1978 w Mediolanie, wyprzedzając Olafa Beyera z Niemieckiej Republiki Demokratycznej i Rogera Milhau z Francji. Na mistrzostwach Europy w 1978 w Pradze odpadł w półfinale biegu na 800 metrów, a fińska sztafeta 4 × 400 metrów nie ukończyła biegu eliminacyjnego.
Taskinen był mistrzem Finlandii w biegu na 400 metrów w 1973 oraz w biegu na 800 metrów w latach 1973–1976 i 1978. Był także wicemistrzem w biegu na 400 metrów w 1975 oraz brązowym medalistą na tym dystansie w 1974 i 1979. W hali był mistrzem swego kraju w biegu na 800 metrów w 1977.
Rekord życiowy Taskinena w biegu na 800 metrów wynosił 1:45,89 i został ustanowiony podczas mistrzostw Europy w Rzymie 4 września 1974.

</doc>
<doc id="4662815" url="https://pl.wikipedia.org/wiki?curid=4662815" title="Krążowniki typu St. Louis">
Krążowniki typu St. Louis



</doc>
<doc id="4662819" url="https://pl.wikipedia.org/wiki?curid=4662819" title="Ubalá">
Ubalá

Ubalá – miasto w Kolumbii, w departamencie Cundinamarca.

</doc>
<doc id="4662820" url="https://pl.wikipedia.org/wiki?curid=4662820" title="Ubaque">
Ubaque

Ubaque – miasto w Kolumbii, w departamencie Cundinamarca.

</doc>
<doc id="4662823" url="https://pl.wikipedia.org/wiki?curid=4662823" title="Rolls-Royce Wraith (2013)">
Rolls-Royce Wraith (2013)

Rolls-Royce Wraith – samochód osobowy klasy luksusowej produkowany pod brytyjską marką Rolls-Royce w latach 2013–2022.
Historia i opis modelu.
Rolls-Royce zdecydował się reaktywować po ponad 70 latach przerwy nazwę Wraith dla dużego coupe opartego na bazie limuzyny Ghost, który podobnie jak pokrewny model pełni rolę podstawowego modelu w gamie. Oficjalna premiera Wraitha odbyła się w marcu 2013 roku na Geneva Motor Show. Samochód wyróżnia się ściętą linią dachu, a także jedną parą drzwi otwieranych "pod wiatr" - tak samo, jak w większym Phantomie Coupe.
Pod maską Rolls-Royce'a Wraith znalazł się 625-konny silnik V12 generujący maksymalnie 799 Nm maksymalnego momentu obrotowego. Jednostka współpracuje z ośmiobiegową automatyczną skrzynią biegów, zapewniając przyspieszenie do 100 km/h w 4,4 sekundy.
Sprzedaż.
Wraith został zaprezentowany w Polsce po raz pierwszy w maju 2013 roku, a do sprzedaży trafił jesienią tego samego roku.

</doc>
<doc id="4662825" url="https://pl.wikipedia.org/wiki?curid=4662825" title="Ubaté">
Ubaté

Ubaté – miasto w Kolumbii, w departamencie Cundinamarca.

</doc>
<doc id="4662829" url="https://pl.wikipedia.org/wiki?curid=4662829" title="Madatyphlopinae">
Madatyphlopinae

Madatyphlopinae – monotypowa podrodzina węży z rodziny ślepuchowatych (Typhlopidae).
Zasięg występowania.
Podrodzina obejmuje gatunki występujące na Madagaskarze i Komorach. 
Systematyka.
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="4662832" url="https://pl.wikipedia.org/wiki?curid=4662832" title="Rolls-Royce Dawn">
Rolls-Royce Dawn

Rolls-Royce Dawn – samochód osobowy klasy luksusowej produkowany pod brytyjską marką Rolls-Royce w latach 2015–2022.
Historia i opis modelu.
Rolls-Royce Dawn uzupełnił ofertę produktową marki jesienią 2015 roku, jako odmiana kabriolet modelu Wraith, opartego z kolei na limuzynie Ghost. Premiera modelu odbyła się już po przeprowadzeniu liftingu wspomnianych pokrewnych modeli, dlatego samochód upodabnia się do nich nowym kształtem reflektorów wykonanych w technologii LED.
Podobnie jak wariant coupe, Dawn wyróżnia się jedną parą drzwi otwieranymi pod wiatr. Z racji braku dachu, konstrukcja samochodu została wykonana w 80% od podstaw, aby był on jak najsztywniejszy. To również dlatego, Dawn jest nieco dłuższy od coupe Wraith.

</doc>
<doc id="4662834" url="https://pl.wikipedia.org/wiki?curid=4662834" title="434 km (obwód smoleński)">
434 km (obwód smoleński)

434 km () – przystanek kolejowy w miejscowości Smoleńsk, w obwodzie smoleńskim, w Rosji.

</doc>
<doc id="4662841" url="https://pl.wikipedia.org/wiki?curid=4662841" title="Dis (język programowania)">
Dis (język programowania)

Dis – ezoteryczny język programowania, stworzony przez Bena Olmsteada w 1998 roku, przy okazji tworzenia uważanego za najtrudniejszy język programowania języka Malbolge. Nazwa języka pochodzi od nazwy miasta Dis (znajdującego się w szóstym z dziewięciu kręgów piekieł) z "Boskiej komedii" Dantego.
Hello world.
Program mający za zadanie wypisać "Hello, World!".
&lt;syntaxhighlight line="1" start="1" lang="text"&gt;
&gt;*&gt;||*&gt;_|*__&gt;*__&gt;*__&gt;*__&gt;*__&gt;*__&gt;*__&gt;*{_&gt;*&gt;_|*&gt;||*__&gt;*&gt;||*&gt;||*__&gt;*__&gt;*__&gt;*&gt;_|*&gt;
__&gt;*__&gt;*__&gt;*__&gt;*

</doc>
<doc id="4662842" url="https://pl.wikipedia.org/wiki?curid=4662842" title="Linia kolejowa Rakitnaja – Gniezdowo">
Linia kolejowa Rakitnaja – Gniezdowo

Linia kolejowa Rakitnaja – Gniezdowo – linia kolejowa w Rosji łącząca stację Rakitnaja ze stacją Gniezdowo. W całości położona jest na terenie Smoleńska. Zarządzana jest przez Kolej Moskiewską (część Kolei Rosyjskich).
Linia na całej długości jest jednotorowa oraz zelektryfikowana.

</doc>
<doc id="4662844" url="https://pl.wikipedia.org/wiki?curid=4662844" title="Rolls-Royce Cullinan">
Rolls-Royce Cullinan

Rolls-Royce Cullinan – samochód osobowy typu SUV klasy luksusowej produkowany pod brytyjską marką Rolls-Royce od 2018 roku.
Historia i opis modelu.
Rolls-Royce przedstawił oficjalne informacje na temat swojego pierwszego w historii SUV-a w grudniu 2016 roku, kiedy to podał wstępne dane na temat modelu nazwanego wówczas roboczo Project Cullinan. Przez kolejne półtora roku odbywały się intensywne testy przedprodukcyjnych egzemplarzy w skrajnych warunkach pustynnych i podbiegunowych, w połowie 2017 roku oficjalnie potwierdzając, że samochód zadebiutuje na przełomie 2018 i 2019 roku. W lutym 2018 roku Rolls-Royce ogłosił z kolei, że nazwa projektu pierwszego w dziejach marki luksusowego SUV-a stanie się zarazem oficjalną nazwą samochodu, gdy zadebiutuje szybciej niż wcześniej spekulowano – w maju 2018 roku.
Zgodnie z zapowiedziami, oficjalne fotografie i informacje Rolls-Royce opublikował 10 maja 2018. Pod kątem stylistycznym, Cullinan to rozwinięcie wyglądu przedstawionego rok wcześniej Phantoma ósmej generacji, co przejawia się masywnym, ściętym niemal pod kątem prostym przodem i masywną, chromowaną atrapą chłodnicy. Innymi charakterystycznymi elementami jest też dwuczęściowa klapa bagażnika z wyraźnym stopniem na wysokości szyby, a także – wzorem Phantoma – tylne drzwi otwierane „pod wiatr”. Pod koniec roku 2019 została ukazana wersja Black Badge, która jest kierowana pod klientów młodszych. Moc silnika została podniesiona do 600km.
Silnik.
Pod maską Rolls-Royce’a Cullinan znalazł się tradycyjny dla modeli marki, 6,75-litrowy silnik V12 o mocy 563 KM i osiągający maksymalnie 850 Nm momentu obrotowego. Jednostka współpracuje z ośmiobiegową, automatyczną skrzynią biegów. Prędkość maksymalna została ograniczona do 250 km/h, a średnie zużycie paliwa wynosi 15 litrów/100 kilometrów.
Sprzedaż.
Polska premiera Cullinana odbyła się pod koniec sierpnia 2018 roku – samochód jest najdroższym SUV-em sprzedawanym w kraju.

</doc>
<doc id="4662845" url="https://pl.wikipedia.org/wiki?curid=4662845" title="Une">
Une

Une – miasto w Kolumbii, w departamencie Cundinamarca.

</doc>
<doc id="4662846" url="https://pl.wikipedia.org/wiki?curid=4662846" title="Gane Todorowski">
Gane Todorowski

Gane Todorowski (mac. "Гане Тодоровски"; ur. 11 maja 1929 w Skopju, zm. 22 maja 2010 tamże) – macedoński poeta, tłumacz, eseista, krytyk literatury, historyk i publicysta. Jest autorem ponad 220 pozycji m.in. poezji, esejów, książek podróżniczych, przekładów, krytyk literackich, antologii.
W 1965 r. uzyskał stopień doktora na Uniwersytecie Świętych Cyryla i Metodego w Skopju na wydziale filozoficznym. Na tym samym uniwersytecie na wydziale humanistycznym, przez całe swoje dorosłe życie, wykładał literaturę macedońską i chorwacką XIX wieku.
W latach 1994–1998 był pierwszym ambasadorem Macedonii w Rosji.

</doc>
<doc id="4662848" url="https://pl.wikipedia.org/wiki?curid=4662848" title="Mercedes-Maybach klasy S">
Mercedes-Maybach klasy S

Mercedes-Maybach klasy S – samochód osobowy klasy ultraluksusowej produkowany przez oddział Mercedes-Maybach niemieckiej marki Mercedes-Benz od 2014 roku. Od 2020 roku produkowana jest druga generacja modelu.
Pierwsza generacja.
Mercedes-Maybach klasy S I został zaprezentowany po raz pierwszy w 2014 roku.
Pojazd zadebiutował na salonie w Los Angeles jako najbardziej luksusowa odmiana Mercedesa klasy S, której celem było wypełnienie luki po wcześniejszych modelach odrębnej marki Maybach. 
Samochód oparto na wersji przedłużonej klasy S; rozstaw osi to 337 cm, a długość całego auta wynosi 545 cm. Stylistycznie zmiany nie są znaczne - auto otrzymało skrócone o 6,6 cm tylne drzwi, wobec czego małą szybkę przeniesiono na słupek C. 
Mercedes-Maybach klasy S jest niezwykle bogato wyposażony i dostępny w kilku wersjach silnikowych, jako S 400 (V6, 333 KM, S 500/560 (V8, 455/469 KM), S 600 (V12, 530 KM), S 650/680 (V12, 630 KM) – zależnie od rynku. W momencie premiery producent podkreślał, że to najcichszy samochód świata w tylnej części kabiny. 
Modelem tym koncern Daimler reaktywował markę Maybach, jednocześnie redukując ją do wersji wyposażeniowej.
W 2016 roku zaprezentowano Mercedesa-Maybacha S 650 Kabriolet, bazującego na klasie S Kabriolet, zbudowanego w niewielkiej serii 300 sztuk. Auto otrzymało jednostkę 6.0 V12 biturbo o mocy 630 KM. 
Sprzedaż.
Od chwili wprowadzenia na rynek w 2015 roku na całym świecie dostarczono ok. 60 000 egzemplarzy Mercedesa-Maybacha klasy S. W 2019 roku model znalazł rekordową liczbę nabywców – było ich ok. 12 000. W Chinach zanotował wówczas dwucyfrowe tempo wzrostu sprzedaży. Oprócz Państwa Środka głównymi rynkami zbytu limuzyny w ostatnich latach były: Rosja, Korea Południowa, USA i Niemcy.
Druga generacja.
Mercedes-Maybach klasy S II został zaprezentowany po raz pierwszy w 2020 roku.
Podczas wirtualnej premiery online zadebiutował Mercedes-Maybach klasy S drugiej generacji (oznaczenie X223). Limuzyna mierzy 547 cm długości, 192 cm szerokości i 151 cm wysokości. Rozstaw osi to 340 cm – o 18 cm więcej niż w tradycyjnej klasie S z długim rozstawem osi. 
Z zewnątrz samochód wyróżnia m.in. osłona chłodnicy z pionowymi poprzeczkami, a także specjalne emblematy. Na życzenie Mercedes-Maybach Klasy S może być wyposażony w elektrycznie sterowane komfortowe tylne drzwi. Lista opcji nowej limuzyny obejmuje także dwukolorowe malowanie z linią rozdzielającą, ręcznie nanoszoną zgodnie z najwyższymi kryteriami jakości. 
Podobnie jak w nowej klasie S z serii 223 opcjonalnie dostępne są tu innowacyjne reflektory Digital Light, które mogą "projektować" na nawierzchni symbole ostrzeżeń, np. o śliskiej nawierzchni lub robotach drogowych. Każdy reflektor Digital Light zawiera moduł świetlny z trzema niezwykle mocnymi LED-ami, które emitują światło załamywane i kierowane przez 1,3 miliona mikroluster. 
Tak jak poprzednik nowy Mercedes-Maybach klasy S wyróżnia się wyjątkowo skutecznym wygłuszeniem. To m.in. zasługa zastosowania po raz pierwszy przez Mercedesa systemu redukcji szumów (AFGK), który – korzystając z wysokiej klasy nagłośnienia przestrzennego Burmester 4D – w razie wychwycenia niepokojących hałasów emituje z pokładowych głośników dźwięki w przeciwfazie. 
Standardowe fotele Executive i pakiet szoferski sprawiają, że tylna część kabiny może być wygodnym miejscem do pracy lub do odpoczynku. Nie brakuje tu również ekskluzywnych detali, takich jak obfite drewniane wykończenia z tyłu oparć przednich foteli oraz pomiędzy siedzeniami z tyłu. Aby zapewnić większą wygodę podróżującym z tyłu, w porównaniu z poprzednią generacją zwiększono zakres regulacji tylnych foteli, a listę opcji wzbogacono m.in. o funkcje masażu łydek oraz ogrzewanie karku i ramion dla pasażerów z tyłu. 
Tak jak w klasie S W/V223 dostępna jest skrętna tylna oś (dwa warianty do wyboru), która poprawia zwrotność w obszarze zabudowanym, zmniejszając średnicę zawracania nawet o prawie 2 metry. Tylne koła mogą być skręcane pod maksymalnym kątem 4,5° lub 10°. Zamiast 13,1 m średnica zawracania wynosi wtedy, odpowiednio, 12,2 lub 11,2 m. 
Silniki.
Gama silnikowa obejmuje odmiany S 580 (4.0 V8 biturbo, 503 KM + 20 KM z tzw. łagodnej hybrydy) oraz S 650/680 (6.0 V12 biturbo, 612 KM), obie z napędem na cztery koła 4MATIC. Tym samym Mercedes-Maybach klasy S jako jedyna wersja tego modelu będzie dostępny z silnikiem V12; nie będzie on już montowany w odmianach Mercedes-AMG. 

</doc>
<doc id="4662849" url="https://pl.wikipedia.org/wiki?curid=4662849" title="Útica">
Útica

Útica – miasto w Kolumbii, w departamencie Cundinamarca.

</doc>
<doc id="4662851" url="https://pl.wikipedia.org/wiki?curid=4662851" title="Parafia św. Stanisława w Tumlinie-Węglach">
Parafia św. Stanisława w Tumlinie-Węglach

Parafia świętego Stanisława w Tumlinie-Węglach – parafia rzymskokatolicka, znajdująca się w diecezji kieleckiej, w dekanacie zagnańskim.

</doc>
<doc id="4662854" url="https://pl.wikipedia.org/wiki?curid=4662854" title="Venecia (Cundinamarca)">
Venecia (Cundinamarca)

Venecia – miasto w Kolumbii, w departamencie Cundinamarca.

</doc>
<doc id="4662855" url="https://pl.wikipedia.org/wiki?curid=4662855" title="Parafia św. Kazimierza w Występie">
Parafia św. Kazimierza w Występie

Parafia świętego Kazimierza w Występie – parafia rzymskokatolicka, znajdująca się w diecezji kieleckiej, w dekanacie zagnańskim.

</doc>
<doc id="4662857" url="https://pl.wikipedia.org/wiki?curid=4662857" title="Destrukcja (film)">
Destrukcja (film)

Destrukcja (ang. "Demolition") – amerykański film dramatyczny z 2015 roku w reżyserii Jean-Marca Valléego’ego, z Jakem Gyllenhaalem w roli głównej, o mężczyźnie przeżywającym śmierć swojej młodej żony.
Film miał swoją premierę 10 września 2015 podczas Międzynarodowego Festiwalu Filmowego w Toronto. Na ekrany kin w szerokiej dystrybucji w Stanach Zjednoczonych wszedł 8 kwietnia 2016 roku, w Polsce 2 września 2016.
Fabuła.
Młode amerykańskie małżeństwo jedzie samochodem przez miasto. W samochód uderza z dużą siłą inny, nadjeżdżający z prawej strony. W wypadku ginie kobieta. Mąż zbytnio nie przeżywa śmierci żony, szybko wraca do pracy w banku, gdzie szefem jest jego teść. By uczcić ofiarę, założony zostaje fundusz wspierający młodych studentów. Wdowiec musi zdecydować się na rezygnację ze swojej części polisy żony, by fundusz w ogóle mógł zaistnieć.
Obsada.
W filmie wystąpili m.in.:

</doc>
<doc id="4662861" url="https://pl.wikipedia.org/wiki?curid=4662861" title="Vergara">
Vergara

Vergara – miasto w Kolumbii, w departamencie Cundinamarca.

</doc>
<doc id="4662864" url="https://pl.wikipedia.org/wiki?curid=4662864" title="Vianí">
Vianí

Vianí – miasto w Kolumbii, w departamencie Cundinamarca.

</doc>
<doc id="4662865" url="https://pl.wikipedia.org/wiki?curid=4662865" title="Villagómez">
Villagómez

Villagómez – miasto w Kolumbii, w departamencie Cundinamarca.

</doc>
<doc id="4662866" url="https://pl.wikipedia.org/wiki?curid=4662866" title="Villapinzón">
Villapinzón

Villapinzón – miasto w Kolumbii, w departamencie Cundinamarca.

</doc>
<doc id="4662867" url="https://pl.wikipedia.org/wiki?curid=4662867" title="Mercedes-Maybach GLS">
Mercedes-Maybach GLS

Mercedes-Maybach GLS – samochód osobowy typu SUV klasy dużych aut luksusowych produkowany przez oddział Mercedes-Maybach niemieckiej marki Mercedes-Benz od 2019 roku.
Historia i opis modelu.
Oficjalna premiera pierwszego w historii SUV-a sygnowanego znaczkiem submarki Maybach odbyła się w listopadzie 2019 roku w Los Angeles. Mercedes-Maybach GLS został oparty na bazie drugiej generacji Mercedesa GLS, odróżniając się od niego jednak zarówno wizualnie, jak i technicznie. Samochód jest przede wszystkim dłuższy, co wynika głównie z dłuższego o ponad 10 centymetrów rozstawu osi. Przekłada się to na przestrzeń w tylnym rzędzie siedzeń, który aranżacją wyraźnie rożni się od klasycznego GLS-a. Pojawiły się dwa, niezależne fotele umożliwiające szeroki zakres regulacji. Nie zabrakło też podparcia dla nóg, zmian oświetlenia przedziału pasażerskiego i schowków na kieliszki do szampana - typowych rozwiązań znanych już z limuzyny Mercedes-Maybach S.
Stylistyka.
Pod kątem wizualnym, Mercedes-Maybach GLS wyróżnia się innym wyglądem przodu - pojawiła się większa, chromowana atrapa chłodnicy z napisem "Maybach" na szczycie i stojącym znaczkiem Mercedesa na masce. Producent wprowadził też większy wlot powietrza w zderzaku, w całości wyłożony chromem. Ponadto, z boku samochodu pojawił się duży podest mający ułatwiać wsiadanie dla pasażerów tylnej kanapy, a nowością z tyłu jest znaczek Maybacha na słupku C oraz nazwa producenta na klapie bagażnika.
Silniki.
Pod maską SUV-a Maybacha znalazło się 4-litrowe V8 o mocy 558 KM i maksymalnym momencie obrotowym wynoszącym 730 Nm. Układ napędowy opracowany specjalnie z myślą o tym modelu współpracuje z 48-woltową instalacją elektryczną sygnowaną nazwą EQ Boost. Mercedes-Maybach GLS jest bezpośrednią odpowiedź na innego drogiego i ultraluksusowego SUV-a Rolls-Royce'a - model Cullinan.

</doc>
<doc id="4662869" url="https://pl.wikipedia.org/wiki?curid=4662869" title="Villeta">
Villeta

Villeta – miasto w Kolumbii, w departamencie Cundinamarca.

</doc>
<doc id="4662873" url="https://pl.wikipedia.org/wiki?curid=4662873" title="Viotá">
Viotá

Viotá – miasto w Kolumbii, w departamencie Cundinamarca.

</doc>
<doc id="4662874" url="https://pl.wikipedia.org/wiki?curid=4662874" title="Yacopí">
Yacopí

Yacopí – miasto w Kolumbii, w departamencie Cundinamarca.

</doc>
<doc id="4662875" url="https://pl.wikipedia.org/wiki?curid=4662875" title="Zipacón">
Zipacón

Zipacón – miasto w Kolumbii, w departamencie Cundinamarca.

</doc>
<doc id="4662883" url="https://pl.wikipedia.org/wiki?curid=4662883" title="WSG Wattens">
WSG Wattens



</doc>
<doc id="4662885" url="https://pl.wikipedia.org/wiki?curid=4662885" title="Roman Pufahl">
Roman Pufahl

Roman Pufahl (ur. 25 stycznia 1894 w Lwówku, zm. między 20 a 22 kwietnia 1940 w Katyniu) – komandor podporucznik Marynarki Wojennej, kawaler Krzyża Walecznych, ofiara zbrodni katyńskiej.
Życiorys.
Syn Michała i Katarzyny z domu Wize. Po ukończeniu szkoły powszechnej w Budzyniu i szkoły przygotowawczej rozpoczął naukę w Seminarium Nauczycielskim w Rogoźnie. Uczestnik strajku szkolnego. W 1911 wstąpił do szkoły podoficerskiej. W 1914 żołnierz 49 pułku piechoty (6 pomorski) armii Cesarstwa Niemieckiego. Uczestnik bitwy pod Verdun. Odznaczony Krzyżem Żelaznym II klasy. W lipcu 1918 powrócił wraz z 49 pp do Gniezna. Wstąpił do Polskiej Organizacji Wojskowej. Od 28 grudnia 1918 walczył w powstaniu wielkopolskim. Brał udział w rozbrajaniu Niemców w Gnieźnie i w walkach pod Zdziechową. 4 stycznia 1919 skierowany na kurs oficerów łączności w Zgierzu. W lutym 1919 Naczelna Rada Ludowa mianowała go podporucznikiem. W marcu tego roku został przydzielony jako oficer łączności do Grupy gen. Daniela Konarzewskiego w Biedrusku. W 1923 w stopniu kapitana ze starszeństwem z dniem 1 czerwca 1919 i 41 lokatą w korpusie oficerów zawodowych łączności służył w 3 pułku łączności. W 1924 jako oficer nadetatowy 1 pułku łączności pełnił funkcję szefa służby łączności DOK VIII w Toruniu. 16 lutego 1925 zdawał egzamin sprawdzający dla oficerów. W 1928 był oficerem Dowództwa Wybrzeża Morskiego. Następnie w Komendzie Portu Wojennego Gdynia. W 1933 przeniesiony do Referatu Łączności Kierownictwa Marynarki Wojennej na stanowisko referenta. W 1934 został przeniesiony z korpusu oficerów łączności do korpusu oficerów marynarki wojennej (korpus rzeczno-brzegowy) był w stopniu kapitana marynarki ze starszeństwem z dniem 1 czerwca 1919 i 2 lokatą w korpusie rzeczno-brzegowym. Został awansowany do stopnia komandora podporucznika ze starszeństwem z dniem 19 marca 1939. W marcu 1939 był kierownikiem referatu łączności lądowej i samochodowej Kierownictwa Marynarki Wojennej.
We wrześniu 1939 oficer Szefostwa Łączności KMW. 5 września 1939 wraz z KMW został ewakuowany na wschód. Przed Dereźnem odłączył się od pociągu ewakuacyjnego i dostał się do niewoli sowieckiej. Według stanu z 3 kwietnia 1940 był jeńcem obozu w Kozielsku. Między 19 a 21 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 036/1 poz 46, nr akt 359 z 16.04.1940. Został zamordowany między 20 a 22 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, wpis w księdze czynności pod datą 01.06.1943. Figuruje liście AM-262-3708 i liście PCK GARF-134-03708. Przy szczątkach w mundurze znaleziono prawo jazdy, trzy listy, kartę pocztową, scyzoryk, zaświadczenie o służbie wojskowej w języku niemieckim.
W Archiwum Robla znajduje się: opis dokumentów i przedmiotów znalezionych przy szczątkach Pufahla (pakiet 03708).
Znajduje się na liście ofiar opublikowanej w 1943 w Gońcu Krakowskim nr 185, Nowym Kurierze Warszawskim nr 174, Gazecie Ilustrowanej nr 31, Wieściach Polskich nr 37
Życie prywatne.
Żonaty z Józefą z Jankowskich (data zawarcia związku 2 maja 1932). W 1939 mieszkał w Warszawie przy ul. 6 sierpnia 58 m 2.

</doc>
<doc id="4662890" url="https://pl.wikipedia.org/wiki?curid=4662890" title="Stefania Perzanowska">
Stefania Perzanowska

Stefania Perzanowska vel. Szwarcbart de domo Juraszek, ps. "Żywna" (ur. 26 sierpnia 1896 w Warszawie, zm. 16 sierpnia 1974 tamże) – polska lekarka, internistka, pediatra, działaczka społeczna. Sanitariuszka Armii Krajowej, więźniarka obozu koncentracyjnego na Majdanku. Założycielka szpitala obozowego.
Życiorys.
Absolwentka Szkoły Komercyjnej Żeńskiej im. Anieli Wareckiej oraz Wydziału Lekarskiego Uniwersytetu Warszawskiego. Wolontariuszka w Instytucie Higieny Dziecięcej, Szpitalu Wolskim oraz Szpitalu Ujazdowskim w Warszawie. Członkini Związku Walki Zbrojnej, Polskiej Organizacji Wojskowej i Ochotniczej Legii Kobiet. Służyła w 2. Dywizji Piechoty Legionów. Uczestniczka walk o Warszawę w 1939 roku, brała także udział w bitwach o Łuków i Lwów. Dowódca Sanitarnego Batalionu Kobiecego, pełniła obowiązki lekarza batalionu i dowództwa taborów w randze podporucznika. W następnych latach uczestniczyła w akcjach polskiego ruchu oporu, za co pod koniec 1942 roku została aresztowana i w 1943 przetransportowana do obozu koncentracyjnego w Majdanku koło Lublina, gdzie zorganizowała szpital dla kobiet (tzw. rewir). 
Autorka książki zatytułowanej "Gdy myśli do Majdanka wracają".
Zmarła 16 sierpnia 1974 roku w Warszawie. Została pochowana na cmentarzu Powązkowskim w grobie rodzinnym Juraszków (kwatera 243, rząd 6, grób 7–8).
Upamiętnienie.
Nazwisko Stefanii Perzanowskiej zostało uwiecznione na tablicy zasłużonych Polaków umieszczonej przy bramie św. Honoraty – głównej bramie wejściowej na cmentarz Powązkowski. Z kolei Miejska Rada Narodowa w Radomiu nadała uchwałą z dnia 29 marca 1985 roku jednej z ulic w pobliżu Szpitala Wojewódzkiego jej imię. 
W Muzeum na Majdanku znajduje się pokaźna kolekcja jej listów, notatek, dokumentów i pamiątek. 
Odznaczenia.
Odznaczona m.in.:

</doc>
<doc id="4662895" url="https://pl.wikipedia.org/wiki?curid=4662895" title="FC Noah">
FC Noah



</doc>
<doc id="4662897" url="https://pl.wikipedia.org/wiki?curid=4662897" title="Afet İnan">
Afet İnan

Ayşe Âfet İnan też jako: Ayşe Afet, Ayşe Uzmay (ur. 29 listopada 1908 w Salonikach, zm. 8 czerwca 1985 w Ankarze) – turecka socjolożka i historyczka, profesor Uniwersytetu w Ankarze, adoptowana córka Mustafy Kemala Atatürka.
Życiorys.
Urodziła się w Salonikach jako córka urzędnika İsmaila Hakkı Beja i Şehzane Hanım. W czasie wojen bałkańskich przeniosła się wraz z rodziną do Adapazarı, gdzie rozpoczęła edukację szkolną. W czasie I wojny światowej rodzina mieszkała w Ankarze, a następnie w Karaoğlanie i w Bidze. W maju 1915 zmarła na gruźlicę matka Ayşe, a jej ojciec ponownie się ożenił. Ayşe zdecydowała się zostać nauczycielką i samodzielnie zarabiać na życie. W 1922 uzyskała uprawnienia do wykonywania zawodu w Elmalı i rozpoczęła pracę w szkole dla dziewcząt. W 1925 ukończyła szkołę pedagogiczną w Bursie i podjęła pracę w szkole w Izmirze. Tam też w październiku 1925 spotkała przebywającego z wizytą w mieście Mustafę Kemala Atatürka. Afet należała do grona osób, które zostały adoptowane przez przywódcę państwa tureckiego.
W 1925 została wysłana przez Atatürka do Lozanny, gdzie uczyła się języka francuskiego. W 1927 powróciła do kraju i kontynuowała naukę we francuskim liceum w Stambule. W 1935 ponownie wyjechała do Szwajcarii i podjęła naukę na uniwersytecie w Genewie, pod kierunkiem szwajcarskiego antropologa Eugène Pittarda. Ukończyła studia z zakresu historii i socjologii, a w lipcu 1939 obroniła pracę doktorską z zakresu socjologii. Po powrocie do kraju podjęła pracę jako adiunkt Uniwersytetu w Ankarze, a w 1950 uzyskała awans na stanowisko profesora tej uczelni. Przez wiele lat kierowała Instytutem Historii ankarskiej uczelni. Specjalizowała się w badaniach nad etnogenezą Turków i historią gospodarczą Imperium Osmańskiego. Podręcznik historii Turcji jej autorstwa (przygotowany na polecenie Atatürka) obowiązywał w szkołach od lat 30. XX w. Należała do grona założycieli Tureckiego Towarzystwa Historycznego i pełniła funkcję jego wiceprezesa. 
Była mężatką (w 1940 poślubiła lekarza Rıfata İnana), miała dwoje dzieci. Zmarła na atak serca w 1985 w Ankarze.
Pamięć.
Dla upamiętnienia Afet İnan została ustanowiona nagroda dla autorów najlepszych publikacji z zakresu historii, przyznawana co dwa lata przez fundację jej imienia.

</doc>
<doc id="4662899" url="https://pl.wikipedia.org/wiki?curid=4662899" title="Bananc Erywań">
Bananc Erywań



</doc>
<doc id="4662903" url="https://pl.wikipedia.org/wiki?curid=4662903" title="Acevedo">
Acevedo

Acevedo – miasto w Kolumbii, w departamencie Huila.

</doc>
<doc id="4662907" url="https://pl.wikipedia.org/wiki?curid=4662907" title="Ford Mustang Mach-E">
Ford Mustang Mach-E

Ford Mustang Mach-E – elektryczny samochód osobowy typu crossover klasy średniej produkowany pod amerykańską marką Ford od 2020 roku.
Historia i opis modelu.
Po raz pierwszy zamiar wprowadzenia do produkcji średniej wielkości, elektrycznego crossovera z czysto elektrycznym napędem Ford potwierdził w styczniu 2017 roku, zapowiadając początek produkcji takiego modelu na rok 2020. Rok później producent zdradził, że samochód będzie silnie inspirowany Fordem Mustangiem i otrzyma nazwę Mach 1. 
Jednakże, w sierpniu tego samego roku producent zdementował informacje co do rzekomej nazwy planowanego samochodu podawane przez szereg mediów w ciągu ostatnich miesięcy. Oficjalną nazwę elektrycznego crossovera Ford potwierdził dopiero tydzień przed planowaną premierą, 14 listopada 2019 - Mustang Mach-E.
Premiera.
Oficjalna premiera Forda Mustanga Mach-E odbyła się w drugiej połowie listopada 2019 roku. Samochód, zgodnie z zapowiedziami, otrzymał wygląd inspirowany protoplastą głównie z tyłu, co widać po lampach, a także pod kątem sylwetki nadwozia z profilu. 
Samochód jest pozbawiony do tego logotypów Forda - zamiast tego, z przodu pojawiło się logo mustanga znane z oryginalnego, sportowego modelu. Elektryczny crossover Forda nie ma klamek - zamiast tego, zamontowano uchwyty przy słupkach drzwi. Mierzący 4,7 metra samochód zmieści 5 osób i zabierze ponad 500 litrów bagażu przy rozłożonym drugim rzędzie siedzeń.
Mustang Mach-E GT.
Topowy wariant elektrycznego crossovera Forda otrzymał nazwę Mustang Mach-E GT, debiutując we wrześniu 2020 roku. Pod kątem wizualnym wyróżnia się specjalnym, ciemnym wypełnieniem imitacji atrapy chłodnicy wykonanym z włókna węglowego, a także inną stylizacją zderzaków oraz specjalnym, dedykowanym wzorem alufelg. Pod kątem technicznym wyczynowa odmiana pojazdu napędzana jest przez układ elektryczny mocy 487 KM, który rozwija maksymalny moment obrotowy 860 Nm, osiąga maksymalną prędkość 200 km/h i rozpędza się do 100 km/h w 3,7 sekundy. Dzięki akumulatorom o pojemności 88 kWh, pojazd rozwija 500 kilometrów zasięgu na jednym ładowaniu.
Sprzedaż.
Produkcja pojazdu ruszyła rok po światowym debiucie, 28 października 2020 roku, w meksykańskich zakładach Forda w mieście Cuautitlán Izcalli. Sprzedaż rozpoczęła się na wybranych światowych rynkach, z europejskim włącznie, na przełomie 2020 i 2021 roku. W styczniu 2021 roku lokalna sprzedaż wraz z produkcją rozpoczęła się także z myślą o rynku chińskim. Lokalny wariant nie różni się jednocześnie wizualnie od modelu dostępnego na globalnych rynkach.

</doc>
<doc id="4662921" url="https://pl.wikipedia.org/wiki?curid=4662921" title="Męczennicy feniccy">
Męczennicy feniccy

Męczennicy feniccy – grupa męczenników wczesnochrześcijańskich, zamordowanych za wiarę około roku 310, za czasów panowania cesarza Galeriusza.
Informacji o męczennikach dostarczył historyk kościelny Euzebiusz z Cezarei. Według jego relacji wśród licznej grupy męczenników byli: Zenobiusz, lekarz i prezbiter, Tyranion ("Tyranios") biskup Tyru, Sylwan, biskup z okolic Emesy oraz Peleusz i Nil, biskupi egipscy. Powodem ich śmierci było to, że „Boże uwielbili Słowo”. Sprawcą ich śmierci był niejakiego Weturiusz – wróg chrześcijan, prawdopodobnie urzędnik rzymski.
Wszystkich wymienionych Ado z Vienne umieścił w Martyrologium pod dniem 20 lutego. 

</doc>
<doc id="4662932" url="https://pl.wikipedia.org/wiki?curid=4662932" title="Kościół San Zan Degolà">
Kościół San Zan Degolà

Kościół San Zan Degolà (nazwa w języku weneckim; wł. chiesa di San Giovanni Battista Decollato, pl. kościół Ścięcia św. Jana Chrzciciela) – rzymskokatolicki kościół w Wenecji w dzielnicy (sestiere) Santa Croce. Administracyjnie należy do Patriarchatu Wenecji. Jest kościołem filialnym parafii San Giacomo dall’Orio, wchodzącej w skład dekanatu San Polo - Santa Croce - Dorsoduro. 
Obecnie używany przez rosyjską wspólnotę prawosławną w Wenecji.
Jest jednym z nielicznych przykładów architektury bizantyńskiej w Wenecji i jedynym tak dobrze zachowanym.
Historia.
Początki kościoła są niepewne, a wiadomości na ten temat sprzeczne. Niektóre źródła datują jego założenie na VII-VIII wiek, kiedy istniało w tym miejscu drewniane oratorium. Pierwsza budowla pochodzi z 1007 roku i zawdzięcza swe powstanie rodzinie Venier. Nie jest możliwe dokładne określenie daty erygowania przy kościele parafii, prawdopodobnie miało to miejsce w XI wieku, kiedy w mieście zostały ustanowione granice administracyjne i kościelne, w tym granice parafii, którymi zarządzał proboszcz lub kolegium kapłanów (kapituła). Kościół aż do 1807 roku był zarządzany przez kapitułę, składającą się z kapłana tytularnego, diakona i subdiakona, którzy pierwotnie zarządzali majątkiem i dochodami ze świadczeń parafialnych. W 1118 roku kościół otrzymał wezwanie Ścięcia św. Jana Chrzciciela.
W 1213 roku został przebudowany dzięki wsparciu rodziny Pesaro. 29 sierpnia 1358 roku flota wenecka pokonała u wybrzeży Negroponte flotę genueńską. Ponieważ stało się to w dzień tańca Salome, który doprowadził do ścięcia św. Jana Chrzciciela, zwycięstwo to przypisano wstawiennictwu świętego, a doża złożył przysięgę, że co roku będzie w to święto nawiedzał kościół; przysięgi tej jednak dotrzymał tylko przez kilka lat. Uroczystości przeniesiono wkrótce do bazyliki św. Marka, bo kościół okazał się do tego celu za mały. 
W 1703 roku zbudowano obecną fasadę.
Na mocy dekretu napoleońskiego Królestwa Włoch z 5 czerwca 1805 roku (oraz kolejnych dekretów) zainicjowano w Wenecji proces kasat i przekształceń kościołów i klasztorów oraz zmian granic parafii. W 1807 roku parafia San Giovanni Battista Decollato została zniesiona, a kościół zamknięty. W 1818 roku po odrestaurowaniu został ponownie otwarty jako oratorium w parafii San Giacomo dell’Orio.
W 1945 roku podjęto szeroko zakrojone prace konserwatorskie, aby przywrócić kościołowi jego pierwotny wygląd. W trakcie tych prac ponownie przebito okrągłe okno w fasadzie i wyburzono stiukowy sufit, aby odsłonić drewniany strop w kształcie stępki statku oraz małe okna tuż pod nim. Podczas tych prac odkryto w lewej apsydzie freski w stylu bizantyńskim, należące do najstarszych w Wenecji. Później kościół był przez prawie 20 lat zamknięty. Po kolejnych pracach konserwatorskich (w wyniku których w prawej apsydzie został odsłonięty fresk przedstawiający św. Michała) został w 1994 roku ponownie otwarty. Obecnie jest wykorzystywany przez rosyjską wspólnotę prawosławną w Wenecji, czego znakiem jest ikonostas we wnętrzu.
Architektura.
Fasada.
Obecna fasada pochodzi z początku XVIII wieku. Jest ona podzielona na trzy części, odpowiadające nawie głównej i obu nawom bocznym. Części boczne, węższe od części środkowej, są z nią połączone dwiema prostymi wolutami. Część środkowa, flankowana dwiema lizenami, zwieńczona jest trójkątnym tympanonem, pod którym znajduje się niewielkie okno z rozetą.
Kampanila.
Wysoka na 20 metrów kampanila, z dzwonami uruchamianymi ręcznie, wciśnięta między kościół i sąsiedni dom, została zbudowana zamiast wyższej, wolno stojącej wieży z wysoką iglicą, wyburzonej na początku XVIII wieku. Jej pierwotny wygląd ukazuje rycina z 1635 roku.
Wnętrze.
Kościół Ścięcia św. Jana Chrzciciela jest jedynym przykładem architektury wenecko-bizantyńskiej w Wenecji, zachowanym w stanie nienaruszonym. W ciągu wieków ulegał licznym przebudowom, zachowując wewnątrz plan bazyliki z XI wieku, z trzema nawami, oddzielonymi od siebie ośmioma kolumnami z greckiego marmuru z bizantyńskimi kapitelami, podtrzymującymi ostrołuki, które zastąpiły łuki pierwotne, połączone drewnianymi rozporami.
Przebudowano również prezbiterium, przekryte dawniej sklepieniem krzyżowym. Jego marmurowa posadzka o geometrycznych wzorach, została podniesiona w stosunku do posadzki korpusu nawowego. Przebudowano też apsydę, zamykając ją płaską ścianą, na której umieszczono ołtarz główny. W ołtarzu prawej kaplicy apsydialnej, pochodzącym z XVI wieku stoi marmurowy posąg "Zbawiciel", przypisywany Giuliowi Del Moro. Na prawej ścianie lewej kaplicy apsydialnej widnieją freski "Św. Helena z podwójnym krzyżem" oraz pod nim "Głowy Świętych", będące pozostałościami postaci czterech świętych: Jana, Piotra, Tomasza i Marka. Ściany prezbiterium zdobią płótna szkoły Paola Veronese: "Zwiastowanie Pańskie" i "Nawiedzenie Najświętszej Maryi Panny". Lepsze oświetlenie wnętrza uzyskano dzięki wykuciu dwóch okien w lunetach ścian bocznych. Nawę główną również doświetlają okna, przywrócone w trakcie renowacji.
Prezbiterium oddziela od korpusu nawowego transept.
Na ścianach widoczne są fragmenty XI-XIII-wiecznych fresków, odkrytych podczas renowacji. Freski, szczególnie te stare, są rzadkością w Wenecji, ponieważ wilgotna atmosfera miasta nie jest dla nich sprzyjająca.

</doc>
<doc id="4662935" url="https://pl.wikipedia.org/wiki?curid=4662935" title="Taekwondo na Światowych Wojskowych Igrzyskach Sportowych 2015">
Taekwondo na Światowych Wojskowych Igrzyskach Sportowych 2015

Taekwondo na Światowych Wojskowych Igrzyskach Sportowych 2015 – międzynarodowe, zawody dla sportowców-żołnierzy, które rozgrywane były w południowokoreańskim Mungyeongu w dniach od 8 do 10 października 2015 roku w ramach światowych igrzysk wojskowych organizowanych przez Międzynarodową Radę Sportu Wojskowego (CISM).
Klasyfikacja medalowa.
"Źródło"

</doc>
<doc id="4662945" url="https://pl.wikipedia.org/wiki?curid=4662945" title="Piłka ręczna na Igrzyskach Afrykańskich 2019">
Piłka ręczna na Igrzyskach Afrykańskich 2019

Turnieje piłki ręcznej na Igrzyskach Afrykańskich 2019 odbyły się w dniach 20–29 sierpnia 2019 roku w Casablance.
Był to dwunasty turniej męski i dziewiąty żeński w historii tych zawodów.
Wyłonione we wcześniejszych eliminacjach reprezentacje zostały podzielone w obu turniejach na dwie pięciozespołowe grupy, w których rywalizowały systemem kołowym o awans do ćwierćfinałów. Składy zespołów.
Złote medale zdobyły obie reprezentacje Angoli.

</doc>
<doc id="4662948" url="https://pl.wikipedia.org/wiki?curid=4662948" title="Media (stolica tytularna)">
Media (stolica tytularna)

Media (łac. "Diocesis Mediensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4662950" url="https://pl.wikipedia.org/wiki?curid=4662950" title="Wielgus (gmina Kazimierza Wielka)">
Wielgus (gmina Kazimierza Wielka)



</doc>
<doc id="4662957" url="https://pl.wikipedia.org/wiki?curid=4662957" title="Mandela (ujednoznacznienie)">
Mandela (ujednoznacznienie)



</doc>
<doc id="4662975" url="https://pl.wikipedia.org/wiki?curid=4662975" title="Lilana Tomowa">
Lilana Tomowa

Lilana Tomowa, po mężu Todorowa (bułg. Лиляна Томова-Тодоровa, ur. 9 sierpnia 1946 w Płowdiwie) – bułgarska lekkoatletka, sprinterka i biegaczka średniodystansowa, dwukrotna medalistka mistrzostw Europy w 1974.
Startowała z powodzeniem zarówno w biegu 400 metrów, jak i na dłuższych dystansach. Odpadła w półfinale biegu na 400 metrów na halowych mistrzostwach Europy w 1973 w Rotterdamie. Zwyciężyła w biegu na 800 metrów na uniwersjadzie w 1973 w Moskwie. 
12 sierpnia 1973 w Sofii ustanowiła rekord świata w sztafecie 4 × 800 metrów czasem 8:08,6 (sztafeta bułgarska biegła w składzie: Swetła Złatewa, Tomowa, Tonka Petrowa i Stefka Jordanowa). Zajęła 2. miejsce w biegu na 400 metrów w finale pucharu Europy w 1973 w Edynburgu. Nie ukończyła biegu finałowego na 800 metrów na halowych mistrzostwach Europy w 1974 w Göteborgu.
Tomowa zdobyła dwa medale na mistrzostwach Europy w 1974 w Rzymie: złoty w biegu na 800 metrów, wyprzedzając Gunhild Hoffmeister z Niemieckiej Republiki Demokratycznej i Marianę Suman z Rumunii oraz srebrny w biegu na 1500 metrów, za Hoffmeister, a przed Grete Andersen z Norwegii. Została uznana za najlepszego sportowca Bułgarii w 1974. 30 sierpnia 1975 w Sofii poprawiła własny rekord świata w sztafecie 4 × 800 metrów wynikiem 8:05,2 (sztafeta bułgarska biegła w składzie: Nikolina Szterewa, Tomowa, Rosica Pechliwanowa i Złatewa). Tomowa zajęła 3. miejsce w biegu na 800 metrów finale pucharu Europy w 1975 w Nicei.
Zdobyła srebrny medal w biegu na 800 metrów na halowych mistrzostwach Europy w 1976 w Monachium, za swą rodaczką Nikoliną Szterewą, a przed Giselą Klein z Republiki Federalnej Niemiec. Na igrzyskach olimpijskich w 1976 w Montrealu odpadła w półfinale biegu na 800 metrów i eliminacjach sztafety 4 × 400 metrów.
Tomowa odnosiła również sukcesy mistrzostwach krajów bałkańskich: zwyciężyła w biegu na 400 metrów w 1973 i w biegu na 1500 metrów w 1974. 
Była mistrzynią Bułgarii w biegu na 400 metrów w latach 1967–1969, 1972 i 1973 oraz w biegu na 800 metrów w 1972, a także halową mistrzynią swego kraju w biegu na 400 metrów w 1976.
Czterokrotnie poprawiała rekord Bułgarii w biegu na 400 metrów do czasu 51,99 s, uzyskanego 4 sierpnia 1973 w Warszawie, jeden raz w biegu na 1500 metrów rezultatem 4:04,97, osiągniętym 8 września 1974 w Rzymie oraz czterokrotnie w sztafecie 4 × 400 metrów do czasu 3:28,80 (4 sierpnia 1973 w Warszawie). Rekord życiowy Tomowej w biegu na 800 metrów został ustanowiony 4 września 1974 w Rzymie i wynosił 1:58,14.

</doc>
<doc id="4662986" url="https://pl.wikipedia.org/wiki?curid=4662986" title="Piotr Śliwicki (1841-1862)">
Piotr Śliwicki (1841-1862)



</doc>
<doc id="4662990" url="https://pl.wikipedia.org/wiki?curid=4662990" title="Komsa">
Komsa



</doc>
<doc id="4662993" url="https://pl.wikipedia.org/wiki?curid=4662993" title="Emma (film)">
Emma (film)



</doc>
<doc id="4662995" url="https://pl.wikipedia.org/wiki?curid=4662995" title="RAF Blackbushe">
RAF Blackbushe

RAF Blackbushe (pod nazwą RAF Hartford Bridge do 18 listopada 1944) – baza RAF działająca w latach 1942-1946, zlokalizowana między miejscowościami Hartfordbridge i Yateley (hrabstwo Hampshire) w odległości ok. 50 km na zachód od centrum Londynu.
Historia bazy.
Baza była wykorzystywana przez kilka eskadr RAF, a w tym przez polskie dywizjony 300 i 301 Polskich Sił Powietrznych. 
Po 1946 była jeszcze używana w 1948 przy operacjach mostu powietrznego do Berlina. Potem na tym terenie otwarto .

</doc>
<doc id="4663011" url="https://pl.wikipedia.org/wiki?curid=4663011" title="Hardy Händl">
Hardy Händl



</doc>
<doc id="4663014" url="https://pl.wikipedia.org/wiki?curid=4663014" title="Mina (stolica tytularna)">
Mina (stolica tytularna)

Mina (łac. "Diocesis Minensis") – stolica historycznej diecezji w Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4663018" url="https://pl.wikipedia.org/wiki?curid=4663018" title="Kopalnia Beata">
Kopalnia Beata

Kopalnia Beata (niem. "Beate Grube") – nieistniejąca już kopalnia węgla kamiennego, funkcjonująca w XIX w. w obecnej katowickiej dzielnicy Brynów, w rejonie górnej (południowej) części obecnego Parku Kościuszki.
Już z końcem XVIII w. w rejonie tzw. wzgórza Beaty w Brynowie doraźnie wydobywano węgiel z płytko zalegających lub wprost wychodzących na powierzchnię pokładów. W 1801 r. ówczesny właściciel dóbr rycerskich Katowice-Bogucice, Ferdinand Kaulhaas (lub Koulhaas), uruchomił tu pierwszą kopalnię nazwaną „Beata” (niem. "Beate Grube"; nadanie pola z dnia 2 marca 1801 r.). Pierwszy plan sytuacyjny kopalni powstał w lipcu 1804 r. Węgiel wydobywano wówczas z szeregu płytkich (do 25 m głębokości) szybików. Konieczność wywozu urobku wymusiła budowę drogi – dzisiejszej ul. Kościuszki.
Pierwsza kopalnia funkcjonowała tu jedynie kilka lat, do 1806 lub 1808 roku, należąc do spadkobierców Kaulhaasa. W 1835 r. została ona kupiona przez Alberta von Sallawę. Nową kopalnię (niem. "Neue-Beate-Grube"; nadanie pola z dnia 20/31 grudnia 1836 r.) uruchomił w tym miejscu w 1836 r. nowy właściciel dóbr katowickich (w tym i Brynowa), pruski królewski radca górniczy Karl Friedrich Lehmann. W dniu 18 września 1838 r. połączono obydwa zakłady pod wspólną nazwą „Zjednoczona Kopalnia Beata” (niem. "Consolidierte Beate Grube"). W 1839 r. kolejny właściciel tych dóbr, śląski przemysłowiec Franz von Winckler, kupił 67 kuksów, stając się większościowym właścicielem kopalni. Za jego sprawą drogę, nazywaną już wówczas Beatestrasse, a wiodącą ku dworowi Wincklerów w centrum Katowic, utwardzono. Pozostałe 61 kuksów nabyli w 1851 r. pochodzący z Wrocławia kupcy i przemysłowcy Edward oraz Christian Gustaw von Kramsta. W 1873 r. produkcja kopalni wyniosła 38,7 tys. ton węgla. Ze względu na nieopłacalność wydobycia, kopalnię zamknięto w roku 1880.
W 1894 r. powstało „Gwarectwo Beate”. W 1899 r. jego pola włączono do ówczesnej kopalni „Oheim” (dziś „Wujek”).

</doc>
<doc id="4663021" url="https://pl.wikipedia.org/wiki?curid=4663021" title="Stanisław Burdziej">
Stanisław Burdziej

Stanisław Konstanty Burdziej (ur. 1979) – polski socjolog, doktor habilitowany nauk społecznych, nauczyciel akademicki Uniwersytetu Mikołaja Kopernika w Toruniu.
Życiorys.
W latach 1998-2003 odbył studia w zakresie socjologii w Uniwersytecie Mikołaja Kopernika ukończone uzyskaniem tytułu magistra socjologii, zaś w latach 2001-2004 studiował filologię włoską na tej samej uczelni (uzyskał licencjat z filologii włoskiej). W latach 2004-2005 kształcił się w Heidelberg Center for American Studies Uniwersytetu w Heidelbergu i uzyskał tam tytuł Master of Arts in American Studies.
Na Wydziale Humanistycznym Uniwersytetu Mikołaja Kopernika w Toruniu na podstawie rozprawy pt. "Retoryka religijna Billa Clintoma i George'a W. Busha. Studium socjologiczne amerykańskiej civil religion na przykładzie przemówień dwóch prezydentów" nadano mu w 2008 stopień doktora nauk humanistycznych w dyscyplinie socjologia, specjalności: komunikacja społeczna, socjologia polityki, socjologia religii. Tam też na podstawie dorobku naukowego oraz monografii pt. "Sprawiedliwość i prawomocność. O społecznej legitymizacji władzy sądowniczej" otrzymał w 2018 stopień doktora habilitowanego nauk społecznych w dyscyplinie socjologia.
Został adiunktem w Instytucie Socjologii UMK.
Opublikował m.in. książki: 

</doc>
<doc id="4663027" url="https://pl.wikipedia.org/wiki?curid=4663027" title="Ross O’Hennessy">
Ross O’Hennessy

Ross O’Hennessy (ur. 1974 w Walii) – walijski aktor filmowy, telewizyjny i teatralny. Wystąpił w serialach: "Gra o tron", "Demony Da Vinci", "Muszkieterowie" i "Posłaniec gniewu".
Życiorys.
Urodził się w walijskiej rodzinie klasy robotniczej. W wieku 16 lat wiedział, że chce być aktorem. Mając 18 lat opuścił Walię i przeprowadził się do Londynu, aby rozpocząć karierę. Ukończył Pontllanfraith Comprehensive School.
Został przyjęty do National Youth Theatre, gdzie uczył go aktor Hakeem Kae-Kazim. Po występach na londyńskiej scenie w "Maggie May", "Burzy" i "Makbecie w Londynie", Ross zdobył stypendium sir Johna Millsa i gazety „The Stage”, które umożliwiły mu udział w trzyletnim kursie aktorskim w Mountview Academy of Theatre Arts.
Na festiwalu teatralnym w Chichester zagrał w sztuce "Wizyta starszej pani" u boku Lauren Bacall w reżyserii Terry’ego Handsa. Potem w wieku 21 lat dołączył do Royal Shakespeare Company, gdzie wystąpił w przedstawieniach: "Jak wam się podoba", "Three Hours After Marriage" i "Troilus i Kresyda". W 2015 zaczął pracować nad serialem Kurtem Sutterem o czasach średniowiecza.

</doc>
<doc id="4663035" url="https://pl.wikipedia.org/wiki?curid=4663035" title="Molicunza">
Molicunza

Molicunza (łac. "Diocesis Molicunzensis") – stolica historycznej diecezji w Cesarstwie rzymskim, w prowincji Mauretania Sitifense, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4663044" url="https://pl.wikipedia.org/wiki?curid=4663044" title="Mons in Mauretania">
Mons in Mauretania

Mons in Mauretania (łac. "Diocesis Montensis in Mauretania") – stolica historycznej diecezji w Cesarstwie rzymskim, w prowincji Mauretania Sitifense, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4663045" url="https://pl.wikipedia.org/wiki?curid=4663045" title="Kontrowersja dot. klucza szyfrującego AACS">
Kontrowersja dot. klucza szyfrującego AACS



</doc>
<doc id="4663047" url="https://pl.wikipedia.org/wiki?curid=4663047" title="Guadalupe Peak">
Guadalupe Peak

Guadalupe Peak – szczyt w Stanach Zjednoczonych, w paśmie górskim Guadalupe (część Kordylierów), w zachodnim Teksasie, najwyższe wzniesienie tego stanu (2667 m n.p.m.). Leży na terenie hrabstwa Culberson, w obrębie Parku Narodowego Guadalupe Mountains, około 100 km na północ od miasta Van Horn i 150 km na wschód od El Paso.

</doc>
<doc id="4663048" url="https://pl.wikipedia.org/wiki?curid=4663048" title="CE Carroi">
CE Carroi

CE Carroi (kat. "Club Esportiu Carroi") – andorski klub piłkarski, mający siedzibę w mieście Andorra la Vella, stolicy kraju. Obecnie występuje w Segona Divisió.
Historia.
Chronologia nazw:
Klub piłkarski CE Carroi został założony w miejscowości Andorra la Vella w 2014 roku. Klub początkowo pełnił funkcję akademii piłkarskiej, dopiero w lipcu 2015 utworzono dorosłą drużynę męską. W sezonie 2015/16 zespół rozpoczął występy w rozgrywkach Segona Divisió (D2). W debiutowym sezonie zajął drugie miejsce, ale przegrał w barażach o awans. W następnym sezonie 2016/17 klub nie uczestniczył w rozgrywkach zawodowych. Sezon 2017/18 zakończył na trzeciej pozycji, ale znów przegrał w barażach play-off i nie uzyskał promocji do dalszej walki o awans do pierwszej ligi. Dopiero w sezonie 2018/19 po zajęciu drugiej lokaty w tabeli i po barażach zdobył historyczny awans do Primera Divisió.
Barwy klubowe, strój.
Klub ma barwy fioletowo-białe. Zawodnicy swoje domowe spotkania zazwyczaj grają w fioletowych koszulkach z białymi rękawami, fioletowych spodenkach oraz fioletowych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe na stadionie Comunal w Andorra la Vella, który może pomieścić 1 300 widzów.
Inne sekcje.
Klub prowadzi drużyny dla dzieci i młodzieży w każdym wieku.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z miasta.

</doc>
<doc id="4663054" url="https://pl.wikipedia.org/wiki?curid=4663054" title="Latavious Williams">
Latavious Williams

Latavious Bernard Williams (ur. 29 marca 1989 w Starkville) – amerykański koszykarz występujący na pozycji środkowego, obecnie zawodnik Jeonju KCC Egis. 
W 2010 i 2012 reprezentował Oklahoma City Thunder, podczas rozgrywek letniej ligi NBA.
28 listopada 2019 został zawodnikiem Hapoelu SP Tel Awiw.
24 września 2020 dołączył do południowokoreańskiego Anyang KGC. 15 sierpnia 2021 zawarł umowę z Jeonju KCC Egis.

</doc>
<doc id="4663055" url="https://pl.wikipedia.org/wiki?curid=4663055" title="I liga andorska w piłce nożnej mężczyzn">
I liga andorska w piłce nożnej mężczyzn



</doc>
<doc id="4663056" url="https://pl.wikipedia.org/wiki?curid=4663056" title="II liga andorska w piłce nożnej mężczyzn">
II liga andorska w piłce nożnej mężczyzn



</doc>
<doc id="4663057" url="https://pl.wikipedia.org/wiki?curid=4663057" title="Otto Barcz">
Otto Barcz

Otto Eduardowicz Barcz (ros. Отто Эдуардович Барч, ur. 20 grudnia 1943 we Frunze) – radziecki lekkoatleta, chodziarz, medalista mistrzostw Europy w 1974 i trzykrotny olimpijczyk.
Zajął 6. miejsce w chodzie na 20 kilometrów na igrzyskach olimpijskich w 1968 w Meksyku oraz 4. miejsce w chodzie na 50 kilometrów na mistrzostwach Europy w 1969 w Atenach. Również w zawodach pucharu świata w chodzie w 1970 w Eschborn zajął 4. miejsce w chodzie na 50 kilometrów. Na mistrzostwach Europy w 1971 w Helsinkach i na igrzyskach olimpijskich w 1972 w Monachium także zajął 4. miejsca w chodzie na 50 kilometrów.
Zajął 2. miejsce w tej konkurencji w pucharze świata w chodzie w 1973 w Lugano (przegrał tylko z Berndem Kannenbergiem z Republiki Federalnej Niemiec, a wyprzedził Christopha Höhne z Niemieckiej Republiki Demokratycznej). Zdobył srebrny medal na tym dystansie na mistrzostwach Europy w 1974 w Rzymie, za Christophem Höhne, a przed innym reprezentantem NRD Peterem Selzerem. Zajął 4. miejsce w chodzie na 20 kilometrów w pucharze świata w chodzie w 1975 w Le Grand-Quevilly i 13. miejsce w tej konkurencji na igrzyskach olimpijskich w 1976 w Montrealu.
Zajął 4. miejsce w chodzie na 50 kilometrów na mistrzostwach Europy w 1978 w Pradze oraz 15. miejsce na tym dystansie w pucharze świata w chodzie w 1979 w Eschborn.
Był mistrzem ZSRR w chodzie na 20 kilometrów w 1975 oraz w chodzie na 50 kilometrów w 1973 i 1978, a także wicemistrzem w chodzie na 50 kilometrów w latach 1969–1972 i 1974 oraz brązowym medalistą w tej konkurencji w 1968.
Rekordy życiowe Barcza:

</doc>
<doc id="4663061" url="https://pl.wikipedia.org/wiki?curid=4663061" title="RKS Rybnik">
RKS Rybnik



</doc>
<doc id="4663065" url="https://pl.wikipedia.org/wiki?curid=4663065" title="Oswald Thomas Colman Gomis">
Oswald Thomas Colman Gomis



</doc>
<doc id="4663068" url="https://pl.wikipedia.org/wiki?curid=4663068" title="Mulia">
Mulia

Mulia (łac. "Diocesis Muliensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4663070" url="https://pl.wikipedia.org/wiki?curid=4663070" title="Open Space Technology">
Open Space Technology



</doc>
<doc id="4663084" url="https://pl.wikipedia.org/wiki?curid=4663084" title="Mutugenna">
Mutugenna

Mutugenna (łac. "Diocesis Mutugennensis") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne.

</doc>
<doc id="4663087" url="https://pl.wikipedia.org/wiki?curid=4663087" title="Cwetan Grozdanow">
Cwetan Grozdanow

Cwetan Grozdanow (; ur. 5 marca 1936 w Ochrydzie, zm. 30 marca 2018 w Skopju) – macedoński historyk sztuki, specjalizujący się w sztuce średniowiecznej i bizantyjskiej.
Studiował historię sztuki na Wydziale Filozofii Uniwersytetu w Belgradzie, studia ukończył w 1961 roku. Jego praca dyplomowa dotyczyła „Nowo odkrytych średniowieczne portrety w Ochrydzie”. PO odbyciu służby wojskowej pracował jako kustosz w Muzeum Narodowym w Ochrydzie. W późniejszym czasie rozpoczął zbieranie dokumentacji dotyczącej średniowiecznego malarstwa w Macedonii, a także prowadził prace nad topografią zabytków sakralnych w południowo-zachodniej części kraju, głównie okolic Strugi, Debaru i Prespy.
W 1967 roku przebywał na stypendium w Collège de France, gdzie studiował historię Bizancjum u André Grabara. Na Uniwersytecie w Belgradzie obronił rozprawę doktorską dotyczącą „Malowideł ściennych z Ochrydy z XIV wieku”. W 1969 roku objął stanowisko profesora historii sztuki na Uniwersytecie Świętych Cyryla i Metodego w Skopju. W 1980 roku został profesorem nadzwyczajnym, a w 1985 roku profesorem zwyczajnym na tym samym uniwersytecie.
W 1991 roku został ministrem kultury w rządzie Nikoły Kłusewa, pierwszym rządzie niepodległej Macedonii. W 1991 roku został wybrany członkiem korespondencyjnym Macedońskiej Akademii Nauk i Umiejętności (MANU), w 1996 został jej członkiem rzeczywistym. Od 2004 do 2007 roku był prezesem MANU.
W 2004 roku otrzymał tytuł doktora "honoris causa" Uniwersytetu Sofijskego im. św. Klemensa z Ochrydy oraz Kijowskiego Uniwersytetu Narodowego im. Tarasa Szewczenki.

</doc>
<doc id="4663088" url="https://pl.wikipedia.org/wiki?curid=4663088" title="Owadowia borsukbialynickae">
Owadowia borsukbialynickae



</doc>
<doc id="4663091" url="https://pl.wikipedia.org/wiki?curid=4663091" title="Obori">
Obori

Obori (łac. "Diocesis Oboritanus") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4663092" url="https://pl.wikipedia.org/wiki?curid=4663092" title="Czesław Białek">
Czesław Białek

Czesław Białek (pseud. "Kordecki", ur. 18 lipca 1920 w Warszawie, zm. 9 marca 1984 w Poznaniu) – polski duchowny katolicki, jezuita, żołnierz Armii Krajowej, powstaniec warszawski, biolog, działacz opozycji antykomunistycznej i ofiara represji reżimu komunistycznego w Polsce.
Życiorys.
Był synem Piotra i Zofii. W 1932 wstąpił do jezuickiego Małego Seminarium w Łęczycy. W latach 1934–1936 uczył się w gimnazjum jezuickim w Wilnie, od 1936 w nowicjacie jezuitów w Kaliszu, a w 1937 w Pińsku. Ukończył Liceum Humanistyczne jezuitów w Warszawie. Podczas okupacji niemieckiej udzielał pomocy Żydom oraz więźniom niemieckich obozów koncentracyjnych. Studiując nielegalnie filozofię w Nowym Sączu, współorganizował ucieczkę Żydów z tamtejszego getta. Był też organizatorem tajnego nauczania, kolportował nielegalne wydawnictwa, a ostatecznie, jako żołnierz Armii Krajowej walczył w powstaniu warszawskim, gdzie został ciężko raniony. Był członkiem III Obwodu „Waligóra” (na Woli) Warszawskiego Okręgu AK – 2 Rejon (Koło – cmentarze, IV zgrupowanie, oficer wychowawczy-oświatowy).
Święcenia kapłańskie przyjął w 1950 z rąk kardynała Stefana Wyszyńskiego i podjął pracę w Poznaniu, gdzie organizował pomoc dla misji i koordynował wysyłanie paczek z żywnością i lekami do krajów misyjnych. W latach 1951–1952 był członkiem warszawskiej organizacji podziemnej Wolna Młodzież i pozostawał w kontakcie ze środowiskiem dawnej wileńskiej brygady AK. W 1956 był założycielem przy Wyższej Szkole Rolniczej w Poznaniu Zrzeszenia Studentów Katolików i Studenckiego Komitetu Pomocy Więźniom Politycznym. Zainicjował akcję oddawania krwi dla Węgrów walczących z inwazją sowiecką. Za jego działalność polskie władze komunistyczne trzykrotnie skazały go na więzienie, łącznie na osiem i pół roku, z czego odbył prawie połowę, a w następstwie odnowienia się ran powstańczych amputowano mu nogę. W latach 1953–1955 był więziony w areszcie mokotowskim, w Rawiczu i Wronkach. W latach 1959–1960 w areszcie przy ul. Młyńskiej w Poznaniu. W latach 1967–1968 w więzieniach w Czarnem i Szczecinku. W latach 1956–1967 był stale inwigilowany przez służby komunistyczne, a później również pozostawał obiektem ich zainteresowania. W 1960 ukończył studia na Wydziale Biologii i Nauk o Ziemi Uniwersytetu im. Adama Mickiewicza w Poznaniu, a 1973 doktoryzował się. Od 1974 poruszał się na wózku inwalidzkim. W ostatnich latach swojego życia działał na rzecz ekumenizmu, wspierał NSZZ Solidarność i Ruch Obrony Praw Człowieka i Obywatela oraz angażował się w pomoc dla ofiar stanu wojennego wprowadzonego przez Wojciecha Jaruzelskiego i odwiedzał internowanych (Gębarzewo, Gołdap). Przy poznańskim kościele jezuitów zorganizował bank bezpłatnych leków z darów.
Był członkiem: Polskiego Towarzystwa Antropologicznego, Polskiego Towarzystwa Etnograficznego, Polskiego Towarzystwa Ludoznawczego, współpracownikiem Studium Afrykanistycznego na Uniwersytecie Warszawskim i Komisji Afrykanistycznej przy Instytucie Kultury Materialnej PAN. Był twórcą Katolickiego Ośrodka Pomocy przy Komisji Misyjnej Archidiecezji Poznańskiej (w 1990 przekształcono go w Stowarzyszenie "Dzieło Księdza Czesława Białka"). Pozostawał też członkiem Komitetu Organizacyjnego Obchodów Poznańskiego Czerwca.
Publikacje.
Był autorem m.in. następujących publikacji: 
Odznaczenia.
Odznaczony Krzyżem Walecznych, Krzyżem AK, Srebrnym Krzyżem Zasługi z Mieczami, Warszawskim Krzyżem Powstańczym, srebrną Odznaką Honorową Związku Inwalidów Wojennych, brązowym afrykanistycznym Medalem im. Szolca-Rogozińskiego.

</doc>
<doc id="4663093" url="https://pl.wikipedia.org/wiki?curid=4663093" title="Jak uratować mamę">
Jak uratować mamę

Jak uratować mamę – polski film animowany z 2016 roku w reżyserii Daniela Zduńczyka i Marcina Męczkowskiego.
Nagrody.
W roku 2015 film "Jak uratować mamę" () zdobył nagrodę dla najlepszego pełnometrażowego filmu animowanego na indyjskim Dada Saheb Phalke Film Festival oraz nagrodę dla najlepszego filmu animowanego na New Media Film Festival w Los Angeles.

</doc>
<doc id="4663106" url="https://pl.wikipedia.org/wiki?curid=4663106" title="Jerzy Borejsza">
Jerzy Borejsza



</doc>
<doc id="4663110" url="https://pl.wikipedia.org/wiki?curid=4663110" title="Taekwondo na Światowych Wojskowych Igrzyskach Sportowych 2019">
Taekwondo na Światowych Wojskowych Igrzyskach Sportowych 2019

Taekwondo na Światowych Wojskowych Igrzyskach Sportowych 2019 – zawody, które odbywały się w chińskim Wuhanie w dniach od 23 do 26 października 2019 roku podczas igrzysk wojskowych.
Zawody zostały rozegrane na hali Wuhan Gymnasium. Najwięcej medali zdobyli reprezentanci Uzbekistanu (4 złote, 3 srebrnych oraz 3 brązowe).
Klasyfikacja medalowa.
"Źródło" 

</doc>
<doc id="4663119" url="https://pl.wikipedia.org/wiki?curid=4663119" title="Walerian Sobisiak">
Walerian Sobisiak

Walerian Sobisiak (ur. 27 listopada 1924 w Rawiczu, zm. 1 czerwca 1987) – polski historyk, etnograf, dr hab., profesor nadzwyczajny nauk humanistycznych.
Życiorys.
Studiował na Wydziale Prawnym i Ekonomicznym Uniwersytetu Poznańskiego, natomiast w 1960 uzyskał doktorat za pracę pt. "Rozwój latufundium Biskupstwa Poznańskiego w XVI-XVIII wieku", w 1968 habilitował się na podstawie oceny dorobku naukowego i pracy. 16 października 1985 nadano mu tytuł profesora nadzwyczajnego w zakresie nauk humanistycznych.
Objął stanowisko kierownika w Podyplomowym Studium Kultury i Turystyki, a także piastował funkcję wicedyrektora w Instytucie Kulturoznawstwa.
Życie prywatne.
Jego żoną była Urszula Szurkowska z którą miał dwóch synów Jerzego, oraz Piotra i córkę Marię.

</doc>
<doc id="4663120" url="https://pl.wikipedia.org/wiki?curid=4663120" title="Ján Sabol">
Ján Sabol

Ján Sabol (ur. 25 stycznia 1939 w miejscowości Sokoľ) – słowacki językoznawca. Zajmuje się fonetyką, fonologią, morfonologią i morfologią literackiej słowacczyzny, stylistyką, wersologią, językoznawstwem ogólnym i lingwistyką matematyczną. Piastuje stanowisko profesora na Uniwersytecie Preszowskim.
Jego dorobek obejmuje dziesiątki prac naukowych, monografii, podręczników, artykułów fachowych i innych publikacji. Jest twórcą syntetycznej teorii fonologii.
W 1956 r. zdał maturę w gimnazjum w Koszycach. W latach 1956–1959 studiował na Wydziale Filozoficznym Wyższej Szkoły Pedagogicznej w Preszowie. W okresie 1959–1962 studiował język słowacki i rosyjski na Wydziale Filozoficznym Uniwersytetu P.J. Szafaryka w Preszowie, gdzie został zatrudniony w 1962 r.. W 1969 r. obronił „mały doktorat” ("PhDr."), w 1980 r. uzyskał stopień kandydata nauk, a w 1991 r. stopień doktora nauk. W 1992 r. został mianowany profesorem.

</doc>
<doc id="4663122" url="https://pl.wikipedia.org/wiki?curid=4663122" title="Sidus Ludoviciana">
Sidus Ludoviciana

Sidus Ludoviciana (Gwiazda Ludwika) – gwiazda siódmej wielkości gwiazdowej z gwiazdozbioru Wielkiej Niedźwiedzicy znajdująca się pomiędzy Mizarem i Alkorem. Oddalona jest od Słońca o 300 ly, nie może być więc z Mizarem i Alkorem powiązana grawitacyjnie.
Gwiazda ta wyczerpała już swoje zasoby wodoru i opuściła ciąg główny stając się białym olbrzymem. Jest 6 razy jaśniejsza od Słońca i posiada 1,6 razy większy promień. Temperatura jej powierzchni wynosi 7167 K.
2 grudnia 1722 roku gwiazdę tę obserwował Johann Georg Liebknecht, niemiecki profesor teologii i matematyki uniwersytetu w Giessen. Tejże nocy Liebknecht stwierdził, że gwiazda ta zmienia położenie względem sąsiednich gwiazd, uznał więc ją za planetę i nazwał Gwiazdą Ludwika (łac. "Sidus Ludoviciana") na cześć Landgrafa Hesji Ludwika V Wiernego. Liebknecht pomylił się jednak, nie był świadomy tego, że gwiazda ta była obserwowana już w tym samym położeniu w 1617 roku przez włoskiego matematyka i astronoma Benedetto Castelliego i nie może być planetą.

</doc>
<doc id="4663125" url="https://pl.wikipedia.org/wiki?curid=4663125" title="Gwiazda Ludwika">
Gwiazda Ludwika



</doc>
<doc id="4663129" url="https://pl.wikipedia.org/wiki?curid=4663129" title="Błażej (Mogârzan)">
Błażej (Mogârzan)

Błażej (imię świeckie Vasile Mogârzan, ur. 18 października 1941 w Slatinie) – duchowny Rumuńskiego Kościoła Prawosławnego Starego Kalendarza, od 1992 metropolita Slătioary i zwierzchnik tegoż Kościoła.
Życiorys.
W 1968 został przyjęty do stanu mniszego. Święcenia kapłańskie przyjął 31 lipca 1981. Chirotonię biskupią otrzymał 29 lipca 1985. W 1992 roku został wybrany na metropolitę Rumuńskiego Kościoła Prawosławnego Starego Kalendarza.

</doc>
<doc id="4663135" url="https://pl.wikipedia.org/wiki?curid=4663135" title="Jerzy Karg">
Jerzy Karg

Jerzy Karg (ur. 20 sierpnia 1940 w Brodach) – polski entomolog, profesor doktor habilitowany.
Życiorys.
W 1964 ukończył studia na Uniwersytecie Adama Mickiewicza w Poznaniu, w 1972 doktoryzował się na Uniwersytecie Warszawskim, w 1991 przedstawił habilitację w Instytucie Ekologii Polskiej Akademii Nauk w Dziekanowie Leśnym. Od 1999 profesor nadzwyczajny. 
Specjalista w dziedzinie agroekologii, prowadził badania nad ekologią owadów w ekosystemach krajobrazu rolniczego, pracując w Zakładzie Badawczym Środowiska Leśnego i Rolnego Polskiej Akademii Nauk w Poznaniu badał faunistykę pluskwiaków wodnych. Od 1976 kierował Stacją Badawczą ZBŚRiL PAN w Turwi, badał zagęszczenie i redukcję naturalną stonki ziemniaczanej, ocenę fauny owadów latających w skali krajobrazu i entomofaunę monokultur zbożowych. W latach 1993-1995 członek Komisji Ochrony Przyrody.
Dorobek naukowy obejmuje 60 prac naukowych, 1 książkę oraz kilkadziesiąt publikacji popularno-naukowych.

</doc>
<doc id="4663139" url="https://pl.wikipedia.org/wiki?curid=4663139" title="Ferdinando Scarfiotti">
Ferdinando Scarfiotti

Ferdinando Scarfiotti (ur. 6 marca 1941 w Potenza Picena, zm. 30 kwietnia 1994 w Los Angeles) – włoski scenograf filmowy. 
Życiorys.
Po ukończeniu studiów architektonicznych na Uniwersytecie w Rzymie, reżyser Luchino Visconti zaproponował mu zaprojektowanie scenografii do wystawianej przez niego w 1963 na Festiwalu Dwóch Światów w Spoleto "Traviaty". Scarfiotti na niemal całą dekadę związał się z operą, po czym wszedł w świat filmu dzięki dekoracjom do głośnych obrazów "Konformista" (1970) Bernardo Bertolucciego i "Śmierć w Wenecji" (1971) Viscontiego. Ten ostatni film przyniósł mu Nagrodę BAFTA za najlepszą scenografię.
Scarfiotti w 1980 przeniósł się na stałe do Hollywood, gdzie pracował jako scenograf przy takich filmach, jak m.in. "Amerykański żigolak" (1979) Paula Schradera czy "Człowiek z blizną" (1983) Briana De Palmy. Zdobył Oscara za najlepszą scenografię do filmu "Ostatni cesarz" (1987) Bernardo Bertolucciego. Nominację do tej nagrody przyniosły mu też "Zabaweczki" (1992) Barry'ego Levinsona.

</doc>
<doc id="4663141" url="https://pl.wikipedia.org/wiki?curid=4663141" title="Ovotestis">
Ovotestis

Ovotestis – gonada posiadająca jednocześnie utkanie histologiczne jajnika (łac. "ovarium"), jak i jądra (łac. "testis").
Występowanie.
Gonada ta występuje fizjologicznie u ślimaków. 
Wśród ludzi występuje w przypadku jajnikowo-jądrowego zaburzenia rozwoju płci z kariotypem 46,XX.
Pojawia się również u samic kury w wyniku kompensacyjnego rozwoju prawej gonady z powodu wcześniejszego uszkodzenia lewego jajnika (samice ptaków normalnie mają rozwinięte tylko gonady z lewej strony ciała).

</doc>
<doc id="4663142" url="https://pl.wikipedia.org/wiki?curid=4663142" title="Aplastyczna gonada">
Aplastyczna gonada



</doc>
<doc id="4663143" url="https://pl.wikipedia.org/wiki?curid=4663143" title="Alfred Lauterbach">
Alfred Lauterbach



</doc>
<doc id="4663145" url="https://pl.wikipedia.org/wiki?curid=4663145" title="Stanisław Klemensiewicz">
Stanisław Klemensiewicz

Stanisław Klemensiewicz (ur. 24 października 1854 w Krakowie, zm. 22 maja 1920 w Nowym Sączu) – polski entomolog-lepidopterolog.
Życiorys.
Syn Ludwika Klemesiewicza i Joanny z domu Malina. W 1880 obronił doktorat na Uniwersytecie Wiedeńskim, był faunistą i taksonomem. Prowadził badania nad motylami (Lepidoptera), poświęcił im kilkanaście prac naukowych m.in. „Galicyjskie gatunki rodziny Zygaenidae”. Był członkiem Komisji Fizjograficznej Polska Akademia Umiejętności, stworzył kolekcję Lepidotera Galicji, która została przekazana w większej części do zbiorów Muzeum Fizjograficznego PAU w Krakowie, obecnie jest to Muzeum Przyrodnicze Instytutu Systematyki i Ewolucji Zwierząt PAN.
Zmarł w Nowym Sączu i został tam pochowany na Nowym Cmentarzu.

</doc>
<doc id="4663170" url="https://pl.wikipedia.org/wiki?curid=4663170" title="Jan Mikołajewski">
Jan Mikołajewski

Jan Mikołajewski (ur. 27 kwietnia 1914 w Dębogórze, zm. 1940 w Charkowie) – podporucznik piechoty Wojska Polskiego, ofiara zbrodni katyńskiej.
Życiorys.
Syn Mikołaja i Marianny z d. Kubiak. Uczęszczał do Szkoły Wydziałowej w Pobiedziskach. W 1929 ukończył naukę w Prywatnym Gimnazjum im. Adama Mickiewicza w Poznaniu. Następnie uczęszczał do Seminarium Nauczycielskiego Męskiego w Rogoźnie, które ukończył w 1934.
Wstąpił do Szkoły Podchorążych Piechoty w Komorowie, jako jej absolwent został mianowany do stopnia podporucznika z dniem i starszeństwem 1 października 1938 i 57. lokatą w Korpusie Oficerów Piechoty. 
W 1939 był dowódcą plutonu w II batalionie 65 Starogardzkiego Pułku Piechoty. 
1939–1940 wiezień obozu w Starobielsku z numerem na liście NKWD 2104. Zamordowany przez NKWD w 1940, pochowany na Cmentarzu Ofiar Totalitaryzmu w Charkowie.
W 2007 decyzją Ministra Obrony Narodowej mianowany pośmiertnie do stopnia porucznika.

</doc>
<doc id="4663171" url="https://pl.wikipedia.org/wiki?curid=4663171" title="Jan Grad">
Jan Grad

Jan Grad – polski kulturoznawca, dr hab. nauk humanistycznych, profesor uczelni Wydziału Antropologii i Kulturoznawstwa Uniwersytetu im. Adama Mickiewicza w Poznaniu.
Życiorys.
Uzyskał tytuł magistra w zakresie etnografii na Uniwersytecie im. Adama Mickiewicza, następnie obronił pracę doktorską, 26 października 1998 habilitował się na podstawie oceny dorobku naukowego i pracy zatytułowanej "Badania uczestnictwa w kulturze artystycznej w polskiej socjologii kultury".
Objął funkcję profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu, a także wicedyrektora w Instytucie Kulturoznawstwa i członka Polskiego Towarzystwa Ludoznawczego.
Był dziekanem na Wydziale Nauk Społecznych Uniwersytetu im. Adama Mickiewicza.

</doc>
<doc id="4663174" url="https://pl.wikipedia.org/wiki?curid=4663174" title="Totka Petrowa">
Totka Petrowa

Totka Nikołaewa Petrowa (bułg. Tотка Николаева Петрова, ur. 17 grudnia 1956 w Jambole) – bułgarska lekkoatletka, biegaczka średniodystansowa, medalistka mistrzostw Europy w 1978.
Kariera sportowa.
Zdobyła srebrny medal w biegu na 800 metrów na halowych mistrzostwach Europy w 1977 w San Sebastián, przegrywając tylko z Jane Colebrook z Wielkiej Brytanii, a wyprzedzając Elżbietę Katolik z Polski. Zwyciężyła w biegu na 800 metrów i biegu na 1500 metrów na uniwersjadzie w 1977 w Sofii. Zajęła 2. miejsce w biegu na 800 metrów w finale pucharu Europy w 1977 w Helsinkach, a następnie zwyciężyła na tym dystansie w zawodach pucharu świata w 1977 w Düsseldorfie. Została uznana za najlepszego sportowca Bułgarii w 1977.
Ponownie została srebrną medalistką w biegu na 800 metrów na halowych mistrzostwach Europy w 1978 w Mediolanie, ulegając jedynie Ulrike Bruns z Niemieckiej Republiki Demokratycznej, a wyprzedzając Marianę Suman z Rumunii. Na mistrzostwach Europy w 1978 w Pradze zdobyła brązowy medal w biegu na 1500 metrów, za Gianą Romanową ze Związku Radzieckiego i Natalią Mărășescu z Rumunii, a w biegu na 800 metrów zajęła 4. miejsce. Zwyciężyła w biegu na 1500 metrów w finale pucharu Europy w 1979 w Turynie. Zajęła 1. miejsce na tym dystansie w zawodach pucharu świata w 1979 w Montrealu, lecz następnie została zdyskwalifikowana po wykryciu stosowania przez nią dopingu na mistrzostwach krajów bałkańskich w sierpniu tego roku.
Odpadła w półfinale biegu na 800 metrów i eliminacjach biegu na 1500 metrów na igrzyskach olimpijskich w 1980 w Moskwie. Zajęła 9. miejsce w biegu na 1500 metrów na halowych mistrzostwach Europy w 1982 w Mediolanie. Na mistrzostwach Europy w 1978 w Atenach odpadła w półfinale biegu na 800 metrów, a na pierwszych mistrzostwach świata w 1983 w Helsinkach odpadła w półfinale biegu na 800 metrów i eliminacjach biegu na 1500 metrów. Zajęła 3. miejsce w biegu na 1500 metrów w finale pucharu Europy w 1983 w Londynie.
Petrowa była mistrzynią Bułgarii w biegu na 400 metrów w 1978, w biegu na 800 metrów w 1977, 1978 i 1983 oraz w biegu na 1500 metrów w 1977, 1979 i 1983, a także halową mistrzynią swego kraju w biegu na 800 metrów w 1977 i 1978 oraz w biegu na 1500 metrów w 1983.
Ustanowiła rekord Bułgarii w biegu na 400 metrów czasem 51,82 s, uzyskanym 19 sierpnia 1978 w Sofii. Dwukrotnie poprawiała rekord swego kraju w biegu na 1500 metrów do rezultatu 3:57,4, osiągniętego 11 sierpnia 1979 w Atenach oraz jeden raz w sztafecie 4 × 400 metrów wynikiem 3:27,9 (30 czerwca 1979 w Sofii). Jest aktualną (maj 2021) rekordzistką Bułgarii w biegu na 1500 metrów, a także w biegu na 1000 metrów (2:33,0, 13 sierpnia 1978 w Sofii). Rekord życiowy Petrowej w biegu na 400 metrów został ustanowiony 19 sierpnia 1978 w Sofii i wynosił 51,82 s, a w biegu na 800 metrów 1:56,59 (31 sierpnia 1978 w Pradze).

</doc>
<doc id="4663177" url="https://pl.wikipedia.org/wiki?curid=4663177" title="Alyxia buxifolia">
Alyxia buxifolia

Alyxia buxifolia Banks ex R. Br. – gatunek roślin z rodziny toinowatych. .
Siedlisko i występowanie.
Występuje w Australii na południe od zatoki Batemans. Rośnie głównie na przybrzeżnych skałach, również w bardziej zacisznych miejscach przybrzeżnych.

</doc>
<doc id="4663181" url="https://pl.wikipedia.org/wiki?curid=4663181" title="Superhero (singiel)">
Superhero (singiel)



</doc>
<doc id="4663194" url="https://pl.wikipedia.org/wiki?curid=4663194" title="Diksonia południowa">
Diksonia południowa



</doc>
<doc id="4663199" url="https://pl.wikipedia.org/wiki?curid=4663199" title="Balantium antarcticum">
Balantium antarcticum



</doc>
<doc id="4663206" url="https://pl.wikipedia.org/wiki?curid=4663206" title="David Moorcroft">
David Moorcroft

David Robert Moorcroft OBE (ur. 10 kwietnia 1953 w Coventry) – angielski lekkoatleta, średnio- i długodystansowiec, były rekordzista świata w biegu na 5000 metrów, dwukrotny medalista mistrzostw Europy.
Zajął 7. miejsce w finale biegu na 1500 metrów na igrzyskach olimpijskich w 1976 w Montrealu. Reprezentując Anglię zwyciężył na tym dystansie na Igrzyskach Wspólnoty Narodów w 1978 w Edmonton, wyprzedzając Filberta Bayi z Tanzanii i Johna Robsona ze Szkocji. Startując w barwach Wielkiej Brytanii zdobył brązowy medal w tej konkurencji na mistrzostwach Europy w 1978 w Pradze za swym rodakiem Steve’em Ovettem i Eamonnem Coghlanem z Irlandii.
Później skoncentrował się na bieganiu na dłuższych dystansach. Odpadł w półfinale biegu na 5000 metrów na igrzyskach olimpijskich w 1980 w Moskwie. Zwyciężył w tej konkurencji w finale pucharu Europy w 1981 w Zagrzebiu.
7 lipca 1982 podczas Bislett Games w Oslo ustanowił rekord świata w biegu na 5000 metrów czasem 13:00,41. Zdobył brązowy medal na tym dystansie na mistrzostwach Europy w 1982 w Atenach za Thomasem Wessinghage z Republiki Federalnej Niemiec i Wernerem Schildhauerem z Niemieckiej Republiki Demokratycznej. Jako reprezentant Anglii zwyciężył w biegu na 5000 metrów na Igrzyskach Wspólnoty Narodów w 1982 w Brisbane, wyprzedzając swego rodaka Nicka Rose’a i Petera Koecha z Kenii. zajął 14. miejsce w tej konkurencji na igrzyskach olimpijskich w 1984 w Los Angeles.
Był mistrzem Wielkiej Brytanii (AAA) w biegu na 1500 metrów w 1978 i wicemistrzem na tym dystansie w 1976, a także halowym mistrzem w tej konkurencji w 1976.
Rekordy życiowe Moorcrofta::
Po zakończeniu kariery zawodniczej był działaczem sportowym. Od 1997 do 2007 kierował UK Athletics. W 1983 został Kawalerem (MBE), a w 1998 Oficerem Orderu Imperium Brytyjskiego (OBE).

</doc>
<doc id="4663220" url="https://pl.wikipedia.org/wiki?curid=4663220" title="Most Pegaz">
Most Pegaz



</doc>
<doc id="4663224" url="https://pl.wikipedia.org/wiki?curid=4663224" title="Magazynek lufowy">
Magazynek lufowy



</doc>
<doc id="4663226" url="https://pl.wikipedia.org/wiki?curid=4663226" title="Metropolia Mercedes-Luján">
Metropolia Mercedes-Luján

Metropolia Mercedes-Luján − metropolia rzymskokatolicka w Argentynie utworzona 4 października 2019.

</doc>
<doc id="4663230" url="https://pl.wikipedia.org/wiki?curid=4663230" title="Roman Jan Skowron">
Roman Jan Skowron

Roman Jan Skowron (ur. 8 lutego 1937 w Środzie Wielkopolskiej, zm. 20 stycznia 2019 w Krakowie) – polski artysta plastyk, grafik, rysownik i malarz, profesor Akademii Sztuk Pięknych w Krakowie.
Życiorys.
Roman Skowron urodził się w Środzie Wielkopolskiej, w rodzinie Karola Skowron i Zofii z domu Nowackiej. W 1939 r. wybuch wojny zmusił jego rodziców do zmiany miejsca zamieszkania i osiedlenia się w Kielcach. Tam też pod koniec wojny rozpoczął naukę podstawową na prywatnych lekcjach. Po zakończeniu wojny powrócił do Środy Wlkp., gdzie kontynuował naukę w szkole powszechnej. W 1950 r. ukończył szkołę podstawową, a w 1954 r. zdał maturę w Liceum Ogólnokształcącym w Środzie Wlkp. W tym samym roku rozpoczął studia artystyczne na Wydziale Sztuk Pięknych Uniwersytetu im. M. Kopernika w Toruniu, skąd po roku przeniósł się do Akademii Sztuk Pięknych w Krakowie. Studia odbył w ASP na Wydziale Malarstwa – Studium Grafiki. W 1960 r. otrzymał dyplom z wyróżnieniem ze specjalności: litografia u Konrada Srzednickiego prof. ASP i plakat u doc. Macieja Makarewicza. Zaraz po studiach rozpoczął pracę artystyczną i zawodową. Zajmował się plakatem, grafiką reklamową, grafiką użytkową i polichromią ścienną w obiektach sakralnych. Przy realizacji polichromii współpracował z Maciejem Makarewiczem i prof. Janem Budziło. Najważniejszym polem jego zainteresowania była grafika – litografia, rysunek i malarstwo.
Działalność artystyczna.
Prace swoje prezentował na wystawach indywidualnych jak i zbiorowych w kraju i za granicą. Uczestniczył w licznych konkursach, na których otrzymał szereg nagród i wyróżnień. Prace artysty znajdują się m.in. w Muzeach Narodowych w Krakowie, Warszawie i Wrocławiu, Muzeum Wojska Polskiego w Warszawie, Muzeach Okręgowych w Bydgoszczy, Częstochowie, Zielonej Górze, Płocku i Lublinie, w zbiorach Biblioteki Narodowej w Warszawie, w Muzeum w Grenoble (Francja), Muzeum w Skopje (d. Jugosławia), Muzeum Poczty w Paryżu oraz w zbiorach prywatnych.
Działalność społeczna.
W 1960 r. zapisał się do Związku Polskich Artystów Plastyków, w którym od 1970 do 1980 r. pracował społecznie, najpierw jako członek Zarządu Sekcji Grafiki, a następnie jako jej przewodniczący. Dwukrotnie został wybrany delegatem na Walny Zjazd ZPAP. Na XIV Walnym Zjeździe w dniach 18–22 kwietnia 1974 r. wybrany został do Rady Artystycznej Sekcji Grafiki Zarządu Głównego, gdzie pracował przez dwie kadencje. W latach 1968–1972 był rzeczoznawcą w Zakładach Artystycznych ARA przy ZPAP okręgu krakowskiego. Od 1972 do 1974 r. był członkiem Komisji Oceny Wydziału Kultury w Urzędzie Wojewódzkim. Od 1972 r. przez osiem lat pełnił funkcje Komisarza Generalnego Międzynarodowego Biennale Grafiki w Krakowie. Działając w imieniu ZPAP, organizował Wystawę Jubileuszową z okazji XV-lecia działalności Konkursów Najlepszej Grafiki Miesiąca. Od 1972 do 1974 współpracował przy organizowaniu dorocznych Konkursów Imprez Folklorystycznych regionu krakowskiego na plakat. Był członkiem szeregu sądów konkursowych i kwalifikacyjnych: wystawy z okazji XXX-lecia Ludowego Wojska Polskiego, VI-tej Wystawy Grafiki Młodych w Poznaniu.
W celach studyjnych i służbowych kilkakrotnie wyjeżdżał za granicę:
W 1981 roku z ramienia Wydziału Rzeźby ASP w Krakowie wszedł w skład senatu uczelni. Po wprowadzeniu stanu wojennego prowadził indywidualną akcję projektowania, druku i kolportażu ulotek sprzeciwiających się stanowi wojennemu i sytuacji w Polsce. Współpracował ze środowiskiem robotniczym, głównie z Tajną Komisją Robotników Hutników NSZZ „Solidarność”. Projektował ilustracje do podziemnego pisma „Hutnik”. W 1984 roku został członkiem uczelnianej komisji wyborczej oraz członkiem zespołu konsultacyjnego dla kandydatów na studia. W 1989 roku był członkiem Komisji Zakładowej NSZZ „Solidarność” na stanowisku wiceprzewodniczącego, a następnie jako przewodniczący. Od 1993 współpracował z Janem Oberbekiem, założycielem i prezesem Stowarzyszenia Sacro Art wspierającego rozwój kultury sakralnej.
Działalność dydaktyczna.
W 1972 r. rozpoczął pracę dydaktyczną w Politechnice Krakowskiej w Instytucie Historii Architektury i Konserwacji Zabytków Wydziału Architektury w Katedrze Rysunku i Malarstwa na stanowisku starszego asystenta, a od 1976 r. jako adiunkt, współpracował z doświadczonymi pedagogami: Krystyną Wróblewską, Marią Markowską, Zbigniewem Gostwickim, Adamem Młodzianowskim. W 1980 r. rozpoczął pracę z przeniesienia służbowego z Politechniki Krakowskiej do Akademii Sztuk Pięknych w Krakowie na Wydziale Rzeźby, prowadząc samodzielnie pracownie rysunku dla studentów od drugiego do piątego roku, jako adiunkt, a od 1985 r. na stanowisku docenta. 25 listopada 1992 r. otrzymał tytuł naukowy profesora sztuk plastycznych, w 1993 r. został mianowany na stanowisko profesora nadzwyczajnego, a w 1997 r. otrzymał tytuł profesora zwyczajnego. W latach 2002–2007 pełnił funkcję Kierownika Katedry Rysunku na Wydziale Rzeźby. W okresie pracy na Wydziale Rzeźby recenzował szereg prac dyplomowych – magisterskich i doktorskich. W 2007 roku przeszedł na emeryturę. W latach 2010–2017 r. został zatrudniony w Wyższej Szkole Technicznej w Katowicach na Kierunku Grafika, gdzie prowadził zajęcia z rysunku.
Życie prywatne.
W 1960 r. poślubił Danutę z domu Budziło (ur. 1938), konserwatora dzieł sztuki, z którą miał córkę Monikę Tomaszewską (ur. 1965), również konserwatora dzieł sztuki.
Zmarł 20 stycznia 2019 r. w Krakowie. Został pochowany na Cmentarzu Batowickim w Krakowie.

</doc>
<doc id="4663231" url="https://pl.wikipedia.org/wiki?curid=4663231" title="Theorema Egregium">
Theorema Egregium

Twierdzenie wyborne (łac. "Theorema Egregium") – twierdzenie, którego dowiódł Carl Friedrich Gauss w 1827.
Treść twierdzenia i wnioski.
Jeśli jakąkolwiek powierzchnię w formula_1 odwzorujemy izometrycznie na inną, to krzywizna zostanie zachowana. To znaczy, że krzywizna jest niezmiennikiem przekształcenia izometrycznego, tj. takiego które nie zmienia odległości dowolnej pary punktów na przekształcanej powierzchni.
Z twierdzenia wynika, że żadnego obszaru sfery nie można spłaszczyć zachowując jednocześnie odległości punktów, ponieważ krzywizna sfery (dodatnia) jest różna od krzywizny płaszczyzny (równej zero).
Theorema Egregium zmieniła sposób patrzenia na geometrię, przyczyniła się do powstania geometrii różniczkowej i dała podstawy pod współczesną kosmologię oraz ogólną teorię względności.

</doc>
<doc id="4663232" url="https://pl.wikipedia.org/wiki?curid=4663232" title="Twierdzenie wyborne Gaussa">
Twierdzenie wyborne Gaussa



</doc>
<doc id="4663233" url="https://pl.wikipedia.org/wiki?curid=4663233" title="RAF Ingham">
RAF Ingham

RAF Ingham (pod nową nazwą RAF Cammeringham od listopada 1944) – baza RAF działająca w latach 1942–1946, zlokalizowana koło miejscowości Ingham (hrabstwo Lincolnshire) w odległości ok. 17 km na północ od Lincoln. Początkowo baza była pomocnicza dla bazy RAF Hemswell, a następnie służyła dywizjonom 300 i 305 Polskich Sił Powietrznych oraz eskadrom angielskim. Po 1946 została zlikwidowana, pozostały tylko fragmenty drogi kołowania.

</doc>
<doc id="4663234" url="https://pl.wikipedia.org/wiki?curid=4663234" title="Anilios">
Anilios

Anilios – rodzaj węża z podrodziny Asiatyphlopinae w rodzinie ślepuchowatych (Typhlopidae).
Zasięg występowania.
Rodzaj obejmuje gatunki występujące w Indonezji, Papui-Nowej Gwinei i Australii. 
Systematyka.
Podział systematyczny.
Do rodzaju należą następujące gatunki:

</doc>
<doc id="4663236" url="https://pl.wikipedia.org/wiki?curid=4663236" title="Maw sit sit">
Maw sit sit

Maw sit sit – odmiana jadeitu, kamień szlachetny znaleziony wyłącznie w północnej Birmy. Po raz pierwszy został zidentyfikowany w 1963 r. przez szwajcarskiego gemmologa, Edwarda Gubelina i został nazwany na cześć wioski w pobliżu miejsca, w którym po raz pierwszy znaleziono go u podnóża Himalajów.
Zazwyczaj maw sit sit jest zielony z charakterystycznymi ciemnozielonymi lub czarnymi żyłami. Maw sit sit jest technicznie raczej skałą niż minerałem, mimo wszystko należy do żadów. Składa się z kilku różnych minerałów, głównie z piroksenów, spineli, amfiboli, chlorytów, różnych ilości jadeitu wzbogaconego chromem i skalenia albitu.
Maw sit sit ma skład chemiczny NaCr(Si2O6)+Fe,Mg. Łupliwość jest dobra, a połysk szklisty, czasem wręcz tłusty Ma współczynnik załamania światła w zakresie od 1,52-1,68 i twardość od 6 do 7 w skali Mohsa. Ma ciężar właściwy w zakresie od 2,45 do 3,15. Klarowność znaleziona w maw sit sicie jest zazwyczaj półprzezroczysta do nieprzezroczystej.

</doc>
<doc id="4663238" url="https://pl.wikipedia.org/wiki?curid=4663238" title="Argyrophis">
Argyrophis

Argyrophis – rodzaj węża z podrodziny Asiatyphlopinae w rodzinie ślepuchowatych (Typhlopidae).
Zasięg występowania.
Rodzaj obejmuje gatunki występujące w Azji (Chiny, Pakistan, Indie, Nepal, Bhutan, Bangladesz, Mjanma, Laos, Wietnam, Kambodża, Tajlandia, Malezja, Singapur, Tajwan i Indonezja). 
Systematyka.
Podział systematyczny.
Do rodzaju należą następujące gatunki:

</doc>
<doc id="4663240" url="https://pl.wikipedia.org/wiki?curid=4663240" title="Andrea Ribeca">
Andrea Ribeca

Andrea Ribeca (ur. 6 sierpnia 1974 w Viterbo) — włoski DJ i producent muzyczny. Były członek trance'owego duetu NU NRG.
Życiorys.
Wczesne życie.
Ribeca przyszedł na świat w 1974 roku w Viterbo. W młodzieńczych latach wykazywał zainteresowanie muzyką taneczną. Swoje pierwsze doświadczenie z gramofonami przeżył mając 16 lat. Od tamtej pory został scratchującym DJ-em, co wiązało się z początkami jego kariery. W wieku 17 lat eksperymentował z graniem utworów "live-act."
Kariera.
Początki.
Po dwóch latach od rozpoczęcia kariery, w 1992 roku Ribeca wydaje swój pierwszy utwór. Zatytułował go "Diabolic Step", który został zaprezentowany dzięki wydawnictwu Sysmo Records. Od tego momentu zaczął grać jako rezydent w klubach nocnych charakteryzujących się muzyką techno lub trance. Podczas jednej z imprez, w 1999 roku poznaje Giuseppe Ottavianiego. Postanawia z nim założyć trance'owy projekt NU NRG.
NU NRG (2001-2005).
Po dwóch latach od założenia projektu Ribeca i Ottaviani wydali swój pierwszy utwór, "Dreamland". Krótko po tym wydarzeniu duet został odkryty przez niemieckiego DJ-a i producenta Paula van Dyka, który zaprosił ich do podpisania umowy z jego labelem – "Vandit Records". Utwór został wydany w kompilacji "The Politics of Dancing" jeszcze tego samego roku. Kariera włoskiego projektu od tamtego momentu nabrała tempa. Dzięki wsparciu van Dyka, Ribeca i Ottaviani już po roku zaczęli grać w niemieckich klubach. Po pewnym czasie zaczęli organizować cykliczne wydarzenia "Love from Above". W 2003 roku "Vandit Records" wydał minialbum – "Space Flow", w którym włoscy didżeje udowodnili własny talent. W listopadzie tego samego roku duet podbił klubowe parkiety minialbumem "Connective". Osiągnął on wielki sukces; podczas promowania nowej płyty inicjatywę wspierali artyści tacy jak Armin van Buuren, Tiësto czy Ferry Corsten.
Rok 2004 okazał się być przełomowym w karierze włoskich DJ-ów. Ich pierwszy album – "Freefall" zapewnił im międzynarodowy rozgłos oraz uznanie krytyków muzycznych. Płyta wydana w lipcu pozwoliła duetowi zagrać na takich imprezach jak Nature One, "International Music Festival" w Kanadzie czy "Cream" na Ibizie. Od tej pory zaczęli występować w formie "live-act," co było spowodowane zamiłowaniem Ottavianiego do gry na keyboardzie połączonym z doświadczeniem Ribeki"." Zastosowana wiedza przyczyniła się do tego, że duet został nagrodzony na gali "Trance Awards" za najlepszy "live-act".
W 2005 roku projekt został zamknięty. Ribeca postanowił rozpocząć karierę pod własnym imieniem i nazwiskiem. Wiele utworów, które zostały zaprezentowane podczas występu przed publicznością pod szyldem NU NRG do dziś nie zostały wydane.
Solo (od 2005).
Po odejściu od projektu Ribeca związał się z wydawnictwem "Milk Records". Pomimo mniejszej popularności od Ottavianiego – z sukcesem koncertuje w klubach zachodniej Europy czy jest zapraszany na różne festiwale. W 2009 roku pomaga swojemu byłemu koledze w aranżacji utworu "Angel". W ostatnich latach jego twórczość zostaje wydana w wydawnictwie Aly &amp; Fila – "Future Sound of Egypt", w którym na światło dzienne wychodzą takie utwory jak "Rosa" czy "Astral Key".

</doc>
<doc id="4663241" url="https://pl.wikipedia.org/wiki?curid=4663241" title="Jak zostałem gangsterem. Historia prawdziwa">
Jak zostałem gangsterem. Historia prawdziwa

Jak zostałem gangsterem. Historia prawdziwa – polski film sensacyjny z 2019 w reżyserii Macieja Kawulskiego, którego premiera odbyła się 3 stycznia 2020.
Fabuła.
Akcja filmu zaczyna się w latach 70. Główny bohater jako młody chłopiec odkrywa, że adrenalina jest tym, co sprawia mu największą radość. Szuka też łatwych sposobów zdobywania pieniędzy. Wspólnie z przyjacielem buduje własną armię. Zaczynali w kreszowych dresach, a stworzyli organizację przestępczą, która przez chwilę panowała nad całym krajem. Film jest luźno oparty na kilkunastu życiorysach.
Obsada.
Opracowano na podstawie materiału źródłowego.

</doc>
<doc id="4663242" url="https://pl.wikipedia.org/wiki?curid=4663242" title="Eschiva de Bures">
Eschiva de Bures

Eschiva de Bures (zm. w 1187 lub później) – księżniczka Galilei w latach 1158 – 1187.
Historycy spierają się o to kim byli rodzice Eschivy. Martin Rheinheimer uważa, że mogła ona być córką Elinarda de Bures lub Radulfa z Issy, bratanka Williama de Bures. Teorie te odrzuca Hans Eberhard Mayer, twierdząc że pierwsze jest niemożliwe, zaś drugie mało prawdopodobne ze względu na fakt, że Radulf wstąpił do zakonu Templariuszy. Według Mayera Eschiva miałaby być córką Williama de Bures i Ermengardy z Ibelinu, którą poślubił około 1135 roku.
Eschiva została wydana za Gautiera de Saint-Omer w 1158. Po jego śmierci w 1174 ponownie wyszła za mąż za Rajmunda III, hrabiego Trypolisu.
Eschiva przebywała w Tyberiadzie, kiedy miasto w 1187 r. obległ Saladyn. Jej mąż przebywał w tym czasie wraz z królem Gwidonem de Lusignan w obozie w Seforis. Księżniczka wraz z częścią rycerzy schroniła się w twierdzy tyberiadzkiej i posłała wiadomość do męża z prośbą o pomoc. Ten jednak odradzał ruszanie na odsiecz przeciwko licznej i dobrze zaopatrzonej armii Saladyna. Król nie posłuchał go i wyruszył w stronę Tyberiady. Starcie z armią muzułmańską miało miejsce pod Hittin, gdzie armia chrześcijańska została rozbita. Tyberiada poddała się dzień później, jednak oblegający żołnierze pozwolili Eschivie i jej rycerzom odejść wolno do Trypolisu.
Spekuluje się, że Eschiva opuściła oblężone miasto przez jeden z wydrążonych w tym celu tuneli, jednak widząc, że odsiecz nie nadchodzi, powróciła do twierdzy, aby jej bronić.

</doc>
<doc id="4663243" url="https://pl.wikipedia.org/wiki?curid=4663243" title="Męczennicy palestyńscy">
Męczennicy palestyńscy

Męczennicy palestyńscy – grupa męczenników wczesnochrześcijańskich, zamordowanych za wiarę w IV wieku za panowania cesarza Dioklecjana. 
Informacji o męczennikach dostarczył historyk kościelny Euzebiusz z Cezarei. Nieznana jest dokładna ich liczba. Wiadomo, ze większość z nich pochodziła z Gazy, ale byli wśród nich też chrześcijaninie z innych stron. Wykonawcą wyroku był zarządca Firmilian. Historyk Euzebiusz w swojej relacji wymienia z imienia czterech męczenników. Byli to:
Firmilian kazał im wyrwać jedno oko oraz ścięgno w lewej nodze. Podzieliwszy ich na grupy, porozsyłał ich potem na wygnanie do Libanu oraz na Cypr. Tych, których osadził w kopalni miedzi, postanowił pozbawić ponadto przywódców. Za takich uznał przede wszystkim Peleusza i Nila, biskupów z Egiptu, jednego kapłana oraz laika Patermucjusza.
Wedle poszerzonej wersji tekstu Euzebiusza, znalazł się w tej gromadce także Eliasz, ale i on miał być laikiem. Wszyscy wymienieni zginęli w ogniu. 
Wspomnienie Euzebiusza przeszło do martyrologiów łacińskich. Wszystkich wymienionych Ado z Vienne umieścił w Martyrologium pod dniem 19 września

</doc>
<doc id="4663246" url="https://pl.wikipedia.org/wiki?curid=4663246" title="SG-3">
SG-3



</doc>
<doc id="4663248" url="https://pl.wikipedia.org/wiki?curid=4663248" title="Chang Bunker">
Chang Bunker



</doc>
<doc id="4663249" url="https://pl.wikipedia.org/wiki?curid=4663249" title="Eng Bunker">
Eng Bunker



</doc>
<doc id="4663250" url="https://pl.wikipedia.org/wiki?curid=4663250" title="Indotyphlops">
Indotyphlops

Indotyphlops – rodzaj węża z podrodziny Asiatyphlopinae w rodzinie ślepuchowatych (Typhlopidae).
Zasięg występowania.
Rodzaj obejmuje gatunki występujące w Azji (Irak, Iran, Chiny, Afganistan, Pakistan, Indie, Sri Lanka, Nepal, Bhutan, Bangladesz, Mjanma, Laos, Wietnam, Kambodża, Tajlandia, Malezja, Singapur, Japonia, Brunei, Tajwan, Indonezja i Timor Wschodni), na wyspach Oceanu Indyjskiego (Seszele, Wyspy Kokosowe i Malediwy) i Spokojnego (Papua-Nowa Gwinea, Nowa Kaledonia, Mariany Północne, Samoa Amerykańskie, Fidżi, Guam i Wyspy Marshalla). 
Systematyka.
Etymologia.
"Indotyphlops": „indyjski”, od "India" „Indie”; "tuphlōps", τυφλωπος "tuphlōpos" „ślepy wąż”.
Podział systematyczny.
Do rodzaju należą następujące gatunki:

</doc>
<doc id="4663254" url="https://pl.wikipedia.org/wiki?curid=4663254" title="Le'Veon Bell">
Le'Veon Bell



</doc>
<doc id="4663256" url="https://pl.wikipedia.org/wiki?curid=4663256" title="Natalja Gorbaczowa">
Natalja Gorbaczowa

Natalja Iwanowna Gorbaczowa (ros. Наталья Ивановна Горбачёва, ur. 24 lipca 1947 w Wyborgu) – radziecka lekkoatletka, specjalistka rzutu dyskiem, medalistka mistrzostw Europy w 1978.
Zajęła 8. miejsce w rzucie dyskiem na igrzyskach olimpijskich w 1976 w Montrealu. Zdobyła brązowy medal w tej konkurencji na mistrzostwach Europy w 1978 w Pradze, przegrywając tylko z reprezentantkami Niemieckiej republiki Demokratycznej Evelin Jahl i Margittą Droese, a wyprzedzając kolejną zawodniczkę z NRD Sabine Engel.
Była mistrzynią Związku Radzieckiego w rzucie dyskiem w 1978, a także wicemistrzynią w tej konkurencji w 1976 i 1977 oraz brązową medalistką w 1979.
Rekordy życiowe Gorbaczowej:

</doc>
<doc id="4663261" url="https://pl.wikipedia.org/wiki?curid=4663261" title="Lassie wróć!">
Lassie wróć!



</doc>
<doc id="4663262" url="https://pl.wikipedia.org/wiki?curid=4663262" title="Martin Laliberté">
Martin Laliberté

Martin Laliberté PME (ur. 13 grudnia 1964 w Charlesbourgu) – kanadyjski duchowny katolicki, biskup Trois-Rivières od 2022.
Życiorys.
Prezbiterat.
Święcenia kapłańskie przyjął 28 października 1995 w Zgromadzeniu Misji Zagranicznych Prowincji w Québec. Po święceniach przez kilka lat pracował w Brazylii. Po powrocie do kraju został dyrektorem centrum formacyjnego dla kandydatów na świeckich misjonarzy. W latach 2008–2013 był wikariuszem generalnym zgromadzenia, a w kolejnych latach był jego przełożonym generalnym.
Episkopat.
25 listopada 2019 papież Franciszek mianował go biskupem pomocniczym archidiecezji Quebecu oraz biskupem tytularnym Sertei. Sakry udzielił mu 29 grudnia 2019 kardynał Gérald Lacroix.
14 marca 2022 papież został mianowany biskupem diecezji Trois-Rivières.

</doc>
<doc id="4663263" url="https://pl.wikipedia.org/wiki?curid=4663263" title="Manuel Losada Pérez de Nenin">
Manuel Losada Pérez de Nenin

Manuel Losada Pérez de Nenin (ur. 16 października 1865 w Bilbao, zm. 9 października 1949 tamże) – hiszpański malarz i pastelista, pochodzący z Kraju Basków.
Życiorys.
Urodził się 16 października 1865 w Bilbao jako najstarszy z sześciorga dzieci. Był synem Joaquína Losady Casas malageńskiego kupca i amatora malarstwa oraz Basilii Pérez de Nenin Urbieta pochdzącej z Zumaii. W 1881 wstąpił do szkoły z internatem San Bernardo w Bajonnie, aby szkolić język francuski. W szkole wyróżniał się talentem artystycznym, ale zgodnie z tradycją rodzinną wrócił do Bilbao w 1882, by uczyć się handlu. Dzielił naukę profesji z lekcjami malarstwa w warsztacie Antonia Maríi de Lecuona, z którym się zaprzyjaźnił. W 1887 otrzyma stypedium prowincji Vizcaya na studia artystyczne w Paryżu. Wrócił do Bilbao w 1889, ale dzięki stypendium mecenasa Manuela Maríi de Gortázar Munibe ponownie wyjechał do francuskiej stolicy razem z Anselmem Guineą i Ignaciem Zuloagą. Kiedy w 1892 roku zmarł jego ojciec, na stałe powrócił do Bilbao i otworzył własny warsztat. W 1894 razem z Guineą i Zuloagą wykonali mural dla stowarzyszenia artystów "Kurding Club". W 1897 roku ożenił się z Gregorią Moyą Odriozolą, z którą miał troje dzieci: Florę, Alberta i Maritxu.
Losada był głównym promotorem i organizatorem wystaw sztuki współczesnej w Bilbao, których odbyło się sześć, pierwsza w 1900 roku. W 1908 został członkiem Królewskiej Akademii Sztuk Pięknych św. Ferdynanda w Madrycie. Był jednym z założycieli powstałego w 1911 związku artystów baskijskich – "Asociación de Artistas Vascos". Był wszechstronnym artystą, nie ograniczał się do portretu czy ilustracji. Jego obrazy są rozpoznawalne dzięki typowej miejskiej atmosferze – zwłaszcza Bilbao, pełnej harmonii pomiędzy przestrzenią a postaciami.

</doc>
<doc id="4663265" url="https://pl.wikipedia.org/wiki?curid=4663265" title="Thomas Emmanuel Savundaranayagam">
Thomas Emmanuel Savundaranayagam



</doc>
<doc id="4663266" url="https://pl.wikipedia.org/wiki?curid=4663266" title="Jak zostałem gangsterem – historia prawdziwa">
Jak zostałem gangsterem – historia prawdziwa



</doc>
<doc id="4663267" url="https://pl.wikipedia.org/wiki?curid=4663267" title="Targi Sadownictwa i Warzywnictwa TSW">
Targi Sadownictwa i Warzywnictwa TSW

Targi Sadownictwa i Warzywnictwa TSW – jedna z największych specjalistycznych wystaw ogrodniczych w Europie Środkowo-Wschodniej. Impreza jest miejscem spotkań producentów owoców i warzyw z producentami i dystrybutorami maszyn ogrodniczych, środków produkcji, chemii, nawozów oraz dostawcami usług dla branży ogrodniczej. Targom towarzyszą specjalistyczne konferencje branżowe: sadownicza, truskawkowa, o niszowych uprawach jagodowych, warzywach polowych oraz uprawach pod osłonami. Wśród wykładowców są polscy i zagraniczni specjaliści, naukowcy oraz praktycy.
Produkty i usługi prezentowane na targach TSW:

</doc>
<doc id="4663269" url="https://pl.wikipedia.org/wiki?curid=4663269" title="Ross O'Hennessy">
Ross O'Hennessy



</doc>
<doc id="4663271" url="https://pl.wikipedia.org/wiki?curid=4663271" title="Lepidothamnus">
Lepidothamnus

Lepidothamnus – rodzaj roślin z rodziny zastrzalinowatych ("Podocarpaceae"). Obejmuje we florze współczesnej trzy gatunki, z których jeden ("L. fonkii") jest endemitem południowego Chile i południowej Argentyny, a dwa pozostałe ("L. laxifolius" i "L. intermedius") – Nowej Zelandii (oba gatunki występują na wszystkich trzech największych wyspach: Północnej, Południowej i Stewart). Rośliny te rosną w świeżych i bagiennych siedliskach od nisko położonych nizin po różne zbiorowiska roślinności subalpejskiej (najwyżej bo na wysokości ok. 1200 m n.p.m. notowany jest "L. laxifolius", pozostałe dwa sięgają do ok. 900 m n.p.m.). 
Znaczenie użytkowe tych roślin jest ograniczone. "L. laxifolius" bywa sadzony w celu ochrony przed erozją.
Na czerwonej liście gatunków zagrożonych publikowanej przez Międzynarodową Unię Ochrony Przyrody (IUCN) wszyscy przedstawiciele tego rodzaju uznani są za gatunki najmniejszej troski.
Systematyka.
Jeden z rodzajów z rodziny zastrzalinowatych ("Podocarpaceae"). Przez długi czas gatunki tu zaliczane włączane były do szeroko ujmowanego rodzaju obłuszyn "Dacrydium", z którego zostały wyodrębnione w 1982 na podstawie budowy żeńskich organów generatywnych, a później potwierdzono zasadność tego podziału z powodu odrębności stwierdzonych w budowie anatomicznej liści i składzie chemicznym roślin.

</doc>
<doc id="4663272" url="https://pl.wikipedia.org/wiki?curid=4663272" title="Derek Strong">
Derek Strong

Derek Lamar Strong (ur. 9 lutego 1968 w Los Angeles) – amerykański koszykarz występujący na pozycji silnego skrzydłowego.

</doc>
<doc id="4663280" url="https://pl.wikipedia.org/wiki?curid=4663280" title="Destrukcja (film 2015)">
Destrukcja (film 2015)



</doc>
<doc id="4663281" url="https://pl.wikipedia.org/wiki?curid=4663281" title="Destrukcja">
Destrukcja



</doc>
<doc id="4663287" url="https://pl.wikipedia.org/wiki?curid=4663287" title="Anna Peck">
Anna Peck

Anna Ewa Peck – polska politolog i religioznawca, doktor habilitowana nauk humanistycznych, profesor Uniwersytetu Kardynała Stefana Wyszyńskiego w Warszawie, specjalności naukowe: historia, religioznawstwo, nauki polityczne.
Życiorys.
Nosiła nazwisko Zamek-Gliszczyńska.
W 2012 uzyskała na Wydziale Filozoficznym Uniwersytetu Jagiellońskiego stopień doktora habilitowanego nauk humanistycznych w dyscyplinie religioznawstwo.
Została profesorem w Instytucie Politologii Wydziału Nauk Historycznych i Społecznych Uniwersytetu Kardynała Stefana Wyszyńskiego w Warszawie.
Opublikowała m.in.:

</doc>
<doc id="4663290" url="https://pl.wikipedia.org/wiki?curid=4663290" title="Ubezpieczenie pomostowe">
Ubezpieczenie pomostowe

Ubezpieczenie pomostowe – ubezpieczenie ryzyka banku udzielającego kredytu hipotecznego w zakresie jego spłaty, w okresie od dnia wypłaty kredytu, maksymalnie do dnia uprawomocnienia się wpisu hipoteki na rzecz banku w księdze wieczystej.

</doc>
<doc id="4663292" url="https://pl.wikipedia.org/wiki?curid=4663292" title="Coelogyne tomentosa">
Coelogyne tomentosa

Coelogyne tomentosa Lindl. – gatunek rośliny z rodziny storczykowatych ("Orchidaceae"). Epifit z lasów Azji Południowo-Wschodniej. Uprawiany jest jako roślina ozdobna.
Występowanie.
Pochodzi z Indonezji, Malezji i Tajlandii. Rośnie tam na grzbietach i zboczach gór, zwykle jako epifit w cienistych lasach na wysokości ok. 1400 m. W Tajlandii dochodzi do wysokości ok. 2000 m. Jest dość częsty w górach Malezji, szczególnie na wyższych grzbietach górskich.
Zastosowanie.
"Coelogyne tomentosa" jest uprawiany jako roślina ozdobna. Jest wyjątkowo łatwy w uprawie poza strefami zamarzania, a dodatkową zaletą jest kwitnienie o każdej porze roku. Z powodu zwisającego kwiatostanu wymaga uprawy w wysokim, wiszącym koszu. Kwiaty pojawiają się wkrótce po rozwinięciu się liści, otwierają się niemal równocześnie i kwitną przez około 3 tygodnie. Podczas kwitnięcia wytwarzają silny, przyjemny zapach, nieco podobny do jodłowej choinki. W Polsce może być uprawiany tylko jako roślina pokojowa lub w szklarniach. Może kwitnąć w każdej porze roku, najczęściej zakwita latem. 

</doc>
<doc id="4663294" url="https://pl.wikipedia.org/wiki?curid=4663294" title="Nagroda im. Elizy Orzeszkowej">
Nagroda im. Elizy Orzeszkowej

Nagroda im. Elizy Orzeszkowej – przyznawana w Polsce w okresie międzywojennym nagroda literacka ustanowiona przez Towarzystwo Literatów i Dziennikarzy Polskich w Warszawie.
W kwietniu 1914 r. członkowie byłego komitetu jubileuszowego Elizy Orzeszkowej postanowili, że z sum złożonych dla uczczenia pisarki utworzony zostanie fundusz żelazny przy Kasie Literackiej. Z odsetek tego funduszu wypłacano nagrodę "za najwybitniejsze dzieło literackie w języku polskim, ogłoszone w ciągu ostatnich dwóch lat, bądź za całą działalność literacką kandydata".
Nagroda miała charakter stricte narodowy, "dla literatów Polaków". Regulamin stanowił, że nie może być dzielona i przyznawana będzie w pierwszych dniach kwietnia począwszy od 1916 r. Na dwa miesiące wcześniej prezes Komitetu Kasy Literackiej zwoływał członków komitetu zasiadających w zarządzie stowarzyszenia. Wyniki ogłaszano za pośrednictwem warszawskich dzienników.
Do laureatów nagrody należeli m.in.:

</doc>
<doc id="4663297" url="https://pl.wikipedia.org/wiki?curid=4663297" title="Coelogyne massangeana">
Coelogyne massangeana



</doc>
<doc id="4663299" url="https://pl.wikipedia.org/wiki?curid=4663299" title="Jalbugha al-Umari">
Jalbugha al-Umari

Jalbugha al-Umari arab. يلبغا العمري (pełne imię: Sajf ad-Din Jalbugha Ibn Abd Allah al-Umari an-Nasiri al-Chassaki), zm. 12 grudnia 1366 – emir mameluków, sprawujący faktyczne rządy w sułtanacie mameluków od momentu obalenia sułtana An-Nasira Hasana (1347 - 1351, 1354 - 1361) aż do swojej śmierci.
Jalbugha został zakupiony od handlarza niewolników Umara Ibn Musafira (stąd jego "nisba" al-Umari) przez sułtana An-Nasira Hasana gdzieś przed śmiercią Umara w 1353, być może był to rok 1350. W ramach gwardii sułtana został przydzielony do elitarnego korpusu "chassakijja" (stąd "nisba" al-Chassaki). Jego imię po raz pierwszy pojawia się w źródłach w listopadzie 1357 kiedy to Hasan miał mu nadać wyższy stopień i dochody przysługujące dowódcy czterdziestu żołnierzy. Po tym jak w sierpniu 1358 Hasan ostatecznie uwolnił się od kurateli emira Sarghitmisza mógł już całkowicie swobodnie promować swoich mameluków i z tej okazji Jalbugha otrzymał najwyższą wojskową rangę emira stu mameluków i dowódcy tysiąca żołnierzy, z odpowiednio powiększonymi dochodami z nadania ikta. Został także mianowany emirem audiencji ("amir madżlis"), co wiązało się z nadzorem nad regularnymi publicznymi sesjami sprawowanymi przez sułtana i tym samym udziałem w codziennym procesie sprawowania władzy. Jalbugha został zatem nagle katapultowany na same szczyty władzy, a symbolem jego nowego statusu stało się przeniesienie do dawnej rezydencji Sarghitmisza.
Nie ulega wątpliwości że Jalbugha musiał być ulubieńcem sułtana, inaczej bowiem nie da się wytłumaczyć jego spektakularnego wyniesienia, dalszy bieg wypadków wskazuje jednak na to, że w pewnym momencie drogi władcy i jego protegowanego rozeszły się. Prawdopodobnie miało to związek z generalną polityką Hasana ograniczania wpływów mameluków, co chciał osiągnąć m.in. przez promowanie na najwyższe stanowiska tzw. synów ludu ("aulad an-nasa"), czyli wolnych potomków mameluków. Za jego panowania synowie ludu zostali namiestnikami Damaszku, Aleppo i Safadu, a także zarządcami innych twierdz w Syrii. W rezultacie, jak odnotowuje Ibn Taghribirdi, za rządów Hasana nie doszło do żadnych buntów w Syrii. Ponadto, poza ustaloną liczbą dwudziestu czterech emirów, sułtan ustanowił dziesięciu nowych, o wyższej randze, przy czym ośmiu z nich było synami ludu, a dwóch jego własnymi synami. Przyznał też władzę sądowniczą eunuchom oraz nadał pokaźne majątki ziemskie kobietom. Wszystkie te posunięcia spotykały się z narastającym sprzeciwem odsuwanych coraz bardziej na dalszy plan mameluków i ambitny Jalbugha stanął na czele antysułtańskiej opozycji. Podobnie jak w przypadku Sarghitmisza Hasan próbował uprzedzić bunt, lecz tym razem poniósł porażkę. W starciach jakie wybuchły po próbie aresztowania Jalbughi zwolennicy sułtana zostali pokonani, a on sam ostatecznie ujęty i zamordowany w dniu 17 marca 1361. "Zabójstwo to dokonane przez mameluka na osobie władcy, na którego dworze wychował się, było zbrodnią nie mającą sobie równej w dziejach sułtanatu mameluków".
Po śmierci Hasana władzę przejęła grupa mameluckich emirów, która ustanowiła marionetkowym sułtanem syna Al-Muzaffara Hadżdżiego (1346 - 1347), szesnastoletniego Al-Mansura Muhammada (1361 - 1363). Jalbugha wraz ze swoim towarzyszem z korpusu "chassakijja", Tajbughą at-Tawilem, był najważniejszym członkiem nowej oligarchii, co objawiło się m.in. w fakcie, że objął on kluczowe stanowisko głównodowodzącego armii ("atabak al-asakir"). Pierwsza poważna próba dla nowego reżimu przyszła latem 1361 gdy bunt podniósł namiestnik Damaszku Bajdamur al-Charizmi. Jednak sama demonstracja potęgi egipskiej armii w Syrii wystarczyła do tego by rebelianci zaczęli masowo dezerterować i już w sierpniu sytuacja została opanowana. Jesienią 1361 Jalbugha poślubił wdowę po Hasanie, Tulubaj, co było wstępem do przejęcia jego gwardii. W sumie, opierając się m.in. na dawnych mamelukach Hasana oraz ciągle zakupując nowych Jalbugha zbudował jedną z największych gwardii kiedykolwiek będących w posiadaniu emira, która tuż przed jego upadkiem miała liczyć ok. 3 tys. mameluków. Było to możliwe m.in. dlatego, że z pomocą wezyra i "nazir al-chass" (odpowiedzialnego za finanse domu królewskiego) Fachr ad-Dina Madżida Jalbugha zatarł całkowicie rozróżnienie pomiędzy finansami sułtanatu i domu królewskiego a jego własnymi. W rezultacie według Ibn Dukmaka w każdym miesiącu Madżid przekazywał do dyspozycji Jalbughi 60 tys. złotych dinarów.
Pod koniec maja 1363 rządzący emirowie zdetronizowali Al-Mansura Muhammada pod pretekstem złego prowadzenia się i na jego miejsce wprowadzili na tron innego wnuka An-Nasira Muhammada (1293 - 1294, 1299 - 1309, 1310 - 1341), Al-Aszrafa Szabana (1363 - 1377). Szaban miał zaledwie dziesięć lat i jako taki wydawał się być łatwiejszy do sprawowania nad nim kontroli. Spokojne sprawowanie regencji zostało zakłócone w październiku 1365, gdy wyprawa krzyżowa pod wodzą króla Cypru Piotra I (1358 - 1369) zaatakowała Aleksandrię. Po zdobyciu miasta w wyniku ataku od strony morza krzyżowcy łupili je przez kilka dni, po czym wycofali się w obliczu nadchodzącej od strony Kairu armii Jalbughi i sułtana, uwożąc łup ze sobą. Nastąpiła teraz seria akcji odwetowych - Frankowie mieszkający w Egipcie i Syrii zostali aresztowani, a miejscowym chrześcijanom odebrano ich majętności i przeznaczono je na wykup muzułmańskich jeńców. Jalbugha przystąpił także do budowy floty, która w listopadzie 1366 roku miała liczyć 100 okrętów obsadzonych przez ok. 15 tys. marynarzy i być gotowa do użycia przeciwko Cyprowi.
Pod koniec lutego 1366 w pobliżu Kairu wybuchły gwałtowne walki pomiędzy zwolennikami Jalbughi i Tajbughi. Była to ostateczna rozgrywka o władzę w ramach nowego reżimu i to Jalbugha wyszedł z niej zwycięsko, zamykając Tajbughę i jego zwolenników w aleksandryjskich więzieniach. Odtąd jego pozycja faktycznie samodzielnego władcy sułtanatu mameluków wydawała się niezagrożona. W rzeczywistości jednak jeszcze w tym samym roku został on zaatakowany przez własnych mameluków, z których wielu było niezadowolonych z jego surowego traktowania młodych rekrutów, zaś inni nie odczuwali w stosunku do niego żadnej szczególnej lojalności, ponieważ chociaż formalnie należeli do gwardii Jalbughi, rozpoczynali swoją karierę jako mamelucy wcześniejszych kalawunidzkich sułtanów. Niezadowolenie jego mameluckich rekrutów wynikało także z faktu, że nie mieli on zbyt wielu okazji do awansu, ponieważ był on blokowany przez weteranów poprzednich gwardii przyjętych na służbę Jalbughi. 8 grudnia 1366 Jalbugha ledwo uniknął śmierci z rąk zamachowców gdy przebywał na polowaniu w rejonie Gizy. Szybko udał się do Kairu i próbował odizolować rebeliantów uniemożliwiając im przekroczenie Nilu i powrót do stolicy. Ci jednak wykorzystali przeciwko Jalbudze zbudowaną przez niego flotę i rzeka stała się areną bitwy morskiej pomiędzy jego zwolennikami i przeciwnikami. Do tych ostatnich przyłączył się Szaban, w odpowiedzi na co Jalbugha obwołał sułtanem jego brata, Anuka, później pogardliwie nazywanego "sułtanem wyspy", miał bowiem sprawować rządy jedynie przez jeden dzień na wyspie na Nilu. 12 grudnia rebeliantom ostatecznie udało się przekroczyć Nil i połączyć swoje siły z ich zwolennikami po drugiej stronie rzeki, co pozwoliło na pokonanie i ujęcie Jalbughi. Jeszcze tego samego dnia gdy przeprowadzano go z więzienia do cytadeli zaatakował go mameluk imieniem Karatamur i obciął mu głowę, po czym inni mamelucy zmasakrowali jego ciało. Dawadar Jalbughi, Tasztamur, pod osłoną nocy odnalazł jego głowę i resztki ciała, które połączył ze sobą i pochował w jego mauzoleum.

</doc>
<doc id="4663301" url="https://pl.wikipedia.org/wiki?curid=4663301" title="Mistrzostwa Ameryki Południowej w Zapasach 2019">
Mistrzostwa Ameryki Południowej w Zapasach 2019

XI Mistrzostwa rozegrano w dniach 21–24 listopada 2019 w Santiago , na terenie Centro de Entrenamiento Olímpico

</doc>
<doc id="4663305" url="https://pl.wikipedia.org/wiki?curid=4663305" title="Curtis Borchardt">
Curtis Borchardt

Curtis Alan Borchardt (ur. 13 września 1980 w Buffalo) – amerykański koszykarz występujący na pozycji silnego środkowego.
Jako senior (1999) notował w barwach drużyny liceum Eastlake średnio 28,2 punktu, 14,8 zbiórek i 5,4 bloku na mecz. Został wtedy wybrany najlepszym koszykarzem szkół średnich stanu Waszyngton (Washington Mr. Basketball, Gatorade State Player of the Year).
W 2002 i 2004 reprezentował Utah Jazz, podczas rozgrywek letniej ligi NBA.
Jego ojciec, Jon Borchardt występował w NFL przez sześć sezonów (Buffalo Bills – 1979–1984, Seattle Seahawks – 1986–1987) na pozycji ofensywnego linemana.
Jego żona, Susan King Borchardt grała także w koszykówkę na Uniwersytecie Stanforda. Po opuszczeniu uczelni reprezentowała następnie zespół Minnesota Lynx w WNBA.

</doc>
<doc id="4663311" url="https://pl.wikipedia.org/wiki?curid=4663311" title="Musical filmowy">
Musical filmowy

Musical filmowy (ang. "musical film") – gatunek filmowy, w którym piosenki śpiewane przez bohaterów są wplecione w narrację, niekiedy z towarzyszącymi im układami tanecznymi.
Musical filmowy jest odmianą filmu muzycznego. Jako forma pojawił się wraz z udźwiękowieniem filmu. Stanowi jeden z głównych, obok westernu i slapstickowej komedii, nurtów kina w Ameryce. Pierwszymi musicalami filmowymi były "Śpiewak jazzbandu" z 1927 roku i "Śpiewający błazen" z 1928 roku.
Przykłady.
Przykładowe musicale filmowe:

</doc>
<doc id="4663314" url="https://pl.wikipedia.org/wiki?curid=4663314" title="Rekruci (serial dokumentalny)">
Rekruci (serial dokumentalny)

Rekruci– polski serial dokumentalny, emitowany na Canal+ 4K Ultra HD. Seria śledzi losy czterech studentów pierwszego roku z Akademii Wojskowych w Polsce. Cykl został zrealizowany przez dom produkcyjny Tv Working Studio. Producentem serii jest Jakub Sebastian Bałdyga.
Opis serii.
W Polsce są cztery uczelnie wojskowe kształcące oficerów dla wszystkich rodzajów sił zbrojnych – Wojskowa Akademia Techniczna w Warszawie, Akademia Wojsk Lądowych we Wrocławiu, Lotnicza Akademia Wojskowa w Dęblinie oraz Akademia Marynarki Wojennej w Gdyni. Co roku około 5000 kandydatów ubiega się o miejsce w jednej z nich. W wojsku panują surowe zasady. Program śledzi losy podchorążych od pierwszego dnia rekrutacji. Podąża za nimi na poligony wojskowe, nocne ćwiczenia w rejonach taktycznych i do domów rodzinnych podczas przepustek. Seria pokazuje jak wygląda codzienne życie i jak bardzo służba w wojsku różni się od życia w cywilu.
Opisy odcinków.
Odcinek 1. Koniec z cywilem.
Rozpoczyna się rekrutacja na pierwszy rok studiów na czterech polskich uczelniach wojskowych. Kandydatów czekają rozmowy kwalifikacyjne i testy – sprawnościowe, wytrzymałościowe i psychologiczne. Sprawdzane są wiedza oraz stan zdrowia przyszłych oficerów. Tych, którym udaje się przejść pierwszy etap, czeka seria kolejnych wyrzeczeń. W wojsku panują ściśle określone zasady, które nie wszystkim przypadną do gustu.
Odcinek 2. Unitarka.
Rekruci zaczynają poznawać życie żołnierza. Otrzymują broń i rozpoczynają serię treningów w terenie. Podstawowe szkolenie wojskowe – „unitarka” – trwa sześć tygodni i wymaga samozaparcia. Uciążliwe pobudki nad ranem, musztra i surowe zasady dają się we znaki. Rekruci muszą nauczyć się pokory, a ich wytrzymałość wystawiana jest na próbę każdego dnia.
Odcinek 3. Ja, żołnierz.
W wojsku nie ma miejsca na indywidualność. Nie można pokazać strachu, trzeba być pewnym i zdecydowanym. Z każdym kolejnym treningiem rekruci stają się dojrzalsi. Nie traktują szkolenia jako zabawy i uczą się doceniać małe rzeczy, które w cywilu mieli na wyciągnięcie ręki. Poligony, wyjścia w teren, pokonywanie przeszkód z dodatkowym obciążeniem, kopanie okopów w pełnym słońcu – to wszystko przygotowuje ich do roli żołnierza. Tygodnie ciężkich treningów dobiegają końca, zbliża się dzień przysięgi wojskowej.
Odcinek 4. Krótka przepustka i do przodu!
Rekruci w końcu mogą odwiedzić swoje domy i spędzić czas z bliskimi. Nie wszyscy wracają jednak tacy sami. Po podstawowym szkoleniu wojskowym i złożeniu przysięgi ich życie w szkole wojskowej ulega zmianom. Otrzymują nowe zakwaterowanie i rozpoczyna się nauka, egzaminy oraz przygotowywania do przyszłych ról – pilotów, nawigatorów. Symulatory lotów i dezorientacji, szkolenia wysokościowo-ratownicze i spadochronowe to niektóre z elementów przygotowujących rekrutów do służby wojskowej.
Odcinek 5. Polegamy na sobie.
Podczas kiedy pierwszoroczniacy we wszystkich czterech akademiach zdają swoje pierwsze egzaminy z fizyki, nawigacjii innych przedmiotów, trzeci rok Akademii Wojsk Lądowych wybiera się na zimowy wyjazd szkoleniowy. Przy -15 stopniach Celsjusza i metrowej pokrywie śniegu żołnierze muszą samodzielnie przygotować jamy śnieżne, aby móc w nich przetrwać noc. Następnie odbywają treningi strzeleckie na powietrzu. Rekruci z Akademii Marynarki Wojennej uczą się, jak nie zawieść samych siebie. Kondycja fizyczna młodych żołnierzy musi być utrzymywana na wysokim poziomie.
Odcinek 6. Wojna płci.
W Wojsku Polskim służy 6732 żołnierzy-kobiet, co stanowi niemal 7 proc. wszystkich żołnierzy zawodowej służby wojskowej. Poza uzasadnionym obniżeniem progów sprawnościowych, nie ma dla nich taryfy ulgowej. Chyba że – jak sądzą niektórzy – miło uśmiechną się do wykładowcy. Na co dzień raczej spotykają się z seksistowskimi komentarzami, a na swoją reputację muszą pracować dużo więcej niż mężczyźni. Nie wszystkim podoba się wizja kobiety-dowódcy. Niektórzy dostrzegają jednak, że obie płci mogą się wzajemnie dopełniać, współpracować i stworzyć zgrany zespół na polu walki.
Odcinek 7. Człowiek konta maszyna.
Maszyna jest posłuszna żołnierzowi – nie zadaje pytań, nie kwestionuje rozkazów. Dlatego człowiek jest w pełni odpowiedzialny za sterowanie nią i ponosi konsekwencje swoich decyzji. Rekruci w akademiach uczą się panować nad samolotami, manewrować okrętami, operować specjalistycznymi maszynami wyszukującymi miny, a także programować roboty. Dzięki symulatorom przyszli piloci, marynarze czy saperzy mogą uczyć się na błędach, nie ryzykując życiem swoim i innych. Od wszystkich wymagana jest precyzja i zręczność. Żołnierze muszą także opanować techniki dowodzenia i porozumiewania się w sytuacji kryzysowej.
Odcinek 8. Życie studenckie.
Rekruci w akademiach muszą połączyć życie studenckie z wojskowym – jest to wyzwanie, kiedy chcą znaleźć czas na rozwijanie własnych zainteresowań. Nie mogą wychodzić, gdzie i kiedy mają ochotę, po powrocie z przepustek poddawani są kontrolom, a w pokojach muszą utrzymywać porządek. Znajdzie się jednak dla nich chwila wytchnienia, podczas której będą mogli na chwilę zamienić się m.in. w artystów, muzyków, czy piłkarzy.
Odcinek 9. Egzaminy.
Praktyki wojskowe to dla bohaterów szansa na wykorzystanie umiejętności, nad którymi pracowali cały rok. Żołnierze z Akademii Marynarki Wojennej wypływają pierwszy raz w morze. Rekruci z Akademii Wojsk Lądowych ćwiczą na poligonie wojskowym – od rana do wieczora mają zajęcia w terenie, a noce spędzają w lesie. Pilotów czekają trzy tygodnie szkolenia na samolotach lub śmigłowcach, zależne od kierunku.
Odcinek 10. Nowe początki.
Pierwszy rok bohaterów w wojsku dobiega końca. Rekrutów z Dęblina czekają egzaminy, które pozwolą im zdobyć uprawnienia do lotów. Pilotowanie śmigłowca wymaga sporej wiedzy, zarówno teoretycznej, jak i praktycznej. Studenci z Gdyni zmagają się z wyzwaniami na morzu, począwszy od choroby morskiej, przez nocne wachty i wspinanie się na maszt. W Akademii Wojsk Lądowych trwa piknik sapera. Po wykonaniu wszystkich zadań, bohaterowie oficjalnie zostaną mianowani młodszymi saperami.

</doc>
<doc id="4663315" url="https://pl.wikipedia.org/wiki?curid=4663315" title="Pogoń Szczecin w sezonie 2019/2020">
Pogoń Szczecin w sezonie 2019/2020

Sezon 2019/2020 jest dla 8. sezonem z rzędu, a 47. w całej historii klubu w najwyższej klasie rozgrywkowej. Zespół przygotowania do sezonu rozpoczął 15 czerwca 
Odbyły się one głównie na terenach klubu z przerwą na ponad tygodniowe zgrupowaniem w Gniewinie.
Przygotowania do wiosennej części sezonu Pogoń rozpoczęła 7 stycznia
W dniach 8-15 stycznia zespół trenował na własnych obiektach.
16 stycznia drużyna wyleciała na zimowe zgrupowanie do Turcji. Jej bazą był Gloria Sports Arena w Belek 
 
20 marca rozgrywki zostały zawieszone z powodu Pandemii COVID-19. Wznowienie rozgrywek nastąpiło 29 maja 2020 , zakończyły się 19 lipca 2020.
Z końcem sezonu zakończyła się współpraca ze sponsorem głównym Grupą Azoty 
Pogoń ukończyła sezon na szóstym miejscu.
Kalendarium Pogoni
PKO BP Ekstraklasa.
Frekwencja.
Miejscem rozgrywania spotkań domowych jest Stadion Miejski im. Floriana Krygiera o pojemności 4197 krzesełek. Pojemność ograniczona ze względu na przebudowę obiektu. Docelowa pojemność – 22 368. Z powodu COVID-19 mecz z Zagłębiem, Cracovią, Lechią bez publiczności.
Totolotek Puchar Polski.
 

</doc>
<doc id="4663319" url="https://pl.wikipedia.org/wiki?curid=4663319" title="Ermengarda z Ibelinu">
Ermengarda z Ibelinu

Ermengarda z Ibelinu (zm. 1160 lub 1167) – wicehrabina Tyberiady, córka Barisana z Ibelinu i siostra Baliana.
Historyk Hans Eberhard Mayer uważa, że Ermengarda mogła być żoną Williama de Bures i matką m.in. Eschivy de Bures, żony Rajmunda III. Niekiedy uważa się też, że była żoną Elinarda de Bures, księcia Galilei.

</doc>
<doc id="4663320" url="https://pl.wikipedia.org/wiki?curid=4663320" title="Damt">
Damt

Damt – miasto w Jemenie, w muhafazie Ad-Dali. W 2004 roku liczyło 14 877 mieszkańców.

</doc>
<doc id="4663322" url="https://pl.wikipedia.org/wiki?curid=4663322" title="Hale i Dziedziny">
Hale i Dziedziny

Hale i Dziedziny (od 2 numeru z podtytułem "Miesięcznik Ziem Górskich") – czasopismo społeczno-kulturalne, z założenia miesięcznik, które ukazywało się w Polsce w latach 1990-1997. Wydawcą były Związek Podhalan – Oddział Tatrzański oraz Fundacja Podhalańska.
Historia.
Zaczęło ukazywać się w 1990 r. Nr 1 (zwiastun, 15-28 sierpnia) nosił jeszcze podtytuł "Dwutygodnik Ziem Górskich", ale już od następnego numeru 2 (październik) pismo stało się miesięcznikiem. Redakcja mieściła się w Krakowie i Zakopanem. Redaktorem naczelnym był Franciszek Bachleda-Księdzulorz, a sekretarzem redakcji Ireneusz Kasprzysiak. Do zespołu redakcyjnego weszli ponadto: Andrzej Gąsienica-Makowski, Emil Kowalczyk, Witold Siemaszkiewicz (redaktor graficzny), a od marca 1991 r. również Bożena Furtakówna. Od pierwszych numerów udało się mu pozyskać renomowanych autorów, jak Urszula Janicka-Krzywda, Jacek Kolbuszewski, Władysław Krygowski, Roman Reinfuss, Tadeusz Staich, ks. Józef Tischner czy Włodzimierz Wnuk.
Pismo wychodziło w gazetowym formacie A3 (42,0 x 29,7 cm), arkusze były zszywane, numer liczył 16 stron. Charakteryzowało się dość wysokim poziomem edytorskim. Początkowo druk był czarno-biały, jedynie pierwsza i ostatnia strona posiadały barwne (zielone) elementy (głównie tytuły), jednak w numerze 27-28 (listopad-grudzień 1992) na tych stronach pojawiły się już kolorowe fotografie, a od następnego numeru 29 (styczeń 1993) cały „okładkowy” arkusz był drukowany w kolorze na papierze kredowym. Pismo miało ambicję ogarnięcia wszystkich rejonów polskich Karpat, jednak w praktyce skupiało się na centralnej części Karpat Zachodnich, głównie na Podtatrzu (Orawa, Podhale, Spisz) i Tatrach. Doraźnie pojawiały się też teksty poświęcone słowackiej stronie Tatr, a nawet terenom poza naszymi obecnymi granicami (Zaolzie, Karpaty Wschodnie). Czasopismo prezentowało różnorodne artykuły o tematyce kulturalnej, historycznej, przyrodniczej i społecznej, wiele miejsca poświęcając biografiom ludzi zasłużonych dla regionu. Publikowało bogatą kronikę, odnotowującą bieżące wydarzenia w regionie.
Z datą 19 września 1993 r. ukazał się numer specjalny (4 strony), poświęcony wyborom do Sejmu i Senatu RP. Jednak z czasem coraz częściej zaczęły ukazywać się numery łączone (za dwa miesiące), liczące 24 strony, a później jedynie 20 stron. Ostatnim numerem, który ukazał się drukiem był numer 68 (7 z 1996 r.). Po nim wydawanie pisma zostało zawieszone i dotychczas (2019 r.) nie zostało wznowione.
Skład i łamanie pisma w czasie jego wydawania wykonywało kolejno kilka różnych krakowskich oficyn. Druk przez długi czas (do numeru 51-52, listopad-grudzień 1994) wykonywał Zakład Graficzny AGH w Krakowie, a następnie Zakład Graficzny 3xP Sp. z o.o. Cena jednego egzemplarza wynosiła od 1500,- zł (zwiastun) i 2000,- zł (nr 2) do 10000,- zł (nr 51-52). Po denominacji i wprowadzeniu nowej złotówki cena egzemplarza wynosiła 1,50 zł. Począwszy od numeru 43-44 (marzec-kwiecień 1994) pismo ukazywało się dzięki dotacji z Ministerstwa Kultury i Sztuki.

</doc>
<doc id="4663323" url="https://pl.wikipedia.org/wiki?curid=4663323" title="Scottish Open 2019">
Scottish Open 2019

Scottish Open 2019 – ósmy rankingowy turniej snookerowy w sezonie 2019/2020. Rozegrany został w dniach 9–15 grudnia 2019 roku w Emirates Arena w Glasgow (Szkocja).
Nagrody.
Zwycięzca: 70 000 £
II Miejsce: 30 000 £
Półfinalista: 20 000 £
Ćwierćfinalista: 10 000 £
Runda 4: 7500 £
Runda 3: 4000 £
Runda 2: 3000 £
Najwyższy break turnieju: 5000 £
Łączna pula nagród: 405 000 £

</doc>
